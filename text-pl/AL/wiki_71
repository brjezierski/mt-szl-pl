<doc id="2194903" url="https://pl.wikipedia.org/wiki?curid=2194903" title="Jeff Gordon">
Jeff Gordon

Jeffrey Michael „Jeff” Gordon (ur. 4 sierpnia 1971 w Vallejo) – amerykański kierowca wyścigowy, a obecnie komentator sportowy stacji Fox. Jest czterokrotnym mistrzem NASCAR Winston Cup (obecnie Monster Energy NASCAR Cup Series), trzykrotnym zwycięzcą Daytona 500 i triumfatorem aż 93 wyścigów w najwyższych rangą rozgrywkach NASCAR (co daje mu trzecie miejsce w rankingu najczęściej wygrywających kierowców w historii owej serii).
Przez całą swoją karierę w NASCAR Cup Series związany był z zespołem Hendrick Motorsports. Od pierwszego startu w 1992 roku aż do odejścia na emeryturę z końcem sezonu 2015 wziął udział w 797 wyścigach (jest dzięki temu rekordzistą w ilości wyścigów zaliczonych pod rząd), w których kierował Chevroletem z numerem startowym 24. W drugiej połowie 2016 roku wystartował w kolejnych ośmiu wyścigach dla tego samego zespołu w samochodzie nr 88, w którym zastępował kontuzjowanego Dale’a Earnhardta Jr.
Kariera.
Początki.
Jeff Gordon pierwszy raz zasiadł za kierownicą pojazdu wyścigowego w wieku pięciu lat. Rozpoczynał od samochodów typu Quarter Midget, zaś w wieku trzynastu lat rozpoczął ściganie w Sprint Cars. Na fali jego dobrych wyników, wraz z rodziną przeprowadził się do Pittsboro w stanie Indiana, gdzie odbywało się większość wyścigów Sprint Cars. Zdobył tam tytuły mistrzowskie torów takich jak Bloomington Speedway czy Eldora Speedway.
Do samochodów seryjnych Gordon przesiadł się w 1990 roku. Zapisał się on wtedy do szkoły jazdy na torze Rockingham Speedway. Doświadczenie to przekonało go do rozpoczęcia kariery w wyścigach tej klasy. Pod koniec roku, za sprawą znajomości, sieć restauracji Outback Steakhouse zasponsorowała samochód dla Gordona, którym wziął udział w trzech zawodach serii NASCAR Busch Grand National (obecnie NASCAR Xfinity Series), drugiej rangą serii organizowanej przez NASCAR. Szefem jego ekipy został Ray Evernham. Kierowcy udało się zakwalifikować do jednego wyścigu, na torze Rockingham Speedway, w którym w wyniku wypadku zajął przedostatnie, 39. miejsce.
Na sezon 1991 Gordon podpisał kontrakt z zespołem Bill Davis Racing, dla którego kierował Fordem z numerem startowym 1 i współpracował z szefem ekipy Keithem Simmonsem. Wziął udział we wszystkich wyścigach owego roku oprócz otwierającej rundy na torze Daytona International Speedway, do której się nie zakwalifikował. Jego najlepszym rezultatem było drugie miejsce, które zajmował na torach Lanier, Dover i Hickory. W końcowej klasyfikacji kierowców zajął 11. miejsce, a także został nagrodzony tytułem Debiutanta Roku.
W sezonie 1992 do zespołu Gordona na jego własne życzenie dołączył dawny współpracownik Ray Evernham. Po nieudanym otwierającym sezon wyścigu w Daytonie, kierowca zdobył pole position w trzech kolejnych rundach, wygrywając ostatnią z nich w Atlancie. Było to jego pierwsze zwycięstwo w zawodach NASCAR. Jego wynik przyciągnął zainteresowanie Ricka Hendricka, właściciela zespołu Hendrick Motorsports, rywalizującego w NASCAR Winston Cup (najwyższej rangą serii NASCAR). W kolejnej części sezonu Gordon dołożył do swojego dorobku dwa zwycięstwa w wyścigach na torze w Charlotte, a w końcowej klasyfikacji kierowców zajął czwarte miejsce.
1992–1995: Szybka droga na szczyt.
W trakcie sezonu 1992, Jeff Gordon podpisał kontrakt z zespołem Hendrick Motorsports. Został on kierowcą Chevroleta Luminy z numerem 24. Samochód sponsorował producent lakierów samochodowych DuPont, który odpowiedzialny był za słynne malowanie karoserii w barwach tęczy. Szefem ekipy został natomiast ponownie Ray Evernham. Swój debiut kierowca zaliczył w ostatnim wyścigu owego roku w Atlancie. Był to zarazem ostatni wyścig w karierze siedmiokrotnego mistrza rozgrywek, Richarda Petty’ego. Po wypadku na 165. okrążeniu Gordon był zmuszony zakończyć wyścig i zajął w nim 31. miejsce.
Od 1993 Gordon wstrzymał starty w Busch Grand National Series, zaś stał się pełnoetatowym kierowcą Winston Cup. Jego pierwszy sezon był naznaczony awariami i wypadkami, przez które na 30 wyścigów nie ukończył 11. Nie udało mu się odnieść zwycięstwa, lecz dwukrotnie kończył drugi (w Charlotte i Michigan). W drugim wyścigu w Charlotte wywalczył natomiast swoje pierwsze pole position. Debiutancki sezon zakończył na 14. miejscu. Został za niego nagrodzony tytułem Debiutanta Roku.
W sezonie 1994 Gordon kontynuował złą passę uszkodzeń pojazdu, w wyniku których nie ukończył 10 wyścigów. Mimo tego udało mu się po raz pierwszy sięgnąć po zwycięstwo w Winston Cup, czego dokonał w Charlotte, startując z pole position. Pamiętnym zdarzeniem z tego sezonu było jego drugie zwycięstwo, które odniósł w pierwszym w historii wyścigu NASCAR organizowanym na torze Indianapolis Motor Speedway. W końcowej klasyfikacji kierowców zajął 8. miejsce.
Sezon 1995 był dla Gordona przełomowy. Rozpoczął się niestabilnie, jako że w pierwszych sześciu wyścigach zaliczył on trzy zwycięstwa przeplatane trzema finiszami w drugiej połowie stawki. Później jednak jego forma ustabilizowała się i po dwóch zwycięstwach z rzędu w Daytonie i Loudon na półmetku sezonu objął fotel lidera klasyfikacji generalnej. Nie opuścił go już do końca roku, a dokładając kolejne triumfy w Darlington i Dover, zakończył go z siedmioma zwycięstwami (największą ilością spośród wszystkich kierowców). Był to również jego najlepszy sezon w karierze pod względem zdobytych pole position, których miał aż osiem. W swoim trzecim pełnym sezonie Gordon mógł cieszyć się ze swojego pierwszego tytułu mistrzowskiego NASCAR.
Już we wczesnych latach kariery Gordon wykazywał się wielkim talentem. Jednym z jego skutków była rywalizacja młodego kierowcy z doświadczonym wielokrotnym mistrzem serii, Dalem Earnhardtem. Earnhardt nadał Gordonowi przydomek „Cudowny Chłopak” i wypowiadał się o nim pochlebnie, czego nie robił w stosunku do większości kierowców. Gordon zaś postrzegał Earnhardta jako zaciekłego rywala i głównego przeciwnika na torze, choć poza torem darzył go szacunkiem i nazywał swoim mentorem, wielokrotnie czerpiąc od niego nauki dotyczące sportu.
1996–2001: Era dominacji.
Do sezonu 1996 Gordon przystąpił jako obrońca tytułu mistrzowskiego. Dwa pierwsze wyścigi zakończył jednak na przedostatnim miejscu na skutek awarii. Trzeci wyścig, rozgrywany w Richmond, przyniósł mu pierwsze zwycięstwo. W ciągu całego roku kierowca aż 10-krotnie stawał na najwyższym stopniu podium. Cztery z tych zwycięstw zdobył w przeciągu pięciu wyścigów na cztery rundy przed zakończeniem sezonu, co dało mu wtedy prowadzenie w klasyfikacji kierowców, jednak ostatecznie zajął drugie miejsce za Terrym Labonte.
Rok 1997 Gordon rozpoczął od swojego pierwszego triumfu w prestiżowym Daytona 500. Został on wtedy najmłodszym w historii zwycięzcą tego wyścigu. W dalszej części sezonu wyrównał swój dorobek zwycięstw z poprzedniego roku. Jedno z nich odniósł na torze w Fontanie, gdzie wyścig NASCAR organizowano wtedy po raz pierwszy. Wysoką formę utrzymywał przez cały rok, dzięki czemu udało mu się wywalczyć swoje drugie mistrzostwo serii.
W 1998 roku Gordon triumfował w aż 13 z 33 wyścigów. Była to największa liczba zwycięstw jednego kierowcy w ciągu sezonu od 1971 roku, kiedy Richard Petty zdobył ich 21. Zaczynając od 14. rundy w Michigan, aż do końca sezonu Gordon tylko raz (finiszując na 5. miejscu w Bristol) nie znalazł się w pierwszej trójce wyścigu. Odniósł wtedy również serię czterech zwycięstw z rzędu na torach w Pocono, Indianapolis, Watkins Glen i Michigan. Przez większość roku utrzymywał się na pozycji lidera klasyfikacji, w rezultacie broniąc tytułu mistrzowskiego i zdobywając swoje trzecie trofeum w karierze.
Na początku 1999 roku Gordon sięgnął po swoje drugie zwycięstwo w Daytona 500, które zdobył startując z pole position. Później jednak powróciły jego problemy z awariami samochodu, czego skutkiem było siedem nieukończonych wyścigów. Po 27 rundach, z których wygrał pięć, z jego ekipy odszedł jej szef, Ray Evernham, a na stanowisku zastąpił go Brian Whitesell. Gordon wygrał w pierwszych dwóch wyścigach z nowym mechanikiem, co dało mu bilans siedmiu zwycięstw w sezonie. W końcowej klasyfikacji zajął szóste miejsce. W trakcie sezonu wziął również udział w sześciu wyścigach Busch Series (po raz pierwszy od czasu przejścia do Winston Cup), kierując samochodem nr 24 sponsorowanym przez Pepsi. Odniósł wówczas zwycięstwo w Phoenix. W październiku kierowca podpisał dożywotni kontrakt z zespołem Hendrick Motorsports, na mocy którego stał się współwłaścicielem swojego samochodu i partnerem biznesowym zespołu.
Na rok 2000 szefem ekipy Gordona został Robbie Loomis. Pierwszy sezon pod jego przewodnictwem nie był dla kierowcy udany. Na swoje pierwsze zwycięstwo musiał czekać do dziewiątej rundy, kiedy triumfował w Talladedze. Dołożył do tego wygrane na torze drogowym w Sonomie oraz w Richmond. W końcowym zestawieniu kierowców znalazł się na 9. miejscu. W tym samym roku ostatni raz w karierze uczestniczył w rozgrywkach Busch Grand National, biorąc udział w pięciu zawodach i wygrywając ostatni wyścig sezonu w Homestead. Podczas wyścigu w Michigan Gordon zauważył talent młodego kierowcy, Jimmiego Johnsona. Udał się on do Ricka Hendricka, szefa Hendrick Motorsports, z propozycją angażu Johnsona. Hendrick skorzystał z okazji i zakontraktował kierowcę do jazdy samochodem nr 48, którego Gordon stał się współwłaścicielem.
W roku 2001 samochód Gordona, nadal sponsorowany przez DuPont, zmienił malowanie z tęczy na czerwone płomienie na niebieskim tle. Oprócz tego drugim sponsorem w wybranych wyścigach została firma Pepsi. W otwierającym sezon Daytona 500 uczestniczył w kolizji 19 samochodów, w wyniku której zakończył przedwcześnie wyścig i zajął 30. pozycję. Na ostatnim okrążeniu owego wyścigu w wyniku zderzenia z zewnętrzną ścianą toru zginął rywal Gordona, Dale Earnhardt. W ciągu roku kierowca zdobył sześć zwycięstw, w tym swoje trzecie w karierze w Indianapolis, a także w pierwszym w historii wyścigu w Kansas. Po 14. rundzie w Michigan wyszedł na prowadzenie klasyfikacji kierowców i nie oddał go aż do końca sezonu, dzięki czemu zdobył swój czwarty tytuł mistrzowski w karierze.
Analitycy sportowi często przypisują Gordonowi spopularyzowanie wyścigów na torach drogowych. W latach 1997–2000 zwyciężał w sześciu takich zawodach z rzędu (po trzy w Watkins Glen i w Sonomie). Jest on rekordzistą wszech czasów pod względem wygranych w tego typu wyścigach. Jego dominacja przyczyniła się do wzrostu oglądalności rozgrywek na obu torach oraz zachęciła innych kierowców do doskonalenia swoich umiejętności jazdy na torach drogowych, do których wcześniej nie przywiązywano większej wagi.
2002–2007: Problemy z play-offami.
Sezon 2002, do którego Gordon przystępował jako obrońca tytułu, nie należał do udanych. Choć kierowca nie zmagał się z awariami, tak jednak nie był w stanie zdobyć zwycięstwa aż do 24. rundy w Bristol oraz organizowanego tydzień później wyścigu w Darlington. Do swojego dorobku dołączył również drugi triumf w Kansas. Bilans trzech zwycięstw w sezonie dał mu czwarte miejsce w końcowej klasyfikacji.
Rok 2003 ułożył się dla Gordona podobnie. Zwyciężył on wtedy w obu wyścigach na torze w Martinsville, w obu startując z pole position, a także w Atlancie. Ponownie zakończył sezon na czwartym miejscu w tabeli.
Poprawę przyniósł sezon 2004. W początkowej jego części triumfował dwa tygodnie pod rząd w Talladedze i Fontanie. Niedługo później zaliczył serię czterech pole position w czterech wyścigach, z których dwa (w Sonomie i Daytonie) wygrał. Jego bilans zwycięstw dopełniło czwarte w karierze zwycięstwo w Indianapolis. Sezon 2004 był pierwszym, w którym stosowany był system play-offów o nazwie „Chase for the Nextel Cup”. Przed ich rozpoczęciem Gordon był liderem w klasyfikacji generalnej, jednak po wyrównaniu ilości punktów między dziesięcioma najlepszymi kierowców na 10 wyścigów przed końcem sezonu, stracił on fotel lidera i ostatecznie uplasował się na trzecim miejscu (gdyby sezon ten rozgrywano starym systemem, Gordon wywalczyłby swój piąty tytuł mistrzowski).
W otwierającym sezon 2005 Daytona 500 Gordon odniósł zwycięstwo po raz trzeci w karierze. Niedługo później wygrywał także w Martinsville i Talladedze, jednak stopniowo jego wyniki zaczęły się pogarszać. Kierowca zmagał się między innymi z awariami i uczestniczył w licznych kolizjach. Skutkiem tego było aż dziewięć nieukończonych wyścigów (jego najgorszy wynik od 1994 roku). Nie udało mu się zakwalifikować do play-offów, przez co po raz pierwszy od czasów debiutanckiego sezonu nie zmieścił się w pierwszej dziesiątce klasyfikacji generalnej. Po nieudanym sezonie zasadniczym z ekipy Gordona odszedł jej szef, Robbie Loomis, a na ostatnie dziesięć wyścigów zastąpił go Steve Letarte. Wraz z nim udało mu się sięgnąć po zwycięstwo w Martinsville, jednak cały sezon zakończył dopiero na 11. miejscu.
Od sezonu 2006 trzecim sponsorem samochodu Gordona stało się Nicorette. Podczas piątego wyścigu roku w Bristol, kierowca stracił panowanie nad samochodem po kontakcie z Mattem Kensethem, w wyniku czego zajął 21. miejsce. Po zakończeniu wyścigu doszło do sprzeczki między dwoma rywalami, podczas której Gordon popchnął Kensetha. Na swoje pierwsze zwycięstwo tego roku czekał do 16. rundy w Sonomie. Było to jego piąte zwycięstwo na tym torze oraz dziewiąte na torach drogowych (oba te osiągnięcia są rekordami wszech czasów dla jednego kierowcy). Dwa tygodnie później zwyciężył także w Chicago. W drodze po zwycięstwo celowo spowodował wypadek Matta Kensetha, za co został ukarany grzywną 10 tys. dolarów przez NASCAR. Udało mu się zakwalifikować do play-offów, które rozpoczynał na dziewiątym miejscu. Jego nadzieje na tytuł zniszczyła seria trzech nieukończonych wyścigów w Kansas, Talladedze i Charlotte. Sezon zakończył z dwoma zwycięstwami na szóstym miejscu w tabeli kierowców.
W sezonie 2007 Gordon wrócił do wysokiej formy. Zaczynając od piątej rundy w Dover, kierowca zaliczył serię siedmiu wyścigów, w których zdobył pięć pole position, trzy zwycięstwa (Phoenix, Talladega, Darlington), a we wszystkich kończył w pierwszej czwórce. Niedługo później triumfował także w Pocono. Przez większość sezonu był liderem klasyfikacji i nie miał problemów z zakwalifikowaniem się do play-offów. Podczas nich odniósł zwycięstwa w Talladedze i Charlotte. Mimo tego fotel lidera i ostatecznie tytuł mistrzowski musiał oddać Jimmiemu Johnsonowi, który zwyciężył w kolejnych czterech wyścigach. Gordon zajął za nim drugie miejsce. Był to drugi sezon w jego karierze, w którym zdobyłby mistrzostwo, gdyby nie zastosowano systemu play-offów.
2008–2012: Lata niepowodzeń.
Na sezon 2008 samochód Gordona ponownie zmienił malowanie. Zachowano motyw płomieni, jednak kolor tła zmieniono z niebieskiego na czarny. Pierwszy raz od 1993 roku kierowca nie wygrał ani jednego wyścigu przez cały sezon. Dwa razy, w Martinsville i Teksasie, zajmował drugie miejsce, a do obu wyścigów podchodził z pole position. Oprócz tego kwalifikacje wygrywał w Atlancie i Dover. Wywalczył miejsce w play-offach, jednak w końcowej klasyfikacji zajął siódme miejsce.
W 2009 roku do sponsorów Gordona dołączyła Gwardia Narodowa. Po dobrym starcie sezonu, do którego zaliczyć można jego pole position w Martinsville i zwycięstwo tydzień później w Teksasie, zajmował pierwsze miejsce w tabeli kierowców, lecz po krótkim czasie musiał oddać je Tony’emu Stewartowi. Do play-offów zakwalifikował się będąc na drugim miejscu, lecz z uwagi na bilans tylko jednego zwycięstwa został rozstawiony na szóstej pozycji. W finałowej części sezonu, poza zwycięstwem w kwalifikacjach do wyścigu w Teksasie, nie odniósł sukcesów i zakończył go na trzecim miejscu.
Sezon 2010 był kolejnym, w którym Gordon nie wygrał żadnego wyścigu. Jedynie na początku sezonu, w Phoenix i Richmond, kończył na drugim miejscu. Mimo tego jego stałe finisze w pierwszej dziesiątce pozwoliły mu na objęcie drugiego miejsca klasyfikacji. Po awansie do play-offów, z uwagi na brak zwycięstw, zaczynał z ósmej pozycji. Zdobył wówczas pole position do wyścigu w Charlotte, jednak szanse na mistrzostwo przekreśliły mu liczne wypadki. Jednym z nich była kolizja z Jeffem Burtonem w Teksasie, po której doszło do wymiany ciosów pomiędzy kierowcami. Swój sezon Gordon zakończył na dziewiątym miejscu.
Na rok 2011 zmienił się skład sponsorów samochodu Gordona. DuPont dołączyło do Pepsi jako sponsor drugorzędny, zaś sponsorem głównym, zdobiącym maskę pojazdu w 22 wyścigach, została grupa AARP. Kolejną zmianą było odejście szefa ekipy, Steve’a Letarte, którego zastąpił dotychczasowy mechanik Marka Martina, Alan Gustafson. Współpraca z nowym członkiem zespołu szybko przyniosła owoce, jako że Gordon sięgnął po zwycięstwo w drugim wyścigu sezonu w Phoenix. W ósmej rundzie w Talladedze wywalczył swoje jedyne pole position sezonu. Drugie zwycięstwo odniósł w Pocono, zaś dwa tygodnie przed rozpoczęciem play-offów triumfował także w Atlancie. Ostatnią część sezonu rozpoczął na trzecim miejscu, jednak w jej trakcie aż pięć z dziesięciu wyścigów kończył poza pierwszą dwudziestką, co dało mu zaledwie ósme miejsce w klasyfikacji generalnej.
Gordon rozpoczął sezon 2012 bardzo pechowo, 7 z 11 pierwszych wyścigów kończąc w drugiej połowie stawki. Później jego forma zaczęła się poprawiać, aż w końcu zatriumfował on w wyścigu w Pocono. Udało mu się wywalczyć również miejsce w play-offach, w których z dziewiątego miejsca awansował na piąte. Zmieniło się to podczas przedostatniej rundy w Phoenix, gdy kierowca uderzył w ścianę po kontakcie z samochodem Clinta Bowyera. Gordon zignorował pokazaną mu czarną flagę i pozostał na torze by zrewanżować się na Bowyerze, co uczynił spychając jego samochód w ścianę. Po wyścigu doszło do bójki pomiędzy Gordonem a zespołem mechaników Bowyera. Kierowca został ukarany grzywną w wysokości 100 tys. dolarów i odjęciem 25 punktów. Sezon 2012 zakończył się jednak dla niego pozytywnym akcentem, jako że wygrał finałowy wyścig w Homestead. Było to jego pierwsze zwycięstwo na tym torze. W wyścigu tym kierował specjalnym samochodem z malowaniem celebrującym 20-lecie współpracy kierowcy i firmy DuPont. Był to zarazem ostatni wyścig z logo firmy na samochodzie nr 24, jako że na początku 2013 roku dywizja produkcji lakierów samochodowych została sprzedana przez DuPont i zmieniła nazwę na Axalta Coating Systems.
2013–2015: Końcówka kariery.
Do sezonu 2013 Gordon przystąpił ze sponsoringiem od AARP, Axalty oraz Pepsi. W pierwszej połowie sezonu większość wyścigów kończył poza pierwszą dziesiątką, lecz zanotował także finisze na drugim miejscu w Sonomie i Pocono oraz na trzecim w Martinsville, Darlington i Dover. Po ostatnim wyścigu sezonu zasadniczego w Richmond kierowca zajmował pozycję, która nie dawała mu miejsca w play-offach, jednak po odkryciu porozumienia pomiędzy Joeyem Logano i Davidem Gillilandem, wobec którego ten drugi dobrowolnie ustąpił miejsca na torze temu pierwszemu, dając mu w ten sposób miejsce w play-offach kosztem Gordona, NASCAR zadecydowało o przywróceniu Gordona do play-offów jako dodatkowego, trzynastego kierowcę. W końcowej fazie rozgrywek zdobył swoje pierwsze zwycięstwo sezonu w Martinsville. Nie udało mu się jednak podjąć walki o mistrzostwo, a w końcowej klasyfikacji zajął szóste miejsce.
Sezon 2014 był dla Gordona najlepszym od 2007 roku. Po siódmej rundzie, w której zajął drugie miejsce w Teksasie, objął pozycję lidera tabeli kierowców. Niedługo później zdobył swoje pierwsze zwycięstwo roku w Kansas. Jego kolejnym triumfem było jego czwarte w karierze zwycięstwo w Indianapolis. Swoje pierwsze pole position sezonu zdobył na torze drogowym w Watkins Glen, a tydzień później, ponownie startując z pierwszego miejsca, wygrał wyścig w Michigan. Jego trzy zwycięstwa dały mu drugie miejsce w play-offach, które od tego roku rozgrywane były metodą eliminacji czterech najgorszych kierowców co trzy rundy. W pierwszej rundzie był blisko odpadnięcia, lecz awansował wygrywając ostatni wyścig w Dover. Drugą rundę zakończył jako siódmy z przechodzących dalej ośmiu kierowców. Na rozpoczęcie trzeciej rundy zajął drugie miejsce w Martinsville i został liderem klasyfikacji, jednak szczęście odwróciło się od niego tydzień później w Teksasie. Na przedostatnim okrążeniu wyścigu z prowadzącym Gordonem zetknął się Brad Keselowski, co skutkowało przecięciem opony samochodu nr 24. Gordon, który zakończył wyścig na 29. miejscu, uderzył Keselowskiego w alei serwisowej, po czym wywiązała się walka pomiędzy ekipami obu kierowców. Wypadek wymuszał na Gordonie wygraną w ostatnim wyścigu rundy w Phoenix w celu awansowania do finału. Tam jednak kierowca zajął drugie miejsce i odpadł z play-offów. Sezon zakończył zdobyciem pole position w finałowym wyścigu w Homestead. Uplasował się na szóstym miejscu klasyfikacji generalnej. Trzeci raz w jego karierze zdarzyło się, iż zdobyłby on tytuł mistrzowski, gdyby nie zastosowano play-offów.
22 stycznia 2015 roku Gordon ogłosił, że nadchodzący sezon będzie jego ostatnim jako kierowca. Na ów rok do jego sponsorów dołączyła firma 3M. W swoim ostatnim starcie w Daytona 500 kierowca wywalczył pole position, lecz w wyniku wypadku na ostatnim okrążeniu zajął dopiero 33. miejsce. Kolejne zwycięstwa w kwalifikacjach odnosił w Las Vegas i w Talladedze. W swoim ostatnim wyścigu na torze w Bristol poprowadził specjalny samochód w tęczowych barwach nawiązujących do jego pojazdu z lat 90. Pomimo braku zwycięstw, zakwalifikował się do play-offów z trzynastego miejsca w tabeli. W pierwszej rundzie jego najlepszym wynikiem było siódme miejsce w New Hampshire. Awansował do drugiej rundy, gdzie trzykrotnie kończył w pierwszej dziesiątce, w tym na trzecim miejscu w Talladedze, startując z pole position. Trzecią rundę rozpoczął od zwycięstwa w Martinsville. Było to jego pierwsze i jedyne zwycięstwo tego sezonu, a także ostatnie zwycięstwo w karierze. Dało mu ono gwarantowane miejsce w finale w Homestead. Nie udało mu się jednak wykorzystać ostatniej szansy na mistrzostwo. Wyścig zakończył na szóstym miejscu, a w klasyfikacji generalnej znalazł się na trzeciej pozycji.
W trakcie swojej kariery w NASCAR Cup Series Jeff Gordon zaliczył 797 startów w samochodzie nr 24. Zdobył 93 zwycięstwa, 81 pole position i 325 finiszów w pierwszej piątce. Czterokrotnie zdobywał tytuł mistrzowski. Jest trzykrotnym zwycięzcą Daytona 500 i pięciokrotnym zwycięzcą Indianapolis. Przez wielu fanów i osób związanych ze sportem jest uważany za jednego z najlepszych kierowców wszech czasów. Dyrektor generalny NASCAR Brian France powiedział o nim: „Jeff Gordon przewyższa NASCAR i będzie znany jako jeden z najwspanialszych kierowców, którzy kiedykolwiek się ścigali”.
Po zakończeniu kariery.
W trakcie swojego ostatniego sezonu Gordon podpisał kontrakt ze stacją telewizyjną Fox. Dołączył on do Mike’a Joya i Darrela Waltripa jako komentator transmisji wyścigów NASCAR. W nowej roli zadebiutował w lutym 2016 roku podczas przedsezonowych wyścigów w Daytonie.
Pomimo odejścia od wyścigów, Gordon pozostał związany z zespołem Hendrick Motorsports. Nadal był jego partnerem biznesowym, współwłaścicielem samochodu nr 48 Jimmiego Johnsona oraz mentorem dla nowego kierowcy nr 24, Chase’a Elliotta. W drugiej połowie sezonu 2016, kiedy transmisje wyścigów przejęła stacja NBC, Gordon zgodził się zastąpić kontuzjowanego kierowcę zespołu Dale’a Earnhardta Jr. za kierownicą samochodu nr 88. Były to pierwsze starty Gordona w Cup Series w samochodzie innym niż nr 24. Kierowca wziął udział w ośmiu wyścigach, rozpoczynając w Indianapolis, a kończąc w Martinsville, gdzie zanotował swój najlepszy wynik, zajmując szóste miejsce.
W 2017 roku Gordon wziął udział w wyścigu Rolex 24 at Daytona. Prowadził dla zespołu Konica Minolta Cadillac DPi-V.R, dzieląc samochód z Amerykanami Rickym i Jordanem Taylorem oraz Włochem Maxem Angelelli. Załoga ta zwyciężyła w swojej klasie, jak i w całym wyścigu.
Życie prywatne.
Pierwszą żoną Jeffa Gordona była Brooke Sealey, którą ten poznał w 1993 roku gdy pracowała ona jako modelka dla NASCAR. Para wzięła ślub w 1994 roku. Po ośmiu latach związku Sealey złożyła pozew o rozwód, który zakończył się wypłatą ponad 15 milionów dolarów ugody przez Gordona. Był to jeden z najdroższych rozwodów w historii sportu. Swoją drugą żonę, belgijską modelkę Ingrid Vandebosch, poznał w 2002 roku, zaś ożenił się z nią w 2006 roku. Para ma dwójkę dzieci – córkę Ellę (ur. 2007) oraz syna Leo (ur. 2010).
W 1999 roku Gordon założył fundację charytatywną Jeff Gordon Children’s Foundation, która pomaga dzieciom w walce z rakiem i prowadzi badania nad metodami leczenia nowotworów. Po ślubie z Vandebosch, małżeństwo zaczęło prowadzić działania fundacji wspólnie.

</doc>
<doc id="2194905" url="https://pl.wikipedia.org/wiki?curid=2194905" title="Alone (album Mr. Gil)">
Alone (album Mr. Gil)

Alone – pierwszy album studyjny zespołu Mr. Gil. Został wydany w 1998 roku, nakładem wytwórni Ars Mundi. W 2005 roku wytwórnia Metal Mind Productions wydała reedycję albumu wzbogaconą o materiały wideo.
Lista utworów.
źródło:.
Twórcy.
źródło:.

</doc>
<doc id="2194906" url="https://pl.wikipedia.org/wiki?curid=2194906" title="Kasztiliasz III">
Kasztiliasz III

Kasztiliasz III – według "Synchronistycznej listy królów" i "Kroniki wczesnych królów" jeden z kasyckich władców Babilonii, brat i poprzednik Ulam-Buriasza.

</doc>
<doc id="2194909" url="https://pl.wikipedia.org/wiki?curid=2194909" title="Duksy">
Duksy

Duksy (lit. "Duksiai") − wieś na Litwie, w gminie rejonowej Soleczniki, 4 km na północny wschód od Kamionki, zamieszkana przez 17 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2194911" url="https://pl.wikipedia.org/wiki?curid=2194911" title="Skellig (album Mr. Gil)">
Skellig (album Mr. Gil)

Skellig – drugi album studyjny zespołu Mr. Gil. Został wydany w 2010 roku, nakładem wytwórni Oskar.
Lista utworów.
źródło:.
Twórcy.
źródło:.

</doc>
<doc id="2194912" url="https://pl.wikipedia.org/wiki?curid=2194912" title="Piotr Bernacki">
Piotr Bernacki

Piotr Bernacki (ur. 22 września 1954 w Tarnowie) – polski artysta fotograf uhonorowany tytułem Artiste FIAP (AFIAP). Absolwent Akademii Ekonomicznej w Krakowie. Członek rzeczywisty Okręgu Krakowskiego Związku Polskich Artystów Fotografików.
Działalność.
Od 1978 członek Tarnowskiego Towarzystwa Fotograficznego. Pełnił w nim wiele funkcji, przez kilka kadencji był jego prezesem. Był także wiceprezesem Federacji Amatorskich Stowarzyszeń Fotograficznych w Polsce. Obecnie jest wykładowcą fotografii w Zespole Szkół Technicznych w Tarnowie-Mościcach.
Twórczość.
Fotografią zajmuje się od roku 1971. Uprawia fotografią kreacyjną i użytkową, fotografuje architekturę, pejzaż, akt i portret. Jest autorem dużej kolekcji fotografii tatrzańskiej.
Uczestniczył w ponad stu wystawach, zagranicznych i krajowych, między innymi w Stanach Zjednoczonych, Wielkiej Brytanii, Holandii, Belgii, Turcji, Japonii, Francji, Czechosłowacji, byłym ZSRR, Nowej Zelandii, Węgrzech, Włoszech i Tajwanie.
Wystawy.
Źródło.
Odznaczenia.
Źródło.

</doc>
<doc id="2194913" url="https://pl.wikipedia.org/wiki?curid=2194913" title="Jankuny (rejon solecznicki)">
Jankuny (rejon solecznicki)

Jankuny (lit. "Jankūnai") − wieś na Litwie, w gminie rejonowej Soleczniki, 4 km na południowy wschód od Kamionki, zamieszkana przez 25 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2194914" url="https://pl.wikipedia.org/wiki?curid=2194914" title="Dobrobyt">
Dobrobyt

Dobrobyt – warunki bytowe gwarantujące wysoki poziom życia oraz satysfakcję w sferze kulturalnej. Według koncepcji neoliberalnych najprostszym miernikiem dobrobytu jest poziom PKB "per capita" (na jednego mieszkańca). Dobrobyt jest uzależniony od stopnia podziału PKB między konsumpcję indywidualną a społeczną oraz od struktury rzeczowej dochodu narodowego. Takie sposoby utożsamiania dobrobytu z PKB nie uwzględniają nierówności społecznych w rozkładzie PKB i stoją w opozycji do założeń zrównoważonego rozwoju. 
Podstawowymi warunkami zaistnienia stanu dobrobytu w społeczeństwie jest zabezpieczenie obywatelom dochodów na wysokim poziomie, niewystępowanie jawnego lub ukrytego bezrobocia, powszechnie dostępne lecznictwo i oświata na wszystkich szczeblach nauczania oraz ubezpieczenia społeczne.

</doc>
<doc id="2194916" url="https://pl.wikipedia.org/wiki?curid=2194916" title="Light and Sound">
Light and Sound

Light and Sound – trzeci album studyjny zespołu Mr. Gil. Został wydany w 2010 roku, nakładem wytwórni Electrum Production.
Lista utworów.
źródło:.
Twórcy.
źródło:.

</doc>
<doc id="2194918" url="https://pl.wikipedia.org/wiki?curid=2194918" title="Jawidowszczyzna (rejon solecznicki)">
Jawidowszczyzna (rejon solecznicki)

Jawidowszczyzna (lit. "Jovydžiai") − wieś na Litwie, w gminie rejonowej Soleczniki, 5 km na północny wschód od Kamionki, zamieszkana przez 14 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2194919" url="https://pl.wikipedia.org/wiki?curid=2194919" title="Błeszczyński">
Błeszczyński

Błeszczyński – polski herb szlachecki znany z jedynego wizerunku pieczętnego, odmiana herbu Suchekomnaty.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym trąba czarna z okuciami i nawiązaniem złotymi.
Klejnot: pięć piór strusich.
Najwcześniejsze wzmianki.
Pieczęć Ch. K. Błeszczyńskiego, chorążego sieradzkiego z 1755 roku.
Herbowni.
Herb ten, jako herb własny, przysługiwał jednej tylko rodzinie herbownych:
Błeszczyński. Rodzina o tym nazwisku używała też herbu Suchekomnaty bez odmian.

</doc>
<doc id="2194922" url="https://pl.wikipedia.org/wiki?curid=2194922" title="Caspar René Gregory">
Caspar René Gregory

Caspar René Gregory (ur. 6 listopada 1846 w Filadelfii, zm. 9 kwietnia 1917 w Neufchâtel-sur-Aisne) – amerykańsko-niemiecki biblista i krytyk tekstu Nowego Testamentu. W latach 1883-1909 odbył szereg podróży do wielu bibliotek w poszukiwaniu rękopisów Nowego Testamentu. Pochodzenie miał francuskie, z urodzenia był Amerykaninem, a Niemcem z wyboru.
Życie.
Urodził się 6 listopada 1846 roku w Filadelfii. W latach 1865-67 studiował na University of Pennsylvania, a w latach 1867-73 na Princeton Theological Seminary. W 1873 roku kontynuował studia na Uniwersytecie Lipskim pod kierunkiem Tischendorfa. Po śmierci Tischendorfa przejął jego obowiązki i kontynuował jego dzieło. Był przyjacielem Harnacka.
W 1881 roku otrzymał obywatelstwo Saksonii. W sierpniu 1914 roku zgłosił się do armii, będąc najstarszym ochotnikiem. 9 kwietnia 1917 roku zginął na froncie zachodnim.
Rękopisy NT.
Zajmował się katalogowaniem rękopisów Nowego Testamentu. Kontynuując dzieło Scholza, listę majuskułów doprowadził w 1908 roku do liczby 161 rękopisów, listę minuskułów do 2292, a listę lekcjonarzy do 2234. Ponadto stworzył nową kategorię rękopisów NT – listę papirusów, na której w 1908 roku umieścił 14 pozycji. W 1915 roku doprowadził listę do 19 papirusów, 169 majuskułów, 2326 minuskułów, 1565 lekcjonarzy. W ciągu swego życia skatalogował łącznie 3060 rękopisów. Sporządzał też krótkie opisy każdego katalogowanego rękopisu (rozbudowany system skrótów). Tak na przykład wygląda opis minuskułu 653:
653: Berlin, königl. Bibl. Gr. Oktav 3.
1077, 13,8x10,6, Perg, 266 Bl, 1 Sp, 16 Z ; Kap-L, Kap, Aufs, Abs u. Kan überall, Lit, rote Mus für die Lesestücke, Unters, εξεδ, στιχ, Mt Jo, auch εωτινα. und διαφορα. Geschrieben durch einen Mönch Markus. Heinrich Brugsch brach sie vom Sinai nach Berlin. [Scr . 640] G.9.März1887.
W roku 1908 zmodyfikował dotychczasowy sposób klasyfikowania rękopisów, na oznaczenie majuskułów wprowadzając sigla 01, 02, 03 itd. Ponadto nie dzielił już rękopisów majuskułowych i minuskułowych na cztery podgrupy: zawierające Ewangelie, Dzieje i Listy powszechne, Listy Pawła oraz rękopisy Apokalipsy; lekcjonarzy nie dzielił już na dwie podgrupy: Evangeliaria i Apostolaria.
Dzieło klasyfikowania rękopisów Nowego Testamentu kontynuował po nim Ernst von Dobschütz, a następnie Kurt Aland.
Dodatkowo skatalogował i opisał wiele rękopisów przekładów z I tysiąclecia (rękopisy starołacińskie i Wulgaty, starosyryjskie i Peszitty, koptyjskie, gockie, ormiańskie i inne).

</doc>
<doc id="2194923" url="https://pl.wikipedia.org/wiki?curid=2194923" title="Mistrzostwa Finlandii w Lekkoatletyce 2010">
Mistrzostwa Finlandii w Lekkoatletyce 2010

103. Mistrzostwa Finlandii w Lekkoatletyce – zawody lekkoatletyczne, które odbyły się w Kajaani od 5 do 8 sierpnia 2010.
Półmaraton.
Mistrzostwa Finlandii w półmaratonie rozegrano 25 kwietnia w Hamina.
Chód sportowy.
Mistrzostwa Finlandii w chodzie rozegrano 18 września w Lappeenranta.
Maraton.
Mistrzostwa Finlandii w biegu maratońskim rozegrano 25 października w Lappeenranta.

</doc>
<doc id="2194928" url="https://pl.wikipedia.org/wiki?curid=2194928" title="Kōban">
Kōban

 – podstawowy posterunek i jednocześnie najmniejsza jednostka organizacyjna japońskiej policji. Mieści się w niewielkim pawilonie lub pomieszczeniu usytuowanym z reguły w pobliżu stacji kolejowej lub metra, ale także wewnątrz regionów mieszkalnych. Działa w ścisłej więzi i w oparciu o współpracę z lokalnymi mieszkańcami.

</doc>
<doc id="2194929" url="https://pl.wikipedia.org/wiki?curid=2194929" title="Caspar Rene Gregory">
Caspar Rene Gregory



</doc>
<doc id="2194930" url="https://pl.wikipedia.org/wiki?curid=2194930" title="11 Pułk Piechoty Honwedu">
11 Pułk Piechoty Honwedu

11 Pułk Piechoty Honwedu (HonvIR 11, HIR.11) – pułk piechoty królewsko-węgierskiej Obrony Krajowej. 
Pułk został utworzony w 1886 roku. Okręg uzupełnień – Mukaczewo (dawniej "Munkacz", węg. "Munkács", niem. "Munkatsch").
Kolory pułkowe: szary (niem. "schiefergrau"), guziki złote. Skład narodowościowy w 1914 roku 42% – Węgrzy, 40% – Słowacy, 10% – Rusini. 
Komenda pułku oraz I i II batalion stacjonowały w Mukaczewie, natomiast III batalion w Użhorodzie.
W 1914 roku wszystkie bataliony walczyły na froncie galicyjskim. Bataliony wchodziły w skład 77 Brygady Piechoty Honwedu należącej do 39 Dywizji Piechoty Honwedu, a ta z kolei do VI Korpusu 4 Armii.
W 1915 roku w czasie bitwy pod Gorlicami żołnierze pułku walczyli w okolicach Biecza. Na cmentarzu wojennym nr 30 w Święcanach pochowanych jest co najmniej kilkunastu z nich.

</doc>
<doc id="2194931" url="https://pl.wikipedia.org/wiki?curid=2194931" title="C. R. Gregory">
C. R. Gregory



</doc>
<doc id="2194933" url="https://pl.wikipedia.org/wiki?curid=2194933" title="Agum III">
Agum III

Agum III – według "Kroniki wczesnych królów" jeden z kasyckich władców Babilonii, syn Kasztiliasza III. Podobnie jak jego wuj Ulam-Buriasz wyprawiał się przeciw Krajowi Nadmorskiemu:
„"Agum (III), syn Kasztiliasza (III), zebrał swą armię i pomaszerował do Kraju Nadmorskiego. Zdobył miasto Dur-Enlil (i) zbezcześcił E-galgalszeszna, tamtejszą świątynię boga Enlila"”

</doc>
<doc id="2194935" url="https://pl.wikipedia.org/wiki?curid=2194935" title="Alive (singel Black Eyed Peas)">
Alive (singel Black Eyed Peas)

Alive (pol. "Żwawy") – singel promocyjny amerykańskiej grupy muzycznej The Black Eyed Peas, pochodzący z jej piątego studyjnego albumu "The E.N.D". Wydany został przez Interscope Records. Tekst został stworzony przez Will.i.am'a, Jeana Baptiste, Fergie, Taboo i Apl.de.ap, a produkcją zajął się will.i.am. Piosenka jako jedyna z płyty "The E.N.D" jest spokojną kompozycją.

</doc>
<doc id="2194936" url="https://pl.wikipedia.org/wiki?curid=2194936" title="Ulamburiasz">
Ulamburiasz



</doc>
<doc id="2194938" url="https://pl.wikipedia.org/wiki?curid=2194938" title="Dejan Angelovski">
Dejan Angelovski



</doc>
<doc id="2194942" url="https://pl.wikipedia.org/wiki?curid=2194942" title="José Ángel Ziganda">
José Ángel Ziganda

José Ángel "Cuco" Ziganda Lakuntza (ur. 1 października 1966 w Larrainzar) – były hiszpański piłkarz grający na pozycji napastnika. Obecnie trener piłkarski Realu Oviedo. W swojej karierze raz wystąpił w reprezentacji Hiszpanii.
Kariera klubowa.
Karierę piłkarską Ziganda rozpoczął w klubie Osasuna Pampeluna. W 1985 roku zaczął grać w rezerwach tego klubu w Tercera División. W 1987 roku awansował do kadry pierwszego zespołu Osasuny. 12 grudnia tamtego roku zadebiutował w Primera División w zremisowanym 0:0 domowym spotkaniu z CE Sabadell FC. Z kolei 19 grudnia 1987 w meczu z RCD Mallorca (1:2) strzelił swojego pierwszego gola w lidze hiszpańskiej. W ataku Osasuny występował najpierw z Irlandczykiem Michaelem Robinsonem, a od 1989 roku z Polakiem Janem Urbanem.
W 1991 roku Ziganda przeszedł z Osasuny do Athleticu Bilbao. W nim zadebiutował 30 sierpnia 1991 roku w przegranym 0:2 domowym meczu z Sevillą. W Athletiku przez lata był podstawowym zawodnikiem i najlepszym strzelcem zespołu. Trzykrotnie w swojej karierze strzelił 17 goli w sezonie, co jest jego najlepszym dorobkiem. W sezonie 1997/1998 osiągnął z klubem z Bilbao swój największy sukces, gdy wywalczył wicemistrzostwo Hiszpanii. Ogółem przez 7 sezonów strzelił dla Athletiku 76 goli w lidze.
W 1998 roku Ziganda wrócił do Osasuny Pampeluna. Przez 2 lata grał z nią w Segunda División, a w 2000 roku awansował z nią do Primera División. W sezonie 2000/2001 rozegrał 4 spotkania w lidze i nie mając miejsca w składzie zdecydował się zakończyć karierę.
Kariera reprezentacyjna.
W reprezentacji Hiszpanii Ziganda zadebiutował 17 kwietnia 1991 roku w przegranym 0:2 towarzyskim spotkaniu z Rumunią. Był to jego jedyny mecz w kadrze narodowej.
Kariera trenerska.
Po zakończeniu kariery piłkarskiej Ziganda został trenerem. W latach 2005–2006 prowadził rezerwy Osasuny. Z kolei w połowie 2006 roku został trenerem pierwszego zespołu, gdy dotychczasowy trener Javier Aguirre został szkoleniowcem Atlético Madryt. W Osasunie pracował 2 lata, a 13 października 2008 został zwolniony ze stanowiska. Jego miejsce zajął José Antonio Camacho.
W lipcu 2009 roku Ziganda zastąpił Estebana Vigo na stanowisku pierwszego trenera Xerez CD. W Xerez pracował do 12 stycznia 2010 roku i został zwolniony z powodu słabych wyników.
W latach 2011–2017 pełnił funkcję trenera Bilbao Athletic, czyli rezerw Athletic Bilbao.
W maju 2017 roku został nowym szkoleniowcem pierwszej drużyny Athletic Bilbao. W maju 2018 roku po rozczarowującym sezonie, zrezygnował z tego stanowiska.

</doc>
<doc id="2194943" url="https://pl.wikipedia.org/wiki?curid=2194943" title="12 Pułk Piechoty Honwedu">
12 Pułk Piechoty Honwedu

12 Pułk Piechoty Honwedu (HonvIR 12, HIR.12) – pułk piechoty królewsko-węgierskiej Obrony Krajowej. 
Pułk został utworzony w 1886 roku. Okręg uzupełnień - Satu Mare (węg. "Szatmárnémeti").
Kolory pułkowe: szary (niem. schiefergrau), guziki złote. Skład narodowościowy w 1914 roku 42% - Węgrzy, 40% - Słowacy, 10% - Rusini. 
Komenda pułku i I batalion stacjonowała w Satu Mare, II batalion w Syhocie Marmaroskim, natomiast III batalion w Carei.
W 1914 roku wszystkie bataliony walczyły na froncie wschodnim. Bataliony wchodziły w skład 40 Brygady Piechoty Honwedu należącej do 41 Dywizji Piechoty Honwedu, a ta z kolei do XIV Korpusu 3 Armii.

</doc>
<doc id="2194944" url="https://pl.wikipedia.org/wiki?curid=2194944" title="Jose Angel Ziganda">
Jose Angel Ziganda



</doc>
<doc id="2194947" url="https://pl.wikipedia.org/wiki?curid=2194947" title="Achtung! Banditi!">
Achtung! Banditi!

Achtung! Banditi! (pol. "Uwaga! Bandyci!") – włoski dramat filmowy z 1951 roku w reżyserii Carlo Lizzaniego. W filmie zagrali m.in. Gina Lollobrigida i Andrea Checchi.

</doc>
<doc id="2194949" url="https://pl.wikipedia.org/wiki?curid=2194949" title="Dotacja podmiotowa">
Dotacja podmiotowa

Dotacja podmiotowa – dotacja obejmująca środki dla podmiotu wskazanego w odrębnej ustawie lub w umowie międzynarodowej, przeznaczone wyłącznie na dofinansowanie działalności bieżącej w zakresie określonym w odrębnej ustawie lub umowie międzynarodowej.
Podstawę prawną do udzielania dotacji podmiotowych z budżetu państwa stanowi art. 131 ustawy z dnia 27 sierpnia 2009 r. o finansach publicznych.
Dotacje podmiotowe otrzymują jednostki sektora finansów publicznych niebędące państwowymi jednostkami budżetowymi. O uprawnieniu do ich otrzymania decydują przepisy ustaw dotyczących zasad gospodarki finansowej danego podmiotu. 
Udzielanie tego rodzaju dotacji powinno być traktowane jako działanie wyjątkowe, gdyż jest ono formą pomocy państwa przeznaczonej na finansowanie działań bieżących jednostki pomagając utrzymać jej płynność finansową. Stanowi to odstępstwo od równego dostępu do środków publicznych i może być traktowane jako nieuzasadnione uprzywilejowane jednych podmiotów kosztem drugich, przybierając niekiedy formę finansowania jednostek trwale deficytowych.
Wykaz wszystkich jednostek otrzymujących dotacje podmiotowe oraz kwoty przyznanych dotacji są jawne. Ich wykaz znajduje się w załączniku do ustawy budżetowej.

</doc>
<doc id="2194956" url="https://pl.wikipedia.org/wiki?curid=2194956" title="13 Pułk Piechoty Honwedu">
13 Pułk Piechoty Honwedu

13 Pułk Piechoty Honwedu (HonvIR 13, HIR.13) – pułk piechoty królewsko-węgierskiej Obrony Krajowej. 
Pułk został utworzony w 1886 roku. Okręg uzupełnień - Bratysława (niem. "Pressburg", węg. "Pozsony").
Kolory pułkowe: szary (niem. schiefergrau), guziki złote. Skład narodowościowy w 1914 roku 28% - Węgrzy, 51% - Słowacy, 20% - Niemcy. 
Komenda pułku oraz I, II i III batalion stacjonowały w Bratysławie.
W 1914 roku wszystkie bataliony walczyły na froncie wschodnim. Bataliony wchodziły w skład 73 Brygady Piechoty Honwedu należącej do 37 Dywizji Piechoty Honwedu, a ta z kolei do V Korpusu 1 Armii.

</doc>
<doc id="2194961" url="https://pl.wikipedia.org/wiki?curid=2194961" title="Linia tramwajowa nr T3 w Île-de-France">
Linia tramwajowa nr T3 w Île-de-France

Linia tramwajowa T3 – pierwsza nowoczesna linia tramwajowa, znajdująca się w całości na terenie Paryża.
Linia została otwarta 16 grudnia 2006 i jest znana pod nazwą "Tramway des Maréchaux" ponieważ jej trasa wiedzie wzdłuż Boulevards des Maréchaux, serii bulwarów, które otaczają Paryż na trasie dawnych fortyfikacji "Thiers" (zbudowanych w latach 1841–1844) nazwanych tak od marszałków Napoleona (Maréchaux). Linia tramwajowa łączy przystanek Boulevard Victor - Pont du Garigliano RER w zachodniej części 15. dzielnicy Paryża z przystankiem Porte d’Ivry w 13. dzielnicy Paryża.
W 2009 rozpoczęły się prace budowlane przy przedłużeniu linii T3 od przystanku Porte d’Ivry do Porte de la Chapelle poprzez Porte de Charenton o długości 14,5 km. Roboty budowlane mają się zakończyć w roku 2012.

</doc>
<doc id="2194964" url="https://pl.wikipedia.org/wiki?curid=2194964" title="Tadeusz Kożusznik">
Tadeusz Kożusznik

Tadeusz Kożusznik (ur. 17 grudnia 1914 w Suchej Średniej, zm. 8 listopada 1988 w Łodzi) – polski aktor teatralny i filmowy.
Życiorys.
Był założycielem i aktorem teatru kolejarza w Tomaszowie Mazowieckim. W latach 1952-56 występował w Teatrze Powszechnym w Łodzi, zaś w latach 1956–1979 w Teatrze Ziemi Łódzkiej.

</doc>
<doc id="2194965" url="https://pl.wikipedia.org/wiki?curid=2194965" title="Mistrzostwa Hiszpanii w Lekkoatletyce 2010">
Mistrzostwa Hiszpanii w Lekkoatletyce 2010

90. Mistrzostwa Hiszpanii w Lekkoatletyce – zawody lekkoatletyczne, które odbyły się 17 i 18 lipca 2010 w Avilés.
Bieg na 10 000 m.
Mistrzostwa Hiszpanii w biegu na 10 000 metrów rozegrano 30 czerwca w Cáceres.
Półmaraton.
Mistrzostwa Hiszpanii w półmaratonie rozegrano 18 września w Sagunto w ramach 25. półmaratonu "Puerto Sagunto". W biegu kobiet pierwsze i czwarte miejsca zajęły (nieklasyfikowane w mistrzostwach Hiszpanii) Marokanki: Fatima Ayachi (1:13:16) i Benali Wafiya (1:17:19).

</doc>
<doc id="2194974" url="https://pl.wikipedia.org/wiki?curid=2194974" title="Simon Gjoni">
Simon Gjoni

Simon Gjoni (ur. 28 października 1925 w Szkodrze, zm. 31 października 1991 w Tiranie) – albański kompozytor, dyrygent i muzykolog.
Życiorys.
Pochodził z rodziny kupieckiej. Ukończył szkołę średnią „Illirycum” w Szkodrze. W bardzo młodym wieku rozpoczął grę na gitarze i fortepianie, występował w zespole Prenka Jakovy. W okresie szkolnym komponował pieśni, niektóre z nich stały się bardzo popularne w Szkodrze ("Lule Bore", "Syte e tu si drite").
W latach 1952-1958 studiował w konserwatorium w Pradze, w klasie dyrygentury, pod kierunkiem prof. Václava Smetáčka. Powrócił do Tirany w 1958 i rozpoczął pracę w liceum artystycznym Jordan Misja, gdzie uczył zasad orkiestracji, intonacji i dyrygentury. W tym czasie pracował też w Teatrze Opery i Baletu, jako dyrygent. Pod jego kierunkiem nagrywano dzieła najbardziej znanych kompozytorów albańskich – Çeska Zadei, Pjetëra Gaciego i Tonina Harapiego. Należał do grona założycieli Orkiestry Symfonicznej Albańskiego Radia i Telewizji. 
W 1972 popadł w niełaskę kierownictwa partii i został przeniesiony do Fieru, gdzie do 1981 pracował w miejscowym domu kultury. W 1981 powrócił do Tirany i wykładał w Instytucie Sztuk w Tiranie.
W dorobku kompozytorskim Gjoniego znajdują się romance, kantaty, suity, ballady, a także dzieła orkiestrowe i około dwustu pieśni. Imię Simona Gjoniego nosi jedna z ulic w zachodniej części Tirany.
Był żonaty (żona Hermira Gjoni była znaną w Albanii pianistką).

</doc>
<doc id="2194975" url="https://pl.wikipedia.org/wiki?curid=2194975" title="Krubanie">
Krubanie

Krubanie, Krubany (kasz. "Krëbanë") - kaszubska grupa etnograficzna. Bardzo często jest to nazwa stosowana zamiennie z nazwą Zaboracy (kaszb. "Zabòrôcë"). Różnice wynikają z tego, że czasami do Zaboraków zalicza się również Kaszubów zamieszkujących gminy: Lipusz i Dziemiany, czyli tzw. "Łyczaków" (kaszb. "Łëczôcë").
Zamieszkują region miejscowości Leśno, Swornegacie, Brusy, Karsin i leżące na pograniczu Kaszub bliskie okolice Czerska.

</doc>
<doc id="2194979" url="https://pl.wikipedia.org/wiki?curid=2194979" title="Rəşad Abdullayev">
Rəşad Abdullayev

Rəşad Qəhrəman oğlu Abdullayev (ur. 1 października 1981 w Baku) – azerski piłkarz grający na pozycji pomocnika. Od 2013 roku występuje w Rəvan Baku, wcześniej reprezentował barwy m.in. Neftçi PFK i FK Qəbələ. W reprezentacji Azerbejdżanu zadebiutował w 2004 roku. W latach 2004-2006 rozegrał w niej dziesięć meczów.

</doc>
<doc id="2194980" url="https://pl.wikipedia.org/wiki?curid=2194980" title="Najdłuższy jard">
Najdłuższy jard

Najdłuższy jard – amerykańska komedia z 1974 roku.
W 2005 roku został zrealizowany remake filmu pt. "Wykiwać klawisza".
Fabuła.
Paul Crewe jest gwiazdą futbolu amerykańskiego. Nagle dochodzi do sprzeczki między nim a kobietą, która go utrzymuje. Dochodzi do rękoczynów i dziewczyna wzywa policję. Pijany Paul ucieka przed policją w pełnym brawury pościgu przez miasto, ale niestety zostaje schwytany. Trafia do więzienia. Początkowo jest załamany i czuje, że nigdy więcej nie zagra, aż do chwili, gdy naczelnik więzienia składa mu nietypową ofertę – ma pomóc w zorganizowaniu więziennych rozgrywek futbolu...
Nagrody i nominacje.
Oscary za rok 1974
Złote Globy 1974

</doc>
<doc id="2194981" url="https://pl.wikipedia.org/wiki?curid=2194981" title="Cmentarz żydowski w Radzanowie">
Cmentarz żydowski w Radzanowie

Cmentarz żydowski w Radzanowie – kirkut mieści się w Radzanowie, na końcu obecnej ul. Górnej. 
Cmentarz żydowski został założony na mocy przywileju z 1765. Cmentarz miał powierzchnię około 0,75 ha, a na jego terenie znajdował się budynek o dwóch izbach, zamieszkany przez rodzinę grabarza i zapewne służący także jako dom przedpogrzebowy, w którym dokonywano rytualnej ablucji zwłok (tzw. tahara).
Podczas II wojny światowej nekropolia uległa dewastacji. Wiosną 1940 Niemcy zniszczyli nagrobki i rozebrali ogrodzenie. Wcześniej na cmentarzu spalono wyposażenie miejscowej synagogi. 
Obecnie na nieogrodzonym terenie brak zachowanych nagrobków.

</doc>
<doc id="2194983" url="https://pl.wikipedia.org/wiki?curid=2194983" title="Wołodymyr Hreber">
Wołodymyr Hreber

Wołodymyr Martynowycz Hreber (ukr. Володимир Мартинович Гребер, ros. Владимир Мартынович Гребер, "Władimir Martinowicz Griebier"; ur. w Jekaterynosławiu, zm. 1 września 1965 w Kijowie) – ukraiński piłkarz pochodzenia żydowskiego, grający na pozycji pomocnika, trener piłkarski.
Kariera piłkarska.
Kariera klubowa.
W 1929 rozpoczął karierę piłkarską w drużynie juniorskiej Zakładu Metalurgicznego w Dniepropetrowsku. Następnie w latach 1930-1931 występował w zespole branży handlowej Sowtorgsłużaszczije Dniepropetrowsk. Od 1932 bronił barw Dynama Dniepropetrowsk. W maju 1936 przeszedł do Dynama Kijów, w którym występował przez 8 lat z przerwą w okresie wojennym. W 1947 zakończył karierę piłkarską.
Kariera reprezentacyjna.
Bronił barw reprezentacji Dniepropetrowska (1933-1935), Kijowa (1936-1940), Ukraińskiej SRR (1934) oraz ZSRR (1935 - nieoficjalny).
Kariera trenerska.
Po zakończeniu kariery zawodniczej w 1947 był jednym z założycieli Szkoły Piłkarskiej nr 1 w Kijowie, w której pracował jako trener. W 1955 pomagał trenować Metałurh Dniepropetrowsk, a od 1960 prowadził kluby Polissia Żytomierz, Zirka Kirowohrad, Trubowyk Nikopol i Kołhospnyk Czerkasy.

</doc>
<doc id="2194991" url="https://pl.wikipedia.org/wiki?curid=2194991" title="Komitet do spraw zatrudnienia">
Komitet do spraw zatrudnienia

Komitet do Spraw Zatrudnienia (ang. Employment Committee) – organ doradczy Unii Europejskiej utworzony w styczniu 2000 r. przez Radę Unii Europejskiej, stawiający sobie za cel koordynację polityki zatrudnienia i pracy w państwach członkowskich Unii. Organ ten został utworzony na bazie Komitetu ds. zatrudnienia i rynku pracy (Employment and the Labour Market Committee), powstałego w 1997 r. mającego na celu:
Komitet ds. zatrudnienia i rynku pracy został zlikwidowany wraz z powołaniem do życia Komitetu do Spraw Zatrudnienia.
Do najważniejszych zadań Komitetu do Spraw Zatrudnienia należą:
W skład Komitetu wchodzi po dwóch przedstawicieli każdego z państw członkowskich oraz dwóch reprezentantów Komisji Europejskiej. Przewodniczący wybierany jest na okres dwóch lat bez możliwości reelekcji. Towarzyszy mu trzech wiceprzewodniczących. Posiedzenia zwoływane są przez przewodniczącego z jego własnej inicjatywy bądź na wniosek przynajmniej połowy członków Komitetu.

</doc>
<doc id="2194994" url="https://pl.wikipedia.org/wiki?curid=2194994" title="Destylacja równowagowa">
Destylacja równowagowa

Destylacja równowagowa, destylacja rzutowa – destylacja polegająca na utrzymywaniu współistniejących faz (cieczy i pary) w stanie zbliżonym do równowagi, przy równoczesnym ciągłym dostarczaniu roztworu rozdzielanego (surówki) oraz odprowadzaniu odpowiednich ilości pary do skroplenia (destylatu) i cieczy wyczerpanej (pogonu). Destylacja równowagowa bywa zaliczana do grupy destylacji prostych.
Temperatura, która jest utrzymywana w destylatorze, mieści się między temperaturą wrzenia rozdzielanego roztworu (granica dolna), a temperaturą górną, w której – przy ogrzewaniu – odparowuje ostatnia kropla cieczy. Od temperatury, wybranej w tym zakresie, zależy skład strumieni cieczy i destylatu (kondensatu otrzymywanego po skropleniu pary), rozdzielanych i odbieranych z urządzenia. 
Surówka może być podgrzewana w wymienniku ciepła lub piecu rurowym. Konstrukcji wymiennika powinna zapewniać jak najlepszy kontakt cieczy i powstającej pary. Mieszanina obu faz przepływa do separatora, z którego dolnej części odpływa pogon. Strumień pary jest kierowany do skraplacza i odbierany jako destylat.
W urządzeniach do równowagowej destylacji ekspansywnej rozdzielany roztwór jest ogrzewany do temperatury niższej od temperatury wrzenia w aparacie o podwyższonym ciśnieniu. Jego rozprężanie w zaworze redukcyjnym powoduje samorzutne częściowe odparowanie. Strumień pary i cieczy jest kierowany do separatora obu faz, skąd para odpływa do skraplacza.

</doc>
<doc id="2194995" url="https://pl.wikipedia.org/wiki?curid=2194995" title="Summer Sanitarium Tour">
Summer Sanitarium Tour

Summer Sanitarium Tour – trasa koncertowa zespołu Metallica, która odbyła się w 2000 i 2003 roku. W 2000 roku obejmowała 21 koncertów w Ameryce Północnej. W 2003 roku obejmowała 17 koncertów w Europie i 20 w Ameryce Północnej.
Koncerty w 2003.
Europa – część 1
Ameryka Północna – część 1
Europa – część 2
Stany Zjednoczone – część 2

</doc>
<doc id="2194996" url="https://pl.wikipedia.org/wiki?curid=2194996" title="Colbertynizm">
Colbertynizm



</doc>
<doc id="2194997" url="https://pl.wikipedia.org/wiki?curid=2194997" title="Gang Mamy Grissom">
Gang Mamy Grissom

Gang Mamy Grissom - amerykański kryminał z 1971 roku na podstawie powieści "No Orchids for Miss Blandish" Jamesa H. Chase’a.
Fabuła.
Gang pod wodzą Gladys Grissom planuje porwanie dla okupu. Celem ma być Barbara Blandish - córka bardzo bogatego i wpływowego człowieka. W trakcie oczekiwania na okup zapada decyzja, że po otrzymaniu pieniędzy nie wypuszczać porwanej, gdyż pomogłaby organom ścigania w ich tropieniu. Szefowa gangu decyduje, że w tym celu należy dziewczynę zabić, a dokonać ma tego jej syn Slim. Niestety, chłopak zakochuje się w porwanej...

</doc>
<doc id="2194998" url="https://pl.wikipedia.org/wiki?curid=2194998" title="Melaniusz z Rennes">
Melaniusz z Rennes

Melaniusz z Rennes (ur. ok. 450 w Plaz k. Redonu w Bretanii, zm. 6 listopada ok. 540 tamże) – mnich i opat, piąty biskup Rennes, święty Kościoła katolickiego, zwany niekiedy apostołem Francji.
Melaniusz najpierw był mnichem i opatem, a następnie nominowany został na biskupa, jako następca św. Amanda (+IV w.). Jego okres działalności biskupiej i ewangelizacji regionu przypadł na okres najazdów Franków na Galię. Brał udział w synodzie dla królestwa Franków w Orleanie (511) zwołanym przez Chlodwiga. 
Zmarł śmiercią naturalną. Jego relikwie przeniesiono z domu rodzinnego do Rennes, a nad jego grobem powstało opactwo benedyktyńskie nazwane Saint-Mélaine. Kościół opactwa ("Notre-Dame en Saint-Melaine") służył w latach 1803 i 1844 jako prokatedra (dzisiejsze "Cathédrale Saint-Pierre de Rennes"), siedziba najpierw biskupów, obecnie arcybiskupów (archidiecezja Rennes).
Wspomnienie liturgiczne św. Melaniusza obchodzone jest 6 listopada. Do reformy liturgicznej w 1969 roku w "Martyrologium Rzymskim" ujęty był pod dniem 6 stycznia, kiedy to otrzymał sakrę biskupią. Ten dzień pamięci nadal można spotkać lokalnie.

</doc>
<doc id="2194999" url="https://pl.wikipedia.org/wiki?curid=2194999" title="Legenda Lylah Clare">
Legenda Lylah Clare

Legenda Lylah Clare – amerykański dramat z 1968 roku.
Fabuła.
Gwiazda kina lat 30., aktorka Lylah Clare umiera w niewyjaśnionych okolicznościach. Po kilku latach od tego wydarzenia, jej mąż i reżyser Lewis Zarken dostaje propozycję nakręcenia biografii swojej żony. Główną rolę ma zagrać nieznana aktorka Elsa Brinkmann. Zarken z entuzjazmem podchodzi do całego przedsięwzięcia i zamierza uczynić z aktorki wierną kopię swojej żony...

</doc>
<doc id="2195000" url="https://pl.wikipedia.org/wiki?curid=2195000" title="Nowy cmentarz żydowski w Szreńsku">
Nowy cmentarz żydowski w Szreńsku

Nowy cmentarz żydowski w Szreńsku – kirkut służący niegdyś żydowskiej społeczności Szreńska. Nie wiadomo kiedy dokładnie powstał. Został zniszczony podczas II wojny światowej. Nie zachowały się żadne nagrobki, obecnie teren cmentarza stanowi pole orne. Znajduje się przy drodze do Mławy.

</doc>
<doc id="2195001" url="https://pl.wikipedia.org/wiki?curid=2195001" title="Stary cmentarz żydowski w Szreńsku">
Stary cmentarz żydowski w Szreńsku

Stary cmentarz żydowski w Szreńsku – kirkut służący niegdyś żydowskiej społeczności Szreńska. Nie wiadomo kiedy dokładnie powstał, być może w XVIII wieku. Został zniszczony podczas II wojny światowej. Zachowały się dwa nagrobki, z czego jeden z 1863. Cmentarz znajdował się nad rzeką płynącą przez miejscowość.

</doc>
<doc id="2195002" url="https://pl.wikipedia.org/wiki?curid=2195002" title="Philip Schmitt">
Philip Schmitt



</doc>
<doc id="2195003" url="https://pl.wikipedia.org/wiki?curid=2195003" title="Działalność socjalna">
Działalność socjalna

Działalność socjalna – usługi świadczone przez pracodawców na rzecz różnych form wypoczynku, działalności rekreacyjnej oraz kulturalnej, opieki nad dziećmi w różnych formach wychowania przedszkolnego. Za tym pojęciem kryje się również pomoc materialna - finansowa lub rzeczowa - a także pomoc na cele mieszkaniowe. Obowiązek świadczenia takich usług spoczywa na każdym pracodawcy ze sfery budżetowej oraz na każdym innym pracodawcy, który na dzień 1 stycznia danego roku zatrudnia przynajmniej 20 osób w przeliczeniu na pełne etaty. Kryterium przyznawania wymienionych świadczeń winna być sytuacja materialna beneficjentów.

</doc>
<doc id="2195004" url="https://pl.wikipedia.org/wiki?curid=2195004" title="The Baby">
The Baby



</doc>
<doc id="2195005" url="https://pl.wikipedia.org/wiki?curid=2195005" title="Zabójstwo siostry George">
Zabójstwo siostry George

Zabójstwo siostry George - amerykański dramat z 1968 roku na podstawie sztuki Franka Marcusa.
Fabuła.
"Siostra George" to opera mydlana stacji BBC, która "uśmierciła" ją ze względu na niską frekwencję. Starsza aktorka, która gra tytułową rolę jest lesbijką, która żyje ze zdziecinniałą kobietą w średnim wieku o imieniu Childie. Pracuje ona w fabryce, a po pracy kobiety razem bawią się lalkami z kolekcji. Konflikt między kochankami wybucha, gdy twardy wobec kobiet dyrektor stacji, który anulował jej umowę i "ukradł" Childie. W zamian jako rekompensata "George" miałaby użyczyć swojego głosu jako krowa-kukiełka w nowym filmie animowanym...
Nagrody i nominacje.
Złote Globy 1968

</doc>
<doc id="2195007" url="https://pl.wikipedia.org/wiki?curid=2195007" title="Przyjaciel świętego Mikołaja">
Przyjaciel świętego Mikołaja

Przyjaciel Świętego Mikołaja (ang. "The Search for Santa Paws") – kanadyjski familijny film przygodowy.
Film w Polsce został wydany 12 listopada 2010 roku na DVD i Blu-Ray przez CD Projekt. Polską wersję językową opracowało studio SDI Media Polska.
Wersja polska.
Opracowanie wersji polskiej: SDI Media Polska
Reżyseria i teksty piosenek: Agnieszka Zwolińska
Dialogi polskie: Joanna Serafińska
Kierownictwo muzyczne: Agnieszka Tomicka
Zgranie wersji polskiej: Jarosław Wójcik
Kierownictwo produkcji: Beata Jankowska, Urszula Nowocin
Opieka artystyczna: Maciej Eyman
Produkcja polskiej wersji językowej: Disney Character Voices International, Inc.
W wersji polskiej udział wzięli:
W pozostałych rolach:

</doc>
<doc id="2195009" url="https://pl.wikipedia.org/wiki?curid=2195009" title="Île René-Levasseur">
Île René-Levasseur



</doc>
<doc id="2195011" url="https://pl.wikipedia.org/wiki?curid=2195011" title="Start Feniksa">
Start Feniksa

Start Feniksa – amerykański film przygodowy z 1965 roku na podstawie powieści Ellestona Trevora.
Fabuła.
Po katastrofie samolotu wojskowego na Saharze, pilot Frank Towns i nawigator Lew Moren wśród szalejącej burzy piaskowej ratują ocalałych. Uzurpujący sobie prawo do dowodzenia także na ziemi Towns nakazuje marsz przez pustynię jako jedyną, choć nikłą szansę ratunku. Tymczasem jeden z pasażerów – Niemiec Heinrich Dorfmann – przedstawia się jako konstruktor maszyn lotniczych firmy Becker Flugzeuge. Naprawdę jest projektantem zdalnie sterowanych modeli – chce zbudować maszynę do latania z wraku. Mimo beznadziejnej sytuacji zdobywa zaufanie reszty pasażerów. 
Nagrody i nominacje.
Oscary za rok 1965
Złote Globy 1965

</doc>
<doc id="2195013" url="https://pl.wikipedia.org/wiki?curid=2195013" title="James Newell Osterberg, Jr.">
James Newell Osterberg, Jr.



</doc>
<doc id="2195014" url="https://pl.wikipedia.org/wiki?curid=2195014" title="Krystyna Łyczywek">
Krystyna Łyczywek

Krystyna Antonina Łyczywek z domu Wiza (ur. 24 sierpnia 1920 w Poznaniu, zm. 22 kwietnia 2021) – polska romanistka, tłumaczka literatury francuskiej, dziennikarka, fotografka, członek honorowy ZPAF, Fotoklubu RP, Szczecińskiego Towarzystwa Fotograficznego (STF), Fotoklubu Katalonii, "Polish American Photographic Club" w Nowym Jorku i in.
Życiorys.
Urodziła się w Poznaniu, w patriotycznej rodzinie powstańców wielkopolskich. Ojciec, Władysław Wiza, nie pozwalał swoim dwóm córkom uczyć się języka niemieckiego (w trosce o czystość ich polszczyzny) – bardzo wcześnie poznały język francuski i łacinę. Krystyna Wiza uczęszczała do szkoły Urszulanek. Od 14 roku życia (od śmierci ojca) zarabiała na życie korepetycjami. Działała w harcerstwie, kolejno jako zastępowa, przyboczna i drużynowa 17. Drużyny im. Wandy Malczewskiej. Zdała maturę w roku 1938 i rozpoczęła studia filologii romańskiej na Uniwersytecie Adama Mickiewicza w Poznaniu (1938–1939).
W czasie II wojny światowej działała w Szarych Szeregach (Akademickie Koło Harcerskie). W roku 1943, ze względu na falę aresztowań, otrzymała rozkaz ewakuowania się do Warszawy z fałszywymi dokumentami, według których była trochę starsza. W Warszawie złożyła przysięgę w Armii Krajowej i została łączniczką kontrwywiadu. W latach 1943–1944 kontynuowała studia romanistyki na Tajnym Uniwersytecie Ziem Zachodnich. Pracowała też w Szpitalu Maltańskim jako pielęgniarka. W powstaniu warszawskim uczestniczyła jako współredaktorka pisma „W walce” i łączniczka w batalionie „Łukasiński”. 
W lipcu 1945 roku Roman Łyczywek (mąż) wyjechał z Poznania do Szczecina, wraz z ekipą pierwszego polskiego prezydenta miasta, Piotra Zaremby. Jego żona dołączyła do niego w październiku, wioząc w koszyku na bieliznę ich trzyipółmiesięcznego synka. W tym mieście zamieszkała na stałe. Skończyła studia na Uniwersytecie w Poznaniu (1945–1946), wykonując pracę dyplomową na temat Maupassanta pt. "La vie de Maupassant à travers ses contes". Do roku 1946 pracowała jako lektor języka francuskiego w szczecińskiej Wyższej Szkole Inżynierskiej, a w następnych latach podejmowała wiele różnych rodzajów działalności na rzecz upowszechnienia w Polsce kultury francuskiej i zacieśnienia kontaktów francusko-polskich. Zajęła się też fotografiką, początkowo amatorsko, robiąc zdjęcia swojego synka. Wkrótce stała się ona jej życiową pasją.
Działalność.
Z okazji przyznania Krystynie Łyczywek tytułu Honorowego Obywatela Miasta Szczecin (2013) napisano m.in.:
Była m.in. założycielką Szczecińskiego Towarzystwa Fotograficznego (w latach 1963–1975 wiceprezesem i prezesem towarzystwa). W 1964 roku została członkiem Związku Polskich Artystów Fotografików. W latach 1970–2008 reprezentowała Polskę na kongresach Międzynarodowej Federacji Sztuki Fotograficznej (FIAP), na których pracowała w komisji audiowizualnej, statutowej i jubileuszowej, była referentem prasowym Światowej Komisji ds. młodzieży w dziedzinie fotografii, organizatorką pięciu Sympozjonów poświęconych historii fotografii polskiej, siedemnastu Dialogów interdyscyplinarnych oraz seminariów międzynarodowych w Polsce, członkiem lub przewodniczącą jury w 132 konkursach i wystawach fotograficznych w kraju i za granicą. W latach 1977–2002 pełniła funkcję prezesa oddziału szczecińskiego ZPAF.
Twórczość.
Tematem jej prac fotograficznych jest przede wszystkim człowiek ("Ludzie na ulicach miast", "Dzień powszedni Francji", "Podróże", "Dzieci tego świata", "Niepełnosprawni") oraz krajobraz ("Szczecińskie fascynacje", "Chińskie impresje", "Maroko", "Bretania wczoraj i dziś", "Krajobrazy morskie", "Szczecin i Paryż inaczej", "Dziennik prywatny 2004", "Jeden dzień w Warszawie").
W latach 1948–2009 wzięła udział w ok. 150 wystawach zbiorowych w Polsce i w innych krajach, gdzie otrzymała nagrody i wyróżnienia. W latach 1957–2009 jej prace były eksponowane na ok. 160 wystawach indywidualnych w Polsce, Finlandii, Francji, Grecji, Holandii, Japonii, Niemczech, Rumunii, Stanach Zjednoczonych i we Włoszech. Około 1700 zdjęć Krystyny Łyczywek zostało opublikowanych w folderach turystycznych, czasopismach, książkach i albumach.
Jej prace znajdują się w zbiorach Biblioteki Narodowej w Paryżu, Muzeum Ludwig w Kolonii, Muzeum Narodowego we Wrocławiu, Muzeum Historii Fotografii w Krakowie i w "Musée français de la photographie" w Bièvres, w Książnicy Pomorskiej w Szczecinie i w zbiorach prywatnych w Polsce i za granicą.
Opublikowała około 1400 artykułów w prasie polskiej i zagranicznej (czeskiej, francuskiej, bułgarskiej, hiszpańskiej, holenderskiej, niemieckiej, szwajcarskiej, węgierskiej, włoskiej). Wydała książki autorskie, m.in. "Diaporama", "Od kropli wody do oceanu", "Rozmowy o fotografii" (3 tomy). Przetłumaczyła na język polski 5 książek swojego ulubionego autora, Maupassanta, w tym m.in. "Prawdziwa Miłość" (zbiór nowel, 1949), "Topielec (i inne opowiadania)" (1993), "W Bretanii" (1996), "Kroniki" (które uważa za najciekawsze, wyd. 2004), "Sycylia" (2008).
Biogram Krystyny Łyczywek zamieszczono w "Międzynarodowej Encyklopedii Fotografów od r. 1839 do czasów dzisiejszych" (wyd. Auer-Auer, Szwajcaria) oraz w "Antologii fotografii polskiej 1839–1989" (wyd. Lucrum; Polscy fotografowie).
Wyróżnienia (odznaczenia, tytuły, nagrody).
Jest laureatką orderu Honneur et Reconnaissance Instytutu France-Pologne oraz tytułów: Artiste FIAP (AFIAP), Excellence FIAP for Services Rendered (ESFIAP), Honorary Excellence FIAP (HonEFIAP). Za wybitne osiągnięcia w dziedzinie fotografii została uhonorowana nagrodą I-stopnia Ministra Kultury i Sztuki, Medalem im. Jana Bułhaka (odznaczenie przyznawane przez Federację Amatorskich Stowarzyszeń Fotograficznych w Polsce oraz Złotym Medalem „Zasłużony dla Fotografii Polskiej” (odznaczenie przyznawane przez Kapitułę Fotoklubu Rzeczypospolitej Polskiej)). W 2010 roku otrzymała Złoty Medal „Zasłużony Kulturze Gloria Artis”. W roku 2013 została odznaczona Krzyżem Oficerskim orderu Legii Honorowej oraz otrzymała tytuł Honorowego Obywatela Szczecina. W 2002 odznaczona Krzyżem Kawalerskim Orderu Odrodzenia Polski.
Życie rodzinne.
Zawarła małżeństwo w czasie powstania warszawskiego z Romanem Łyczywkiem (poznanym wcześniej w Poznaniu), później pierwszym powojennym szczecińskim prawnikiem – obrońcą w procesach członków NSZZ „Solidarność”. Mąż zmarł niedługo po 50. rocznicy ślubu. Syn Włodzimierz (ur. 1945) i dwoje wnuków zostali prawnikami. Fotografią zajmuje się dwoje młodszych dzieci Krystyny i Romana Łyczywków: syn Lech (ur. 1948) – amatorsko, a córka Ewa – profesjonalnie (jest od roku 1983 członkiem ZPAF).
Upamiętnienie.
22 lutego 2022 roku skwerowi w Szczecinie nadano imię Krystyny i Romana Łyczywków (wcześniej patronem był wyłącznie Roman).

</doc>
<doc id="2195017" url="https://pl.wikipedia.org/wiki?curid=2195017" title="Pałac Gunnebo">
Pałac Gunnebo

Gunnebo (szw. "Gunnebo slott") – pałac w północno-wschodniej części gminy Mölndal, pomiędzy Mölndal i Pixbo, w prowincji Västra Götaland, w południowo-zachodniej Szwecji.
W 2007 roku zamek został wpisany do szwedzkiego rejestru zabytków.
Historia.
Pierwsze wzmianki o Gunnebo pochodzą z 1397 roku. Gospodarstwo "Gunnebodum" należało wówczas do parafii Fässberg. 
W późniejszym czasie było również własnością królewską.
Gunnebo zbudowano jako letnią rezydencję nieszlacheckiej rodziny. Jako że gospodarstwo wcześniej było własnością królewską, Gunnebo nazwano zamkiem. Pod koniec XIX wieku, wszystkie wielkie dwory w Szwecji nazywano zamkami.
Drewniany dwór wzniesiono w 1778 r. w stylu neoklasycystycznym, z inicjatywy Johna Halla według projektu szwedzkiego architekta Carla Wilhelma Carlberga. Do budowy budynku, który ma 900 m² powierzchni i 25 pokoi, użyto sosen i jodeł z północnej Szwecji.
Od 1778 r. właścicielem dóbr był kupiec John Hall, a po jego śmierci jego syn – John Hall Junior. John Junior zbankrutował i był zmuszony do sprzedania Gunnebo w 1828 r. W 1832 r. posiadłość kupił za 10 000 szwedzkich talarów zamożny rzeźnik Johan Carlsson. Po sześciu latach Carlsson odsprzedał Gunnebo za 16 666 talarów Brytyjczykowi Johnowi Barclayowi i jego żonie Martinie. Po śmierci Barclaya Gunnebo zarządzał jego zięć, James Alexander Gibson. Kolejnym właścicielem był aptekarz Arthur Cavalli. W 1888 r. majątek kupił za 90 000 koron Wilhelm Denninghoff, który podarował Gunnebo w prezencie ślubnym córce Hildzie i jej mężowi baronowi Carlowi Sparre.
Zamek należał do rodziny Sparre do połowy XX wieku. Ostatnia z rodu, Margareta Sparre, opuściła Gunnebo na początku 1950 r. W latach 50. XX wieku posiadłość kupiła gmina Mölndal.
W 1916 r. w zamku kręcono niemy film "Kärleken segnar".
Obecnie.
Zespół zamkowo-parkowy Gunnebo jest miejscem wielu wydarzeń kulturalnych w gminie Mölndal. Odbywają się tu koncerty, co roku organizowane są obchody nocy świętojańskiej. Przy zamku działa teatr. Zwiedzający mogą obejrzeć oranżerię, a także trzy przyzamkowe ogrody, również zaprojektowane przez Carlsberga, w tym ogród barokowy w stylu francuskim.

</doc>
<doc id="2195018" url="https://pl.wikipedia.org/wiki?curid=2195018" title="Nie płacz, Charlotto">
Nie płacz, Charlotto

Nie płacz, Charlotto – amerykański thriller z 1964 roku na podstawie nieopublikowanego opowiadania Henry'ego Farnella "What Ever Happened to Cousin Charlotte?".
Fabuła.
Charlotte zamieszkuje dom, w którym 30 lat temu zamordowano jej kochanka Johna. Teraz ma tędy przebiegać autostrada. Sama nie jest w stanie się bronić, więc ściąga do siebie kuzynkę Miriam. Wkrótce po jej przybyciu w domu dzieją się dziwne rzeczy. Wiele rzeczy przemawia za tym, że to Charlotte zabiła Johna. Ale kobieta w to nie wierzy i zaczyna popadać w obłęd. Podświadomie wmawia sobie, że Miriam i jej lekarz świadomie popychają ją ku obłędowi, by zdobyć jej majątek...
Nagrody i nominacje.
Oscary za rok 1964
Złote Globy 1964

</doc>
<doc id="2195019" url="https://pl.wikipedia.org/wiki?curid=2195019" title="Źmicier Łukaszenka">
Źmicier Łukaszenka



</doc>
<doc id="2195022" url="https://pl.wikipedia.org/wiki?curid=2195022" title="Tadelakt">
Tadelakt

Tadelakt – stiuk ozdobny pochodzący z okolic Marrakeszu w Maroku. Wykonywany jest ręcznie poprzez nakładanie warstwy tynku i polerowanie jej po wyschnięciu kamieniem półszlachetnym. Ze względu na swoją wodoodporność stosowany głównie w pomieszczeniach narażonych na kontakt w wodą. Do wykonania tadelakt używany jest wapień pochodzący z okolic Marakeszu, poza tym piasek, pył marmurowy. Pierwotnie także popiół i glina. Dla zapewnienia połysku i wodoodporności używano oleju oliwkowego, obecnie stosuje się mydło malarskie.

</doc>
<doc id="2195026" url="https://pl.wikipedia.org/wiki?curid=2195026" title="Black Cards">
Black Cards

Black Cards – amerykański zespół założony w 2010 roku przez basistę Fall Out Boy, Pete’a Wentza. W swej muzyce miesza takie gatunki jak electropop, experimental, czy reggae.
Historia.
"Black Cards" powstał w lipcu 2010 roku z inicjatywy lidera Fall Out Boy, Pete’a Wentza, po tym, jak jego poprzedni zespół ogłosił przerwę w istnieniu. Początkowo Wentz planował odpocząć od muzyki i skoncentrować się na rodzinie, jednak ostatecznie stworzył nowy projekt muzyczny, eksperymentując z całkiem nowym brzmieniem.
Podczas pobytu na Jamajce Wentza zainspirowało Jamajskie Reggae, na czele z takimi piosenkami jak Culture „Two Sevens Cash” czy The Gladiators „Warriors”. Po powrocie, Wentz przedyskutował z producentem Samem Hollenderem (Cobra Starship, Gym Class Heroes, Hey Monday) zmiksowanie brytyjskiego popu i rocka z lat osiemdziesiątych z muzyką dance i reggae.
Wokalistką zespołu w latach 2010–2012 była Bebe Rexha, którą Wentz poznał przypadkiem, podczas nagrywania w studiu. Na stronie zespołu wyjaśnił, że tym razem chciał spróbować damskiego wokalu, gdyż nie wyobrażał sobie zastąpienia Patricka.
30 sierpnia na swoim blogu Wentz ogłosił pełny skład zespołu, wyjawiając tożsamość gitarzysty Nate’a Pattersona (The Receiving End of Sirens) i perkusisty Spencera Petersona (Saves The Day, wcześniej Hidden in Plain View)
Pierwsze koncerty zespołu miały miejsce w Hartford, CT, Providence, RI i Poughkeepsie, NY, 14, 15 i 16 października, oraz w Wielkiej Brytanii w Glasgow, Manchesterze i Londynie 25, 26 i 29 października 2010.
Zapowiedziane koncerty w Paryżu i Berlinie zostały przełożone.
Pierwszy singiel „Club Called Heaven” z gościnnym udziałem Chiddy Bang został umieszczony na MySpace, YouTube oraz na oficjalnej stronie zespołu.
Klip do niej swą premierę miał 9 listopada 2010
7 października na Facebooku grupy premierę miał utwór „Dr. Jekyll &amp; Mr. Fame” udostępniony do darmowego ściągnięcia.
31 grudnia zespół udostępnił kolejną piosenkę. Utwór „Dominos” był możliwy do ściągnięcia jedynie przez kilka minut na stronie Bananas Music Club.

</doc>
<doc id="2195029" url="https://pl.wikipedia.org/wiki?curid=2195029" title="Reitman">
Reitman

Reitman:

</doc>
<doc id="2195037" url="https://pl.wikipedia.org/wiki?curid=2195037" title="Transport w Polsce">
Transport w Polsce

Transport lądowy.
Transport lądowy (drogowy, kolejowy, wodny śródlądowy) jest podstawą zintegrowanego systemu transportowego w Polsce, zaspokajającą w ponad 99% potrzeby wewnątrzkrajowego transportu ładunków i osób. Jest on także głównym narzędziem (w ponad 80%) przestrzennej integracji polskiej gospodarki z rynkiem Unii Europejskiej.
Transport drogowy.
Transport drogowy odgrywa w Polsce duże znaczenie, ponieważ ponad 85% ładunków przewożonych jest ciężarówkami. Oprócz tego przez Polskę porusza się wiele pojazdów w ruchu tranzytowym między Europą Zachodnią i Południową oraz krajami wschodniej części kontynentu – Estonią, Białorusią, Litwą, Łotwą, Rosją, Ukrainą, Kazachstanem, Azerbejdżanem, Kirgistanem i innymi państwami.
Na koniec 2005 w Polsce zarejestrowanych było 16 mln pojazdów samochodowych, w tym 12 mln samochodów osobowych. W ostatnich latach istnieje coraz większy import używanych samochodów z Europy Zachodniej, co powoduje spadek sprzedaży samochodów nowych (z 632 tys. w 1999 do 235 tys. w 2005) oraz podniesienie wieku samochodów jeżdżących po polskich drogach. 80% transportu po polskich drogach realizowane jest za pomocą samochodów mających ponad 5 lat.
W 2009 uprawnienia do wykonywania krajowych przewozów rzeczy posiadało ok. 62,2 tys. podmiotów, a w 2010 61,2 tys. przedsiębiorców posiadających 181,2 tys. pojazdów ciężarowych. Ponadto 44,1 tys. podmiotów ze 118 tys. pojazdów wykonywało w 2010 przewozy na potrzeby własne. W 2009 przewozy międzynarodowe wykonywało 23865 przedsiębiorstw transportowych i spedycyjnych z siedzibą w Polsce, które dysponowały 128663 pojazdami, a w 2010 liczby te wzrosły do 24895 i 137502. W 2009 międzynarodowy przewóz rzeczy na potrzeby własne wykonywało 6920 przedsiębiorców z 15454 pojazdami, a w 2010 odpowiednio 7196 i 15772. Ogółem polscy przewoźnicy w 2010 dysponowali 137502 pojazdami, w tym 61843 spełniających klasę czystości spalin Euro3, 26229 Euro2, 25223 Euro4 i 16401 Euro5.
Do 2006 było w Polsce 381 tys. km dróg, w tym 253 tys. km dróg o nawierzchni twardej i 127 tys. km o nawierzchni gruntowej. W grudniu 2011 oddanych do użytku było blisko 1100 km autostrad, 476,9 km dróg ekspresowych dwujezdniowych oraz 325,6 km dróg ekspresowych jednojezdniowych. W sierpniu 2014 autostrady liczyły 1520,65 km; natomiast drogi ekspresowe prawie 1400 km.
Według raportu NIK 161/2005 z kontroli funkcjonowania transportu drogowego i kolejowego w latach 1990–2004:
Istotne drogi prowadzą:
Ponadto na terenie Polski budowane są odcinki następujących dróg europejskich:
Transport autobusowy.
Przewozy osób transportem drogowym (bez przewozów komunikacją indywidualną) w roku 2015 wynosiły 416,8 mln pasażerów, natomiast praca przewozowa liczyła 21 570 mln pasażerokilometrów. Liczba podróżujących autobusami zmniejszyła się w stosunku do roku 2005 42,7% (728,0 mln osób), a w stosunku do roku 2014 o 3,4% (431,5 mln osób).
Porównując wielkość pracy przewozowej w roku 2005 (29 314,1 mln paskm), w roku 2015 była ona na poziomie 73,6%, zaś w stosunku do roku 2014 wzrosła o 0,6%.
Transport kolejowy.
Zarządcą większości linii kolejowych jest należące do państwowych Polskich Kolei Państwowych przedsiębiorstwo PKP Polskie Linie Kolejowe, a głównymi przewoźnikami pasażerskimi wchodzące również w skład Grupy PKP – PKP Intercity oraz należące do samorządów województw Polregio. Istotnym uzupełnieniem ruchu aglomeracyjnego jest sieć szybkiej kolei miejskiej (SKM) w większych miastach m.in.: Szybka Kolej Miejska w Warszawie, Warszawska Kolej Dojazdowa, PKP Szybka Kolej Miejska w Trójmieście oraz Szybka Kolej Regionalna. Według stanu na dzień 31 grudnia 2009 długość czynnych linii kolejowych należących do systemu transportu kolejowego na terenie Polski, wynosiła 19 336 km, w tym 11 830,6 km zelektryfkowanych. W 2012 czas najszybszych połączeń kolejowych, między dużymi polskimi miastami wynosił: Wrocław – Poznań (2:30), Poznań – Gdańsk (3:30), Gdańsk – Warszawa (5:00), Warszawa – Wrocław (5:00).
Infrastruktura kolejowa.
Zdecydowana większość infrastruktury kolejowej w Polsce znajduje się pod zarządem PLK S.A. Za dostęp do niej pobierane są od poszczególnych przewoźników opłaty.
Łączna długość linii kolejowych wynosi 20 665 km.
Dworce kolejowe są zarządzane przez spółki celowe i zostały sklasyfikowane w czterostopniowej skali, uzależnionej m.in. od: posiadania monitoringu, przystosowania dla osób niepełnosprawnych, funkcjonowania czynnych toalet i kas biletowych.
Istotne linie kolejowe z punktu widzenia ruchu międzynarodowego to m.in.:
Przewoźnicy kolejowi.
Największym przedsiębiorstwem kolejowym w Polsce jest grupa PKP S.A., w skład której wchodzi wiele spółek m.in.:
Z grupy PKP S.A. wydzielono i przekazano samorządom województw spółkę Przewozy Regionalne Sp. z o.o., obsługującą głównie pasażerski ruch regionalny i w mniejszym stopniu ruch międzyregionalny. Przewozy Regionalne są aktualnie największym przewoźnikiem pasażerskim w kraju.
W województwie mazowieckim pasażerski ruch regionalny realizują Koleje Mazowieckie, Warszawska Kolej Dojazdowa i warszawska Szybka Kolej Miejska. W odróżnieniu od spółek grupy PKP, są one własnością samorządów.
W Trójmieście i Warszawie istnieją koleje aglomeracyjne poruszające się po torach PLK (SKM).
Na Śląsku obsługę linii przejęły Koleje Śląskie.
Istnieje także wielu przewoźników nie powiązanych z grupą PKP (w tym wielu prywatnych), obsługujących głównie transport towarowy. Kilku przewoźników posiada także licencję na przewóz osób.
Transport wodny śródlądowy.
Żegluga śródlądowa jest w Polsce stosunkowo dobrze rozwinięta. Korzystne warunki przyrodnicze i dostęp do wielu zbiorników wodnych (Morze Bałtyckie, żeglowne rzeki; Wisła, Odra, Warta i Noteć, Zalew Szczeciński, Zalew Wiślany i inne) umożliwiają dalszy rozwój żeglugi i żeglarstwa.
Długość polskich śródlądowych dróg wodnych w 2010 r. wynosiła 3660 km. Faktycznie eksploatowanych było około 91% całkowitej ich długości (3347 km), a stopień eksploatacji był różny w zależności od klasy żeglowności. Sieć ta jest niejednorodna i nie tworzy jednolitego systemu komunikacyjnego, stanowiąc zbiór odrębnych i różnych jakościowo szlaków żeglugowych. Śródlądowe drogi wodne o znaczeniu międzynarodowym (parametry klasy IV i V) stanowiły zaledwie 5,5% długości wszystkich szlaków wodnych. Udział żeglugi śródlądowej w całkowitej wielkości pracy przewozowej ładunków w 2010 r. wynosił
0,3%. Najsprawniejszym wodnym ciągiem komunikacyjnym w Polsce jest Odrzańska Droga Wodna (wraz z kanałami Gliwickim i Kędzierzyńskim).
Porty śródlądowe.
Najważniejszymi eksploatowanymi portami śródlądowymi na terenie Polski w 2010 r. były:
Transport lotniczy.
Cywilny transport lotniczy w Polsce zapoczątkowany został w 1919 r. pierwszym przelotem z pasażerami na trasie z Poznania do Warszawy. W 1923 r. uruchomiono regularne linie lotnicze z Warszawy do Gdańska i Lwowa, a w 1929 r. powstało przedsiębiorstwo Polskie Linie Lotnicze LOT.
Liczba pasażerów na polskich lotniskach w 2015 r. wyniosła 7 287 565 osób, natomiast w ruchu krajowym: 1 196 457 osób, co stanowiło 16,4%. W stosunku do roku 2014 nastąpił spadek liczby podróżnych, w ruchu krajowym o 6,6%, natomiast w ruchu międzynarodowym o 6,4%.
Linie lotnicze.
Polskie linie lotnicze to: PLL LOT i Enter Air. Na polskich lotniskach lądują również samoloty linii zagranicznych, m.in.: Aer Lingus, Aerofłot, Aerosvit, Air France, Alitalia, Austrian Airlines, Belavia, Blue1, British Airways, Brussels Airlines, Czech Airlines, easyJet, El Al, Finnair, Germanwings, Jet2.com, KLM, Lufthansa, Norwegian, Ryanair, Scandinavian Airlines System, Swiss International Air Lines, Turkish Airlines, Wizz Air i szereg mniejszych.
Polskie linie lotnicze posiadają samoloty: Airbus Airbus A319, Airbus A320, Saab 340, ATR (42 i 72), Embraer (145, 195 170, 175) oraz Boeing (737, 767, oraz PLL LOT operuje Dreamlinera) na zasadzie leasing, zresztą, jak większość o ile nie całość pozostałej floty (stan na 2014).
Lotniska.
W 2010 r., w rejestrze lotnisk cywilnych Urzędu Lotnictwa Cywilnego (ULC) w Polsce były ujęte 54 lotniska cywilne (w tym 11 portów lotniczych i 35 lotnisk zarządzanych przez aerokluby) oraz 53 lądowiska – 12 z nich to stałe lotnicze przejścia graniczne.
Cywilne lotniska transportowe użytku publicznego (posiadające betonowy pas startowy), według ilości operacji lotniczych, to: Warszawa-Okęcie, Kraków-Balice, Wrocław-Strachowice, Katowice-Pyrzowice, Gdańsk-Rębiechowo, Poznań-Ławica, Łódź-Lublinek, Rzeszów-Jasionka, Szczecin-Goleniów, Bydgoszcz-Szwederowo, Lublin-Świdnik, Zielona Góra-Babimost, Warszawa-Modlin (od 2012 roku). Oprócz nich istnieje wiele innych lotnisk należących do aeroklubów.
Sieć połączeń lotniczych między polskimi miastami nie jest rozbudowana; większość połączeń nadal odbywa się za pośrednictwem portu Okęcie.
Transport morski.
Porty morskie.
Polska ma 4 porty morskie o podstawowym znaczeniu dla gospodarki narodowej: Gdańsk, Szczecin, Gdynia i Świnoujście. Inne porty morskie posiadające nabrzeża przeładunkowe: Elbląg, Darłowo, Dziwnów, Kołobrzeg, Police, Stepnica, Ustka i Władysławowo.
Część polskich portów ma charakter morsko-rzeczny, np. Szczecin, Police i Stepnica.
Połączenia promowe.
W Polsce utrzymywane są połączenia promowe między Świnoujściem a Ystad, Trelleborgiem, Kopenhagą oraz między Kołobrzegiem a Nexø, między Gdańskiem a Nynäshamn (Szwecja) i między Gdynią a Karlskroną. Dodatkowo latem istnieje połączenie promowe między Świnoujściem a Rønne.
Transport miejski.
Transport miejski w Polsce składa się głównie z autobusów i tramwajów. W Warszawie funkcjonują dwie linie metra. Szybki tramwaj funkcjonuje w Poznaniu (Poznański Szybki Tramwaj); a także w Krakowie (Krakowski Szybki Tramwaj), a podobne budowane są w Szczecinie (Szczeciński Szybki Tramwaj), we Wrocławiu (Tramwaj Plus) oraz w Łodzi (Łódzki Tramwaj Regionalny – część najdłuższej w Europie linii tramwajowej). Ponadto w Lublinie, Gdyni i Tychach jeżdżą trolejbusy.
Transport rowerowy.
W wielu miastach trwa budowa dróg rowerowych i pieszo-rowerowych. Najbardziej dynamicznie sieć dróg rowerowych rozwijane są w dużych miastach: (Gdańsk, Gdynia, Kraków, Wrocław, Zielona Góra, Bydgoszcz, Warszawa, Toruń, Poznań, Szczecin). Drogi rowerowe pojawiają się również w miastach średnich i małych oraz na terenach wiejskich, np. w obrębie aglomeracji szczecińskiej – w Stargardzie, Świnoujściu, Policach, Koszalinie, Białogardzie, Trzebieży, Pilchowie, Siedlicach, Przecławiu, Warzymicach, Lipniku i Zieleniewie.
W ostatnich latach w Polsce pojawiły się riksze, najpierw w Łodzi w roku 1998, a potem w Ciechocinku, Warszawie, Krakowie i kilku innych miastach. Są wykorzystywane głównie jako taksówki oraz nośniki reklamy mobilnej.
Transport przesyłowy.
Transport rurociągowy.
Transport rurociągowy służy głównie do przesyłania ropy naftowej i produktów naftowych, gazu ziemnego i węglowego oraz wody. W 1995 r. eksploatowano w Polsce 2,3 tys. km sieci magistralnej rurociągów naftowych, którymi przetoczono ponad 33 mln ton ropy naftowej i jej pochodnych. Do najważniejszych połączeń rurociągowych należy zaliczyć rurociąg „Przyjaźń” oraz ropociąg łączący Gdańsk z Płockiem.
Bardzo dobrze rozbudowana jest sieć gazociągów. liczy około 15 tys. km. Wszystkie ważniejsze ośrodki przemysłowe mają połączenia gazociągowe. Na Dolnym Śląsku rozbudowana jest sieć gazociągów gazu koksowniczego.
W Polsce istnieje także kilka magistrali wodociągowych. Łączą one jezioro Zegrzyńskie z Warszawą, zbiornik Sulejowski z Łodzią oraz zbiorniki Goczałkowicki i Żywiecki z aglomeracjami Śląska.
Przesyłanie energii.
Sieć elektroenergetyczna w Polsce składa się z linii przesyłowych wysokiego napięcia, głównie 400 i 220 kV, łączących elektrownie z wielkimi stacjami transformatorowymi usytuowanymi w miejscach największego poboru prądu oraz z linii doprowadzających prąd do lokalnych stacji transformatorowych i do poszczególnych odbiorców.
Praca przewozowa.
W 2016 r. transportem kolejowym przewieziono w Polsce 222,5 mln ton, co stanowiło spadek o 0,8% w stosunku do poprzedniego roku (224,3 mln ton w 2015 r.). W przypadku transportu samochodowego odnotowano wzrost o 2,7%. W 2016 r. za pomocą tej gałęzi transportu przewieziono 1546,6 mln ton, w stosunku do 1505,7 mln ton w 2015 r.
W przypadku transportu lotniczego przewieziono 0,041 mln ton w 2016 r., w 2015 r. było to 0,038 mln ton.
Transportem morskim w 2016 r. przewieziono 7,2 mln ton, co stanowiło 4,1% wzrost w stosunku do roku poprzedniego (7 mln ton w 2015 r.).
W przypadku transportu wodnego śródlądowego w 2016 r. nastąpił znaczny spadek przewozów ładunków aż o 47,9% % w stosunku do roku poprzedniego (6,2 mln ton w 2016 r. w stosunku do 11,9 mln ton w 2015 r.).
Wyrażona w tonokilometrach praca przewozowa w 2016 r. wzrosła w transporcie kolejowym (o 0,1% do poziomu 50,7 mld tonokilometrów), samochodowym (o 11,2% do poziomu 303,6 mld tonokilometrów) i lotniczym (o 22,2% do poziomu 0,19 mld tonokilometrów), natomiast zmniejszyła się w przypadku transportu morskiego (o 35,3% do poziomu 8,2 mld tonokilometrów) oraz wodnego śródlądowego (o 61,9% do poziomu 0,8 mld tonokilometrów).
W portach morskich w 2016 r. przeładowano 72,9 mln ton ładunków, tj. o 4,9% więcej niż w roku poprzednim (ok. 69,5 mln ton). Obroty w porcie Gdańsk stanowiły 43,3%, w Gdyni – 24,3%, w Świnoujściu – 17,2%, w Szczecinie – 12,2%, w Policach – 2,4%, a w pozostałych portach – 0,6%.

</doc>
<doc id="2195038" url="https://pl.wikipedia.org/wiki?curid=2195038" title="Franz Xaver Schwarz">
Franz Xaver Schwarz

Franz Xaver Schwarz (ur. 27 listopada 1875 w Günzburgu, zm. 2 grudnia 1947 w obozie internowania pod Ratyzboną) – niemiecki polityk, członek NSDAP i jeden z jej ważniejszych działaczy: jeden z 18 nadkomisarzy ("Reichsleiter") partii nazistowskiej, „Reichsschatzmeister der NSDAP” – główny skarbnik; członek SS – mianowany honorowo na stopień SS-Oberstgruppenführera.
Młodość.
Po ukończeniu szkoły w Günzburgu Schwarz rozpoczął karierę urzędniczą. W latach 1895–1899 odbywał służbę wojskową: przez pierwsze dwa lata jako ochotnik w bawarskim pułku piechoty lejbgwardii w Monachium, następnie jako pisarz w komendanturze monachijskiej, gdzie dosłużył się stopnia sierżanta. Od 1900 do 1925 roku pracował w urzędzie miejskim Monachium, gdzie ostatecznie osiągnął stanowisko szefa administracji urzędu. Podczas I wojny światowej służył ponownie w bawarskiej armii od 1914 do 1918 roku, kiedy to został przeniesiony do rezerwy w stopniu porucznika.
Kariera w NSDAP.
Po wojnie Schwarz zaangażował się w działalność polityczną w kręgach skrajnej prawicy. Na początku lat dwudziestych działał w volkistowskim Deutschvölkischen Schutz- und Trutzbund oraz w monachijskiej konserwatywnej straży obywatelskiej (Einwohnerwehr). W 1922 roku wstąpił do NSDAP, a po jej odnowieniu – ponownie w lutym 1925 roku, otrzymując legitymację partyjną z numerem 6. Usunięty z administracji miasta Monachium po puczu Hitlera został w 1924 pierwszym kasjerem w Bloku Narodowym oraz Wielkoniemieckiej Wspólnocie Narodowej (GDVG), południowoniemieckiej organizacji firmującej pracę NSDAP. W 1925 Adolf Hitler powierzył mu funkcję skarbnika (kierownika finansów) partii („Reichsschatzmeister der NSDAP”). To pełnoetatowe stanowisko, piastowane w starej partii nazistowskiej przez Maxa Ammanna, Schwarz zajmował przez prawie dwie dekady, mimo swego zaawansowanego wieku, do końca nazistowskich rządów w maju 1945 roku. W 1931 r. Schwarz wstąpił również do SS (nr członkowski 38500), a od 1933 do 1945 był sekretarzem stanu w ministerstwie finansów.
W wyborach parlamentarnych w 1933 r. został wybrany do Reichstagu jako reprezentant Frankonii i odtąd był wybierany deputowanym do końca wojny. W 1935 roku otrzymał w partii najwyższą rangę – Reichsleiter (jeden z 18), zaś 20 kwietnia 1942 r. został przez Hitlera uhonorowany stopniem SS-Oberstgruppenführera, najwyższym w SS (poza Reichsführer-SS).
W okresie okupacji hitlerowskiej imieniem Franza Xavera Schwarza nazwano Nowy Rynek w Bydgoszczy, plac, na którym stoi katedra w Łodzi (obecnie pl. Jana Pawła II) oraz ulicę Partyzancką (wcześniej Legionów) w Pabianicach.
Schwarz otrzymał wiele odznaczeń, m.in. Order Krwi, Krzyż Gdański i Wojenny Krzyż Zasługi pierwszej klasy z mieczami. Ten ostatni z 5 czerwca 1944 r. za swoją pracę w czasie nalotów na Monachium.
Okres powojenny.
Pod koniec wojny Franz Xaver Schwarz, dostał się do niewoli amerykańskiej. Początkowo, do sierpnia 1945 roku, był przetrzymywany przez aliantów wraz z innymi czołowymi nazistami w luksemburskim Mondorf-les-Bains. Następnie został przewieziony do obozu internowania pod Ratyzboną, gdzie był poddawany długiemu i intensywnemu śledztwu, dotyczącemu m.in. wykorzystania środków finansowych partii i księgowości.
Schwarz zmarł w grudniu 1947 roku jako więzień. Kilka miesięcy później, we wrześniu 1948 r., został pośmiertnie uznany przez monachijski urząd denazyfikacyjny za „głównego winowajcę” ("Hauptschuldiger").

</doc>
<doc id="2195039" url="https://pl.wikipedia.org/wiki?curid=2195039" title="Electronic Stability Program">
Electronic Stability Program



</doc>
<doc id="2195041" url="https://pl.wikipedia.org/wiki?curid=2195041" title="361 Pułk Grenadierów Pancernych">
361 Pułk Grenadierów Pancernych

361 Pułk Grenadierów Pancernych (niem. Panzer-Grenadier-Regiment 361) – niemiecki oddział wojskowy Afrika Korps podczas II wojny światowej
W poł. czerwca 1941 r. został sformowany 361 Pułk Piechoty "Afrika". Został on wzmocniony poprzez dołączenie Artillerie-Abteilung 361 "Afrika" i kompanii artylerii przeciwlotniczej z 613 Pułku Artylerii Plot. W skład pułku weszli w dużym stopniu Niemcy, którzy służyli wcześniej we francuskiej Legii Cudzoziemskiej w Afryce Północnej i na Bliskim Wschodzie, a następnie przez władze Francji Vichy zostali odesłani do Niemiec. Pułk składał się z trzech batalionów. Dwa utworzono z b. legionistów, zaś trzeci z żołnierzy z różnych dywizji piechoty. Dowódcą został ppłk Hans-Lewin von Barby. W listopadzie 1941 r. pułk w składzie Dywizji do Zadań Specjalnych "Afrika" (wkrótce przemianowanej na 90 Dywizję Lekką "Afrika") gen. Maxa Sümmermanna przybył drogą morską do Afryki Północnej. Na pocz. kwietnia 1942 r. jednostkę przemianowano na 361 Lekki Pułk Piechoty "Afrika". Pod koniec czerwca przydzielono do niego 11 Kompanię Dział Samobieżnych. Od 22 do 27 lipca tego roku jednostka występowała krótko jako 361 Pułk Ochrony, zaś od 27 lipca jako 361 Pułk Grenadierów Pancernych. Pułk brał udział w natarciu na Tobruk pod koniec listopada 1941 r., a następnie walczył pod Sidi Rezegh. W 1942 r. uczestniczył w walkach pod Gazalą, Derną, Bir Hakeim i El-Alamein, ponosząc duże straty. Następnie pułk wraz z pozostałymi oddziałami dywizji wycofywał się do Tunezji, gdzie skapitulował przed wojskami alianckimi w poł. maja 1943 r.

</doc>
<doc id="2195054" url="https://pl.wikipedia.org/wiki?curid=2195054" title="Daniel Brottier">
Daniel Brottier

Daniel Brottier (ur. 7 września 1876 w La Ferté-Saint-Cyr, zm. 28 lutego 1936 roku w Paryżu) – francuski misjonarz ze Zgromadzenia Ducha Świętego, błogosławiony Kościoła katolickiego.
Życiorys.
Już w młodości postanowił zostać księdzem. Mając 10 lat, przyjął pierwszą Komunię Św. Rok później wstąpił do niższego seminarium duchownego Zgromadzenia Świętego Ducha. Był misjonarzem w Afryce, a także kapelanem w czasie I wojny światowej. Za swoją działalność został odznaczony Legią Honorową i francuskim krzyżem wojennym. Pracował też w sierocińcu.
Zmarł w opinii świętości. 25 listopada 1984 roku został beatyfikowany przez Jana Pawła II.

</doc>
<doc id="2195056" url="https://pl.wikipedia.org/wiki?curid=2195056" title="Richard Heidrich">
Richard Heidrich

Richard Heidrich (ur. 27 lipca 1896 w Lawalde, zm. 22 grudnia 1947 w Hamburgu) – niemiecki generał, Fallschirmjäger (spadochroniarz) z okresu II wojny światowej.
Początki kariery.
Richard Heidrich zgłosił się na ochotnika do wojska w czasie I wojny światowej. Dosłużył się stopnia oficerskiego i został odznaczony Krzyżem Żelaznym I Klasy. Po wojnie pozostał w szeregach Reichswehry i służył na różnych stanowiskach w piechocie. W roku 1925 został awansowany do stopnia porucznika, a w 1931 kapitana.
W roku 1938 major Heidrich dowodził sformowanym z własnej inicjatywy batalionem spadochroniarzy, którzy (wszyscy bez wyjątku) byli ochotnikami z wojsk lądowych. 1 stycznia 1939 roku Heidrich i jego oddział zostali przeniesieni do Luftwaffe. Wkrótce Fallschirmjäger, wciąż na wstępnym etapie rozwoju, zostali uzupełnieni 2. batalionem, co było wstępem do formowania 1 Pułku Spadochronowego. Heidrich został członkiem sztabu nowo powstałej 7 Dywizji Spadochronowej, ale przed wybuchem wojny, na jego własną prośbę ponownie skierowano go do wojsk lądowych, gdzie objął dowodzenie 514 Pułku Piechoty.
Na frontach II wojny światowej.
Skierowany na front zachodni, uczestniczył, na czele swego pułku, w kampanii francuskiej. Pod koniec czerwca 1940 roku generał Kurt Student zdołał przekonać Heidricha, że powinien wrócić do Luftwaffe. Po ponownej zmianie munduru sformował 3 Pułk Spadochronowy, którym dowodził z powodzeniem podczas bitwy o Kretę.
Od listopada 1942 roku Heidrich dowodził 1 Dywizją Spadochronową, która brała udział w walkach na froncie wschodnim. 12 lipca 1943 roku dywizja została przerzucona na Sycylię, by powstrzymać aliancki desant. Spadochroniarze Heidricha brali udział, aczkolwiek bez powodzenia, w walkach o "Ponte di Primosole".
Najcięższe walki czekały 1 Dywizję Spadochronową po lądowaniu wojsk sprzymierzonych na Półwyspie Apenińskim, głównie w czasie walk w Ortonie i czterech krwawych natarć Aliantów na Monte Cassino. Pododdziały dywizji, pod bezpośrednim dowództwem Heidricha, brały również udział w walkach na przyczółku Anzio-Nettuno. W końcu, mianowany dowódcą I Korpusu Wojsk Spadochronowych, Heidrich zawiadywał spadochroniarzami podczas ich odwrotu aż do granicy austriackiej, gdzie ostatecznie zmuszeni zostali do kapitulacji.
Generał Richard Heidrich został 2 maja 1945 roku wzięty do niewoli przez Amerykanów, a następnie przekazany Brytyjczykom, którzy chcieli postawić go przed sądem z oskarżenia o zbrodnie wojenne. Nim do tego doszło, zmarł w szpitalu w Hamburgu 22 grudnia 1947 roku.

</doc>
<doc id="2195057" url="https://pl.wikipedia.org/wiki?curid=2195057" title="Nahum (Biblia)">
Nahum (Biblia)



</doc>
<doc id="2195062" url="https://pl.wikipedia.org/wiki?curid=2195062" title="Leicester Lions">
Leicester Lions

Leicester Lions - brytyjski klub żużlowy z Leicesteru. Drużynowy wicemistrz Wielkiej Brytanii z sezonu 1971.
Na przestrzeni lat barw drużyny bronili m.in. Les Collins, Neil Collins, Finn Rune Jensen, Dave Jessup, Gordon Kennett, Anders Michanek i Jason Doyle. Polscy żużlowcy startujący w barwach Leicester: Krzysztof Buczkowski, Andrzej Huszcza, Stefan Kwoczała, Bolesław Proch, Jerzy Rembas, Grzegorz Szczepanik, Grzegorz Walasek, Paweł Waloszek i Szymon Woźniak.
Kadra drużyny.
"Stan na 13 lutego 2023"

</doc>
<doc id="2195064" url="https://pl.wikipedia.org/wiki?curid=2195064" title="201P/LONEOS">
201P/LONEOS

201P/LONEOS – kometa krótkookresowa, należąca do rodziny Jowisza. 
Odkrycie.
Kometa została odkryta 10 września 2001 roku w ramach programu obserwacyjnego LONEOS. W nazwie znajduje się nazwa programu.
Orbita komety i właściwości fizyczne.
Orbita komety 201P/LONEOS ma kształt elipsy o mimośrodzie 0,6. Jej peryhelium znajduje się w odległości 1,34 j.a., aphelium zaś 5,58 j.a. od Słońca. Jej okres obiegu wokół Słońca wynosi 6,43 roku, nachylenie do ekliptyki to wartość 7,03˚.
Jądro tej komety ma rozmiary maks. kilka km.

</doc>
<doc id="2195067" url="https://pl.wikipedia.org/wiki?curid=2195067" title="Jerzy Pietkiewicz (biskup)">
Jerzy Pietkiewicz (biskup)

Jerzy Pietkiewicz lub Pętkiewicz herbu Działosza (zm. w lipcu 1574) – duchowny rzymskokatolicki, kanonik żmudzki i wileński.
Od 14 listopada 1567 biskup żmudzki, sprzyjał rozwojowi protestantyzmu i odrodzeniu się ruchów pogańskich. Jako przedstawiciel Wielkiego Księstwa Litewskiego podpisał akt unii lubelskiej 1569 roku.

</doc>
<doc id="2195070" url="https://pl.wikipedia.org/wiki?curid=2195070" title="Seegebiet Mansfelder Land">
Seegebiet Mansfelder Land

Seegebiet Mansfelder Land – gmina samodzielna (niem. "Einheitsgemeinde") w Niemczech, w kraju związkowym Saksonia-Anhalt, w powiecie Mansfeld-Südharz
Gmina samodzielna powstała 1 stycznia 2010 z połączenia następujących gmin: Amsdorf, Aseleben, Erdeborn, Hornburg, Lüttchendorf, Neehausen, Röblingen am See, Seeburg, Stedten i Wansleben am See.

</doc>
<doc id="2195072" url="https://pl.wikipedia.org/wiki?curid=2195072" title="Südharz">
Südharz

Südharz – gmina samodzielna (niem. "Einheitsgemeinde") w Niemczech, w kraju związkowym Saksonia-Anhalt, w powiecie Mansfeld-Südharz
Gmina samodzielna powstała 1 stycznia 2010 z połączenia następujących gmin: Bennungen, Breitenstein, Breitungen, Dietersdorf, Drebsdorf, Hainrode, Hayn (Harz), Kleinleinungen, Questenberg, Roßla, Rottleberode, Schwenda i Uftrungen.
1 września 2010 przyłączono do gminy miasto Stolberg (Harz).
Współpraca.
Miejscowość partnerska:

</doc>
<doc id="2195073" url="https://pl.wikipedia.org/wiki?curid=2195073" title="Suedharz">
Suedharz



</doc>
<doc id="2195074" url="https://pl.wikipedia.org/wiki?curid=2195074" title="Elle Bishop">
Elle Bishop

Elle Bishop – grana przez Kristen Bell, jest fikcyjną bohaterką serialu telewizyjnego Herosi (serial telewizyjny). Jej mocą jest tworzenie, kontrolowanie i absorbowanie pola elektrycznego. Jest córką Roberta Bishopa (Boba).
Elle poznajemy w piątym odcinku drugiej sezonu Herosów "Fight or Flight". Pracuje ona dla Firmy. Jej ojciec jest jej przełożonym i zleca jej różne zadania. Niestety Elle zwykle nie udaje się ich wykonać. Na własną rękę próbuje zabić Sylara, nie udaje jej się, ale ocali Mohinder Suresha, małą Molly i Mayę Herrera. W drugim odcinku trzeciego sezonu "The Butterfly Effect" ginie właściciel Firmy i ojciec Elle Robert Bishop. Sylar próbuje ją zabić. Nie udaje mu się, bo Elle powoduje impuls elektryczny. Przez to z poziomu piątego (miejsce w Firmie) ucieka 12 niebezpiecznych przestępców. Nowa właścicielka Firmy Angela Petrelli zwalnia Elle z pracy. Dziewczyna nie wie co ma teraz robić, bo przez całe życie pracowała w Firmie razem z ojcem. Teraz została i bez niego i bez pracy. W siódmym odcinku trzeciego sezonu "Eris Quod Sum" Elle zjawia się w domu Claire Bennet. Szuka pomocy, bo nie umie już kontrolować swojej mocy. Dostała propozycje pomocy z firmy Pinehearst. Zdecydowała się razem z Claire Bennet skorzystać z tej pomocy. W ostatniej chwili Claire zrezygnowała, ale Elle nie. W ósmym odcinku trzeciego sezonu "Villains" dowiadujemy się, że Elle uratowała życie Sylarowi, gdy był on jeszcze zegarmistrzem i dopiero co zabił swoją pierwszą ofiarę. Miał z tego powodu wyrzuty sumienia i dlatego chciał się powiesić. Elle pracowała wtedy z Noah Bennetem i ich zadaniem było wyciągnięcie informacji od Sylara na temat jego mocy. W następnych odcinkach pokazana jest teraźniejszość. Elle wybacza Sylarowi zabicie jej ojca Roberta Bishopa. Zbliża się do Sylara. Pokazuje mu, że może się zmienić, że nie musi zabijać. Ale on nie wierzy w siebie. W chwili słabości zabija ją. Dzieje się to w jedenastym odcinku trzeciego sezony Herosi (serial telewizyjny).

</doc>
<doc id="2195076" url="https://pl.wikipedia.org/wiki?curid=2195076" title="Wyspy Dziewicze Stanów Zjednoczonych na letnich igrzyskach olimpijskich">
Wyspy Dziewicze Stanów Zjednoczonych na letnich igrzyskach olimpijskich

Wyspy Dziewicze Stanów Zjednoczonych startują na letnich IO od 1968 roku nieprzerwanie, z wyjątkiem igrzysk w 1980 roku. Jak dotąd jedyny medal zdobył w 1988 roku żeglarz Peter Holmberg.

</doc>
<doc id="2195077" url="https://pl.wikipedia.org/wiki?curid=2195077" title="Kelbra">
Kelbra



</doc>
<doc id="2195078" url="https://pl.wikipedia.org/wiki?curid=2195078" title="Gmina związkowa Goldene Aue">
Gmina związkowa Goldene Aue

Gmina związkowa Goldene Aue (niem. "Verbandsgemeinde Goldene Aue") – gmina związkowa w Niemczech, w kraju związkowym Saksonia-Anhalt, w powiecie Mansfeld-Südharz. Siedziba gminy związkowej znajduje się w mieście Kelbra (Kyffhäuser).
Gmina związkowa zrzesza pięć gmin, w tym jedno miasto oraz cztery gminy wiejskie: 

</doc>
<doc id="2195085" url="https://pl.wikipedia.org/wiki?curid=2195085" title="Gmina związkowa Mansfelder Grund-Helbra">
Gmina związkowa Mansfelder Grund-Helbra

Gmina związkowa Mansfelder Grund-Helbra (niem. "Verbandsgemeinde Mansfelder Grund-Helbra") – gmina związkowa w Niemczech, w kraju związkowym Saksonia-Anhalt, w powiecie Mansfeld-Südharz. Siedziba gminy związkowej znajduje się w miejscowości Helbra.
Gmina związkowa zrzesza osiem gmin wiejskich: 

</doc>
<doc id="2195087" url="https://pl.wikipedia.org/wiki?curid=2195087" title="Mansfelder Grund-Helbra">
Mansfelder Grund-Helbra



</doc>
<doc id="2195089" url="https://pl.wikipedia.org/wiki?curid=2195089" title="Goldene Aue">
Goldene Aue

Niemcy:

</doc>
<doc id="2195093" url="https://pl.wikipedia.org/wiki?curid=2195093" title="Linia kolejowa 132 Bratislava - Rusovce">
Linia kolejowa 132 Bratislava - Rusovce

Linia kolejowa nr 132 Bratislava - Rusovce – linia kolejowa o długości 29 km, łącząca Bratysławę ze stacją Rusovce i granicą węgierską. Jedna z krótszych linii kolejowych na Słowacji.
Linia jest dwutorowa i zelektryfikowana.
Historia linii.
Linia została oddana do użytku 9 listopada 1891 roku.

</doc>
<doc id="2195095" url="https://pl.wikipedia.org/wiki?curid=2195095" title="Kościół mariawicki w Gocławiu">
Kościół mariawicki w Gocławiu

Kościół mariawicki w Gocławiu – kościół mariawicki, który znajdował się w Gocławiu, rozebrany w 2009 roku.
Historia.
Kościół został wybudowany, jak większość kościołów mariawickich, na początku XX wieku. Na początku należał do Starokatolickiego Kościoła Mariawitów. Po rozłamie w 1935 większość parafian opowiedziała się po stronie arcybiskupa Jana Marii Michała Kowalskiego, odtąd kościół znajdował się w rękach Kościoła Katolickiego Mariawitów. Od lat 90. XX w. nie odbywały w nim się żadne nabożeństwa. Od tego czasu kościół był w bardzo złym stanie. W 2008 został sprzedany prywatnemu nabywcy i rozebrany rok później. Obecnie w Gocławiu nie ma już żadnej rodziny mariawickiej; pozostała tylko diaspora w Garwolinie.
Architektura.
Kościół przypominał dużą kubaturowo kaplicę. Był to budynek murowany z cegły w stylu neogotycki, pokryty czerwoną dachówką. Frontowa ściana kościoła zwieńczona była niewielką wieżyczką oraz emblematem mariawickim wyobrażającym Przenajświętszy Sakrament w otoczeniu aniołów.

</doc>
<doc id="2195098" url="https://pl.wikipedia.org/wiki?curid=2195098" title="Polyboroides">
Polyboroides

Polyboroides – rodzaj ptaka z podrodziny orłosępów (Gypaetinae) w rodzinie jastrzębiowatych (Accipitridae).
Zasięg występowania.
Rodzaj obejmuje gatunki występujące w Afryce (w tym na Madagaskarze).
Morfologia.
Długość ciała 51–68 cm, rozpiętość skrzydeł 116–152 cm; masa ciała 500–950 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2195099" url="https://pl.wikipedia.org/wiki?curid=2195099" title="Berga (Saksonia-Anhalt)">
Berga (Saksonia-Anhalt)

Berga – miejscowość i gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Goldene Aue.
W 1944 r. obóz pracy przy budowie sztolni dla niemieckiego przemysłu wojennego. Była tu m.in. więziona kilkudziesięcioosobowa grupa jeńców amerykańskich, ponadto jeńcy rosyjscy oraz Żydzi.

</doc>
<doc id="2195109" url="https://pl.wikipedia.org/wiki?curid=2195109" title="Mutiny Within">
Mutiny Within

Mutiny Within to zespół wykonujący melodic death metal powstały w 2002 roku w Edison, New Jersey. Został założony przez basistę Andrew Jacobsa jako Cover band zespołu Children of Bodom. Zespół zadebiutował albumem Mutiny Within w 2010 roku wydanym przez wytwórnie Roadrunner Records.

</doc>
<doc id="2195111" url="https://pl.wikipedia.org/wiki?curid=2195111" title="Adolfo Aldana">
Adolfo Aldana

Adolfo Aldana Torres (ur. 5 stycznia 1966 w San Roque) – piłkarz hiszpański grający na pozycji pomocnika. W swojej karierze 4 razy wystąpił w reprezentacji Hiszpanii i strzelił w niej 1 gola.
Kariera klubowa.
Karierę piłkarską Aldana rozpoczął w klubie Real Madryt. W 1985 roku zaczął grać w rezerwach tego klubu w Segunda División. W 1987 roku awansował do kadry pierwszego zespołu Realu. 1 stycznia 1988 roku zadebiutował w Primera División w wygranym 2:1 domowym spotkaniu z Barceloną. W debiutanckim sezonie rozegrał 4 spotkania w pierwszym zespole Realu i strzelił 2 gole, oba w meczu z Realem Murcia (3:1). Z Realem wywalczył mistrzostwo Hiszpanii, podobnie jak w kolejnych dwóch sezonach. W 1989 roku zdobył też Puchar Króla. W latach 1988–1990 zdobył też trzykrotnie Superpuchar Hiszpanii. W Realu grał do 1992 roku.
Latem 1992 roku Aldana przeszedł z Realu do Deportivo La Coruña. W nim zadebiutował 25 września 1992 roku w wygranym 2:0 wyjazdowym meczu z Realem Sociedad, w którym strzelił gola. W Deportivo przez lata był podstawowym zawodnikiem (z wyjątkiem sezonie 1993/1994, w którym nie rozegrał żadnego spotkania z powodu kontuzji). W latach 1994 i 1995 dwukrotnie z rzędu został wicemistrzem Hiszpanii, a w 1995 roku zdobył też z Deportivo Puchar Króla i Superpuchar Hiszpanii.
W 1996 roku Aldana przeszedł do Espanyolu Barcelona, w którym swój debiut zanotował 1 września 1996 w spotkaniu ze Sportingiem Gijón (2:3). W 1998 roku odszedł do drugoligowej Méridy. W 1999 roku zakończył karierę.
Kariera reprezentacyjna.
W reprezentacji Hiszpanii Aldana zadebiutował 24 sierpnia 1993 roku w wygranym 5:0 spotkaniu eliminacji do MŚ 1994 z Litwą. W debiucie zdobył gola. Grał także w 3 innych meczach tych eliminacji, jednak na sam Mundial nie został powołany. Od 1993 do 1994 roku rozegrał 4 mecze w kadrze narodowej i strzelił 1 gola.

</doc>
<doc id="2195112" url="https://pl.wikipedia.org/wiki?curid=2195112" title="Pigwowiec chiński">
Pigwowiec chiński

Pigwowiec chiński ("Pseudocydonia sinensis") – gatunek rośliny wieloletniej z rodziny różowatych ("Rosaceae"). Reprezentuje monotypowy rodzaj Pseudocydonia. Występuje w środkowych i wschodnich Chinach, a jako gatunek introdukowany na Półwyspie Koreańskim, w Japonii i Kalifornii. W naturze rośnie w skalistych lasach. Uznawana jest za atrakcyjne drzewo ozdobne, ale uprawiane jest rzadko. Owoce są jadalne.
Systematyka.
Gatunek z monotypowego rodzaju "Pseudocydonia" należącego do podplemienia "Malinae", plemienia "Maleae", podrodziny "Amygdaloideae" w obrębie rodziny różowatych "Rosaceae".
W przeszłości gatunek klasyfikowany był do różnych rodzajów, czego efektem jest długa lista nazw synonimicznych.
Zastosowanie.
Sztuka kulinarna: owoce są twarde i bardzo cierpkie, dlatego też nie nadają się do spożycia w stanie surowym. W kuchni japońskiej (jap. 花梨 "karin") wykorzystuje się je natomiast jako na przetwory: dżemy, galaretki. Popularne są również owoce kandyzowane.

</doc>
<doc id="2195114" url="https://pl.wikipedia.org/wiki?curid=2195114" title="Bosonoga Contessa">
Bosonoga Contessa

Bosonoga Contessa (ang. "The Barefoot Contessa") – amerykański dramat filmowy z 1954 roku w reżyserii Josepha L. Mankiewicza. Film opowiada historię życia Marii Vargas, fikcyjnej hiszpańskiej kobiety uznawanej za symbol seksu. W rolach głównych wystąpili Ava Gardner, Humphrey Bogart i Edmond O’Brien.
Fabuła.
Pewnego dnia Harry Dawes (Humphrey Bogart), podupadły hollywoodzki reżyser poznaje w podejrzanym madryckim lokalu atrakcyjną tancerkę, Marię Vargas (Ava Gardner). Daves pragnie uczynić z niej wielką gwiazdę, a przy okazji odbudować swoją reputację filmowca. Niestety dziewczyna zamiast sławy wybiera związek z arystokratą cierpiącym na impotencję.
Nagrody i nominacje.
Nagroda Akademii Filmowej
 Złoty Glob
Amerykańska Gildia Scenarzystów

</doc>
<doc id="2195115" url="https://pl.wikipedia.org/wiki?curid=2195115" title="Wyżnie Liliowe">
Wyżnie Liliowe

Wyżnie Liliowe – położona na wysokości ok. 1965 m przełęcz między Beskidem (2012 m) a Liliową Kopką (ok. 1975 m) w Tatrach Zachodnich. Znajduje się w grani głównej Tatr Zachodnich. Jest to płytka przełęcz i na mapach nie była uwzględniana. Nazwę tej przełęczy, jak również Liliowej Kopki, wymyślił Władysław Cywiński.
Spod przełęczy w południowo-zachodnim kierunku opada do słowackiej Doliny Cichej Liptowskiej potężny żleb, którym zimą schodzą lawiny. Na polską stronę opada trawiasty stok. W dolnej jego części znajduje się niewielki żlebek łączący się z większym żlebem spod przełęczy Liliowe.

</doc>
<doc id="2195116" url="https://pl.wikipedia.org/wiki?curid=2195116" title="Brücken-Hackpfüffel">
Brücken-Hackpfüffel

Brücken-Hackpfüffel – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Goldene Aue. Powstała 1 stycznia 2009 z połączenia dwóch gmin: Brücken oraz Hackpfüffel

</doc>
<doc id="2195117" url="https://pl.wikipedia.org/wiki?curid=2195117" title="Bruecken-Hackpfueffel">
Bruecken-Hackpfueffel



</doc>
<doc id="2195118" url="https://pl.wikipedia.org/wiki?curid=2195118" title="Szkoła Tervueren">
Szkoła Tervueren

Szkoła Terveren (dawna pisownia: Tervueren) – belgijska szkoła malarzy pejzażystów osiadłych około 1860-1870 w miejscowości Tervueren koło Brukseli i okolicach, malujących tamtejsze pejzaże. Jej założycielami byli Hippolyte Boulenger i Louis Dubois. Oprócz nich należeli do niej także J. Coosemans, J. Raeymakers, I. Verheyden i inni. Tworzyli realistyczne, nastrojowe pejzaże, często z motywem lasu. Malowali w studiu, wykorzystując szkice wykonane bezpośrednio w plenerze. Pozostawali w kontakcie z barbizończykami i ulegli ich wpływom. Łączyli wpływy realizmu i preimpresjonizmu, kładli nacisk na efekty świetlne. Wpłynęli na rozwój realistycznego malarstwa belgijskiego. Zdobyli uznanie na Salonie w Brukseli w 1866 roku. Po kilku latach ich malarstwo rozwinęło się w różnych kierunkach.

</doc>
<doc id="2195119" url="https://pl.wikipedia.org/wiki?curid=2195119" title="CISPR">
CISPR

CISPR (fr. "Comité International Spécial des Perturbations Radioélectriques", pol. Specjalny Międzynarodowy Komitet do spraw Zakłóceń Radioelektrycznych) – międzynarodowy komitet techniczny, stanowiący część International Electrotechnical Commission (IEC), założony w 1934 roku w celu ustanawiania standardów związanych z kontrolą oddziaływań elektromagnetycznych i urządzeń elektronicznych.
CISPR podzielony jest na 6 podkomitetów zajmujących się tematyką:

</doc>
<doc id="2195120" url="https://pl.wikipedia.org/wiki?curid=2195120" title="Brücken">
Brücken

Niemcy:
Osoby:

</doc>
<doc id="2195125" url="https://pl.wikipedia.org/wiki?curid=2195125" title="Falco angolensis">
Falco angolensis



</doc>
<doc id="2195130" url="https://pl.wikipedia.org/wiki?curid=2195130" title="Miejskie Przedsiębiorstwo Komunikacyjne w Brzesku Sp. z o.o.">
Miejskie Przedsiębiorstwo Komunikacyjne w Brzesku Sp. z o.o.



</doc>
<doc id="2195131" url="https://pl.wikipedia.org/wiki?curid=2195131" title="Polityka prorodzinna">
Polityka prorodzinna

Polityka prorodzinna – polityka mająca na celu dobro rodziny i społeczeństwa. Jej przesłanki tkwią w założeniach światopoglądowych, uznających rodzinę za najważniejszą komórkę w społeczeństwie, która odgrywa podstawową rolę w procesie wychowywania dzieci i młodzieży.
Polityka prorodzinna polega na próbie tworzenia przez państwo (samorząd terytorialny itp.) rodzinom odpowiednich warunków ekonomicznych. Obejmuje stosowanie ulg podatkowych, płacowych dodatków i zasiłków dla osób utrzymujących rodziny i dzieci, stosowanie preferencji kredytowych dla młodych małżeństw, zapewnianie mniej zamożnym rodzinom mieszkań w budownictwie publicznym, zapewnienie bezpłatnej opieki zdrowotnej dla matek i dzieci, preferencje w uzyskaniu pracy oraz jej ochronę dla pracujących matek itp.
Polityka prorodzinna stanowi część wielu działów polityki ekonomicznej (fiskalnej, zatrudnienia, socjalnej, mieszkaniowej, edukacyjnej itd.).
Polityka prorodzinna w pełni pozostawia rodzinom decyzje w sprawie dzietności, starając się jednocześnie tworzyć dzieciom warunki do zdobywania wiedzy, rozwoju, awansu i dobrobytu, a w skali narodowej – zapewnić prostą reprodukcję ludności i jej zdrową strukturę wiekową.
Ważną część polityki prorodzinnej stanowi polityka pronatalistyczna, która polega na tworzeniu przez państwo różnorodnych zachęt moralnych i materialnych do zwiększania liczby dzieci w rodzinie. Otacza też szczególną opieką rodziny wielodzietne.
Przykładem polityki prorodzinnej może być polityka Francji prowadzona po wielkich stratach poniesionych w czasie I wojny światowej, w Polsce zasiłek porodowy popularnie zwany becikowym, a na Węgrzech długi pełnopłatny urlop macierzyński.

</doc>
<doc id="2195136" url="https://pl.wikipedia.org/wiki?curid=2195136" title="Moulin Rouge (film 1952)">
Moulin Rouge (film 1952)

Moulin Rouge – brytyjski film z 1952 roku w reżyserii Johna Hustona. Scenariusz powstał na podstawie powieści Pierre'a La Mure'a.
Fabuła.
Akcja filmu rozgrywa się w Paryżu pod koniec XIX wieku i opowiada historię artysty Henri de Toulouse-Lautreca oraz przedstawia życie bohemy w teatrze Moulin Rouge.
Nagrody i nominacje.
Nagroda Akademii Filmowej
Złoty Glob
14. MFF w Wenecji
BAFTA

</doc>
<doc id="2195137" url="https://pl.wikipedia.org/wiki?curid=2195137" title="Miejskie Przedsiębiorstwo Komunikacyjne w Świdnicy sp. z o.o.">
Miejskie Przedsiębiorstwo Komunikacyjne w Świdnicy sp. z o.o.



</doc>
<doc id="2195138" url="https://pl.wikipedia.org/wiki?curid=2195138" title="Miejski Zakład Komunikacji Sp. z o.o. w Chojnicach">
Miejski Zakład Komunikacji Sp. z o.o. w Chojnicach



</doc>
<doc id="2195139" url="https://pl.wikipedia.org/wiki?curid=2195139" title="Vultur Perenopterus">
Vultur Perenopterus



</doc>
<doc id="2195140" url="https://pl.wikipedia.org/wiki?curid=2195140" title="Miejski Zakład Komunikacyjny w Elblągu">
Miejski Zakład Komunikacyjny w Elblągu



</doc>
<doc id="2195141" url="https://pl.wikipedia.org/wiki?curid=2195141" title="Dolina Sucha Stawiańska">
Dolina Sucha Stawiańska

Dolina Sucha Stawiańska – położona na wysokości ok. 1700–1850 m n.p.m. odnoga Doliny Zielonej Gąsienicowej w polskich Tatrach Zachodnich. Jej najwyższe piętro to Kocioł Kasprowy (zwany też Kotłem Gąsienicowym). Jest to podłużna dolinka, otoczona z trzech stron przez Uhrocie Kasprowe, stoki Kasprowego Wierchu, Suchej Przełęczy i północno-wschodnią wypukłość Beskidu. Dołem uchodzi do Roztoki Stawiańskiej.
Według Władysława Cywińskiego Dolina Sucha Stawiańska to synonim Kotła Kasprowego. Podaje on, że "Sucha Dolina Stawiańska" to "„nazwa (prawie nikomu) nieznana i (prawie przez nikogo) nie stosowana”". W istocie narciarze używają głównie nazw "Kocioł Kasprowy" lub "Kocioł Gąsienicowy", jednak nazwa "Sucha Dolina Stawiańska" podawana jest na wielu mapach.
Przez Dolinę Suchą Stawiańską prowadzi popularny szlak turystyki pieszej z Doliny Gąsienicowej na Kasprowy Wierch i nartostrada do Kuźnic. W zimie w dolince tej jest rojno od narciarzy korzystających z wyciągu krzesełkowego Gąsienicowego. Jest to dolinka trawiasto-piarżysta. Dawniej była wypasana, wchodziła w skład Hali Gąsienicowej. Od czasu zniesienia wypasu stopniowo zaczyna zarastać kosodrzewiną.

</doc>
<doc id="2195142" url="https://pl.wikipedia.org/wiki?curid=2195142" title="Miejski Zakład Komunikacji sp. z o.o. w Grudziądzu">
Miejski Zakład Komunikacji sp. z o.o. w Grudziądzu



</doc>
<doc id="2195144" url="https://pl.wikipedia.org/wiki?curid=2195144" title="Miejski Zakład Komunikacji - Puławy sp. z o.o.">
Miejski Zakład Komunikacji - Puławy sp. z o.o.



</doc>
<doc id="2195147" url="https://pl.wikipedia.org/wiki?curid=2195147" title="Miejski Zakład Komunikacji w Żyrardowie">
Miejski Zakład Komunikacji w Żyrardowie



</doc>
<doc id="2195148" url="https://pl.wikipedia.org/wiki?curid=2195148" title="Kościół Przenajświętszego Sakramentu w Długiej Kościelnej">
Kościół Przenajświętszego Sakramentu w Długiej Kościelnej

Kościół Przenajświętszego Sakramentu w Długiej Kościelnej – świątynia mariawicka, siedziba parafii Przenajświętszego Sakramentu w Długiej Kościelnej, położonej w kustodii warszawskiej Kościoła Katolickiego Mariawitów w RP.
Położenie.
Kościół położony jest w pobliżu granicy Długiej Kościelnej z Długą Szlachecką, przy ulicy Jana Kochanowskiego 41. Kościół znajduje się w pobliżu Sulejówka, w gminie Halinów, w powiecie mińskim, w województwie mazowieckim.
Historia.
Kościół został wybudowany w 1907 w wyniku rozłamu, do którego doszło w łonie parafii rzymskokatolickiej św. Anny w Długiej Kościelnej. Po rozłamie w 1935, większość parafian opowiedziała się za ówczesnym arcybiskupem Janem Marią Michałem Kowalskim. W wyniku tego świątynia i cmentarz przeszły w posiadanie mariawitów felicjanowskich. Obecnie kościół Przenajświętszego Sakramentu w Długiej Kościelnej jest jedyną wolnostojącą świątynią Katolickiego Kościoła Mariawitów, w której odbywają się nabożeństwa (istnieje jeszcze jeden kościół, we wsi Pogorzel, należący niegdyś do tej wspólnoty, który obecnie nie jest użytkowany). Od 2008, z inicjatywy miejscowego kapłana ludowego Zbigniewa Milewskiego, rady parafialnej oraz proboszcza parafii siostry kapłanki Marii Bożenny Chabowskiej dokonano wielu prac remontowych przy tutejszym kościele. Między innymi: wyłożono czerwoną kostką brukową plac przed kościołem, oczyszczono cegłę na świątyni, zasadzono ozdobne drzewka przy kościele, wyłożono nową blachodachówkę, wymieniono ławki i oczyszczono wnętrze kościoła.
Architektura.
Murowana świątynia jest utrzymana w stylu neogotyckim, który jest charakterystyczny dla kościołów mariawickich. Kościół zbudowany został na planie krzyża łacińskiego. Budynek sakralny jest w dobrym stanie, jego przednia ściana zwieńczona jest niewielką wieżyczką, na której zawieszona jest sygnaturka. We frontowej ścianie nad okrągłym godłem mariawityzmu dostrzec można małą rozetę. Po obydwu stronach głównych drzwi znajdują się małe wnęki w ścianie, w których umieszczone są figury świętych: Józefa i Franciszka z Asyżu.
Wyposażenie.
Wnętrze kościoła utrzymane jest w ciepłych, jasnożółtych barwach z malowanymi na biało gzymsami. W kościele można wyróżnić trzy części: chór, prezbiterium oraz nawę. W prezbiterium, w centralnym miejscu, na stopniach, znajduje się jeden ołtarz przeznaczony do odprawiania liturgii w rycie trydenckim. Na antepedium ołtarza znajdują się wyhaftowane litery IHS z krzyżem. Powyżej znajduje się drewniane tabernakulum z Syonem, na którym umieszczone są wizerunki Najsłodszego Serca Jezusowego i Ofiary Najdroższej Mateczki. Przy tabernakulum umieszczono po obu stronach niewielkie aniołki, zwrócone w kierunku Przenajświętszego Sakramentu. Na ścianie ołtarzowej, w centralnym punkcie zawieszony jest dużej wielkości krucyfiks, a po obu jego stronach wizerunki Matki Bożej Nieustającej Pomocy i św. Marii Franciszki. We wnękach, znajdujących się na ścianie po obu stronach ołtarza, umieszczono figury Zmartwychwstałego Chrystusa i Matki Bożej Niepokalanie Poczętej. Prezbiterium oddzielone jest od reszty kościoła balustradą, przeznaczoną do przyjmowania Komunii Świętej przez wiernych. Na ścianach nawy kościoła zawieszono Drogę Krzyżową.

</doc>
<doc id="2195150" url="https://pl.wikipedia.org/wiki?curid=2195150" title="Polityka wzrostu">
Polityka wzrostu

Polityka wzrostu – jeden z kierunków polityki gospodarczej, którego celem jest dynamizowanie społecznego procesu gospodarczego w skali długookresowej oraz przeciwdziałanie zjawiskom, które mogłyby wzrost osłabiać. Gdy mamy do czynienia z cyklicznymi wahaniami koniunkturalnymi, polityka wzrostu skupia się na działaniach stabilizacyjnych, służących łagodzeniu przebiegu cyklu, zwalczaniu czynników kryzysogennych, skracaniu fazy kryzysu i depresji oraz stymulowaniu ożywienia. Polityka wzrostu oraz polityka strukturalna, polityka regionalna i polityka ekologiczna, stanowią części składowe ogólnej polityki rozwoju społeczno-gospodarczego.

</doc>
<doc id="2195151" url="https://pl.wikipedia.org/wiki?curid=2195151" title="Jack Pyc">
Jack Pyc

Jack Pyc, właśc. Jacek Remigiusz Pyć (ur. 17 lipca 1972 we Wrocławiu) – kanadyjski bobsleista (hamulcowy). Wicemistrz Świata w bobslejowych dwójkach w 1995 roku w Winterbergu (pilot: Pierre Lueders). Uczestnik Igrzysk Olimpijskich w Albertville, Lillehammer i Nagano, największym sukcesem na Igrzyskach było 9. miejsce w czwórkach w 1998 roku. Studiował na Southern Alberta Institute of Technology.
Igrzyska Olimpijskie.
Jack Pyc zadebiutował w Igrzyskach Olimpijskich w 1992 roku w Albertville, (skład czwórki Dennis Marineau, Chris Farstad, Jack Pyc, Sheridon Baptiste). Podczas zawodów doszło do niecodziennej sytuacji. Podczas trzeciego biegu, Pyc zsunął się z sań na początku zjazdu. Zawodnikowi nie udało się wrócić do bobsleja⁣, przez co zespół został zdyskwalifikowany. Podobny przypadek, wypadnięcia z bobsleja, miał Oleksandr Bortiuk, reprezentujący Wspólnotę Niepodległych Państw, jednakże udało mu się wrócić do bobsleja.
Mimo tej wpadki Jack Pyc reprezentował Kanadę na kolejnych dwóch Igrzyskach Olimpijskich zdobywając w Lillehammer 12. miejsce (skład Pierre Lueders, Dave MacEachern, Jack Pyc, Pascal Caron) w czwórkach oraz w Nagano 12. w dwójce (pilot Chris Lori) i 9. w czwórce (skład Pierre Lueders, Ricardo Greenidge, Jack Pyc, Dave MacEachern).

</doc>
<doc id="2195152" url="https://pl.wikipedia.org/wiki?curid=2195152" title="Falco uncinatus">
Falco uncinatus



</doc>
<doc id="2195154" url="https://pl.wikipedia.org/wiki?curid=2195154" title="Puente Nuevo">
Puente Nuevo

Puente Nuevo (w jęz. galicyjskim A Pontenova) – nadmorska miejscowość w hiszpańskiej Galicji w prowincji Lugo. Do końca lat 40. XX wieku miasto nosiło nazwę Vilameá.

</doc>
<doc id="2195156" url="https://pl.wikipedia.org/wiki?curid=2195156" title="Wiesław Wydra">
Wiesław Wydra

Wiesław Wydra (ur. 1947 w Poznaniu) – profesor zwyczajny, emerytowany pracownik Wydziału Filologii Polskiej i Klasycznej na Uniwersytecie im. Adama Mickiewicza w Poznaniu. Do 2017 roku kierował Zakładem Nauk Pomocniczych i Edytorstwa w Instytucie Filologii Polskiej na UAM. Przez wiele lat związany z Oddziałem (obecnie Pracownią) Starych Druków w Bibliotece Uniwersyteckiej w Poznaniu. Był uczniem Henryka Kowalewicza. Odkrywca pełnej wersji drukowanej średniowiecznego dialogu "Rozmowa Mistrza Polikarpa ze Śmiercią".
Życiorys.
Głównym przedmiotem jego zainteresowań są historia literatury i książki w średniowieczu i wczesnym okresie nowożytnym, badania nad pieśniami w późnym średniowieczu oraz edycja nieznanych lub niewydanych utworów polskich z tego okresu. Jest również znawcą inkunabułów i starych druków. Ponadto jest autorem ponad stu artykułów w czasopismach i książkach zbiorowych oraz kilku książek, w tym monografii poświęconej twórczości bł. Władysława z Gielniowa. Przez wiele lat współpracował ściśle z Wojciechem Ryszardem Rzepką, historykiem języka polskiego. Wynikiem ich współpracy, obok kilkunastu wspólnie napisanych artykułów, były książki "" oraz "Cały świat nie pomieściłby ksiąg: staropolskie opowieści i przekazy apokryficzne" (wspólnie z Marią Adamczyk). Jest również redaktorem serii "Libri Librorum. Eximiorum Poloniae Librorum Bibliotheca" oraz "Libri Librorum. Bibliotheca Paleotyporum in Lingua Polonica Impressorum", a także współredaktorem serii "Libri Precationum Illuminati Poloniae Veteris" (wspólnie z Katarzyną Krzak-Weiss i Rafałem Wójcikiem). Jesienią 2017 roku odnalazł w Bibliotece Uniwersyteckiej w Erlangen nieznane drukowane wydanie "Rozmowy mistrza Polikarpa ze Śmiercią". 7 listopada 2018 roku wydał książkę "„Śmierci z Mistrzem dwojakie gadania…”. Nieznany drukowany przekaz „Rozmowy mistrza Polikarpa ze Śmiercią” z 1542 r.", która jest edycją krytyczną odnalezionego druku.
Publikacje.
Książki:
Artykuły:

</doc>
<doc id="2195159" url="https://pl.wikipedia.org/wiki?curid=2195159" title="Yilan">
Yilan



</doc>
<doc id="2195161" url="https://pl.wikipedia.org/wiki?curid=2195161" title="Puertomarín">
Puertomarín

Puertomarín (w jęz. galicyjskim Portomarín) – miasto w Hiszpanii w Galicji w prowincji Lugo, 27 km od Lugo.

</doc>
<doc id="2195163" url="https://pl.wikipedia.org/wiki?curid=2195163" title="Model fizyczny">
Model fizyczny

Model fizyczny − abstrakcyjny twór odzwierciedlający w uproszczeniu układ rzeczywisty. Jednocześnie model fizyczny zachowuje najbardziej istotne cechy układu rzeczywistego.
Istotą modelowania fizycznego jest wymóg spełniania praw fizyki we wszystkich częściach danego modelu.
Wizualizacją modelu fizycznego jest często model graficzny, będący zbiorem symboli graficznych. Współcześnie istotną rolę odgrywa tu komputerowe wspomaganie projektowania, CAD (ang. "Computer Aided Design").
Przykłady modeli:

</doc>
<doc id="2195164" url="https://pl.wikipedia.org/wiki?curid=2195164" title="Gary Ilman">
Gary Ilman

Gary Steven Ilman (ur. 13 sierpnia 1943) – amerykański pływak, dwukrotny złoty medalista olimpijski z Tokio.
Specjalizował się w stylu dowolnym. Igrzyska w 1964 były jego jedyną olimpiadą. Po oba medale sięgnął w sztafetach kraulowych, Amerykanie wygrali w rywalizacji na 4x100 i 4x200 metrów. Indywidualnie był czwarty na 100 m. Był złotym medalistą igrzysk panamerykańskich (w sztafecie, 1963) oraz uniwersjady.

</doc>
<doc id="2195165" url="https://pl.wikipedia.org/wiki?curid=2195165" title="Barbara Schwartz">
Barbara Schwartz

Barbara Schwartz (ur. 27 stycznia 1979 w Wiedniu), austriacka tenisistka.
Tenisistka rozpoczęła swoją karierę w 1994 roku w turniejach cyklu ITF na kortach Ameryki Południowej, Europy i Afryki osiągając trzykrotnie półfinały. Pierwszy turniej singlowy wygrała w 1995 roku, w Szwajcarii. W sumie wygrała sześć turniejów singlowych i sześć deblowych tej rangi.
W rozgrywkach WTA nie wygrała żadnego turnieju singlowego, zaś w deblu zwyciężyła dwukrotnie, w 2002 roku w Brukseli i w 2004 roku w Bogocie, partnerując w obu przypadkach Niemce Jasmin Wöhr. Dwukrotnie była też w finałach debla, w 2000 roku w Auckland z Patricią Wartusch i w 2002 roku w Wiedniu z Jasmin Wöhr.
Spore osiągnięcia odnotowała też w rozgrywkach wielkoszlemowych, a jej najlepszym wynikiem był ćwierćfinał Roland Garros w 1999 roku.
Sześciokrotnie reprezentowała także swój kraj w rozgrywkach Pucharu Federacji. W 2002 i 2004 roku doszła do półfinałów tych rozgrywek.
Karierę sportową zakończyła w 2006 roku.

</doc>
<doc id="2195166" url="https://pl.wikipedia.org/wiki?curid=2195166" title="Ukraina prawobrzeżna">
Ukraina prawobrzeżna



</doc>
<doc id="2195167" url="https://pl.wikipedia.org/wiki?curid=2195167" title="Páramo (miasto w Hiszpanii)">
Páramo (miasto w Hiszpanii)



</doc>
<doc id="2195170" url="https://pl.wikipedia.org/wiki?curid=2195170" title="Rafael Baraza">
Rafael Baraza

Rafael Baraza (ur. 29 sierpnia 1981) – hiszpański lekkoatleta specjalizujący się w rzucie oszczepem.
Czwarty zawodnik na mistrzostwach ibero-amerykańskich w Ponce (2006). W 2007 uplasował się na dwunastej pozycji podczas uniwersjady, a dwa lata później podczas kolejnej edycji tych zawodów odpadł w eliminacjach. Po zajęciu piątego miejsca w mistrzostwach ibero-amerykańskich, na początku sezonu letniego 2010, nie udało mu się awansować do finału mistrzostw Europy w Barcelonie. Medalista mistrzostw kraju oraz reprezentant Hiszpanii w drużynowych mistrzostwach Starego Kontynentu i zimowym pucharze w rzutach lekkoatletycznych.
Rekord życiowy: 76,21 (20 marca 2010, Arles). 

</doc>
<doc id="2195172" url="https://pl.wikipedia.org/wiki?curid=2195172" title="Adios Muchachos">
Adios Muchachos

Adiós Muchachos – słynne tango argentyńskie, skomponowane w 1927 roku (w niektórych źródłach podawane są daty wcześniejsze, np. 1924 rok). Kompozytorem muzyki był Julio César Sanders, autorem tekstu słownego César Vedani. W swobodnym tłumaczeniu tytuł "Adios Muchachos" wyraża zwrot "Żegnajcie chłopcy".
Wkrótce po opublikowaniu kompozycja stała się światowym przebojem. Znanymi jej wykonawcami byli Carlos Gardel oraz Milva.
Na całość kompozycji składają się dwa główne tematy. Pierwszy z nich posiada wyraźny, dominujący charakter. Drugi temat, bardziej melancholijny, stanowi uzupełnienie pierwszego. Mimo iż w oryginalnej partyturze znajdują się wyraźne łuki legatowe, obecnie "Adios Muchachos" grane jest zwykle w ostrym rytmie, typowym dla tanga argentyńskiego. Dotyczy to zwłaszcza pierwszego tematu kompozycji.

</doc>
<doc id="2195174" url="https://pl.wikipedia.org/wiki?curid=2195174" title="Quiroga">
Quiroga

Quiroga – miasto w Hiszpanii w Galicji w prowincji Lugo. W miasteczku znajdują się jedne z największych upraw winorośli w Hiszpanii.

</doc>
<doc id="2195175" url="https://pl.wikipedia.org/wiki?curid=2195175" title="Katastrofa kolejowa w Jiangxi (2010)">
Katastrofa kolejowa w Jiangxi (2010)



</doc>
<doc id="2195177" url="https://pl.wikipedia.org/wiki?curid=2195177" title="Program Stabilizacja-Restrukturyzacja-Prywatyzacja">
Program Stabilizacja-Restrukturyzacja-Prywatyzacja

Program SRP (Stabilizacja. Restrukturyzacja. Prywatyzacja) – jedna z form przekształceń struktury własnościowej. Na całokształt tej struktury, poza programem SRP, składały się: prywatyzacja (kapitałowa, bezpośrednia, likwidacyjna), Program Powszechnej Prywatyzacji (PPP), program komercjalizacji przedsiębiorstw państwowych, prywatyzacja założycielska oraz reprywatyzacja.
Program SRP jest uzupełnieniem prywatyzacji kapitałowej, likwidacyjnej i powszechnej. Dotyczy głównie przedsiębiorstw w złej sytuacji finansowej, które nie rokują na przetrwanie w realiach gospodarki wolnorynkowej. Stabilizacja oznacza wsparcie finansowe przedsiębiorstw. Restrukturyzacja polega na wprowadzeniu zmian w zarządzaniu i finansach w celu wprowadzenia przedsiębiorstwa na ścieżkę rozwoju. Powinna objąć zarówno aktywa trwałe, obrotowe, infrastrukturę, jak i procesy zarządzania i kontrolę jakości. Program ten miał być realizowany przez spółki inwestycyjne tworzone przez EBOiR (Europejski Bank Odbudowy i Rozwoju) wraz z polskimi bankami. Udziałowcami tych spółek może być także skarb państwa i Agencja Rozwoju Przemysłu. Pierwsza tego typu spółka powstała w I kwartale 1997 r. Tworzenie takich spółek inwestycyjnych jest dla EBOiR sposobem minimalizacji ryzyka inwestycyjnego w Polsce. Skala prywatyzacji realizowana w tym trybie okazała się jednak znikoma.
Podstawowymi aktami prawnymi regulującymi proces prywatyzacji w Polsce są:

</doc>
<doc id="2195178" url="https://pl.wikipedia.org/wiki?curid=2195178" title="Pustułka stepowa">
Pustułka stepowa

Pustułka stepowa ("Falco rupicoloides") – gatunek średniej wielkości ptaka drapieżnego z rodziny sokołowatych (Falconidae). To jedna z największych pustułek zasiedlająca otwarte przestrzenie południowej i wschodniej Afryki.
Systematyka.
Wyróżniono trzy podgatunki "F. rupicoloides":
Charakterystyka.
Ubarwienie dorosłej pustułki stepowej jest w większości jasnordzawe, zarówno w spodniej, jak i górnej części ciała. Grzbiet, górna strona pokryw skrzydłowych i boki ciała są czarno prążkowane. Na klatce piersiowej widać ciemne pręgi, na głowie są również obecne, ale pomijając policzki w przeciwieństwie do pustułki "Falco tinnunculus" i pustułeczki. Kuper i ogon są szare z czarnymi paskami. Ogon jest w dodatku biało zakończony. W locie biała spodnia część pokryw skrzydłowych kontrastuje z ciemniejszą resztą ciała. Tęczówka oka jest biaława w odróżnieniu od innych blisko spokrewnionych gatunków. Większość dzioba jest niebiesko-szara, a nogi i woskówka żółta. Ptak młodociany ma rudy ogon, zamiast szarego, prążkowania po jego bokach i ciemne oczy.
Ptak ma 29–37 cm długości i 68–84 cm rozpiętości skrzydeł. Południowy podgatunek "F. r. rupicoloides" waży około 181–334 gramów. Natomiast podgatunek "F. r. arthuri" jest mniejszy i waży 165–252 gramów. Północny podgatunek "F. r. fieldi" również ma mniejsze rozmiary i ma jaśniejsze upierzenie niż pozostałe.
Pustułki stepowe zwykle zachowują ciszę, ale potrafią wydać przenikliwe, powtarzane dźwięki.
Występowanie i środowisko.
Ptak zamieszkuje otwarte, suche obszary, na których znajdują się użytki zielone, sawanny i półpustynie. Często pustułki związane są z akacjami. Najchętniej czują się na obszarach porośniętych roślinnością poniżej 50 cm. Spotyka się je od poziomu morza po 2150 metrów n.p.m., najczęściej pomiędzy 800 a 1800 metrów.
To dość pospolity i szeroko rozpowszechniony ptak w południowych areałach swojego występowania, ale jego rozmieszczenie na bardziej północnych terenach jest rzadsze i nieciągłe. Podgatunek "F. r. rupicoloides" gnieździ się w Namibii, Botswanie, Zimbabwe, częściowo w Angoli i Zambii oraz w większej części Południowej Afryki oprócz bardziej wilgotnych południowych i wschodnich regionów. Podgatunek "F. r. arthuri" spotyka się w Kenii i północnej Tanzanii, a "F. r. fieldi" występuje w Etiopii, Erytrei, północnej Somalii i prawdopodobnie również w północnej Kenii.
Całkowity zasięg pustułki stepowej obejmuje 3,5 mln km2. Jej populacja jest stabilna, a jej wielkość szacuje się na 100 000 do 200 000 par lęgowych. Większość osobników jest osiadła, ale niektóre koczują lub są rozproszone.
Pożywienie.
Pustułka stepowa poluje zwykle z dobrze wyeksponowanego obiektu, jak drzewo lub skały. Podobnie jak parę innych gatunków pustułek, zdarza się jej w locie zawisać w powietrzu. Karmi się przede wszystkim bezkręgowcami, np. konikami polnymi, termitami, chrząszczami i solfugami. Chwyta również jaszczurki, a niekiedy nawet małe ptaki, ssaki i węże.
Przeważnie polują na zdobycz na ziemi. Zwraca uwagę na lokalne pożary, gdzie może złowić owady i inne ofiary uciekające od płomieni. Gdy zgromadzonego pokarmu jest za dużo, może go ukrywać pod roślinami lub kamieniami.
Okres lęgowy.
Miesiące, w których odbywa rozród, różnią się w konkretnych regionach. Na południu trwa od lipca do kwietnia z największą częstością przypadającą na wrzesień i grudzień. W Kenii i Tanzanii pustułki mogą rozmnażać się przez cały rok, choć najczęściej robią to między kwietniem a lipcem. W Somalii gniazdowanie odbywa się natomiast od kwietnia do sierpnia.
Pustułki stepowe wykorzystują stare gniazda innych ptaków, takich jak wrona przylądkowa czy kruk srokaty, aby w nich wydać na świat potomstwo. Przeważnie znajdują się one od 2 do 20 metrów nad ziemią na drzewie, a czasem słupie telefonicznym lub elektrycznej konstrukcji wsporczej.
Samica składa od 2 do 7 jaj (najczęściej 3–4). To głównie ona wysiaduje je przez 22–23 dni. Młode stają się w pełni opierzone po 30–34 dniach i pozostają zależne od swych rodzicieli przez 
przynajmniej kolejne 26 dni.

</doc>
<doc id="2195181" url="https://pl.wikipedia.org/wiki?curid=2195181" title="Nantou (powiat)">
Nantou (powiat)

Nantou () – powiat w środkowej części Tajwanu. W 2010 roku liczył 526 491 mieszkańców. Siedzibą powiatu jest miasto Nantou.
Symbole powiatu:
Podział administracyjny.
Powiat Nantou dzieli się na jedno miasto, cztery gminy miejskie i osiem gmin:

</doc>
<doc id="2195182" url="https://pl.wikipedia.org/wiki?curid=2195182" title="César Santin">
César Santin

César Santin (ur. 24 lutego 1981 w Porto Alegre) – brazylijski piłkarz występujący na pozycji napastnika. Zawodnik klubu CE Aimoré.
Kariera.
Santin seniorską karierę rozpoczynał w 2001 roku w klubie São José. W 2002 roku odszedł do Grêmio z Serie A. W tych rozgrywkach zadebiutował 22 sierpnia 2002 roku w przegranym 0:2 pojedynku z Guarani FC. W sezonie 2002 w barwach Grêmio rozegrał 6 ligowych spotkań. W 2003 roku został graczem Vitórii Salvador, również z Serie A. Nie zagrał tam jednak w żadnym meczu. W 2004 roku ponownie trafił do São José.
W tym samym roku Santin odszedł do szwedzkiego Kalmaru. W Allsvenskan pierwszy mecz zaliczył 4 kwietnia 2004 roku przeciwko ekipie IFK Göteborg (0:0). 12 kwietnia 2004 roku w wygranym 2:1 meczu z zespołem Helsingborgs IF strzelił pierwszego gola w Allsvenskan. W 2007 roku z 12 bramkami na koncie zajął 3. miejsce w klasyfikacji strzelców Allsvenskan. W tym samym roku wywalczył z klubem wicemistrzostwo Szwecji, a także zdobył z nim Puchar Szwecji.
Latem 2008 roku Santin podpisał kontrakt z duńskim zespołem FC København. W Superligaen zadebiutował 27 lipca 2008 roku w zremisowanym 1:1 spotkaniu z Randers FC. 17 sierpnia 2008 roku w wygranym 3:1 pojedynku z FC Midtjylland zdobył pierwszego gola w Superligaen. W 2009 roku wygrał z klubem rozgrywki Pucharu Danii. W tym samym roku, a także rok później zdobył z nim mistrzostwo Danii. W 2014 grał w APOEL FC, a następnie w Kalmar FF. W 2016 przeszedł do CE Aimoré.

</doc>
<doc id="2195184" url="https://pl.wikipedia.org/wiki?curid=2195184" title="Cesar Santin">
Cesar Santin



</doc>
<doc id="2195185" url="https://pl.wikipedia.org/wiki?curid=2195185" title="Fred Schmidt">
Fred Schmidt

Frederick Weber "Fred" Schmidt (ur. 23 października 1943), amerykański pływak. Dwukrotny medalista olimpijski z Tokio.
Specjalizował się w stylu motylkowym. Igrzyska w 1964 były jego jedyną olimpiadą. Sięgnął po złoto w sztafecie w stylu zmiennym, indywidualnie był trzeci w wyścigu na 200 metrów motylkiem. Był rekordzistą świata. Po zakończeniu kariery pływackiej wstąpił do US Navy.

</doc>
<doc id="2195186" url="https://pl.wikipedia.org/wiki?curid=2195186" title="Szkoła Podchorążych dla Podoficerów">
Szkoła Podchorążych dla Podoficerów

Szkoła Podchorążych dla Podoficerów – szkoła Wojska Polskiego II RP kształcąca kandydatów na oficerów wyłonionych, w drodze egzaminu konkursowego, spośród podoficerów służby czynnej broni głównych (piechoty, kawalerii, artylerii), żandarmerii, wojsk taborowych, wojsk lotniczych (wyłącznie piloci) oraz wojsk technicznych (saperów, saperów kolejowych, łączności, samochodowych).
Historia szkoły.
W lipcu 1920 roku Wielkopolska Szkoła Podchorążych Piechoty w Poznaniu została dyslokowana do garnizonu Bydgoszcz, a 1 sierpnia 1922 roku przeformowana w Oficerską Szkołę dla Podoficerów. Siedzibą szkoły został budynek niemieckiej szkoły wojennej przy ul. Gdańskiej. Zadaniem szkoły było wyszkolenie podoficerów na oficerów służby stałej. Szkoła do 1922 roku miała charakter mieszany, kształcąc tzw. „dzieci wojny”, m.in. dowódców i żołnierzy z Legionów Polskich, Korpusów Polskich na wschodzie, uczestników wojny polsko-bolszewickiej. Wielu z nich mimo braku wykształcenia posiadało wysokie odznaczenia bojowe, przyznane za waleczność. Kształciło się w niej ok. 350 podoficerów.
Od 1922 do szkoły byli przyjmowani kandydaci posiadający co najmniej trzyletni staż służby wojskowej. Do 1927 roku nauka w szkole trwała 2 lata, następnie przedłużono ją do trzech lat w zakresie trzech rodzajów broni: piechoty, kawalerii i artylerii. Podchorążowie uzyskiwali średnie wykształcenie i mianowani byli do stopnia podporucznika. Specyfika szkoły powodowała, że wiek aspirantów był zróżnicowany. Uczyli się tu zarówno młodzieńcy w wieku 18-20 lat, jak i doświadczeni podoficerowie. Aspiranci tworzyli batalion szkolny w składzie trzech kompanii szkolnych, szwadron ćwiczebny oraz baterię ćwiczebną.
Szkoła Podchorążych dla Podoficerów w Bydgoszczy posiadała bardzo dobre warunki pod względem zakwaterowania, wyposażenia i ogólnego standardu. Gmach szkolny wzniesiony przez Niemców w 1914 roku należał do najokazalszych budynków w mieście. Podchorążowie mieszkali w sześcioosobowych pokojach, z centralnym ogrzewaniem i wyposażeniem do nauki i wypoczynku. Szkoła posiadała gabinety i laboratoria, bibliotekę (w 1930 – 20,3 tys. woluminów), muzeum, spółdzielnię oraz boisko sportowe. Korzystała także z toru wyścigów konnych na Kapuściskach Małych i Szkoły Szybowcowej w Fordonie.
W ramach programu szkolnego organizowano podróże taktyczno-krajoznawcze do miast i regionów Polski m.in. Warszawy, Krakowa, Katowic i Górnego Śląska, Poznania, Gdyni, na Półwysep Helski. Corocznie organizowano obozy szkoleniowe, najczęściej w Biedrusku k. Poznania i Grupie k. Grudziądza, gdzie w warunkach polowych prowadzono zajęcia taktyczne oraz strzelania bojowe. Latem wszyscy podchorążowie odbywali praktykę dowodzenia w jednostkach.
W 1937 Ministerstwo Spraw Wojskowych podjęło decyzję o stopniowej likwidacji szkoły. W listopadzie 1937 została rozwiązana bateria szkolna, a komendantowi szkoły podporządkowana 4. bateria 11 dywizjonu artylerii konnej w Bydgoszczy na zasadach ustalonych rozkazem MSWojsk. Dep. Art. L. 1281/Tj. Org. Og. 37.
Ostatnia, pożegnalna promocja w Szkole Podchorążych dla Podoficerów odbyła się 15 października 1938 roku. Dwa młodsze roczniki podchorążych skierowano do Szkoły Podchorążych Piechoty Komorowo k. Ostrowi Mazowieckiej, Szkoły Podchorążych Kawalerii w Grudziądzu i Szkoły Podchorążych Artylerii w Toruniu.
18 października 1938 roku odesłano do Muzeum Wojska w Warszawie sztandar szkoły.
W sierpniu 1938 roku budynek i część koszar przejęła Szkoła Podchorążych Marynarki Wojennej, przeniesiona z Torunia.
System szkolenia.
Szkoła przeznaczona była dla podoficerów, którzy poświęcając się służbie stałej w wojsku, ubiegali się o uzyskanie stopnia oficerskiego. Program szkolenia pierwotnie dotyczący piechoty, poszerzono o pozostałe rodzaje broni (artyleria, kawaleria). W programie nauczania uwzględniono wyszkolenie ogólnowojskowe oraz ogólne z zakresu programu szkół średnich. Wybitniejszych aspirantów wyższych roczników przydzielano w roli instruktorów roczników młodszych. Podoficer ubiegający się o przyjęcie do szkoły musiał legitymować się co najmniej trzyletnią służbą w stopniu podoficera oraz zdać egzamin z wyszkolenia wojskowego i ogólnokształcącego. 
Wśród przedmiotów nauczania ogólnego znajdowały się m.in.: język polski, fizyka, języki obce, geografia, chemia, a wojskowego: taktyka i dyscypliny pokrewne, wyszkolenie strzeleckie, gimnastyka i sport. W procesie szkolenia oficerów artylerii nauczano m.in. strzelania, działoczynów i służby polowej, a kawalerii: jazdy konnej i służby polowej.
Absolwenci szkoły otrzymywali stopień podporucznika oraz świadectwo dojrzałości. Posiadali odpowiednie przygotowanie do pełnienia obowiązków dowódcy plutonu wraz z możliwością ewentualnego objęcia kompanii piechoty, baterii artyleryjskiej lub szwadronu kawalerii. Absolwenci szkoły służyli również w korpusie oficerów lotnictwa, broni pancernej, łączności i saperów. Honorowano zasadę, że nowo promowany oficer nie wracał do swego macierzystego pułku, w którym służył poprzednio jako podoficer, a prymusi mieli prawo wyboru jednostki.
Sport.
Sport i wychowanie fizyczne było ważnym elementem szkolenia podoficerów. Przeznaczano na nie od 10 do 15% ogólnego czasu wyszkolenia wojskowego. W programie zajęć obowiązkowych kładziono nacisk na gimnastykę i lekkoatletykę. W ramach aktywności pozaprogramowej aspiranci uprawiali sport wyczynowy, co stało się podstawą do powołania w 1920 klubu sportowego reaktywowanego w 1926 pod nazwą WKS „Zryw”. Dysponował on sekcjami: wioślarską, strzelecką, pływacką, hipiczną, piłki nożnej, gier halowych (szczypiorniak, siatkówka, koszykówka), łyżwiarską, tenisową, lekkoatletyczną, szermierczą, motorową, narciarską. Drużyna piłki nożnej na początku lat 20. XX w. występowała w pomorskiej klasie A, brała też udział w rozgrywkach o mistrzostwo Bydgoszczy. Do sukcesów piłkarskich szkoły zaliczały się zwycięstwa nad renomowanymi drużynami: Polonią Bydgoszcz (9:0), KS Grudziądz (5:0), Gedanią Gdańsk (1:0), Goplanią Inowrocław (3:0). Od 1931 organizowano zawody hipiczne rywalizując z zespołem Szkoły Podchorążych Kawalerii z Grudziądza. Trzyletnie zmagania zakończyły się sukcesem bydgoskich podchorążych, którzy zdobyli na własność puchar przechodni. Corocznie Szkoła reprezentowana była na strzeleckich zawodach Okręgu Korpusu VIII, uzyskując czołowe miejsca. W latach 1932-1936 zdobyto ogółem 1226 odznak strzeleckich, w tym 340 złotych, 396 srebrnych i 490 brązowych. W 1934 założono sekcję szybowcową, korzystając ze sprzętu i lotniska szkoły szybowcowej w Fordonie. W 1935 zbudowane własne szybowce szkolne, na dziedzińcu zamontowano tzw. „chwiejnie” do ćwiczeń, a szkolenie szybowcowe włączono do obowiązkowego programu szkolnego. Korzystając z bydgoskiej bazy Centrum Wyszkolenia Podoficerów Lotnictwa, zorganizowano szkolenie lotnicze. Zimą część podchorążych zdobywała państwowe odznaki narciarskie podczas kursów w Zakopanem.
Działalność kulturalna.
20 sierpnia 1921 wydano pierwszy numer gazetki szkolnej „Drużyna”. Od 1929 ukazywało się regularnie czasopismo „W Marszu”, a także tzw. jednodniówki, z okazji święta promocji absolwentów oraz wydarzeń okolicznościowych. W 1930 w setną rocznicę wybuchu Powstania Listopadowego wydano Księgę Pamiątkową Bydgoskiej Szkoły Podchorążych.
4 marca 1923 roku z inicjatywy ks. prof. Ignacego Cyraskiego powołano Towarzystwo Przyjaciół Szkoły Podchorążych w Bydgoszczy, a w 1924 założono Zrzeszenie Wychowanków i Wychowawców Szkoły. Towarzystwo zajmowało się m.in. fundowaniem nagród dla przodujących podchorążych, pomocą w organizacji szkolnych wyjazdów, imprez i uroczystości, ufundowało sztandar szkoły.
Od 1923 działało koło Ligi Obrony Powietrznej i Przeciwgazowej, a od 1932 oddział Ligi Morskiej i Kolonialnej. Szkoła przodowała w ofiarności na cele społeczne, szczególnie w czasach wielkiego kryzysu (1929-1933). W 1935 przyjęto pod opiekę szkołę powszechną w Charciabałdzie k. Ostrołęki, której fundowano wyposażenie i przybory szkolne. 14 października 1938 dzieci z tej szkoły uczestniczyły w ostatniej uroczystości promocji absolwentów Bydgoskiej Szkoły Podchorążych.
Szkoła prowadziła własny chór, kabaret oraz orkiestrę, organizowała też bale i wieczorki taneczne, co miało kształtować u aspirantów tzw. wyrobienie towarzyskie.
Muzeum szkolne.
Akt erekcyjny muzeum ogłoszono 6 maja 1929 roku, a podpisali je m.in. ks. biskup Władysław Bandurski, gen. Edward Śmigły-Rydz, gen. Leonard Skierski, dr Witold Bełza. Eksponowano w nim broń średniowieczną, broń palną i sieczną z XVIII i XIX wieku, dyplomy królewskie, unikalne zbiory monet, tabakierkę Napoleona, skorupy od granatów z bitwy pod Grochowem, sakiewkę Sadyka Paszy, autografy gen. Józefa Wysockiego, płk Karola Różyckiego, regulaminy wojskowe z okresu reform Sejmu Czteroletniego, regulaminy i instrukcje szkoleniowe Związku Walki Czynnej, związków i drużyn strzeleckich, dokumenty i pamiątki Legionów Polskich i POW. Eksponaty pochodziły od ofiarodawców, m.in. płk Kazimierza Zachara (kolekcja monet), ppłk dypl. dr Franciszka Polniaszka (dokumenty i druki legionowe), kpt. Andrzeja Kulwiecia (pamiątki rodzinne z okresu Wielkiej Emigracji). W 1922 kpt. Stefan Kossecki założył gabinet historyczny, gdzie eksponowano mapy i szkice historii wojen i wojskowości oraz komplety przeźroczy i obrazów przedstawiających ewolucję polskiej myśli wojskowej.
Struktura.
Skład osobowy O.S. dla P. zatwierdzony przez Ministra Spraw Wojskowych 14 stycznia 1928 roku przedstawiał się następująco:
Absolwenci.
26 sierpnia 1924 roku Prezydent RP mianował podporucznikami 166 absolwentów (111 w korpusie oficerów piechoty, 28 kawalerii i 27 artylerii), a minister spraw wojskowych wcielił ich do macierzystych oddziałów:
15 lipca 1925 Prezydent RP mianował absolwentów podporucznikami ze starszeństwem z 15 lipca 1925, w tym 72 w korpusie oficerów piechoty, 21 w korpusie oficerów kawalerii, 6 w korpusie oficerów artylerii, 2 w korpusie oficerów taborowych, 1 w korpusie oficerów aeronautycznych i 1 w korpusie oficerów żandarmerii, a minister spraw wojskowych wcielił ich do oddziałów macierzystych.
27 lipca 1926 Prezydent RP mianował absolwentów szkoły na stopień podporucznika ze starszeństwem z 15 sierpnia 1926, w tym 38 w korpusie oficerów piechoty (lokaty 54-91), 7. w korpusie oficerów kawalerii (lokaty 60-66) i 6. w korpusie oficerów artylerii (lok. 102-107), a minister spraw wojskowych wcielił ich do oddziałów macierzystych.
11 sierpnia 1927 Prezydent RP mianował absolwentów szkoły na stopień podporucznika ze starszeństwem z 15 sierpnia 1927, a minister spraw wojskowych wcielił do oddziałów macierzystych. W przeciwieństwie do poprzedniej promocji absolwenci otrzymali na listach starszeństw lokaty wspólne z absolwentami oficerskich szkół piechoty, kawalerii i artylerii.
Uroczystość promocji 76 podchorążych odbyła się na terenie szkoły. W imieniu prezydenta RP podchorążych promował inspektor armii gen. dyw. Leonard Skierski. Szable honorowe, ufundowane przez prezydenta RP, otrzymali prymusi: ppor. piech. Józef II Wolski, ppor. kaw. Władysław Muszyński i ppor. art. Władysław I Czapliński.
15 sierpnia 1930 prezydent RP Ignacy Mościcki mianował absolwentów podporucznikami ze starszeństwem z 15 sierpnia 1930, a minister spraw wojskowych wcielił ich do oddziałów broni:
4 sierpnia 1934 Prezydent RP Ignacy Mościcki mianował absolwentów X promocji podporucznikami ze starszeństwem z 15 sierpnia 1934 w korpusie oficerów piechoty, kawalerii, artylerii, aeronautyki i łączności, a minister spraw wojskowych wcielił ich do oddziałów macierzystych. Uroczysta promocja miała miejsce 6 sierpnia 1934. W imieniu Prezydenta RP absolwentów promował inspektor armii gen. dyw. Mieczysław Norwid-Neugebauer.
Uroczysta promocja miała miejsce 15 października 1937. Trzech prymusów, w imieniu prezydenta RP, promował gen. bryg. Władysław Bortnowski, a pozostałych absolwentów promowali dowódcy pułków.

</doc>
<doc id="2195187" url="https://pl.wikipedia.org/wiki?curid=2195187" title="Falco forficatus">
Falco forficatus



</doc>
<doc id="2195188" url="https://pl.wikipedia.org/wiki?curid=2195188" title="Rábade">
Rábade

Rábade – miasto w Hiszpanii w regionie Galicji w prowincji Lugo, położone w odległości 13,5 km od stolicy prowincji – Lugo.

</doc>
<doc id="2195190" url="https://pl.wikipedia.org/wiki?curid=2195190" title="Justice Majabvi">
Justice Majabvi

Justice Majabvi (ur. 26 marca 1984 w Kwekwe) – zimbabwejski piłkarz grający na pozycji pomocnika, reprezentant kraju.

</doc>
<doc id="2195193" url="https://pl.wikipedia.org/wiki?curid=2195193" title="Prywatyzacja założycielska">
Prywatyzacja założycielska

Prywatyzacja założycielska – forma przekształcenia struktury własnościowej. Na całokształt tej struktury, poza prywatyzacją założycielską, składały się: prywatyzacja (kapitałowa, bezpośrednia, likwidacyjna), Program Powszechnej Prywatyzacji (PPP), program komercjalizacji przedsiębiorstw państwowych, Program „Stabilizacja. Restrukturyzacja. Prywatyzacja” (SRP) oraz reprywatyzacja. Prywatyzacja założycielska polega na tworzeniu nowych prywatnych podmiotów gospodarczych. Proces ten rozpoczął się na podstawie ustawy o przedsiębiorczości już w latach osiemdziesiątych. W latach dziewięćdziesiątych proces ten przyspieszył i przybrał na sile, dzięki czemu został uznany za jeden z ważniejszych sposobów przekształcenia struktury własnościowej w Polsce. Ten rodzaj prywatyzacji dotyczy głównie przedsiębiorstw handlowych, usługowych i związanych z drobną wytwórczością. Przybierają one formę zakładów osób fizycznych, spółek cywilnych oraz spółek prawa handlowego. Preces ten cechuje się dużą dynamiką i odbywa się w korzystnym klimacie. Dzięki temu już w 1993 r. sektor prywatny prześcignął sektor publiczny pod względem wielkości produkcji oraz liczby pracujących.
Podstawowymi aktami prawnymi regulującymi proces prywatyzacji w Polsce są:

</doc>
<doc id="2195194" url="https://pl.wikipedia.org/wiki?curid=2195194" title="Ribas de Sil">
Ribas de Sil

Ribas de Sil – miasto w Hiszpanii w regionie Galicja w prowincji Lugo, położone nad rzeką Sil.

</doc>
<doc id="2195196" url="https://pl.wikipedia.org/wiki?curid=2195196" title="Vitalij Kozlov">
Vitalij Kozlov

Vitalij Kozlov (ur. 5 marca 1987 w Wilnie) – litewski lekkoatleta specjalizujący się w biegach średnich.
Jako szesnastolatek zajął 4. miejsce w biegu na 800 metrów podczas europejskiego festiwalu młodzieży. Na młodzieżowych mistrzostwach Europy w 2007 w Debreczynie zajął 7. miejsce w finale biegu na 800 metrów. Na igrzyskach olimpijskich w 2008 w Pekinie, halowych mistrzostwach świata w 2010 w Dosze i mistrzostwach Europy w 2010 w Barcelonie odpadał w biegach eliminacyjnych na tym dystansie. Reprezentant kraju w pucharze Europy, drużynowych mistrzostwach Europy i meczach międzypaństwowych.
Zdobył mistrzostwo Litwy w biegu na 800 metrów w 2006, 2008, 2009, 2010 i 2011, w biegu na 400 metrów w 2006 i 2010 oraz w biegu na 1500 metrów w 2007. Podczas mistrzostw kraju w 2008 ustanowił rekord Litwy na 800 m – 1:46,58 (19 lipca 2008 Kowno). Jest także czterokrotnym halowym mistrzem kraju: w biegach na 400 (2008), 800 (2010 oraz 2011) i 1500 (2009) metrów. W 2006 zdobył złoty medal mistrzostw Białorusi na otwartym stadionie w biegu na 800 metrów.

</doc>
<doc id="2195197" url="https://pl.wikipedia.org/wiki?curid=2195197" title="Biathlon na Zimowej Uniwersjadzie 2011">
Biathlon na Zimowej Uniwersjadzie 2011

Biathlon na Zimowej Uniwersjadzie 2011 odbył się w dniach 29 stycznia – 5 lutego 2011. Zawodnicy rywalizowali w dziewięciu konkurencjach - czterech męskich, czterech żeńskich i w sztafecie mieszanej. Zawodnicy startowali na dystansach obowiązujących podczas igrzysk olimpijskich oraz mistrzostw świata. Zwycięzcami klasyfikacji medalowej zostali reprezentanci Ukrainy.

</doc>
<doc id="2195198" url="https://pl.wikipedia.org/wiki?curid=2195198" title="Ribeira de Piquín">
Ribeira de Piquín

Ribera de Piquín () – niewielka miejscowość w hiszpańskim regionie Galicja w prowincji Lugo.

</doc>
<doc id="2195199" url="https://pl.wikipedia.org/wiki?curid=2195199" title="Claudemir">
Claudemir

Claudemir, właśc. Claudemir Domingues de Souza (ur. 27 marca 1988 w Macaúbas) – brazylijski piłkarz występujący na pozycji pomocnika. Od 2017 zawodnik klubu Al-Ahli.
Kariera.
Claudemir seniorską karierę rozpoczynał w 2007 roku w klubie São Carlos. Na początku 2008 roku odszedł do holenderskiego SBV Vitesse z Eredivisie. W tych rozgrywkach zadebiutował 17 lutego 2008 roku w przegranym 0:1 meczu z Feyenoordem. 15 marca 2008 roku w przegranym 3:4 pojedynku z FC Twente strzelił pierwszego gola w Eredivisie. W Vitesse spędził 2,5 roku. W tym czasie rozegrał tam 76 ligowych spotkań i zdobył 9 bramek.
Latem 2010 roku Claudemir podpisał kontrakt z duńskim zespołem FC København. W Superligaen pierwszy mecz zaliczył 24 lipca 2010 roku przeciwko Esbjergowi (2:1). 25 września 2010 roku w wygranym 3:0 pojedynku z FC Midtjylland zdobył pierwszego gola w Superligaen.
Zimą 2015 roku Claudemir został pozyskany przez Club Brugge, z którym parafował dwuipółletni kontrakt. Belgijski klub zapłacił za pomocnika 300 tys. euro. W 2017 przeszedł do Al-Ahli Dżudda.

</doc>
<doc id="2195200" url="https://pl.wikipedia.org/wiki?curid=2195200" title="Miaoli (powiat)">
Miaoli (powiat)

Miaoli () – powiat w zachodniej części Tajwanu. W 2010 roku liczył 560 968 mieszkańców. Siedzibą powiatu jest miasto Miaoli.
Symbole powiatu:
Podział administracyjny.
Powiat Miaoli dzieli się na dwa miasta, pięć gmin miejskich i jedenaście gmin:

</doc>
<doc id="2195202" url="https://pl.wikipedia.org/wiki?curid=2195202" title="Lepidogenys subcristatus">
Lepidogenys subcristatus



</doc>
<doc id="2195204" url="https://pl.wikipedia.org/wiki?curid=2195204" title="Riotorto">
Riotorto

Riotorto – miasto w Hiszpanii w Galicji we wschodniej części prowincji Lugo.

</doc>
<doc id="2195205" url="https://pl.wikipedia.org/wiki?curid=2195205" title="Pustułka rdzawa">
Pustułka rdzawa

Pustułka rdzawa ("Falco alopex") – gatunek średniej wielkości ptaka drapieżnego z rodziny sokołowatych (Falconidae). Spotyka się go na suchych obszarach Afryki. Nie wyróżnia się podgatunków.
Charakterystyka.
To duża, wysmukła pustułka z długimi, wąskimi skrzydłami i ogonem. Ma 32–38 cm długości z rozpiętością skrzydeł 76–86 cm i waży 250–300 gramów. Samica jest o 3% większa od samca. Ubarwienie jest ciemnorude (stąd angielska nazwa tego ptaka to pustułka lisia) od góry i z czarnym prążkowaniem od dołu. Ogon posiada wąskie, czarne paski, podczas gdy lotki u skrzydeł są ciemne i nie mają pasków. Spodnia część pokrywy skrzydłowej jest jasna, co kontrastuje z ciemniejszym ciałem. Oczy mają żółto-brązową barwę, choć podobna pustułka stepowa ma białawe oczy, bardziej blade ubarwienie, prążkowane lotki i szary ogon.
Osobnik młodociany ma wyraźniejsze smużenie niż ptaki dorosłe i jaśniejsze prążkowanie na ogonie.
Pustułki rdzawe wydają wysokie, skrzekliwe okrzyki, ale poza okresem lęgowym przeważnie ptaki te się nie odzywają.
Występowanie i siedlisko.
Gnieździ się na sawannach na południe od Sahary od południowego Mali i Wybrzeża Kości Słoniowej na wschód aż po Sudan, wybrzeże Erytrei, Etiopię, północno-zachodnią i środkową Kenię. Rzadziej zalatuje na zachód do Senegalu, Gambii i Gwinei, a na południe do Demokratycznej Republiki Konga. Większość ptaków jest osiadła, choć niektóre osobniki wykazują ruchy migracyjne w trakcie pory wilgotnej na północy areału i na południu w czasie pory suchej. Pustułki rdzawe widuje się również w pobliżu klifów i kamienistych wzniesień. Zamieszkuje tereny od poziomu morza po 2200 m n.p.m., choć najczęściej poniżej 1000 m n.p.m. Zajmuje szeroki zasięg sięgający około 4 milionów km², ale jest tam zwykle ptakiem rzadko spotykanym.
Zachowanie.
Rzadko zawisa w powietrzu. Zwykle poluje w trakcie czatowania z wysoko ustawionego obiektu, np. drzewa lub skały. Żywi się owadami, jaszczurkami i małymi ssakami. Ogólnie łapie zdobycz na ziemi, ale również zdarza się jej chwytać ptaki w locie, gdy uciekają z płonącej trawy.
Zachowania związane z wydawaniem na świat potomstwa są słabo poznane. Gniazdo tej pustułki znajduje się w dziurze lub szczelinie na klifie lub półce skalnej. Nie wykorzystuje żadnych materiałów do jego budowy. W lęgu znajduje się zwykle 2–3 jaja. Czasem ptaki rozmnażają się w luźnych koloniach liczących do 20 par.
Status.
Międzynarodowa Unia Ochrony Przyrody (IUCN) uznaje pustułkę rdzawą za gatunek najmniejszej troski (LC – "least concern") nieprzerwanie od 1988 roku. Liczebność światowej populacji szacuje się na 670–6700 dorosłych osobników. Trend liczebności populacji uznaje się za stabilny.

</doc>
<doc id="2195206" url="https://pl.wikipedia.org/wiki?curid=2195206" title="Haiti na Letnich Igrzyskach Olimpijskich Młodzieży 2010">
Haiti na Letnich Igrzyskach Olimpijskich Młodzieży 2010

Haiti na Letnich Igrzyskach Olimpijskich Młodzieży 2010 w Singapurze reprezentowało 22 sportowców w 4 dyscyplinach.
Skład kadry.
Lekkoatletyka.
Dziewczęta:
Piłka nożna.
Drużyna chłopców: srebrny medal

</doc>
<doc id="2195207" url="https://pl.wikipedia.org/wiki?curid=2195207" title="Krzyżowanie wybiórcze">
Krzyżowanie wybiórcze

Krzyżowanie wybiórcze - krzyżowanie nielosowe, przeciwieństwo panmiksji.
Tendencja do dobierania sobie partnera pod kątem jakiejś jego cechy fizycznej.
Istnieją jego dwa typy:
Obydwa typy prowadzą do odchylenia od równowagi Hardy'ego-Weinberga, jeśli wybór dotyczy cechy dziedzicznej. Oznacza albo nadwyżkę homozygot w populacji przy typie pozytywnym albo nadwyżkę heterozygot przy typie negatywnym.
W niektórych populacjach ludzkich obserwuje się wybiórcze krzyżowanie pozytywne ze względu na wysokość ciała czy inteligencję.

</doc>
<doc id="2195208" url="https://pl.wikipedia.org/wiki?curid=2195208" title="Hualian (powiat)">
Hualian (powiat)

Hualian () – powiat we wschodniej części Tajwanu. W 2010 roku liczył 338 805 mieszkańców. Siedzibą powiatu jest miasto Hualian.
Symbole powiatu:
Podział administracyjny.
Powiat Hualian dzieli się na jedno miasto, dwie gminy miejskie i dziesięć gmin:

</doc>
<doc id="2195209" url="https://pl.wikipedia.org/wiki?curid=2195209" title="Samos (miasto w Hiszpanii)">
Samos (miasto w Hiszpanii)

Samos − miasto w Hiszpanii w regionie Galicja w prowincji Lugo. Miejscowość jest leży w odległości 45 km od Lugo, znajduje się tu opactwo benedyktynów Real de San Julián Samos.

</doc>
<doc id="2195211" url="https://pl.wikipedia.org/wiki?curid=2195211" title="Shane Orio">
Shane Orio

Shane Moody-Orio (ur. 7 sierpnia 1980 w Belize City) – belizeński piłkarz występujący na pozycji bramkarza, obecnie zawodnik honduraskiego Marathónu.

</doc>
<doc id="2195212" url="https://pl.wikipedia.org/wiki?curid=2195212" title="Shane Moody-Orio">
Shane Moody-Orio



</doc>
<doc id="2195214" url="https://pl.wikipedia.org/wiki?curid=2195214" title="Honduras na Letnich Igrzyskach Olimpijskich Młodzieży 2010">
Honduras na Letnich Igrzyskach Olimpijskich Młodzieży 2010

Honduras na Letnich Igrzyskach Olimpijskich Młodzieży 2010 w Singapurze reprezentowało 4 sportowców w 3 dyscyplinach.

</doc>
<doc id="2195215" url="https://pl.wikipedia.org/wiki?curid=2195215" title="Sarria">
Sarria

Sarria – miasto w Hiszpanii w Galicji w prowincji Lugo, 30 km od Lugo. Sarria to rodzinne miasto Gregorio Fernándeza (1576-1636), jednego z najwybitniejszych rzeźbiarzy.

</doc>
<doc id="2195216" url="https://pl.wikipedia.org/wiki?curid=2195216" title="Sepik (ujednoznacznienie)">
Sepik (ujednoznacznienie)

Prowincje
Inne

</doc>
<doc id="2195220" url="https://pl.wikipedia.org/wiki?curid=2195220" title="Gaqo Çako">
Gaqo Çako

Gaqo Çako - (ur. 24 stycznia 1935 w Korczy, zm. 1 sierpnia 2018 w Tiranie) - albański śpiewak operowy, tenor, ojciec Pirro Çako.
Życiorys.
Występował na scenie od 14 roku życia. W czasie służby wojskowej śpiewał w wojskowym zespole estradowym. Ukończył szkołę artystyczną Jordan Misja w Tiranie, w klasie śpiewu, kierowanej przez Jorgiję Truja. W 1957 wyjechał do Moskwy, gdzie studiował w Konserwatorium im. Piotra Czajkowskiego, w klasie Anny Sołowjowej. W 1961, z uwagi na pogorszenie relacji albańsko-radzieckich powrócił do Albanii i w 1963 dokończył studia w Konserwatorium Państwowym. Rozpoczął pracę jako solista w zespole Teatru Opery i Baletu, z którym był związany do końca swojej kariery zawodowej. W 1971 ukończył studia podyplomowe w Akademii Muzycznej w Rzymie, pod kierunkiem Cesare Angelottiego. W 1978 zdobył główną nagrodę na siedemnastej edycji festiwalu "Festivali i Këngës" w Tiranie. Zwycięstwo przyniosła mu piosenka "Këputa një gjethe dafine".
Wraz z zespołem Teatru Opery i Baletu Çako występował we Włoszech, Grecji, USA i w Jugosławii. Zajmował się także pracą dydaktyczną, w Instytucie Sztuk w Tiranie.
W 1999 nagrał we Francji trzy płyty CD z najsłynniejszymi ariami operowymi i jeden CD z albańskimi pieśniami ludowymi (we współpracy z Çeskiem Zadeją). W tym samym roku na festiwalu Kënga Magjike wystąpił po raz pierwszy publicznie w duecie z synem Pirro Cako.
Za swoją działalność otrzymał tytuł Artysty Ludu (alb. "Artist i Popullit").
Był żonaty (żonę Luizę Papa Çako poślubił w 1963).

</doc>
<doc id="2195221" url="https://pl.wikipedia.org/wiki?curid=2195221" title="Falco ecaudatus">
Falco ecaudatus



</doc>
<doc id="2195222" url="https://pl.wikipedia.org/wiki?curid=2195222" title="Saviñao">
Saviñao

Saviñao, w jęz. galicyjskim O Saviñao – miasto w Hiszpanii w Galicji w prowincji Lugo. Saviñao posiada bogate i cenne dziedzictwo kulturowe i zabytkowe architektury świeckiej takie jak m.in.:

</doc>
<doc id="2195229" url="https://pl.wikipedia.org/wiki?curid=2195229" title="Sprawa sióstr Scott">
Sprawa sióstr Scott

Jamie i Gladys Scott, często nazywane siostrami Scott, zostały skazane za udział w napadzie z bronią w ręku w 1993 w hrabstwie Forrest w stanie Missisipi. Obie siostry otrzymały podwójny wyrok dożywocia, co było krytykowane jako zbyt surowe przez Krajowe Stowarzyszenie Postępu Ludzi Kolorowych, pierwszego oskarżyciela w sprawie, "New York Times", i laureata nagrody Pulitzera Leonarda Pittsa, ze względu na to, że było to pierwsze przestępstwo popełnione przez siostry Scott, a kradzież dotyczyła relatywnie małej kwoty (11 dolarów) i w jej skutku nie było rannych.
Wyrok został podtrzymany przez sąd apelacyjny, Sąd Najwyższy odmówił ich prośbie o apelację, a gubernator stanu Mississippi Haley Barbour odmówił ułaskawienia.
W grudniu 2010 gubernator podjął decyzję o bezterminowym zawieszeniu wykonywania kary. Jamie Scott została zwolniona z wykonywania kary ze względu na niewydolność nerek i konieczność leczenia, natomiast Gladys zostanie zwolniona pod warunkiem wyrażenia zgody na oddanie nerki swojej siostrze.
Proces, aresztowanie i apelacje.
Siostry Scott zostały oskarżone o zaplanowanie w 1993 napadu z bronią w ręku w hrabstwie Forrest w stanie Missisipi. Zdaniem sądu, siostry przekonały dwóch mężczyzn, aby zawieźli je do najbliższego klubu nocnego. Podczas jazdy Jamie Scott powiedziała, że źle się czuje. Kiedy samochód zatrzymał się na poboczu, trzech nastolatków wysiadło z samochodu, który zatrzymał się za nimi i, grożąc bronią, okradło mężczyzn podwożących siostry Scott. Ofiary kradzieży zeznały, że obie siostry odjechały razem z tymi trzema nastolatkami. Żadna z sióstr nie zeznawała w procesie sądowym i nikt nie zeznawał w ich obronie. W czasie popełnienia przestępstwa Jamie miała 23 lata, a Gladys 19.
Siostry zaprzeczyły udziałowi w napadzie z bronią w ręku i twierdziły, że zostały oskarżone przez sprawców napadu w ramach umowy z prokuraturą zawartej przez nastolatków, którzy przyznali się do popełnienia przestępstwa. Najmłodszy z nastolatków, który miał 14 lat w czasie popełnienia przestępstwa, zeznał w sądzie że był zastraszony przez organy ścigania. Wedle jego zeznań, powiedziano mu, że jeśli nie zgodzi się na umowę z prokuraturą, będzie osadzony w bardzo brutalnym więzieniu gdzie najpewniej będzie gwałcony. Obie siostry zostały skazane na podwójny wyrok dożywocia.
Adwokat reprezentujący siostry Scott został usunięty z palestry dwa lata później. Sąd Najwyższy stanu Missisipi uznał, że w procesie niezwiązanym z siostrami adwokat ten wykazał się "brakiem staranności" i "brakiem komunikacji z klientami". Siostry Scott nie wnosiły jednak żadnych uwag do tego jak były reprezentowane. W 1998 jeden z mężczyzn, którzy przyznali się do winy złożył pisemne oświadczenie pod przysięgą, w którym stwierdza, że siostry Scott nie były uwikłane w kradzież. Oświadczenie to zostało złożone do gubernatora jako część prośby o ułaskawienie.
Wyrok został podtrzymany przez sąd apelacyjny, a Sąd Najwyższy odmówił ich prośbie o apelację, co oznacza prawomocność wyroku sądu niższej instancji. Gubernator Missisipi Haley Barbour odmówił ich petycji o ułaskawienie. Rzecznik gubernatora Dan Turner powiedział, że gubernator jest "bardzo konsekwentny w niezastępowaniu wyroków sądu własną oceną winy lub niewinności" poprzez ułaskawianie przestępców.
W grudniu 2010 ten sam gubernator zadecydował o zawieszeniu wyroku sióstr Scott, jednak zwolnienie Gladys Scott jest uzależnione od tego, czy zgodzi się oddać nerkę swojej siostrze, Jamie. Dan Turner, rzecznik gubernatora, stwierdził, że ten warunek wynikał z tego, że Gladys chciała oddać nerkę siostrze i nie był to pomysł gubernatora.
Siostry mogły ubiegać się o zwolnienie warunkowe dopiero w 2014 roku, jednak po zasięgnięciu opinii Komisji Zwolnień Warunkowych stanu Missisipi zdecydował się na wcześniejsze zawieszenie odbywania kary. Gubernator uzasadnił swoją decyzję tym, że siostry Scott nie stanowią już zagrożenia dla społeczeństwa, a stan zdrowia Gladys Scott wiąże się ze znaczącym obciążeniem finansowym dla stanu Missisipi.
Reakcje na sprawę sióstr Scott.
Krajowe Stowarzyszenie Postępu Ludzi Kolorowych (NAACP) wezwało do ułaskawienia sióstr. Benjamin Jealous, przewodniczący NAACP, powiedział: "Robi się niedobrze na myśl, że tego rodzaju rzeczy mogą się zdarzyć. To, że te kobiety powinny być trzymane w więzieniu do śmierci – cóż, to jest absolutnie nieludzkie". Jealous zażądał od Gubernatora Barboura ułaskawienia sióstr Scott.
Oskarżyciel pierwotnie zajmujący się sprawą, Ken Turner, powiedział we wrześniu 2010, że pomimo swojego przekonania o zaangażowaniu sióstr w to przestępstwo, złagodzenie ich kary byłoby "stosowne".
W związku z tym, że Jamie Scott wymaga dializy ze względu na niewydolność nerek, Bob Herbert, felietonista New York Times, napisał, że siostry powinny zostać zwolnione. Sądzi on, że dowody użyte w sprawie były nieprzekonywujące, a wyrok był nietypowo srogi.
Laureat nagrody Pulitzera, Leonard Pitts, napisał: "Stan Mississippi jest winny ciężkiemu przestępstwu przeciwko zwykłej przyzwoitości... Jakakolwiek jest bezpośrednia przyczyna tego niedorzecznego wyroku, główna przyczyna jest jasna jak słońce: siostry Scott są czarnymi kobietami w najbiedniejszym stanie Ameryki".
Po decyzji gubernatora stanu Missisipi w grudniu 2010, Derrick Johnson, przewodniczący NAACP, powiedział, że zwolnienie sióstr Scott będzie "wielkim zwycięstwem dla stanu Missisipi i dla dwóch osób, które otrzymały zbyt surowy wyrok". Nie widzi on problemu w warunku oddania nerki do przeszczepu - "Myślę, że to niesamowite, że ona (Gladys - przyp.tłum) chce oddać swoją nerkę, aby jej siostra mogła cieszyć się lepszą jakością życia".

</doc>
<doc id="2195230" url="https://pl.wikipedia.org/wiki?curid=2195230" title="Partie polityczne Węgier">
Partie polityczne Węgier

W 1990 roku na Węgrzech wprowadzono system wielopartyjny. Węgierska scena polityczna jest zdominowana przez narodowo-konserwatywną partię ludową (w większości kwalifikowanej) oraz dwie średnie partie.

</doc>
<doc id="2195233" url="https://pl.wikipedia.org/wiki?curid=2195233" title="Sober (Lugo)">
Sober (Lugo)

Sober – miasto w Hiszpanii we wschodniej Galicji w prowincji Lugo, znajduje się 77 km od stolicy prowincji.

</doc>
<doc id="2195234" url="https://pl.wikipedia.org/wiki?curid=2195234" title="Kinglassie">
Kinglassie

Kinglassie (gael. "Cille MoGhlasaidh") - wieś w hrabstwie Fife w Szkocji, koło Glenrothes. Dawniej "Goatmilk". W okolicy znajduje się wieża Blythe’s Tower (inaczej Folly) na wzgórzu Redwell’s Hill, wybudowana w 1812 w celu obserwowania nadpływających statków handlowych.

</doc>
<doc id="2195235" url="https://pl.wikipedia.org/wiki?curid=2195235" title="Siostry Scott">
Siostry Scott



</doc>
<doc id="2195237" url="https://pl.wikipedia.org/wiki?curid=2195237" title="Taboada">
Taboada

Taboada – miasto w Hiszpanii we wschodniej Galicji w prowincji Lugo.

</doc>
<doc id="2195238" url="https://pl.wikipedia.org/wiki?curid=2195238" title="Falco gallicus">
Falco gallicus



</doc>
<doc id="2195239" url="https://pl.wikipedia.org/wiki?curid=2195239" title="Geller">
Geller

Osoby noszące nazwisko Geller:
Osoby noszące nazwisko Gellér:

</doc>
<doc id="2195240" url="https://pl.wikipedia.org/wiki?curid=2195240" title="Jiayi (powiat)">
Jiayi (powiat)

Jiayi (, oficjalnie używana nazwa w alfabecie łacińskim: Chiayi) – powiat w zachodniej części Tajwanu. W 2010 roku liczył 543 248 mieszkańców. Siedzibą powiatu jest miasto Taibao.
Symbole powiatu:
Podział administracyjny.
Powiat Jiayi dzieli się na dwa miasta, dwie gminy miejskie i czternaście gmin:

</doc>
<doc id="2195242" url="https://pl.wikipedia.org/wiki?curid=2195242" title="Gage Golightly">
Gage Golightly

Gage Golightly (ur. 5 września 1993) – amerykańska aktorka.
Znana z roli Hayley Steele z serialu młodzieżowego Nickelodeon "Brygada". Wystąpiła także w innych filmach, m.in.: "Speakeasy", "Sudbury", "Gwiazdkowa noc", "Czarny koń" oraz w serialu "Nie ma to jak hotel" jako Vanessa.

</doc>
<doc id="2195243" url="https://pl.wikipedia.org/wiki?curid=2195243" title="Trabada">
Trabada

Trabada – miasto w Hiszpanii we wschodniej Galicji w prowincji Lugo.

</doc>
<doc id="2195244" url="https://pl.wikipedia.org/wiki?curid=2195244" title="Józef Błaszczyk (sportowiec)">
Józef Błaszczyk (sportowiec)

Józef Błaszczyk (ur. 23 marca 1947 w Gdyni) – żeglarz, olimpijczyk z Monachium 1972.&lt;br&gt;
Uczestnik (trzykrotny) Mistrzostw Świata w klasach: Cadet, Hornet i jachtów balastowych. Uczestnik Mistrzostw Europy (dwukrotnie) w klasie Soling.&lt;br&gt;
Na igrzyskach olimpijskich w 1972 roku w Monachium zajął 8. miejsce w klasie Soling.

</doc>
<doc id="2195245" url="https://pl.wikipedia.org/wiki?curid=2195245" title="Tworzenie par">
Tworzenie par



</doc>
<doc id="2195246" url="https://pl.wikipedia.org/wiki?curid=2195246" title="UNRISD">
UNRISD

UNRISD, Instytut Badawczy Narodów Zjednoczonych dla Rozwoju Społecznego (ang. "United Nations Research Institute for Social Development"; fr. "Institut de recherche des Nations Unies pour le développement social"). Instytut ten powstał w 1963 roku. Swoją działalność rozpoczął 1 lipca 1964. Jest on jedną z autonomicznych instytucji ONZ. Na początku był finansowany z funduszu specjalnego rządu holenderskiego ustanowionego w ramach I Dekady Rozwoju, a od 1968 roku z dobrowolnych dotacji rządów państw członkowskich ONZ i ze źródeł niepaństwowych. Jego siedziba znajduje się w Pałacu Narodów (Palais des Nations) w Genewie, w Szwajcarii. Językami oficjalnymi UNRISD są angielski i francuski. Instytut ten uczestniczy w przygotowywaniu globalnych i międzynarodowych konferencji związanych z polityką społeczną.
Zadania i cele.
UNRISD zajmuje się prowadzeniem badań związanych z polityką społeczną oraz problemami rozwoju społeczno-gospodarczego w czasie różnych faz transformacji ustrojowej państw. Zostały wyróżnione cztery dziedziny tych badań: współzależność między ekonomicznymi a społecznymi czynnikami w procesie rozwoju; metodologia planowania społecznego; metody i problemy rozwoju społecznego i planowania na szczeblu lokalnym; badania rozwoju regionalnego. Prace badawcze zajmują się m.in. tematami wpływu społeczeństwa na planowanie urbanistyczne, udziału biznesu w trwałym rozwoju, porównaniami modeli państwa opiekuńczego na świecie, odbudowy społeczeństw dotkniętych wojnami, globalizacji i obywatelstwa, środowiska naturalnego, a także technologiami informatycznymi a rozwojem społecznym. W latach 60. J. Drewnowski zaproponował pomiar indeksu poziomu życia, mając w ten sposób swój wkład w pracach Instytutu. W latach 70. i 80. UNRISD zaczyna koncentrować się na dyskryminacji, nierówności, ruchach socjalnych i uczestnictwie społecznym, zamiast na badaniach nad tradycyjną polityką społeczną. 
Organy.
Najwyższym organem UNRISD jest Rada, w której skład wchodzą dyrektorzy trzech regionalnych instytutów ONZ do spraw rozwoju gospodarczego i społecznego, siedmiu członków wybieranych przez Komisję Społeczną i zatwierdzanych przez Radę Gospodarczo-Społeczną ONZ, oraz Dyrektora UNRISD, Przewodniczącego Rady mianowanego przez Sekretarza Generalnego ONZ i dwóch przedstawicieli wybranych z następujących organizacji wyspecjalizowanych: ILO, FAO, UNESCO, WHO, którzy są wybierani na zasadzie rotacji. W skład personelu UNRISD wchodzi Dyrektor i szesnastu członków, którzy są specjalistami z różnych dziedzin wiedzy. Istnieje też możliwość zatrudnienia konsultantów do wykonywania określonych badań oraz współpracy z naukowcami. Instytut ten współpracuje z Sekretariatem ONZ, regionalnymi instytutami ONZ do spraw rozwoju gospodarczego i społecznego, a także organizacjami wyspecjalizowanymi, które działają w podobnych dziedzinach.

</doc>
<doc id="2195247" url="https://pl.wikipedia.org/wiki?curid=2195247" title="Piotr Donders">
Piotr Donders

Piotr Donders, właśc. nid. "Peerke Norbertus Donders" (ur. 27 października 1809 w Tilburgu w Holandii, zm. 14 stycznia 1887 na wyspie Batavia w Surinamie) – redemptorysta (CSsR), misjonarz, błogosławiony Kościoła rzymskokatolickiego.
Wstąpił do seminarium w 1837 roku. W 1842 roku wyjechał na misje do Paramaribo w Surinamie, by jako wikariusz pracować wśród trędowatych. Do 1850 roku nawrócił i ochrzcił 1200 osób.
Zmarł w opinii świętości. Został pochowany w katedrze św.św. Piotra i Pawła w Paramaribo.
Za jego wstawiennictwem, w 1929 roku, nastąpił cud uzdrowienia dziecka z raka kości.
23 maja 1982 roku został beatyfikowany przez Jana Pawła II.

</doc>
<doc id="2195248" url="https://pl.wikipedia.org/wiki?curid=2195248" title="Kara-indasz">
Kara-indasz

Kara-indasz – władca Babilonii z dynastii kasyckiej. Według "Kroniki synchronistycznej" miał on być współczesny władcy asyryjskiemu Aszur-bel-niszeszu (ok. 1417-1409 p.n.e.), z którym zawrzeć miał traktat pokojowy.
Wzniósł nową świątynię bogini Inanny w Uruk. W swych inskrypcjach budowlanych nazywa siebie „królem Babilonu, królem Sumeru i Akadu, królem Kasytów, królem Karduniasz”. Według jednego z listów z Amarna wymieniał korespondencję z jednym z faraonów egipskich.

</doc>
<doc id="2195250" url="https://pl.wikipedia.org/wiki?curid=2195250" title="Mistrzostwa ASEAN 2010">
Mistrzostwa ASEAN 2010

AFF Suzuki Cup 2010 jest to 8 edycja tego turnieju, który wcześniej rozgrywany był pod nazwami Puchar Tygrysa oraz ASEAN Football Championship. Rozgrywany był w dniach 1 - 29 grudnia 2010. Uczestniczyło w nim 8 azjatyckich reprezentacji.
Wyniki.
Faza pucharowa.
Półfinały.
Rewanże.
"Malezja wygrała 2-0"
"Indonezja wygrała 2-0"
Finał.
Rewanż.
"Malezja wygrała 4-2"

</doc>
<doc id="2195254" url="https://pl.wikipedia.org/wiki?curid=2195254" title="Triacastela">
Triacastela

Triacastela – miasto w Hiszpanii we wschodniej Galicji w prowincji Lugo.

</doc>
<doc id="2195258" url="https://pl.wikipedia.org/wiki?curid=2195258" title="Kadaszman-Harbe I">
Kadaszman-Harbe I

Kadaszman-Harbe I (kas. "Kadašman-Harbe", tłum. „On ufa bogu Harbe”) – jeden ze słabo znanych władców Babilonii z dynastii kasyckiej, ojciec Kurigalzu I. Znany jedynie z tekstów prawnych, które wymieniają jego imię.

</doc>
<doc id="2195259" url="https://pl.wikipedia.org/wiki?curid=2195259" title="Dame N’Doye">
Dame N’Doye

Dame N’Doye (ur. 21 lutego 1985 w Thiès) – senegalski piłkarz występujący na pozycji napastnika. Zawodnik FC København. Brat Ousmane N’Doye.
Kariera klubowa.
N’Doye seniorską karierę rozpoczynał w 2003 roku w klubie Jeanne d’Arc. Na początku 2006 roku został graczem katarskiego Al-Sadd. Latem tego samego roku trafił do portugalskiej ekipy Académica Coimbra. W Primeira Liga zadebiutował 24 września 2006 roku w zremisowanym 2:2 pojedynku z Boavistą. W Akadémice spędził rok. W tym czasie rozegrał tam 25 spotkań i zdobył 4 bramki.
W 2007 roku N’Doye odszedł do greckiego Panathinaikosu. W greckiej ekstraklasie pierwszy mecz zaliczył 2 września 2007 roku przeciwko Olympiakosowi (0:0). 13 stycznia 2008 roku w zremisowanym 1:1 pojedynku z Olympiakosem zdobył pierwszego gola w lidze greckiej. W tym samym roku zajął z zespołem 3. miejsce w lidze.
W 2008 roku N’Doye przeniósł się również do innego klubu greckiej ekstraklasy, OFI 1925. Przez pół roku zagrał tam w 15 meczach i zdobył 7 goli. W styczniu 2009 roku podpisał kontrakt z duńskim zespołem FC København. W Superligaen pierwszy mecz zaliczył 2 marca 2009 roku przeciwko Brøndby IF (1:0). 7 marca 2009 roku w wygranym 3:0 pojedynku z Randers FC strzelił pierwszego gola w Superligaen. W 2009 roku wygrał z klubem rozgrywki Pucharu Danii. W tym samym roku, a także rok później zdobył z nim mistrzostwo Danii. W 2010 roku N’Doye z 14 bramkami na koncie zajął też 3. miejsce w klasyfikacji strzelców Superligaen.
27 lipca 2012 roku podpisał dwuletni kontrakt z Lokomotiwem Moskwa. W 2015 roku najpierw grał w Hull City, a następnie został piłkarzem Trabzonsporu. W 2016 roku był stamtąd wypożyczony do Sunderlandu, po czym wrócił do Trabzonsporu. W 2018 wrócił do FC København.
Kariera reprezentacyjna.
W reprezentacji Senegalu N’Doye zadebiutował 17 listopada 2010 roku w wygranym 2:1 towarzyskim meczu z Gabonem.

</doc>
<doc id="2195261" url="https://pl.wikipedia.org/wiki?curid=2195261" title="Bruecken">
Bruecken



</doc>
<doc id="2195264" url="https://pl.wikipedia.org/wiki?curid=2195264" title="Edersleben">
Edersleben

Edersleben – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Goldene Aue.

</doc>
<doc id="2195268" url="https://pl.wikipedia.org/wiki?curid=2195268" title="Korra Korrabes">
Korra Korrabes

Korra Korrabes – meteoryt kamienny należący do chondrytów oliwinowo-bronzyowych H3. Pierwszy okaz meteorytu znaleziony został w listopadzie 1996 roku. Pewien farmer podczas szukania w korycie wyschniętej rzeki meteorytów Gibeon natknął się na kamień ważący 22 kg. W pobliżu znalazł jeszcze 11 innych mniejszych fragmentów meteorytu, w sumie zebrał 18 kg materii meteorytowej. W 2000 roku znaleziono jeszcze setki kolejnych kawałków meteorytu. Największy okaz wmurowany był w ogrodzenie okalające ogród. Jak dotąd zebrano około 120 kg materii meteorytowej. Meteoryt Korra Korrabes w swojej strukturze posiada ładnie wykształcone chondry zawierające szkliwo.

</doc>
<doc id="2195269" url="https://pl.wikipedia.org/wiki?curid=2195269" title="Przemysław Kasparek">
Przemysław Kasparek

Przemysław Kasparek (ur. 28 stycznia 1989 roku w Myszkowie) – polski siatkarz, grający na pozycji środkowego. Od 2008 broni barw MKS MOS Będzin.
Od września 2005 r. rozpoczął naukę w Szkole Mistrzostwa Sportowego w Spale równocześnie będąc zawodnikiem Delic-Pol Norwid Częstochowa. W 2006 r. z tym zespołem zdobył Mistrzostwo Polski Kadetów oraz tytuł najlepszego środkowego w turnieju finałowym.
W 2007 roku z reprezentacją Polski kadetów zajął 2. miejsce w Mistrzostwach Europy.
W 2008 zdobył wicemistrzostwo Polski juniorów z drużyną Delic-Pol Norwid Częstochowa.
Obecnie występuje w drużynie MKS MOS Będzin, z którą wywalczył awans do I ligi oraz doszedł do ćwierćfinału Pucharu Polski przegrywając z ZAKSą w sezonie 2009/2010.

</doc>
<doc id="2195270" url="https://pl.wikipedia.org/wiki?curid=2195270" title="Wallhausen (Saksonia-Anhalt)">
Wallhausen (Saksonia-Anhalt)

Wallhausen – miejscowość i gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Goldene Aue. 1 lipca 2009 do gminy wcielono Martinsrieth oraz Riethnordhausen.

</doc>
<doc id="2195271" url="https://pl.wikipedia.org/wiki?curid=2195271" title="179P/Jedicke">
179P/Jedicke

179P/Jedicke (też Jedicke 1) – kometa okresowa należąca do rodziny komet Jowisza.
Odkrycie.
Kometę tę 8 stycznia 1995 roku odkrył Robert Jedicke w ramach programu Spacewatch.
Orbita komety i jej właściwości fizyczne.
Orbita komety 179P/Jedicke ma kształt elipsy o mimośrodzie 0,3. Jej peryhelium znajduje się w odległości 4,08 j.a., aphelium zaś 7,70 j.a. od Słońca. Jej okres obiegu wokół Słońca wynosi 14,31 roku, nachylenie do ekliptyki to wartość 19,89˚.
Jądro tej komety ma rozmiary maks. kilku kilometrów.

</doc>
<doc id="2195272" url="https://pl.wikipedia.org/wiki?curid=2195272" title="Peter Larsson (ur. 1984)">
Peter Larsson (ur. 1984)

Peter Larsson (ur. 30 kwietnia 1984 w Halmstad) – szwedzki piłkarz występujący na pozycji obrońcy. Zawodnik klubu Helsingborgs IF.
Kariera klubowa.
Larsson treningi rozpoczął w klubie IF Centern. W 1999 roku przeszedł do juniorskiej ekipy zespołu Halmstads BK. W 2003 roku został włączony do jego pierwszej drużyny grającej w Allsvenskan. W tych rozgrywkach zadebiutował 30 sierpnia 2004 roku w zremisowanym 1:1 meczu z Hammarby. W tym samym roku wywalczył z zespołem wicemistrzostwo Szwecji. 10 maja 2005 roku w wygranym 3:1 pojedynku z GIF Sundsvall strzelił pierwszego gola w Allsvenskan. W pierwszej drużynie Halmstads spędził 5 lat. W tym czasie rozegrał tam w sumie 76 spotkań i zdobył 6 bramek.
Latem 2008 roku Larsson podpisał kontrakt z duńskim zespołem FC København. W Superligaen zadebiutował 27 lipca 2008 roku w zremisowanym 1:1 spotkaniu z Randers FC. W 2009 roku wygrał z klubem rozgrywki Pucharu Danii. W tym samym roku, a także rok później zdobył z nim mistrzostwo Danii.
Kariera reprezentacyjna.
W reprezentacji Szwecji Larsson zadebiutował 13 stycznia 2008 roku w wygranym 1:0 towarzyskim meczu z Kostaryką.

</doc>
<doc id="2195274" url="https://pl.wikipedia.org/wiki?curid=2195274" title="Wojna persko-turecka (1623–1639)">
Wojna persko-turecka (1623–1639)

Wojna persko-turecka 1623-1639 – jeden z serii konfliktów zbrojnych pomiędzy imperium osmańskim oraz Persją.
Wojna była ostatnią z serii zbrojnych konfliktów między Imperium Osmańskim a Persją rządzoną przez dynastię Safawidów. Te dwie największe potęgi Bliskiego Wschodu toczyły boje o panowanie nad obszarem byłej Mezopotamii. Po początkowych sukcesach Persów, którzy zdobyli Bagdad, opanowując większość obszarów współczesnego Iraku, osłabiona toczącymi się w Europie wojnami i wewnętrznymi zamieszkami Turcja zdołała zorganizować na tyle silny opór, by zahamować dalsze postępy wojsk perskich. Przez dłuższy czas żadna ze stron nie potrafiła zdobyć przewagi. W końcu stopniowo górę zaczęli brać Turcy, którzy odzyskali Bagdad i resztę Mezopotamii. Traktat w Zuhab oznaczał, że Mezopotamia ostatecznie stała się częścią Imperium Osmańskiego i pozostała w tureckich rękach aż do końca I wojny światowej.
Tło konfliktu.
Począwszy od 1514 roku Imperium Osmańskie i Persja Safawidów zaangażowane były w niemal nieprzerwany konflikt o panowanie nad Kaukazem i Mezopotamią. Oba państwa pełniły rolę największych mocarstw na Bliskim Wschodzie. Dodatkowym źródłem konfliktu były różnice religijne - choć w obu państwach panował Islam, to w Turcji byli to sunnici, podczas gdy w Persji szyici uznawani w Turcji za heretyków.
Po bitwie na równinie Czałdyran Safawidzi stracili swoje wpływy w Anatolii, natomiast podczas wojny w latach 1532-1555 Turcy podbili dzisiejszy Irak, zdobywając w 1534 roku Bagdad. Zdobycze te zabezpieczone zostały w 1555 roku traktatem pokojowym zawartym w Amasya (Traktat w Amasya). Po dwóch dekadach pokoju, wybuchła wojna persko-turecka (1578–1590). Zakończył ją traktat pokojowy z 1590 roku (Traktat w Ferhat Paşa), potwierdzający zdecydowane zwycięstwo Turcji, która okupowała Gruzję, Erywań, a nawet byłą stolicę Safawidów, Tebriz. Persowie zostali mocno przyciśnięci, gdy tureckie postępy nastąpiły wraz z atakiem Szejbanidów na perską prowincję Chorasan.
Nowy szach Persji Abbas I Wielki zreorganizował swą armię, tworząc nowy rodzaj piechoty na wzór tureckich janczarów. W 1603 roku przeprowadził wielką ofensywę, odzyskując Tebriz, Azerbejdżan i Gruzję. Walczący w Europie z Habsburgami Turcy nie byli w stanie stawić skutecznego oporu. Zachęcony sukcesami szach Persji postanowił wykorzystać wewnętrzne zamieszanie w Imperium Osmańskim, do jakiego doszło po zamordowaniu sułtana Osmana II, i zaatakował tureckie posiadłości w Iraku.
Wojna.
Sprzyjający moment dla Szacha nadszedł wraz z serią buntów, do których doszło w Imperium Osmańskim: Abazy pasza, bejlerbej Erzurum, zbuntował się w okresie, gdy od 1621 roku Bagdad był w rękach oficera janczarów Subaszi Bakra i jego następców. Gdy Bakr nie chciał zrezygnować z władzy i szukał uznania swej pozycji wśród lokalnych dygnitarzy, sułtan rozkazał, by interweniował przeciwko niemu Hafiz Ahmed Pasza, bejlerbej Diyarbakiru. Bakr zwrócił się o pomoc do szacha perskiego Abbasa, który wysłał wojska na pomoc Bakrowi. By nie dopuścić do utraty Bagdadu, Hafiz Ahmed nawiązał rozmowy z Bakrem i przekonał go, by na powrót stał się lojalnym poddanym sułtana. W odpowiedzi Persowie oblegli Bagdad i zdobyli go z pomocą syna Bakra Muhammada 14 stycznia 1624 roku. W następstwie perskiego podboju doszło do masakry sunnickiej części ludności miasta, przez co Bagdad stał się miastem szyickim. Szach Abbas, rozpoczynając wojnę w niekorzystnym dla Turcji momencie, liczył na przywrócenie granicy, jaka istniała między obu państwami na początku XVI wieku. 
Upadek Bagdadu był potężnym ciosem dla prestiżu Turcji. Tureckie garnizony ogarnął popłoch, dzięki czemu Persowie wkrótce opanowali większość dzisiejszego Iraku, w tym takie miasta jak Kirkuk, Mosul oraz Nadżaf i Karbala, gdzie znajdowały się sanktuaria szyickich świętych odwiedzone wkrótce przez zwycięskiego szacha Persji. Ponadto Persja opanowała zachodnią część Gruzji. W 1625 roku Hafiz Ahmed Pasza, już jako Wielki Wezyr, ruszył, by odebrać Bagdad. Pomimo taktyki spalonej ziemi zastosowanej przez Abbasa, armia turecka dotarła do Bagdadu i otoczyła miasto w listopadzie z trzech stron. Choć wojskom tureckim udało się przebić przez zewnętrzne umocnienia Bagdadu, samego miasta nie zdążyły zdobyć przed przybyciem z odsieczą armii szacha perskiego. Turcy wycofali się do silnie umocnionego obozu, nie zaniedbując przy tym oblężenia miasta. Szach Abbas Wielki ograniczył się do odcięcia armii tureckiej od zaopatrzenia. Przyniosło to oczekiwane skutki, gdyż Turcy nie mając innego wyjścia, opuścili umocnione pozycje i podjęli ryzyko ataku na armię perską, którą odparli z wielkimi stratami 4 lipca 1626 roku. Następnie armia turecka porzuciła oblężenie Bagdadu i wycofała się do Mosulu. W 1629 roku Turcy kierowani przez nowego i zdolnego Wielkiego Wezyra Gazi Ekrema Hüsreva Paszy, zabezpieczywszy się traktatem pokojowym od strony Habsburgów, przygotowali nowe siły do kolejnej ofensywy. Ciężka zima razem z powodziami sprawiła, że operacje w środkowym Iraku stały się niemożliwe. Jednak Hüsrev nie zrezygnował z ataku i skierował armię na wschód, by dokonać inwazji na rdzenne ziemie perskie. W dniu 4 maja 1630 roku rozgromił armię perską, którą dowodził Zainal Chan Begdeli Szamlu w bitwie pod Mahidaszt (w pobliżu Kermanszah), po czym zdobył miasto Hamadan. Następnie Hüsrev Pasza zwrócił swe siły w kierunku Bagdadu, który obległ w listopadzie. Oblężenie to musiało być wkrótce przerwane z powodu kolejnej ciężkiej zimy, która zagroziła liniom komunikacyjnym armii tureckiej. Gdy Turcy wycofali się, wojska perskie szybko odzyskały kontrolę nad Irakiem, ujarzmiając buntującą się ludność kurdyjską.
Kolejne lata obfitowały w obustronne najazdy i potyczki, które nie przyniosły przewagi żadnej ze stron. Szach Safi I wysłał na dwór sułtański delegację pokojową, jednak nowy Wielki Wezyr Tabanıyassi Mehmed Pasza odrzucił perskie propozycje. W 1633 roku rozgorzał ponownie zwrócony przeciw Persji front kaukaski, gdzie rządzone przez króla Tejmuraza gruzińskie królestwa Kachetia i Kartlia przeciwstawiły się zwierzchności Safawidów. W 1634 roku gruziński przechrzta Rostom Chan został wysłany przez szacha by ujarzmił oba państwa. Tejmuraz został pokonany, jednak zdołał uniknąć niewoli i uszedł do Imeretii. W przyszłości, w 1638 roku, Tejmuraz odzyskał tron królestwa Kachetii, a nawet zdołał sprawić, by Persja uznała ten fakt.
W 1635 roku sułtan Murad IV, idąc za przykładem swych wojowniczych przodków, objął osobiste dowództwo na armią. Turcy 8 sierpnia zdobyli Erywań, a następnie złupili Tebriz. Zwycięski sułtan wrócił do Konstantynopola, by odbyć triumf, jednak jego zwycięstwa przyniosły krótkotrwałe owoce. Wiosną 1636 roku szach Safi I odzyskał Erywań, a następnie pokonał armię turecką. Ponowne propozycje pokojowe Persji zostały odrzucone, a w 1638 roku sułtan Murad IV osobiście poprowadził armię turecką na Bagdad. Miasto padło w grudniu po 39-dniowym oblężeniu, co sprawiło, że Turcja odzyskała kontrolę nad Irakiem. Wkrótce potem nawiązane zostały rozmowy pokojowe.
Traktat pokojowy.
W dniu 17 maja 1639 roku zawarto traktat pokojowy w Kasr-e Szirin, który ostatecznie ustalił granicę między Persją a Imperium Osmańskim zgodnie z traktatem z 1612 roku. Erywań pozostał miastem należącym do Persji, podczas gdy Irak pozostał ostatecznie w rękach tureckich. Mezopotamia, będąca częścią perskiego imperium od czasów Achemenidów (550-330 p.n.e.), została utracona bezpowrotnie. Zawarty traktat utrwalił równowagę między potęgami tego regionu i pomimo licznych późniejszych konfliktów i drobnych korekt, ustalona granica pozostała niemal niezmieniona i dziś stanowi granicę Iranu z Turcją i Irakiem.

</doc>
<doc id="2195278" url="https://pl.wikipedia.org/wiki?curid=2195278" title="CONSUDATLE">
CONSUDATLE



</doc>
<doc id="2195279" url="https://pl.wikipedia.org/wiki?curid=2195279" title="Confederación Sudamericana de Atletismo">
Confederación Sudamericana de Atletismo



</doc>
<doc id="2195283" url="https://pl.wikipedia.org/wiki?curid=2195283" title="Hokej na trawie na Igrzyskach Wspólnoty Narodów 2010">
Hokej na trawie na Igrzyskach Wspólnoty Narodów 2010

Hokej na trawie na Igrzyskach Wspólnoty Narodów 2010, odbył się w dniach 4 - 14 października 2010 w Dhyan Chand National Stadium. Zarówno wśród panów, jak i pań tryumfowali zawodnicy z Australii.

</doc>
<doc id="2195285" url="https://pl.wikipedia.org/wiki?curid=2195285" title="Bukowno-Osiedle">
Bukowno-Osiedle



</doc>
<doc id="2195286" url="https://pl.wikipedia.org/wiki?curid=2195286" title="Peter Doyle">
Peter Doyle



</doc>
<doc id="2195287" url="https://pl.wikipedia.org/wiki?curid=2195287" title="Karabin skałkowy">
Karabin skałkowy



</doc>
<doc id="2195288" url="https://pl.wikipedia.org/wiki?curid=2195288" title="Złodziej samochodów">
Złodziej samochodów

Złodziej samochodów (oryg. "Берегись автомобиля", dosłownie "Uważaj na samochód") – komedia radziecka z 1966 roku w reż. Eldara Riazanowa.
Opis fabuły.
Jurij Dietoczkin jest skromnym i sumiennym agentem ubezpieczeniowym. Ten poczciwy człowiek, który w wolnych chwilach występuje w teatrze amatorskim, nie może wzbudzać niczyich podejrzeń. Prowadzi on jednak podwójne życie – kradnie i sprzedaje samochody (nota bene różnego rodzaju kombinatorom i skorumpowanym dygnitarzom). Kiedy w końcu milicja wpada na jego ślad okazuje się, że Jurij wszystkie pochodzące z przestępczego procederu pieniądze przekazywał na konta domów dziecka. Pomimo żarliwej obrony w sądzie, nie może jednak ujść karzącej ręce sprawiedliwości. Nie wiadomo jaki wyrok otrzymał, ale chyba niezbyt wysoki, bowiem w ostatniej scenie filmu, zupełnie jeszcze młody Jurij, powraca po odbyciu kary do swojej ukochanej.
Role.
i inni.

</doc>
<doc id="2195289" url="https://pl.wikipedia.org/wiki?curid=2195289" title="Wallhausen">
Wallhausen

Niemcy:
Osoby:
Zobacz też:

</doc>
<doc id="2195291" url="https://pl.wikipedia.org/wiki?curid=2195291" title="Kim Christensen">
Kim Christensen

Kim Christensen (ur. 16 lipca 1979 w Hvidovre) – duński piłkarz występujący na pozycji bramkarza. 30 czerwca 2018 zakończył karierę piłkarską.
Kariera klubowa.
Christensen seniorską karierę rozpoczynał w 1997 roku w klubie Rosenhøj BK. Spędził tam 5 lat. W 2002 roku odszedł do Hvidovre (1. division), a w 2003 roku przeniósł się do ekpy NFA (2. division). W 2004 roku trafił do zespołu FC Nordsjælland z Superligaen. W tych rozgrywkach zadebiutował 25 lipca 2004 roku w zremisowanym 2:2 pojedynku z Aarhus GF. W barwach Nordsjælland przez 4 lata rozegrał 117 spotkań.
W 2008 roku Christensen odszedł do szwedzkiego klubu IFK Göteborg. W Allsvenskan pierwszy mecz zaliczył 31 marca 2008 roku przeciwko Malmö FF (1:1). W tym samym roku zdobył z klubem Superpuchar Szwecji, a rok później wywalczył z nim wicemistrzostwo Szwecji.
Latem 2010 roku Christensen wrócił do Danii, gdzie został graczem ekipy FC København z Superligaen.
Kariera reprezentacyjna.
W reprezentacji Danii Christensen zadebiutował 27 maja 2010 roku w wygranym 2:0 towarzyskim meczu z Senegalem.

</doc>
<doc id="2195292" url="https://pl.wikipedia.org/wiki?curid=2195292" title="Bitwa pod Sokołowem">
Bitwa pod Sokołowem

Bitwa pod Sokołowem – starcie zbrojne, które miało miejsce 2 maja 1848 w czasie powstania wielkopolskiego, pod Sokołowem pomiędzy powstańcami wielkopolskimi a Prusakami.
Przebieg bitwy.
Po bitwie pod Miłosławiem oddziały powstańcze opanowały Wrześnię i jej okolice. 2 maja w rejon ten zapuścił się liczący ok. 1800 ludzi oddział pruskich żołnierzy, którymi dowodził gen. Hirschfeld. Polacy, dowodzeni przez Ludwika Mierosławskiego, zagrodzili nieprzyjacielowi drogę pod Sokołowem. Powstańcy podzielili się na kilka oddziałów i zorganizowali punkty oporu, gdzie mieli się skutecznie bronić.
Wymiana ognia przerodziła się w walkę bezpośrednią, ponieważ do ataku ruszyła pruska kawaleria. Sformowane przez oddziały polskich kosynierów – dowodzonych przez Ludwika Oborskiego oraz mjra Jabłkowskiego – czworoboki skutecznie odparły pruską szarżę. Kosynierzy ponieśli jednak bardzo duże straty w walce z piechotą. Do starcia włączyły się jednak formowane pospiesznie oddziały chłopów z lokalnych wsi, które zmusiły żołnierzy pruskich do rozproszenia się i uniemożliwiły im koncentrację w jednym miejscu. Jednocześnie polscy ułani obeszli Sokołowo i, dostając się na tyły pruskie, zadali nieprzyjacielowi znaczne straty.
Wieczór zmusił obie strony do zaprzestania walki. Sytuację tę wykorzystał gen. Hirschfeld, który pośpiesznie wycofał swoich ocalałych ludzi na północ, do Gulczewa. Bitwa pod Sokołowem była najkrwawszym starciem powstania wielkopolskiego. Po stronie powstańców poległo ok. 300 ludzi, znaczne straty ponieśli też Prusacy. Zachęceni tym sukcesem chłopi w następnych dniach zorganizowali ruch partyzancki w tej części Wielkopolski. Sam Mierosławski planował poprowadzić uderzenie w kierunku Gniezna. Jednak pomimo tego sukcesu, wśród oficerów i ziemiaństwa polskiego zaczęło dominować przekonanie o bezcelowości dalszej walki. W tej sytuacji do większych starć już nie doszło.

</doc>
<doc id="2195293" url="https://pl.wikipedia.org/wiki?curid=2195293" title="Marko Stanković">
Marko Stanković

Marko Stanković (ur. 17 lutego 1986 w Krems an der Donau) – piłkarz austriacki grający na pozycji napastnika. Od 2018 roku jest zawodnikiem klubu FC Pune City. W reprezentacji Austrii zadebiutował w 2008 roku. Do 17 października 2013 roku rozegrał w niej jeden mecz.

</doc>
<doc id="2195294" url="https://pl.wikipedia.org/wiki?curid=2195294" title="Hrabstwo Bleckley">
Hrabstwo Bleckley

Hrabstwo Bleckley (ang. "Bleckley County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 219,14 mil2 (567,57 km2), z czego 217,39 mil2 (563,04 km2) stanowią lądy, a 1,74 mil2 (4,51 km2) stanowią wody. Według szacunków United States Census Bureau w roku 2009 miało 12 855 mieszkańców. Jego siedzibą administracyjną jest Cochran.

</doc>
<doc id="2195295" url="https://pl.wikipedia.org/wiki?curid=2195295" title="Melchizedek (Znaczko-Jaworski)">
Melchizedek (Znaczko-Jaworski)

Melchizedek, nazwisko świeckie Michail Karpowicz Znaczko-Jaworski (ur. prawdopodobnie w 1716 w Łubniach, zm. 14 czerwca 1809 w Głuchowie) – prawosławny mnich, działacz dyzunicki.
Życiorys.
Był synem esauła pułku łubieńskiego Karpa Iljicza zwanego Znaczkiem. Uczył się w Akademii Kijowskiej, której prawdopodobnie nie ukończył. W czasie pobytu w Kijowie, pod wpływem atmosfery akademii, nabrał głębokiego przywiązania do prawosławia (w duchu polemiki z innymi wyznaniami, przede wszystkim unią brzeską) i do Imperium Rosyjskiego. W 1738 przybył do Monasteru Motronińskiego, gdzie po siedmiu latach złożył wieczyste śluby zakonne z imieniem Melchizedek. W 1753 otrzymał godność igumena i został przełożonym wspólnoty.
W latach 1761–1771, na mocy decyzji biskupa perejasławsko-boryspolskiego Gerwazego (Lincewskiego), objął nadzór nad cerkwiami na Ukrainie Prawobrzeżnej. Na terenie tym prowadził działalność misyjną ukierunkowaną na ponowne przejmowanie przez Kościół prawosławny wiernych i duchownych, którzy przyjęli wcześniej postanowienia unii. W pracy tej Melchizedek (Znaczko-Jaworski) odnosił sukcesy. Działalność ihumena była wówczas przyjmowana z niepokojem przez ukraińską szlachtę polską. Również hierarchia unicka, faworyzowana przez rządy Rzeczypospolitej (osłabienie prawosławia miało zarazem osłabić wpływy rosyjskie), wobec efektów działalności misyjnej mnichów, zdecydowała się na interwencję. 28 lutego 1767 surogat korsuński ks. Bazyli Lubiński skierował do biskupa Gerwazego (Lincewskiego) list, w którym zarzucał Melchizedekowi i mnichom prawosławnym prowadzenie agitacji religijnej, nakłanianie duchowieństwa do porzucenia unii oraz wznoszenie nowych świątyń prawosławnych. W postępowaniu wyjaśniającym przeprowadzonym przez biskupa Gerwazego ihumen odrzucił powyższe zarzuty.
16 maja 1765 Melchizedek (Znaczko-Jaworski) otrzymał paszport umożliwiający mu wyjazd do Petersburga celem poszukiwania na dworze carskim poparcia dla Kościoła prawosławnego na Ukrainie Prawobrzeżnej, w tym dla własnego monasteru – 26 marca został poinformowany o planach przekazania go unitom. Następnie wrócił do klasztoru. Zdaniem Władysława Serczyka podczas swojego wyjazdu stał się jednym z twórców „systemu nacisku na Polskę w sprawie dysydenckiej”. Reskrypt Katarzyny II przesłany Nikołajowi Repninowi w sprawie wystąpienia przeciwko dyskryminacji prawosławnych był bowiem oparty na dokumentach przywiezionych do Rosji przez ihumena Melchizedeka.
17 stycznia 1766 ihumen udał się do Warszawy, gdzie wręczył Repninowi kolejne materiały na temat położenia prawosławnych na Ukrainie. Był również w kancelarii królewskiej, gdzie przedstawił przywileje wydane Monasterowi Motronińskiemu przez królów polskich oraz suplikę z wymienionymi 60 przykładami krzywd doznanych przez prawosławnych ze strony katolików obrządku łacińskiego i unickiego (29 przypadków dotyczyło zarządzanego przez niego monasteru). W rezultacie działań posła rosyjskiego oraz wspierających go prawosławnych duchownych król Stanisław August Poniatowski skierował 19 lutego memoriał do duchownych unickich, zaś 3 marca potwierdził przywileje Monasteru Motronińskiego. Melchizedek (Znaczko-Jaworski) wrócił wówczas do swojego klasztoru, gdzie dotarł w połowie kwietnia, po krótkim pobycie w areszcie na skutek zatrzymania przez unitów. Na miejscu kontynuował dotychczasową działalność. Był popularny wśród ruskiego chłopstwa. W swoim klasztorze zwołał zebranie duchowieństwa, być może również wiernych z czterech najbliższych włości i odebrał od nich przysięgę wierności prawosławiu.
Pragnąc naradzić się w kwestii dalszych działań, ihumen kilkakrotnie udawał się do Perejasławia, do biskupa Gerwazego. Po rozlokowaniu w Śmilańszczyźnie wojsk polskich wystosowano do nich trzy pisma wyrażające zdziwienie z powodu niezwracania uwagi na dyskryminację prawosławnych, czego inspiratorem był najpewniej Melchizedek.
3 sierpnia 1766 powracający do swojego klasztoru Melchizedek został zatrzymany przez unitów po przekroczeniu Dniepru. Przewieziony do Korsunia, był nakłaniany do przejścia na unię; spojony alkoholem opowiedział o wynikach swojej misji w Rosji i w Warszawie. Następnie był przetrzymywany, „poniżany na każdym kroku” w Gródku i w monasterze Trójcy Świętej w Dermaniu. Według jego własnych wspomnień zdołał zbiec dzięki kupcom rosyjskim, razem z którymi dotarł 11 listopada do monasteru Wniebowstąpienia Pańskiego w Perejasławiu.
Aresztowanie ihumena wywołało serię protestów i panikę wśród prawosławnych mnichów w Rzeczypospolitej. Naoczny świadek zatrzymania Melchizedeka, mnich Stefan (Greczka), protestował u regimentarza Ignacego Woronicza. Protestował również biskup Gerwazy (Lincewski). Po swojej ucieczce ihumen nie wrócił do Monasteru Motronińskiego. Pozostał w Perejasławiu i nawiązał kontakty z Kozakami zaporoskimi i dońskimi.
29 stycznia 1768 Melchizedek ponownie przyjechał do Warszawy z manifestem w sprawie sytuacji prawosławnych, inspirowanym przez biskupa mścisławskiego, mohylewskiego i orszańskiego Jerzego. Po dłuższych staraniach (nie uzyskał spodziewanego wsparcia Repnina i biskupa) uzyskał jego wpisanie do ksiąg grodzkich. Uzyskał również od unitów propozycję ugody, połączonej z wynagrodzeniem zarówno Monasterowi Motronińskiemu, jak i sobie doznanych z ich strony krzywd. Ofertę tę odrzucił.
W marcu tego samego roku duchowni uniccy oskarżyli go przed posłem rosyjskim o podżeganie do buntu ruskiego chłopstwa, czemu Melchizedek zaprzeczył. W ocenie poselstwa rosyjskiego przestał jednak, podobnie jak sam biskup Jerzy, być wiarygodny. Ihumen udał się wówczas do Kijowa przez Brześć Litewski. Następnie przebywał w Perejasławiu, gdzie kontynuował wcześniejszą działalność misyjną. W sierpniu 1768 do Kolegium Spraw Zagranicznych w Petersburgu wpłynął list Repnina, w którym Melchizedek został określony jako „oszust, człowiek nad wyraz niespokojny i zdolny do wszystkiego”. Uznano go także za agitatora religijnego wzywającego chłopów ruskich do zbrojnej walki, którego działalność przyczyniła się do późniejszych krwawych wydarzeń podczas koliszczyzny (m.in. rzeź humańska). Polski historyk Tadeusz Korzon wskazywał na Melchizedeka jako na osobę ponoszącą wyłączną odpowiedzialność za mordy w 1768 nazywając go "ciemnym fanatykiem" podjudzającym do waśni. Zwierzchnikowi Melchizedeka – biskupowi Gerwazemu (Lincewskiemu) – także przypisuje się czynienie prowokacji, za sprawą których wybuchł krwawy bunt chłopski w Rzeczypospolitej. W związku z powyższym ihumen został przeniesiony do eparchii kijowskiej, gdzie zamieszkał w jednym z monasterów. Uniemożliwiło mu to dalszą działalność w Rzeczypospolitej. W latach 1781–1786 przebywał w Mgarskim Monasterze Przemienienia Pańskiego koło Łubniów i został w nim podniesiony do godności archimandryty.

</doc>
<doc id="2195296" url="https://pl.wikipedia.org/wiki?curid=2195296" title="Iwan Kuźmenko">
Iwan Kuźmenko

Iwan Semenowycz Kuźmenko (ukr. Іван Семенович Кузьменко, ros. Иван Семенович Кузьменко, "Iwan Siemionowicz Kuźmienko"; ur. w Jekaterynosławiu, zm. 24 lutego 1943 w Kijowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
W 1928 rozpoczął karierę piłkarską w zespole branży handlowej Sowtorgsłużaszczije Dniepropetrowsk. Od 1933 bronił barw Dynama Dniepropetrowsk. W maju 1935 przeszedł do Dynama Kijów. Bardzo mocno strzelał do bramki, zdobywając tym samym gole z 25-30 metrów. Po zajęciu Kijowa przez niemieckich okupantów został jeńcem wojennym. Po wyjściu z niewoli razem z innymi piłkarzami z Kijowa w zakładzie piekarskim zorganizowali drużynę Start Kijów. W 1942 piłkarze rozegrali dziewięć meczów towarzyskich. Uczestniczył w „meczu śmierci”, po którym trafił do obozu koncentracyjnego. 24 lutego 1943 rozstrzelany przez Niemców w Babim Jarze.
Kariera reprezentacyjna.
Bronił barw reprezentacji Dniepropetrowska (1933-1934), Kijowa (1935-1940), Ukraińskiej SRR (1934).

</doc>
<doc id="2195297" url="https://pl.wikipedia.org/wiki?curid=2195297" title="Ahlsdorf (Saksonia-Anhalt)">
Ahlsdorf (Saksonia-Anhalt)

Ahlsdorf – miejscowość i gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195298" url="https://pl.wikipedia.org/wiki?curid=2195298" title="Zündnadelgewehr M/41">
Zündnadelgewehr M/41



</doc>
<doc id="2195301" url="https://pl.wikipedia.org/wiki?curid=2195301" title="Ahlsdorf">
Ahlsdorf

Niemcy:

</doc>
<doc id="2195304" url="https://pl.wikipedia.org/wiki?curid=2195304" title="Soloba">
Soloba

Soloba – miasto i siedziba gminy Yallankoro-Soloba w regionie Sikasso w południowym Mali.

</doc>
<doc id="2195306" url="https://pl.wikipedia.org/wiki?curid=2195306" title="Benndorf (Saksonia-Anhalt)">
Benndorf (Saksonia-Anhalt)

Benndorf – miejscowość i gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195308" url="https://pl.wikipedia.org/wiki?curid=2195308" title="(Nie) Tylko taniec">
(Nie) Tylko taniec

(Nie) Tylko taniec (ang. "Dance Flick") – amerykańska komedia z 2009 roku, w reżyserii Damiena Dantego Wayansa. Film jest parodią wielu popularnych filmów muzycznych takich jak np. "", "Lakier do włosów", "W rytmie hip-hopu" czy "High School Musical".

</doc>
<doc id="2195309" url="https://pl.wikipedia.org/wiki?curid=2195309" title="Zmiany nazw ulic w Katowicach">
Zmiany nazw ulic w Katowicach



</doc>
<doc id="2195310" url="https://pl.wikipedia.org/wiki?curid=2195310" title="Yang Xiong">
Yang Xiong

Yang Xiong (ur. 53 p.n.e. w Chengdu, zm. 18 w Chang’an) – chiński filozof, przedstawiciel szkoły starych tekstów i poeta tworzący w stylu fu.
Atakował literaturę "chenmei", twierdząc, że stanowi ona zniekształcenie tradycji. W sporze pomiędzy zwolennikami starych i nowych tekstów opowiedział się po stronie tych pierwszych. Poglądy filozoficzne Yang Xionga sytuowały się na pograniczu konfucjanizmu i taoizmu. Uważał (w przeciwieństwie do Mencjusza) że człowiek nie jest z gruntu dobry, zaprzeczał jednak również poglądowi (głoszonemu przez Xunzi) jakoby był z gruntu zły. W dziele "Taixuan" (太玄, "Najwyższa tajemnica") przejął poglądy na temat dao zawarte u Laozi i w "Księdze przemian"; z kolei w "Fayan" (法言, "Wzorcowe powiedzenia") skrytykował doktrynę szkoły yinyang.

</doc>
<doc id="2195311" url="https://pl.wikipedia.org/wiki?curid=2195311" title="Dance Flick">
Dance Flick



</doc>
<doc id="2195312" url="https://pl.wikipedia.org/wiki?curid=2195312" title="Vultur calvus">
Vultur calvus



</doc>
<doc id="2195316" url="https://pl.wikipedia.org/wiki?curid=2195316" title="Martin Bergvold">
Martin Bergvold

Martin Bergvold (ur. 20 lutego 1984 w Kopenhadze) – duński piłkarz występujący na pozycji pomocnika. Zawodnik klubu Esbjerg fB.
Kariera klubowa.
Bergvold jako junior grał w klubach Rødovre BK, Avarta oraz KB (wówczas rezerwy FC København), do którego trafił w 2001 roku. W 2002 roku został włączony do pierwszej drużyny FC København grającej w Superligaen. W tych rozgrywkach zadebiutował 1 grudnia 2002 roku w wygranym 3:0 pojedynku z Silkeborgiem. W 2003 roku zdobył z klubem mistrzostwo Danii. 21 marca 2004 roku w przegranym 1:2 pojedynku z FC Midtjylland strzelił pierwszego gola w Superligaen. W tym samym roku zdobył z zespołem mistrzostwo Danii oraz Puchar Danii. W 2006 roku po raz trzeci zdobył z nim mistrzostwo Danii.
W styczniu 2007 roku Bergvold odszedł do włoskiego Livorno. W Serie A pierwszy mecz zaliczył 28 stycznia 2007 roku przeciwko Fiorentinie (1:2). 11 listopada 2007 roku w wygranym 3:2 pojedynku ze Sieną zdobył pierwszą bramkę w Serie A. W 2008 roku spadł z klubem do Serie B. W 2009 roku awansował z nim jednak do Serie A.
W 2010 roku Bergvold ponownie został graczem zespołu FC København. W 2012 roku był wypożyczony do Lyngby Boldklub, a następnie odszedł do Esbjerg fB.
Kariera reprezentacyjna.
Bergvold jest byłym reprezentantem Danii U-16, U-17, U-18, U-19, U-20 oraz U-21.

</doc>
<doc id="2195317" url="https://pl.wikipedia.org/wiki?curid=2195317" title="Hanna Orsztynowicz">
Hanna Orsztynowicz

Hanna Orsztynowicz, znana również jako Hanna Orsztynowicz-Czyż (ur. 4 maja 1950 w Lesznie) – polska aktorka teatralna i filmowa, piosenkarka.
Życiorys.
W 1972 ukończyła studia na Wydziale Aktorskim PWSFTviT w Łodzi. 
Była żoną Jacka Czyża, a ich synem jest Aleksander Czyż.

</doc>
<doc id="2195318" url="https://pl.wikipedia.org/wiki?curid=2195318" title="Schattenspiel">
Schattenspiel

Schattenspiel – jedenasty album szwajcarskiego duetu Lacrimosa, wydany na 20-lecie istnienia zespołu w 2010 roku przez wytwórnię Hall of Sermon.
Lista utworów.
Opracowano na podstawie materiału źródłowego.

</doc>
<doc id="2195319" url="https://pl.wikipedia.org/wiki?curid=2195319" title="Żałoba przystoi Elektrze">
Żałoba przystoi Elektrze

Żałoba przystoi Elektrze () – amerykański dramat filmowy z 1947 w reżyserii Dudleya Nicholsa. Film powstał na podstawie sztuki Eugene’a O’Neilla pod tym samym tytułem.
Fabuła.
Akcja filmu dzieje się Nowej Anglii tuż po wojnie secesyjnej. Zmęczony wojną Ezra Mannon (Raymond Massey) wraca do swojej nieszczęśliwej żony Christine (Katina Paxinou) i córki Lavinii (Rosalind Russell). Podczas jego pobytu na wojnie Christine zakochuje się w Adamie Brancie (Leo Genn). Na drodze do ich szczęścia stoi jej mąż Ezra. Kochankowie postanawiają zamordować mężczyznę. Córka Lavinia postanawia pomścić jego śmierć i namawia do zemsty wracającego z wojny brata Ezry, Orina (Michael Redgrave). Jest to wzorowane na mitycznym wątku rodzeństwa Elektry i Orestesa.
Nagrody i nominacje.
Nagroda Akademii Filmowej
Złoty Glob

</doc>
<doc id="2195320" url="https://pl.wikipedia.org/wiki?curid=2195320" title="Krzysztof Zajdel">
Krzysztof Zajdel

Krzysztof Andrzej Zajdel (ur. 14 września 1962 we Wrocławiu) – polski pisarz, poeta, doktor nauk humanistycznych, nauczyciel.
Życiorys.
W latach 1983-1988 studiował na Uniwersytecie Wrocławskim na 5 letnich dziennych studiach pedagogicznych, gdzie po ukończeniu studiów uzyskał tytuł magistra. W 2002 roku zakończył studia podyplomowe Matematyka z Informatyką na Uniwersytecie Wrocławskim, a w 2003 również studia podyplomowe z Zarządzania Oświatą. W 2008 roku ukończył studia doktoranckie, uzyskując tytuł doktora nauk humanistycznych. Rozprawa doktorska pt. „Społeczne konteksty wyborów edukacyjnych gimnazjalistów szkół wiejskich”.
Pełni funkcję Ministerialnego Eksperta do spraw awansu zawodowego nauczycieli. Jest członkiem Polskiego Stowarzyszenia Nauczycieli Twórczych oraz prezesem Stowarzyszenia „Schola Wilkszyn” (KRS 0000117779). Długoletni dyrektor szkoły. Obecnie pracuje jako adiunkt na uczelni wyższej.

</doc>
<doc id="2195321" url="https://pl.wikipedia.org/wiki?curid=2195321" title="Bowls na Igrzyskach Wspólnoty Narodów 2010">
Bowls na Igrzyskach Wspólnoty Narodów 2010

Bowls na Igrzyskach Wspólnoty Narodów 2010, odbyło się w dniach 4 – 13 października 2010 w "Jawaharlal Nehru Sports Complex". W tabeli medalowej tryumfowali zawodnicy z Republiki Południowej Afryki. 

</doc>
<doc id="2195322" url="https://pl.wikipedia.org/wiki?curid=2195322" title="Benndorf">
Benndorf

Niemcy:
Osoby:
Zobacz też:

</doc>
<doc id="2195324" url="https://pl.wikipedia.org/wiki?curid=2195324" title="Kręglarstwo na Igrzyskach Wspólnoty Narodów 2010">
Kręglarstwo na Igrzyskach Wspólnoty Narodów 2010



</doc>
<doc id="2195325" url="https://pl.wikipedia.org/wiki?curid=2195325" title="Bahlui">
Bahlui

Bahlui – rzeka w Rumunii o długości 119 km. Swój początek bierze w okolicach miejscowości Tudora w okręgu Botoszany, a kończy bieg na zachód od Chipereşti w okręgu Jassy, wpływając do rzeki Jijia jako jej prawy dopływ. Przepływa m.in. przez Hârlău i Jassy.

</doc>
<doc id="2195328" url="https://pl.wikipedia.org/wiki?curid=2195328" title="IV Liceum Ogólnokształcące im. Tadeusza Kościuszki w Krakowie">
IV Liceum Ogólnokształcące im. Tadeusza Kościuszki w Krakowie

IV Liceum Ogólnokształcące im. Tadeusza Kościuszki w Krakowie (dawniej Cesarsko-Królewskie Gimnazjum w Podgórzu, VI Gimnazjum Państwowe w Krakowie – Podgórzu) – jedna z najstarszych szkół ponadpodstawowych w Krakowie. Obecny gmach liceum znajduje się przy ulicy Krzemionki 11 w dzielnicy Podgórze.
Historia.
Przez lata Liceum zmieniało swoją nazwę i siedzibę. Powstało w 1892 roku Cesarsko-Królewskie Gimnazjum w Podgórzu. Gmach ówczesnego gimnazjum mieścił się przy ulicy Adama Mickiewicza około 300 metrów od obecnej lokalizacji. W 1915 roku po połączeniu się dzielnicy Podgórze z Krakowem nazwę ulicy zmieniono na Jana Zamoyskiego. Ośmioklasowe gimnazjum miało charakter klasyczny, nauczano łaciny i greki.
Zarządzeniem Ministra Wyznań Religijnych i Oświecenia Publicznego z 1937 zostało utworzone „VI Państwowe Liceum i Gimnazjum im. Tadeusza Kościuszki w Krakowie” (państwowa szkoła średnią ogólnokształcąca, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym. Pod koniec lat 30. szkoła funkcjonowała pod adresem ulicy Jana Zamoyskiego 6 (zob. Zespół Szkół Gastronomicznych w Krakowie).
Obecna siedziba została odziedziczona po Akademii Górniczo-Hutniczej w 1991 roku.
5 września 1892 roku w Królewskim Wolnym mieście Podgórzu, graniczącym przez Wisłę z ówczesnym Krakowem, odbyła się doniosła uroczystość – otwarcie pierwszej szkoły średniej. Dzięki kilkunastoletnim staraniom Rady Miasta Podgórza …Mocą Najwyższego Postanowienia Jego Cesarsko Królewskiej Mości Franciszka Józefa I-ego Cesarza Austryi-Króla Węgierskiego Króla Czech-Galicyi i Lodomeryi… utworzono ośmioklasowe Państwowe Gimnazyum z wykładowym językiem polskim. Powstanie szkoły oznacza dla społeczeństwa miasta początek nowej epoki …Dla Rozwoyu Miasta Podgórza Stanowiącego…..
Uroczystość otwarcia szkoły uświetnił wiceprezydent CK Rady Szkolnej Krajowej – Michał Bobrzyński – wybitny historyk, przedstawiciel krakowskiej szkoły historycznej, profesor Uniwersytetu Jagiellońskiego, namiestnik Galicji w latach 1908–1913 z nadania cesarza Franciszka Józefa.
Jak wszystkie gimnazja w Galicji szkoła podgórska była gimnazjum typu klasycznego, rozpowszechnionego w całej Europie. W XIX wieku uważano je za najlepiej przygotowujące młodzież do studiów wyższych. Grono nauczycielskie gimnazjum tworzyli absolwenci uniwersytetów z tytułami naukowymi. Dyrektor szkoły, mianowany przez samego cesarza, reprezentował szkołę na uroczystościach państwowych oraz podczas obchodów imienin i urodzin monarchy w przepisowym mundurze, ze szpadą u boku i w trójgraniastym kapeluszu, zwanym przez uczniów pierogiem. Nauka w gimnazjum kończyła się maturą w ósmej klasie.
Cesarsko Królewskie Gimnazjum w Podgórzu działało w okresie 1892-1915. W tym czasie Podgórze intensywnie się rozwijało, w przeciwieństwie do zastygłego ekonomicznie Krakowa. Stawało się miastem nowoczesnym, nastawionym na rozwój przemysłu. Wówczas zrodziła się idea stworzenia tzw. Wielkiego Krakowa, której orędownikiem był prezydent Krakowa Juliusz Leo.
W okresie prezydentury Juliusza Leo wcielono w życie jego plan nie tylko znacznego poszerzenia obszaru administracyjnego Krakowa, ale przede wszystkim unowocześnienia miasta. Stąd konieczność przyłączenia gmin sąsiadujących z Krakowem, a wśród nich Podgórza, które stanowić będzie perłę pośród gmin otaczających Kraków.
Wybuch I wojny światowej w 1914 roku i żywa w Podgórzu idea odzyskania przez Polskę niepodległości spowodowała przyłączenie Podgórza do Krakowa w 1915 roku. Zaś 31 października 1918 roku z Podgórza, po opanowaniu koszarów austriackich, wyruszyły grupy zbuntowanych Polaków, aby oswobodzić od zaborcy Kraków. Oddział por. Antoniego Stawarza opanował austriacki odwach mieszczący się w krakowskim ratuszu w Rynku Głównym. Wydarzenie to nie ominęło szkoły. Na koszarach austriackich przy ul. Kalwaryjskiej zawisła biało-czerwona flaga pożyczona z podgórskiego gimnazjum. Nastąpiła zmiana dotychczasowej nazwy szkoły – Cesarsko-Królewskie Gimnazjum VI w Krakowie na Podgórzu – na Państwowe Gimnazjum VI w Krakowie na Podgórzu.
Kolejna zmiana nazwy szkoły nastąpiła w roku 1925 po nadaniu jej patrona – na VI Państwowe Gimnazjum im. Tadeusza Kościuszki w Krakowie. Wychowankowie szkoły, jej uczniowie i kadra profesorska uczestniczyli w wydarzeniach poprzedzających odzyskanie przez Polskę niepodległości ogłoszone 11 listopada 1918 roku. Wolność dla Krakowa – matecznika Polski – przyszła dziesięć dni wcześniej z Podgórza, miasta, które uwolniło się spod władzy zaborczej już 31 października 1918 roku.
W dniu 11 listopada 1918 roku dyrektor szkoły, Ignacy Kranz, w płomiennym przemówieniu do młodzieży powiedział, iż w swoich rękach dzierży ona los utrwalania potęgi państwowej i ugruntowania życia gospodarczego i społecznego. Absolwenci szkoły zawsze wywiązywali się z tego obowiązku.
Odzyskanie niepodległości otworzyło kolejny rozdział w życiu szkoły. I chociaż będzie trwał zaledwie 20 lat, udowodni jak ważne było wychowanie patriotyczne przedwojennej podgórskiej młodzieży. Młodzież ta walczyła o granice odzyskanej ojczyzny w wojnach z sąsiadami w latach 1914–1921, z Niemcami w kampanii wrześniowej w 1939 roku, a potem w latach niemieckiej i sowieckiej okupacji Polski. Walczyli, ginęli i byli mordowani przez Niemców w obozach Auchwitz i Dachau, jak i przez Sowietów w Katyniu.
Przeprowadzona w okresie II Rzeczypospolitej reforma edukacji ministra Janusza Jędrzejewicza wprowadziła system nauczania gimnazjalno-licealny – po 4-letniej szkole podstawowej 4 lata gimnazjum i 2 lata liceum. System ten przetrwał do 1948 roku. Programy nauczania obowiązujące w tym systemie realizowane były również w tajnym nauczaniu w czasie okupacji przez wiernych patriotycznym ideałom nauczycieli, a absolwenci walczyli w podziemiu.
Powojenna reforma szkolnictwa przeprowadzona w latach 1948–1950 wdrożyła 11-letnią, dwustopniową szkołę ogólnokształcącą – stopień podstawowy obejmujący 7 klas i stopień licealny obejmujący klasy młodzieżowe VIII-XI. Do liceum obowiązywał egzamin wstępny. W okresie stalinowskim liceum utraciło swojego patrona Tadeusza Kościuszkę, i otrzymało nowy numer uwzględniający likwidację dwóch innych krakowskich liceów. Tym samym IV Liceum Ogólnokształcące w Krakowie pozbawione było patrona do 1957 roku. Przywróciło go ministerstwo edukacji PRL na wniosek grona pedagogicznego szkoły w okresie postalinowskiej odwilży. Od tej pory szkoła nosi nazwę IV Liceum Ogólnokształcące im. Tadeusza Kościuszki w Krakowie.
W 1976 roku połączono je z II Liceum dla Dorosłych oraz Studium Zawodowym, tworząc nową placówkę o nazwie Zespół Szkół Ogólnokształcących nr 4 w Krakowie. IV Liceum Ogólnokształcące im. Tadeusza Kościuszki było podstawowym członem tego zespołu szkół. Po jego likwidacji w 2016 roku liceum znowu stało się samodzielnym podmiotem.
Historia szkoły od początku splatała się z historią Podgórza, Krakowa i Polski. Nie mogło być inaczej w okresie wielkich przemian demokratycznych w kraju. Okres Solidarności w latach 1980–1981 to przykład wzorowej postawy obywatelskiej grona pedagogicznego (100% nauczycieli należało do NSZZ Solidarność) i uczniów. Szkołę dotknęły represje po wprowadzeniu stanu wojennego 13 grudnia 1981 roku. Odwołano ze stanowiska ówczesnego dyrektora liceum Andrzeja Schabowskiego i jego zastępczynię, polonistkę, Bogusławę Pasiekę. Z pracy i z Polski wyrzucono nauczycielkę geografii Barbarę Bilik, zmuszając ją do opuszczenia kraju (tzw. paszport w jedną stronę). Represje dotknęły również uczniów, których kilku wyrzucono ze szkoły za rozpowszechnianie ulotek antyreżimowych i udział w demonstracjach patriotycznych.
Lata 90. XX wieku to kolejny nowy rozdział w historii szkoły. Wolność słowa, wymazywanie „białych plam” historii, kontakty międzynarodowe, współpraca z uczelniami wyższymi Krakowa składają się na nową jakość edukacji i wychowania. Uczniowie IV LO w Krakowie uczestniczą w licznych wymianach z liceami w Europie zachodniej, realizują edukacyjne projekty krajowe i międzynarodowe, korzystają z wykładów i ćwiczeń uniwersyteckich.
W 1991 roku szkoła przeniosła się do nowego budynku przy ulicy Krzemionki 11. Budynek ten zaprojektowany na potrzeby podgórskiego gimnazjum jeszcze przed pierwszą wojną światową przez wybitnego architekta Jerzego Strużkiewicza zachwyca wyjątkowym usytuowaniem, oparty o zieloną ścianę podgórskiego Parku Bednarskiego. Budowę gmachu rozpoczęto w niewielkiej odległości od pierwszej siedziby przy ulicy Zamoyskiego 4-6 (wcześniej Mickiewicza). Budynek był gotowy w stanie surowym w 1914 roku, jeszcze przed wybuchem pierwszej wojny światowej, która spowodowała przerwanie wszystkich prac. Po wojnie gmach zajęła nowo powstała w Krakowie Akademia Górniczo-Hutnicza. Na potrzeby IV LO budynek przy ul. Krzemionki 11 został oddany dopiero w 1991 roku.
Absolwenci.
W nawiasie, obok nazwiska, podano rok złożenia matury.

</doc>
<doc id="2195329" url="https://pl.wikipedia.org/wiki?curid=2195329" title="Blankenheim (Saksonia-Anhalt)">
Blankenheim (Saksonia-Anhalt)

Blankenheim – miejscowość i gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195332" url="https://pl.wikipedia.org/wiki?curid=2195332" title="Blankenheim">
Blankenheim

Niemcy:
Osoby:
Zobacz też:

</doc>
<doc id="2195335" url="https://pl.wikipedia.org/wiki?curid=2195335" title="Peter Doyle (duchowny)">
Peter Doyle (duchowny)

Peter John Haworth Doyle (ur. 3 maja 1944 w Wilpshire) – brytyjski duchowny rzymskokatolicki, w latach 2005–2020 biskup Northampton.
Życiorys.
Pochodzi z nauczycielskiej rodziny, jego ojciec pracował jako dyrektor w czterech szkołach. Jako młody człowiek początkowo planował zostać zawodowym żołnierzem, ale później poczuł powołanie kapłańskie i wstąpił do seminarium diecezji Portsmouth w Ware. 8 czerwca 1968 przyjął w katedrze w Portsmouth święcenia kapłańskie z rąk ordynariusza tej diecezji bpa Dereka Worlocka. Następnie został skierowany do posługi duszpasterskiej na terenie diecezji. Pracował jako wikariusz w parafiach w Copnor (1968-70) i Windsorze (1970-75), a następnie został administratorem katedry w Portsmouth (1975-87). Później kierował parafiami w Maidenhead (1987-91), Winchester (1991-2005) i równocześnie w Alresford (2004-2005). Równolegle do działalności duszpasterskiej w parafiach, wypełniał obowiązki w kurii diecezjalnej w Portsmouth, gdzie początkowo był członkiem Rady Kapłańskiej i konsultorem diecezjalnym, a w 2001 został członkiem Rady Biskupiej i objął urząd wikariusza generalnego diecezji. Jesienią 2003 był administratorem diecezjalnym w czasie dłuższej nieobecności biskupa Crispiana Hollisa. Ponadto był dziekanem dekanatu Portsmouth i Winchester, a także przewodniczącym komisji diecezjalnej ds. szkół i rady diecezjalnej ds. katechizacji.
24 maja 2005 papież Benedykt XVI, wybrany na Stolicę Piotrową nieco ponad miesiąc wcześniej, mianował go biskupem ordynariuszem diecezji Northampton. W dniu 28 czerwca tego samego roku odbył się jego ingres do tamtejszej katedry, podczas którego ks. Doyle otrzymał sakrę z rąk kard. Cormaca Murphy-O’Connora.
Był pierwszym biskupem diecezjalnym w Wielkiej Brytanii mianowanym przez papieża Benedykta XVI.
8 stycznia 2020 przeszedł na emeryturę.

</doc>
<doc id="2195336" url="https://pl.wikipedia.org/wiki?curid=2195336" title="Geografia Hondurasu">
Geografia Hondurasu

Honduras jest jednym z kilku państw leżących w kontynentalnym pasie Ameryki Środkowej i drugim co wielkości w tym regionie. Kraj od północy oblewają wody Morza Karaibskiego, a od południa wody Oceanu Spokojnego. Honduras jest najbardziej górzystym krajem Ameryki Północnej, który cechuje się klimatami okołorównikowymi i dobrze zachowaną roślinnością. Wybrzeża dzisiejszego Hondurasu zostały odkryte przez Ameriga Vespucciego w 1498 roku.
Powierzchnia, skrajne punkty i granice.
Powierzchnia – 112 088 km² – w przybliżeniu odpowiada to 1/3 powierzchni Polski.
Skrajne punkty:
Rozciągłość południkowa wynosi 380 km, a równoleżnikowa 670 km. Przeciętna szerokość kontynentalnej części Hondurasu wynosi około 220-240 km.
Honduras graniczy z następującymi państwami:
Linia brzegowa wynosi 820 km
Ukształtowanie poziome.
Honduras cechuje dobrze rozwinięta linia brzegowa. Wybrzeże pacyficzne należące do Hondurasu to wdzierająca się w głąb lądu zatoka Fonseca, z licznymi półwyspami, zatoczkami i przylądkami. Północne wybrzeże kraju także jest urozmaicone, występują tam liczne mierzeje i małe zatoki. We wschodniej części północnego wybrzeża – Wybrzeże Moskitów leży zatoka zwana Laguna Caratasca, która prawie zamknięta jest mierzeją. W głębi tej mierzei znajduje się kilka niewielkich wysp. Do Hondurasu należy też, leżąca około 70 km od brzegu, grupa Wysp Bahia. Wybrzeże jest niskie, na północy w większości namorzynowe, z odcinkami plaż.
Budowa geologiczna.
Największą część kraju stanowi system gór należących do Kordylierów. Północna część kraju zbudowana jest z łańcuchów górskich, które ukształtowały się w czasie orogenezy alpejskiej. Obszar ten zbudowany jest z wielu różnych skał, pochodzących z różnego wieku. Występują tam paleozoiczne skały magmowe i metamorficzne, mezozoiczne skały osadowe, a poza nimi obszar gór tworzą pochodzące z trzeciorzędu wulkanity. Przebieg struktur jest równoleżnikowy. Południowa część kraju to obszar górski, gdzie występują pochodzące z trzeciorzędu skały wulkaniczne. Honduras o konkretnie jego południowa część jest aktywna wulkanicznie. W południowym pasie gór znajdują się czynne wulkany. Północne i południowe obszary nadbrzeżne to regiony gdzie podłoże budują czwartorzędowe wapienie organodetrytyczne i rafowe. Wyspy należące do Hondurasu należą do struktur fałdowych północnej części kraju. Obszar Hondurasu jest aktywny sejsmicznie. W kraju występują złoża żelaza, cyny i miedzi.
Rzeźba.
Honduras jest krajem górzystym, gdzie tereny górskie leżące powyżej 900 m n.p.m. stanowią połowę powierzchni kraju, a około 2/3 to obszary leżące wyżej niż 300 m n.p.m. Główną część kraju stanowią Kordyliery Ameryki Środkowej, gdzie obszary górskie pocięte są dolinami rzek i zamkniętymi kotlinami pochodzenia tektonicznego. Kordyliery Hondurasu nie są górotworami wysokimi, najwyższe partie gór leżą w zachodniej części kraju. Przy granicy z Salwadorem ciągnie się pasmo Cordillera de Merendón, gdzie wznosi się najwyższy szczyt kraju – Cerro Las Minas wysoki na 2890 m n.p.m. W centralnej części kraju leżą pasma Sierra de Opalaca, Sierra de Comayagua i dwa pasma wulkaniczne: Sierra de Nombre de Dios z najwyższym szczytem Bonito – 2451 m n.p.m. i Sierra de Agalta ze szczytem Culmi – 2590 m n.p.m. We wschodniej części kraju leży pasmo Montañas de Colón. Obszary nizinne ograniczają się do regionów nadmorskich na północy i na południu kraju. Wąski pas równin u wybrzeży Pacyfiku ma zaledwie 70 km długości. Na północy niziny nadbrzeżne rozszerzają się ku wschodowi tworzą obszerną i błotnistą nizinę Mosquitia.
Klimat.
Honduras leży w strefie klimatu podrównikowego wilgotnego na południu i równikowego na północy. Region ten znajduje się pod wpływem wilgotnych i ciepłych mas powietrza. W górach występuje piętrowość klimatyczna. Cechą południowej części kraju jest występowanie dwóch pór roku: deszczowej i suchej.
Temperatury na terenach nisko położonych są wysokie. Do wysokości 600 m n.p.m. przez cały rok średnie wartości wynoszą od 25 °C do 28 °C, z niewielkimi amplitudami dobowymi, szczególnie niskimi na północy kraju. Na obszarach nadbrzeżnych nie występują ekstrema termiczne. Piętro umiarkowane leży od 600 m n.p.m. do 1200 m n.p.m. i tam temperatury wynoszą od 19 °C do 23 °C. Na 2000 m n.p.m. jest chłodno, gdzie średnia temperatura wynosi 14 °C. Wysokie wartości termiczne, wręcz upalne notowane są dolinach śródgórskich, gdzie średnie wartości osiągają 32 °C.
Opady są zróżnicowane, ale w większości obszarów kraju wysokie. Najniższe opady występują w dolinach i kotlinach śródgórskich, gdzie rocznie spada od 500 do 1000 mm deszczu rocznie. Cały południowy obszar i środkowy obszar charakteryzuje się występowaniem pory suchej, która trwa od listopada do kwietnia. W kierunku północnym pora sucha skraca się, a na obszarach nadbrzeżnych Morza Karaibskiego, rozkład opadów jest typowy dla klimatu równikowego, bez wyraźnej pory suchej. Średnie wartości opadowe wynoszą tam około 3000 mm do nawet 5000 mm. Wilgotno jest także nad Oceanem Spokojnym, gdzie wpływ zimnych i co za tym idzie suchych prądów morskich ogranicza się tylko do półrocza zimowego. Opady są tam wysokie i wynoszą od 1000 do 1500 mm rocznie.
Wody.
Wysokie opady deszczu i rzeźba terenu sprawią, że Honduras ma dobrze rozwiniętą sieć rzeczną, która jest zasobna w wody. Większą część kraju należy do zlewiska Morza Karaibskiego, a południowe obszary kraju do Pacyfiku. Najdłuższe rzeki uchodzą do Morza Karaibskiego, gdzie najdłuższa rzeka kraju – Patuca ma 523 km, a druga co do długości rzeka Ulúa – 320 km. Rzeki wpadające do Pacyfiku są na ogół krótkie, mające postać górskich rzek. Poza górskimi potokami można wyróżnić rzekę Choluteca. Część rzek wypływająca z gór Hondurasu i wpadająca do Oceanu Spokojnego przepływa przez sąsiedni Salwador. Jezior jest mało, w zachodniej części kraju leży śródgórskie jezioro Yojoa. Znaczny obszar Wybrzeża Moskitów stanowią bagna.
Gleby.
Honduras należy do środkowoamerykańskiej krainy glebowej. Północna i północno-zachodnia część kraju jest pokryta czerwonymi i żółtymi glebami laterytowymi, które są charakterystyczne dla strefy lasów równikowych. Na pozostałym obszarze dominują czerwonobrunatne gleby sawann.
Flora.
Szata roślinna jest dobrze zachowana, około 45% powierzchni kraju zajmują lasy. Obszary na północy kraju do wysokości 600-700 m n.p.m. rosną lasy tropikalne, cechujące się występowaniem około 1000 gatunków drzew, pnączy i storczyków. Na obszarach górskich rosną lasy mieszane, gdzie przeważają dęby i sosny. Doliny śródgórskie i strefa wybrzeża pacyficznego pokryta jest suchoroślami, roślinnością sawannową, w regionie tym tereny porastają cierniste krzewy. W suchych miejscach Hondurasu rosną drzewa zrzucające liście w porze suchej. Tereny nad Morzem Karaibskim porastają lasy i zarośla namorzynowe.
Fauna.
Świat zwierząt jest dobrze zachowany i bogaty gatunkowo. Honduras należy do środkowoamerykańskiej krainy neotropikalnej. Lasy równikowe są doskonałym siedliskiem wielu gatunków zwierząt. Żyją tam duże drapieżniki jak pumy i jaguary, i wiele innych. Do gadów należą liczne węże i jaszczurki. Powszechne są owady, gdzie poza dużymi jadowitymi pająkami, żyją różne gatunki mrówek, termitów i moskitów, charakterystycznych dla terenów bagiennych. Poza lasami tropikalnymi w środkowej i południowej części kraju żyją oceloty, sarny, lisy i pekari. Występuje bogactwo gatunkowe ptaków, gdzie w lasach równikowych żyją kolibry i papugi. Wokół drobnych wysepek Morza Karaibskiego tworzą się współczesne rafy koralowe.

</doc>
<doc id="2195339" url="https://pl.wikipedia.org/wiki?curid=2195339" title="65 Dywizja Strzelecka (ZSRR)">
65 Dywizja Strzelecka (ZSRR)

65 Dywizja Strzelecka () – związek taktyczny piechoty Armii Czerwonej.
Sformowana 15 maja 1931 roku. Latem 1939 roku na jej bazie rozwinęły się 110 i 128 Dywizja Strzelecka Sama dywizja przeformowana została 7.12.1939 na 65 Zmotoryzowaną Dywizję Strzelecką. 26 kwietnia 1940 przeformowana powtórnie na strzelecką.
W czerwcu 1941 roku wchodziła w skład 12 Korpusu Strzeleckiego Okręgu Zabajkalskiego. 
29.12.1944 przeformowana na 102 Dywizję Strzelecką Gwardii.

</doc>
<doc id="2195340" url="https://pl.wikipedia.org/wiki?curid=2195340" title="Petro Łajko">
Petro Łajko

Petro Hawryłowycz Łajko (ukr. Петро Гаврилович Лайко, ros. Петр Гаврилович Лайко, "Piotr Gawriłowicz Łajko"; ur. w Jekaterynosławiu, zm. 28 lutego 1988 w Dniepropetrowsku) – ukraiński piłkarz, grający na pozycji napastnika.
Kariera piłkarska.
Kariera klubowa.
W 1928 rozpoczął karierę piłkarską w drużynie Żełdor Dniepropetrowsk. Od 1932 bronił barw Dynama Dniepropetrowsk. Na początku 1937 przeszedł do Dynama Kijów, w którym występował do okupacji Kijowa. W latach 1938-1939 pełnił funkcje kapitana kijowskiej drużyny (w 1935-1936 był kapitanem Dynama Dniepropetrowsk). W okresie wojennym występował w dynamowskich zespołach Kazania i Iwanowo. W 1944 powrócił do Dynama Kijowa. Następnie w latach 1946-1952 występował w klubach Stal Dniepropetrowsk i Dynamo Dniepropetrowsk. W 1952 zakończył karierę piłkarską.
Kariera reprezentacyjna.
Bronił barw reprezentacji Dniepropetrowska (1929-1936), Kijowa (1937-1940) i Ukraińskiej SRR (1934).

</doc>
<doc id="2195341" url="https://pl.wikipedia.org/wiki?curid=2195341" title="Araz Abdullayev">
Araz Abdullayev

Araz Abdullayev (ur. 18 kwietnia 1992 w Baku) – azerski piłkarz grający na pozycji pomocnika. Od początku profesjonalnej kariery występuje w Neftçi PFK. W reprezentacji Azerbejdżanu zadebiutował w 2009 roku. Do 10 października 2013 roku rozegrał w niej 6 meczów.

</doc>
<doc id="2195342" url="https://pl.wikipedia.org/wiki?curid=2195342" title="Valle de Oro">
Valle de Oro

Valle de Oro (w jęz. galicyjskim O Valadouro) – miasto w Hiszpanii w północno-wschodniej Galicji w prowincji Lugo.

</doc>
<doc id="2195343" url="https://pl.wikipedia.org/wiki?curid=2195343" title="Jewfimij Karski">
Jewfimij Karski

Jewfimij (Jefim) Fiodorowicz Karski (ros. Евфимий (Ефим) Фёдорович Ка́рский, ur. 20 grudnia 1860 w Łaszy pod Grodnem, zm. 29 kwietnia 1931 w Leningradzie) – białoruski slawista, założyciel białoruskiego językoznawstwa i literaturoznawstwa, etnograf, folklorysta, paleograf, archeograf, bibliograf, pedagog. Rektor Cesarskiego Uniwersytetu Warszawskiego w latach 1905–1910.
Życiorys.
Jewfimij Karski urodził się w Łaszy pod Grodnem, 20 grudnia 1860 roku w rodzinie zubożałej szlachty białoruskiej. Przed 1880 rokiem Jewfimij Karski posłany został do prawosławnego Mińskiego Seminarium Duchownego, a po jego ukończeniu do Niżyńskiego Instytutu Filologicznego. Tu Karski, będąc uczniem sławnego Romana Fiodorowicza Brandta zainteresował się bliżej filologią słowiańską. W 1886 roku opublikował swą pierwszą, liczącą się w dorobku naukowym pracę: „Głoski i formy białoruskiego narzecza”.
W 1893 roku przeniósł się do Warszawy, gdzie rozpoczął pracę na Uniwersytecie Warszawskim i już po roku uzyskał tytuł profesora. Wykładał język staro-cerkiewno-słowiański. Kilka lat później został dziekanem wydziału filologiczno-historycznego. W Warszawie Karski opublikował dalsze prace: „Historia dźwięków i form białoruskiego narzecza” oraz „Pytania o zachodnio-rosyjskie odmiany języków”. W latach 1905–1917 Karski był redaktorem naczelnym najbardziej wówczas prestiżowego pisma filologicznego „Russkij fiłołogiczeskij wiestnik”.
W 1905 roku, w niespokojnym czasie rewolucji, polityka rosyjska wobec warszawskiej uczelni uległa pewnej modernizacji. Władze zgodziły się na to, by rektorem została osoba z wyboru, a nie z nominacji. 19 września 1905 roku Jewfimij Karski został wybranym rektorem Uniwersytetu Warszawskiego. W listopadzie 1906 roku uczelnia została zamknięta, po wznowieniu działalności w 1908 roku Karski został ponownie wybrany rektorem w i pracował na tym stanowisku do 1911 roku.
Jewfimij Karski, po opuszczeniu Warszawy w 1915 roku, został członkiem Petersburskiej Akademii Nauk. Zapewne do rewolucji październikowej miał stosunek niechętny lub co najmniej zachowawczy, ale z jakichś powodów Rosji nie opuścił. W 1925 roku wstąpił do Akademii Nauk Związku Radzieckiego i w nowej komunistycznej rzeczywistości doczekał emerytury. Zmarł w Leningradzie w 1931 roku.
Jewfimij Karski jest na Białorusi postacią znaną i cenioną. W rodzinnej Łaszy urządzono mu izbę pamięci poświęconą „znanemu białoruskiemu lingwiście”.

</doc>
<doc id="2195344" url="https://pl.wikipedia.org/wiki?curid=2195344" title="Siatkówka plażowa na Igrzyskach Azjatyckich 2010 – turniej kobiet">
Siatkówka plażowa na Igrzyskach Azjatyckich 2010 – turniej kobiet

Turniej igrzysk azjatyckich w siatkówce plażowej kobiet podczas XVI Igrzysk Azjatyckich w Kantonie był czwartym w historii i odbył się w dniach od 15 do 23 listopada 2010 roku. Do rywalizacji przystąpiło 16 drużyn, podzielonych na cztery grupy. W każdej z nich zmagania toczyły się systemem kołowym (tj. każdy z każdym, po jednym meczu). Po zakończeniu fazy grupowej mecze rozgrywane były systemem pucharowych.
Faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki

</doc>
<doc id="2195345" url="https://pl.wikipedia.org/wiki?curid=2195345" title="Hrabstwo Brantley">
Hrabstwo Brantley

Hrabstwo Brantley (ang. "Brantley County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 447,42 mil2 (1158,81 km2), z czego 444,40 mil2 (1150,99 km2) stanowią lądy, a 3,02 mil2 (7,82 km2) stanowią wody. Według szacunków United States Census Bureau w roku 2009 miało 15 643 mieszkańców. Jego siedzibą administracyjną jest Nahunta.

</doc>
<doc id="2195347" url="https://pl.wikipedia.org/wiki?curid=2195347" title="Vicedo">
Vicedo

Vicedo (w jęz. galicyjskim O Vicedo) – nadmorskie miasto w Hiszpanii w północno - wschodniej Galicji w prowincji Lugo.

</doc>
<doc id="2195350" url="https://pl.wikipedia.org/wiki?curid=2195350" title="Vilalba">
Vilalba

Vilalba – miasto w Hiszpanii w północno-zachodniej Galicji w prowincji Lugo. Założone w VI wieku.

</doc>
<doc id="2195355" url="https://pl.wikipedia.org/wiki?curid=2195355" title="Wrzeciądz">
Wrzeciądz

Wrzeciądz (dawniej także w formach: "rzeciądz", "rzecządz", "rzecądz", "rzejcuz", "rzecoz") – okucie budowlane, zamknięcie drzwi lub bramy, element w formie sztaby (lub płaskownika) z otworem współpracujący ze skoblem służący wraz z nim do mocowania kłódki, czasem (szczególnie w przeszłości) w formie krótkiego łańcucha, służącego do zamykania drzwi od wewnątrz.

</doc>
<doc id="2195356" url="https://pl.wikipedia.org/wiki?curid=2195356" title="Termalica - Bruk-Bet Nieciecza KS">
Termalica - Bruk-Bet Nieciecza KS



</doc>
<doc id="2195370" url="https://pl.wikipedia.org/wiki?curid=2195370" title="David Marcelo Pizarro">
David Marcelo Pizarro



</doc>
<doc id="2195374" url="https://pl.wikipedia.org/wiki?curid=2195374" title="Sokół ciemny">
Sokół ciemny

Sokół ciemny, pustułka ciemna ("Falco ardosiaceus") – gatunek małego, afrykańskiego ptaka drapieżnego z rodziny sokołowatych (Falconidae).
Systematyka.
Najbliższymi krewnymi tego sokoła są pustułka prążkowana ("F. zoniventris") i sokół białorzytny ("F. dickinsoni"). Te trzy gatunki umieszcza się czasem w podrodzaju "Dissodectes". Nie wyróżnia się podgatunków.
Charakterystyka.
To dość mała, krępa pustułka z dużą, płaską głową i dość krótkimi skrzydłami, które w spoczynku nie wystają poza koniec ogona. Ma 28–33 cm długości oraz 58–72 cm rozpiętości skrzydeł. Waży do 300 gramów. Samica jest o 4–11% większa i o 5–11% cięższa od samca. Ubarwienie dorosłego osobnika jest jednolicie ciemnoszare oprócz jeszcze ciemniejszych koniuszków skrzydeł, lekkiego ciemnego prążkowania na ciele i słabo widocznych pasków na lotkach. Nogi i woskówka są żółte, a wokół oka widać nagą żółtą skórę. Najbardziej podobny gatunek, sokół śniady, ma bardziej zaokrągloną głowę, długie skrzydła, które wychodzą poza ogon i mniej żółtą obwódkę wokół oczu.
Osobniki młodociane są bardziej brązowe niż ptaki dorosłe. Mają zielonawą woskówkę i otoczkę wokół oczu. Młode pustułki białorzytnej są podobne, ale mają paskowanie na ogonie i bardziej zaznaczone prążkowanie na spodniej stronie pokryw skrzydłowych.
Sokół ciemny to generalnie ptak cichy poza okresem lęgowym, ale potrafi wydawać przenikliwy szczebiotliwy odgłos i terkotliwy gwizd.
Występowanie i siedlisko.
Zamieszkuje sawanny, otwarte obszary leśne i polany. Preferuje tereny porośnięte roślinami arekowatymi (palami), zwłaszcza w pobliżu wód. Często przesiaduje na wyeksponowanych dobrze obiektach, takich jak gałęzie, słupy telegraficzne i przewody elektryczne.
To szeroko rozprzestrzeniony gatunek w Zachodniej i Środkowej Afryce, ale nie ma go w regionach gęsto porośniętych lasem, w tym częściowo w Kotlinie Konga. Jego zasięg przebiega od Senegalu i Gambii na wschód po Etiopię, zachodnią Kenię i Tanzanię. Na południu gniazduje w Angoli, północnych regionach Namibii i Zambii, a niektóre osobniki koczujące zalatują nawet do Malawi. Ogólna powierzchnia areału sokoła ciemnego obejmuje około 12 milionów km². Ptaki na zachodzie Afryki wykazują ruchy migracyjne na północ w porze wilgotnej, a na południe w porze suchej.
Zachowanie.
Największa aktywność tego ptaka przypada na zmierzch i świt. Najczęściej poluje poprzez czatowanie na wysokim obiekcie, a tylko wyjątkowo zdarza mu się zawisać w powietrzu i wypatrywać zdobyczy. Żywi się głównie owadami, jaszczurkami i małymi ssakami, takimi jak nietoperze. Chwytają również ptaki, płazy i robaki. Ofiara jest zwykle łapana na ziemi. Żeruje niekiedy na orzechach palmy olejowca gwinejskiego. Jedzenie pokarmu pochodzenia roślinnego jest rzadkim zwyczajem u ptasich drapieżców.
Okres lęgowy.
Okres lęgowy trwa od marca do czerwca na północy areału występowania, a od sierpnia do grudnia na południu. Kojarzeniu się w pary towarzyszą wzajemne pokazy godowych lotów ślizgowych. Samica składa jaja przeważnie w gniazdach warug. W większości przypadków sokoły te zajmują opuszczone gniazda, ale niekiedy wyrzucają warugi z ich miejsc lęgowych siłą. Drapieżniki mogą też zajmować gniazda innych ptaków lub szczeliny kory w drzewach.
Lęg liczy sobie od 2 do 5 jaj. Są białawe z czerwonymi lub brązowymi plamkami, a wysiadywanie trwa przez 26–31 dni. Młode są w pełni opierzone po około 30 dniach.
Status.
IUCN uznaje sokoła ciemnego za gatunek najmniejszej troski (LC, "Least Concern") nieprzerwanie od 1988 roku. Trend liczebności populacji uznawany jest za stabilny.

</doc>
<doc id="2195375" url="https://pl.wikipedia.org/wiki?curid=2195375" title="Pawieł Korniłow">
Pawieł Korniłow

Pawieł Dienisowicz Korniłow, ros. Павел Денисович Корнилов, ukr. Павло Денисович Корнілов, "Pawło Denysowicz Korniłow" (ur. we wsi Amur Jekaterynosławskiej guberni, zm. 22 czerwca 1946 w Moskwie) – rosyjski piłkarz pochodzenia ukraińskiego, grający na pozycji napastnika.
Kariera piłkarska.
Kariera klubowa.
W 1929 rozpoczął karierę piłkarską w drużynie zakładu im. Woroszyłowa. Od 1932 bronił barw Dynama Dniepropetrowsk. Na początku 1937 został piłkarzem Dynama Odessa, ale już w sierpniu powrócił do Dynama Dniepropetrowsk. Na początku 1938 przeszedł do Dynama Kijów, w którym występował do sierpnia 1938, a potem bronił barw Spartaka Moskwa. W okresie wojennym również występował w zespole Zenit Moskwa. W 1945 powrócił do Odessy, gdzie grał w Charczowyku Odessa. W 1946 przeniósł się do Piszczewika Moskwa. 22 czerwca 1946 zmarł w wyniku doznanej kontuzji głowy poza boiskiem.
Kariera reprezentacyjna.
Bronił barw reprezentacji Dniepropetrowska (1933-1936), Kijowa (1938), Moskwy (1939-1940) i Ukraińskiej SRR (1934).
Kariera trenerska.
W latach 1943-1944 prowadził Dzierżyniec Niżny Tagił.

</doc>
<doc id="2195379" url="https://pl.wikipedia.org/wiki?curid=2195379" title="Mike Stamm">
Mike Stamm

Mike Stamm, właśc. Michael Eugene Stamm (ur. 6 sierpnia 1952) – amerykański pływak. Trzykrotny medalista olimpijski z Monachium.
Specjalizował się w stylu grzbietowym. Igrzyska w 1972 były jego jedyną olimpiadą. Sięgnął po złoto w sztafecie w stylu zmiennym, indywidualnie był drugi na dystansie 100 i 200 metrów grzbietem, lepszy od niego okazał się Roland Matthes. Rok później, na pierwszych mistrzostwach świata był drugi na 100 metrów grzbietem i ponownie pierwszy w sztafecie. Był rekordzistą globu i Stanów Zjednoczonych.

</doc>
<doc id="2195381" url="https://pl.wikipedia.org/wiki?curid=2195381" title="Maurice Bloch">
Maurice Bloch

Maurice Bloch (ur. 1939) – brytyjski antropolog społeczny, urodzony we francuskim Caen. 
Życiorys.
Studiował w London School of Economics oraz na Cambridge University. Doktorat obronił w roku 1967. Jest profesorem w London School of Economics. Zainteresowania: religia, pokrewieństwo, ekonomia, polityka, język.
Badania terenowe prowadzi całe życie na Madagaskarze w dwóch różnych miejscach: w regionie Imerina znajdującym się w centrum wyspy, który zamieszkują chłopi oraz w południowo-wschodniej części wyspy porośniętej lasem, który zamieszkują Zafimaniryjczycy, należący do grupy etnicznej Betsileo.
W twórczości Blocha daje się wydzielić trzy okresy, które charakteryzuje fascynacja trzeba różnymi orientacjami antropologicznymi: funkcjonalizm strukturalny, neomarksizm, wreszcie współczesna antropologia kognitywna.
Książki.
funkcjonalizm strukturalny
antropologia marksistowska
współczesna antropologia kognitywna

</doc>
<doc id="2195387" url="https://pl.wikipedia.org/wiki?curid=2195387" title="XInput">
XInput



</doc>
<doc id="2195390" url="https://pl.wikipedia.org/wiki?curid=2195390" title="Jackson Mendy">
Jackson Mendy

Jackson Mendy (ur. 25 maja 1987 w Mont-Saint-Aignan) – senegalski piłkarz występujący na pozycji obrońcy. Zawodnik klubu FC Schaffhausen.
Kariera klubowa.
Mendy seniorską karierę rozpoczynał w 2004 roku we francuskim klubie US Quevilly. W 2006 przeszedł do rezerw zespołu Stade Rennais, a po roku odszedł do ekipy Paris FC z Championnat National. W 2008 roku trafił do rezerw niemieckiej Hansy Rostock grających w Regionallidze Nord. W ciągu roku zagrał tam w 27 meczach.
Latem 2009 roku Mendy odszedł do rezerw zespołu SC Freiburg (Regionalliga Süd). W listopadzie 2009 został włączony do pierwszej drużyny Freiburga, występującej w Bundeslidze. Zadebiutował w niej 28 listopada 2009 w wygranym 1:0 pojedynku z 1. FC Nürnberg. W styczniu 2010 roku powrócił do zespołu rezerw i spędził w nich jeszcze pół roku.
W 2010 roku Mendy wrócił do Francji, gdzie podpisał kontrakt z klubem Grenoble Foot 38 z Ligue 2. W Ligue 2 pierwszy mecz zaliczył 20 sierpnia 2010 przeciwko Nîmes Olympique (0:1). Następnie grał w AC Ajaccio i APO Lewadiakos. W 2013 roku przeszedł do CSKA Sofia. W 2014 roku został zawodnikiem Liteksu Łowecz. W 2015 trafił do Omonii Nikozja, a w 2016 wrócił do Lewadiakosu.
W lipcu 2018 podpisał kontrakt ze szwajcarskim FC Schaffhausen.
Kariera reprezentacyjna.
W reprezentacji Senegalu Mendy zadebiutował 27 maja 2010 w przegranym 0:2 towarzyskim meczu z Danią.

</doc>
<doc id="2195398" url="https://pl.wikipedia.org/wiki?curid=2195398" title="Wyścig Brazylii WTCC 2010">
Wyścig Brazylii WTCC 2010

Wyścig Brazylii WTCC 2010 – pierwsza runda World Touring Car Championship w sezonie 2010 i piąty z kolei Wyścig Brazylii. Rozegrał się on w dniach 5-7 marca 2010 na torze Autódromo Internacional de Curitiba w mieście Pinhais przy granicy z Kurytybą w Brazylii. Po raz czwarty runda ta stanowiła inaugurację sezonu. W pierwszym wyścigu zwyciężył Yvan Muller z Chevroleta, a w drugim Gabriele Tarquini z półfabrycznego zespołu SR-Sport.
Tło rundy.
SEAT, który w sezonie 2009 zdobył mistrzostwo wśród producentów zrezygnował z zespołu fabrycznego w sezonie 2010, chociaż pozostał częściowo zaangażowany w zespół SR-Sport, do którego przeszli poprzedni kierowcy fabrycznego zespołu SEATa – Tiago Monteiro, Jordi Gené i zdobywca tytułu mistrzowskiego w 2009 Gabriele Tarquini, a także kierowca niezależnego zespołu SUNRED Engineering Tom Coronel. BMW ograniczyło liczbę samochodów z pięciu do dwóch, których kierowcy – Augusto Farfus i Andy Priaulx, znaleźli się w jednym zespole BMW Team RBM (poprzednio jeździli w osobnych). Chevrolet pozostał przy trzech Cruze’ach; jedyną zmianą było zastąpienie Nicoli Lariniego przez Yvana Mullera. Zabrakło Łady, która całkowicie zrezygnowała z mistrzostw. Do zespołu Franza Engstlera dołączył Andriej Romanow, a do Scuderia Proteam Motorsport doszli Sergio Hernández i Stefano D'Aste. Wśród debiutantów znaleźli się Norbert Michelisz, Michel Nykjær, Fredy Barth i Mehdi Bennani, a także Harry Vaulkhard i Darryl O’Young, którzy pojawili się w nowym zespole Bamboo Engineering.
Kwalifikacje.
Pierwsza część kwalifikacji została zdominowana przez Chevroleta. Najszybszy był Robert Huff, a za nim jego koledzy z zespołu - Alain Menu i Yvan Muller. Z BMW najlepiej pojechał Augusto Farfus, który uzyskał czwarty czas, a za nim znalazł się debiutant Norbert Michelisz, któremu wcześniej groziło odpadnięcie w pierwszej części "czasówki". Na 10 miejscu uplasował się Tom Coronel, który na 4 sekundy przed końcem o 0,004 sek. wyprzedził swojego kolegę z zespołu Tiago Monteiro spychając go tym samym na 11 pozycję. Najszybszym wśród kierowców niezależnych okazał się Stefano D'Aste, który uzyskał 13 miejsce. Na ostatniej, 19 pozycji znalazł się Andriej Romanow z czasem wyraźnie gorszym od reszty stawki; był wolniejszy od przedostatniego Harry’ego Vaulkharda o prawie 2 sekundy.
W drugiej części kwalifikacji swoją dominację kontynuowali kierowcy Chevroletów. Po pierwszej serii okrążeń najszybszy był Yvan Muller, a dalej jego koledzy z zespołu. Jednak gdy wszyscy wyjechali na kolejną serię okrążeń, na przedostatnim zakręcie z toru wypadł Norbert Michelisz i powracając na niego o mało nie zderzył się z Chevroletami. To spowodowało, że najszybszy czas uzyskał Jordi Gené z SEATa. Mullerowi udało się jednak go pobić dzięki czemu zdobył pole position, ale nie udało się to Alainowi Menu i Robertowi Huffowi w efekcie czego zajęli odpowiednio 3 i 4 miejsce. Na 5 pozycji znalazł się Gabriele Tarquini, który pod koniec zdołał wyprzedzić Augusto Farfusa i Andy’ego Priaulksa. Ostatnie trzy miejsca uzyskali Michel Nykjær, Tom Coronel i Norbert Michelisz, który po swojej "wycieczce" poza tor nie zdołał już poprawić czasu.
Wyścig 1.
Z powodu gwałtownej ulewy kierowcy zostali zmuszeni do przejechania dwóch pierwszych okrążeń za samochodem bezpieczeństwa. Po jego zjeździe do boksów Yvan Muller utrzymał pierwszą pozycję startową uzyskaną w kwalifikacjach. Startujący z drugiej pozycji Jordi Gené z powodu śliskiej nawierzchni wypadł z toru na pierwszym zakręcie Esse de Baixa. Wykorzystali to koledzy Mullera z Chevroleta - Alain Menu i Robert Huff, którzy awansowali odpowiednio na 2 i 3 miejsce. Szeroko na pierwszym zakręcie pojechali także Gabriele Tarquini, Tom Coronel i Norbert Michelisz, ale nie utracili oni swoich pozycji. Na zakręcie Entrada do Miolo ponownie problemy miał Gené, który spadł na 10 pozycję.
Na piątym okrążeniu wypadł z toru i uderzył w bandę Andriej Romanow. Mimo to zdołał dojechać do alei serwisowej, jednak uszkodzenia w jego samochodzie okazały się na tyle poważne, że nie zdołano go naprawić i Romanow musiał się wycofać ze startu do drugiego wyścigu. Tom Coronel natomiast najbardziej skoncentrował się na kierowcach BMW - Andym Priaulksie i Augusto Farfusie, w efekcie czego na szóstym okrążeniu wyprzedził drugiego z nich. Farfus jednak kilka okrążeń później na ostatnim zakręcie odzyskał pozycję, a potem wyprzedził jeszcze swojego kolegę z zespołu. Jordi Gené po swoich przygodach na pierwszym okrążeniu odrobił straty wyprzedzając kolejno Fredy’ego Bartha, Norberta Michelisza i Toma Coronela. Pod koniec wyścigu sytuacja w stawce się uspokoiła, gdyż wyszło słońce i tor był już niemal całkowicie suchy, w związku z czym kierowcy musieli uważać na opony.
Wyścig wygrał Yvan Muller, który prowadzenia nie oddał od początku do samego końca. Za nim na metę dojechał Robert Huff, który w końcówce zdołał jeszcze wyprzedzić Alaina Menu i ustanowić najszybszy czas okrążenia w wyścigu. 8 miejsce zajął Tom Coronel, zapewniając sobie tym samym start do wyścigu drugiego z pole position. Punktowaną dziesiątkę zamknął Norbert Michelisz. Najlepszy wśród debiutantów okazał się Fredy Barth, który wyprzedził Michelisza na przedostatnim okrążeniu i ukończył wyścig na 9 pozycji. W klasie kierowców niezależnych najwyżej był Sergio Hernández - na 13 miejscu, który skorzystał na kolizji Stefano D'Aste z Darrylem O’Youngiem. Ustanowił także najszybszy czas okrążenia w tej klasie.
Wyścig 2.
Tym razem, w przeciwieństwie do początku pierwszego wyścigu, tor był suchy i świeciło słońce. Jedynym kierowcą, którego zabrakło na starcie do drugiego wyścigu był Andriej Romanow, który musiał się wycofać z powodu zbyt dużych uszkodzeń w jego BMW 320si z wypadku w wyścigu pierwszym. Nieudany start z pierwszego pola zaliczył Tom Coronel, który spadł o kilka pozycji, a na pierwszym zakręcie zderzył się z Alainem Menu i wypadł z trasy na żwir. Udało mu się dojechać do alei serwisowej lecz z powodu uszkodzeń zakończył rywalizację. Zły start miał również Augusto Farfus, który chwilę potem zaliczył kolizję ze swoim kolegą z zespołu Andym Priaulksem. Farfusowi udało się pojechać dalej, chociaż spadł na 7 miejsce, ale Priaulx musiał zjechać do boksów i podobnie jak Coronel zakończył na tym swój udział w wyścigu.
Po pechu Holendra na pierwszym zakręcie na prowadzenie wysunął się startujący z drugiej pozycji Jordi Gené. Za nim znaleźli się Gabriele Tarquini, Robert Huff, Alain Menu i Yvan Muller. Na trzecim okrążeniu Tarquiniemu udało się wyprzedzić Gené i objął prowadzenie w wyścigu. Oboje zaczęli także powoli odjeżdżać kierowcom Chevroletów. Tymczasem jeden z nich - Robert Huff, utracił dwie pozycje na rzecz kolegów i zaczął czuć nacisk zbliżających się do niego Augusto Farfusa, Tiago Monteiro i Michela Nykjæra. Na ostatnim okrążeniu Yvan Muller próbował atakować swojego kolegę Alaina Menu przez co o mało się z nim nie zderzył, ale nie udało mu się zyskać pozycji. Także na ostatnim okrążeniu pecha miał Darryl O’Young, który pojechał zbyt szeroko na ostatnim zakręcie i został wyprzedzony przez Fredy’ego Bartha i Stefano D'Aste przez co spadł na ostatnią pozycję.
Wyścig wygrał Gabriele Tarquini, który ustanowił jednocześnie najszybszy czas okrążenia. Podium uzupełnili Jordi Gené i Alain Menu, który zdołał się obronić przed Yvanem Mullerem. Piąty był Robert Huff, który także nie dał się wyprzedzić Augusto Farfusowi. Najlepszy wśród debiutantów okazał się Michel Nykjær kończąc wyścig na 8 miejscu przed Norbertem Micheliszem. Punktowaną dziesiątkę zamknął Sergio Hernández jednocześnie, podobnie jak w pierwszym wyścigu, wygrywając i osiągając najlepszy czas okrążenia w klasie kierowców niezależnych, mimo nacisku Franza Engstlera w końcówce wyścigu. Na ostatniej, 16 pozycji, dojechał Darryl O’Young, jednak po wyścigu Fredy Barth został ukarany dodaniem 30 sekund do jego czasu za nierespektowanie sygnału trzech minut do startu do okrążenia formującego, w efekcie czego spadł za kierowcę z Hongkongu.

</doc>
<doc id="2195401" url="https://pl.wikipedia.org/wiki?curid=2195401" title="Mistrzostwa Świata FIBT 1999">
Mistrzostwa Świata FIBT 1999

Mistrzostwa Świata FIBT 1999 odbywały się w dniach 6 - 7 lutego 1999 w Cortina d’Ampezzo, gdzie odbyły się konkurencje bobslejowe, a w Altenbergu przeprowadzono konkurencje skeletonowe.
Bobsleje.
Dwójki.
Klasyfikacja końcowa po czterech ślizgach:

</doc>
<doc id="2195402" url="https://pl.wikipedia.org/wiki?curid=2195402" title="Elektrety foliowe">
Elektrety foliowe

Elektrety foliowe – elektrety z cienkich folii polimerowych, w których zgromadzono ładunki o dużej gęstości przez implantowanie ich z zewnętrznych źródeł.
Wytwarzanie elektretów foliowych.
Najprostszą metodą otrzymywania elektretów foliowych jest ładowanie folii w próżni wiązką elektronów o energiach rzędu kilkudziesięciu keV. Ładunek na powierzchni elektretu zależy od: czasu bombardowania, natężenia wiązki oraz od energii elektronów. Metodą tą można zgromadzić w dielektryku bardzo dużą gęstość ładunku; jedynym ograniczeniem gęstości są przebicia.
Elektrety foliowe o dużej gęstości ładunku uzyskać można wykorzystując wyładowanie koronowe w powietrzu. Powierzchnia dielektryka bombardowana jest elektronami oraz różnymi jonami ujemnymi. Elektrony wnikają do dielektryka na pewną głębokość, natomiast jony ujemne rekombinują, wywołując zmiany chemiczne na powierzchni dielektryka. Elektrety otrzymane w ten sposób mają dużą gęstość ładunku ujemnego stabilnego w czasie.
W tej metodzie folia dielektryka umieszczona zostaje pomiędzy elektrodami (w celu stabilizacji procesów przebiciowych jedna elektroda musi być elektrodą o dużym oporze), do których przyłożone jest duże napięcie elektryczne. Gęstość ładunku wytworzonego tą metodą zależy zarówno od czasu polaryzacji jak i od przyłożonego napięcia. Stabilność natomiast jest porównywalna do elektretów wytworzonych poprzez ładowanie elektronami.
Za pomocą metody cieczowej elektrety foliowe otrzymuje się poprzez przekazywanie ładunku do dielektryka z elektrody cieczowej o dużej przewodności elektrycznej. Na powierzchni folii gromadzi się ładunek o dużej gęstości, który następnie zostaje wprowadzony w głąb dielektryka w procesie starzenia. Otrzymuje się w ten sposób elektrety o dużej gęstości ładunku i dużej jego jednorodności.
Starzenie elektretów foliowych.
W procesie starzenia elektretów foliowych, poprzez wygrzanie elektretu, ładunek zgromadzony blisko powierzchni dielektryka można wprowadzić w jego głąb. Dzięki temu procesowi zmniejsza się efektywna gęstość powierzchniowa ładunku elektretu; ładunek pozostały wykazuje większą stabilność czasową. Jest to korzystne, gdyż elektrety wyprodukowane za pomocą tych czterech podstawowych metod mają napięcie rzędu 1000 V, a do zastosowań praktycznych potrzebne są elektrety o napięciu dziesięciokrotnie mniejszym.
Zastosowania.
Elektrety foliowe stosuje się w: mikrofonach elektretowych, przetwornikach elektroakustycznych i elektromechanicznych oraz w filtrach elektrostatycznych.

</doc>
<doc id="2195403" url="https://pl.wikipedia.org/wiki?curid=2195403" title="Bornstedt (Saksonia-Anhalt)">
Bornstedt (Saksonia-Anhalt)

Bornstedt – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195404" url="https://pl.wikipedia.org/wiki?curid=2195404" title="Deleted Scenes from the Cutting Room Floor">
Deleted Scenes from the Cutting Room Floor

Deleted Scenes from the Cutting Room Floor – debiutancki album holenderskiej wokalistki jazzowej Caro Emerald wydany w Polsce 13 września 2010 roku.
W Polsce album osiągnął status potrójnej platynowej płyty.
Lista utworów.
Utwór "A Night Like This" zadebiutował 6 sierpnia 2010 na Liście przebojów Programu Trzeciego i utrzymał się na niej przez 16 tygodni.

</doc>
<doc id="2195405" url="https://pl.wikipedia.org/wiki?curid=2195405" title="Turniej o Srebrny Kask 1991">
Turniej o Srebrny Kask 1991

Turniej o Srebrny Kask 1991 w sporcie żużlowym - coroczny turniej żużlowy organizowany przez Polski Związek Motorowy. Dwudziesty szósty finał odbywał się w Świętochłowicach i Opolu. Jacek Rempała wygrał dwudniowy turniej.

</doc>
<doc id="2195406" url="https://pl.wikipedia.org/wiki?curid=2195406" title="Świąteczny więzień">
Świąteczny więzień

Świąteczny więzień (ang. "Holiday in Handcuffs", 2007) – amerykański film telewizyjny przygotowywany przez stację ABC Family. Film znany jest też pod alternatywnym tytułem "Święta w kajdanach". Obraz reżyseruje Ron Underwood według scenariusza Sary Endsley. W Polsce wyświetlany za pośrednictwem kanału HBO oraz Ale Kino!.
Fabuła.
Trudie (Melissa Joan Hart) jest przytłoczona życiem i ciągłymi niepowodzeniami. Dodatkowo przed świętami rzuca ją chłopak, dlatego używając pistoletu zmusza Claya Martina (Mario López), aby ten udawał przed jej rodzicami narzeczonego.

</doc>
<doc id="2195407" url="https://pl.wikipedia.org/wiki?curid=2195407" title="Keangnam Hanoi Landmark Tower">
Keangnam Hanoi Landmark Tower

Keangnam Hanoi Landmark Tower – kompleks, w którym mieści się hotel, centrum handlowe oraz biura. Znajduje się w Hanoi na ulicy Phạm Hùng w dzielnicy Từ Liêm. Zbudowany został przez firmę Keangnam z Korei Południowej. Najwyższa wieża ma 70 pięter. Kompleks składa się z głównej wieży 345 metrów wysokości (70 pięter) oraz dwóch mniejszych mających 47 pięter. Całkowity koszt inwestycji to 1,05 miliardów USD.
Historia.
Budowę rozpoczęto w 2008 i ukończono w 2012 roku. Po ukończeniu budowy był to najwyższy budynek w Wietnamie. W głównej wieży na piętrach 12-46 są biura, na piętrach 48-60 apartamenty z obsługą, a na piętrach 62-70 hotel z pełną obsługą. Najwyższe 72 piętro zawiera obserwatorium z panoramicznym widokiem na Hanoi.
Budowę głównej wieży rozpoczęto od wbicia 980 pali o średnicy do dwóch metrów głęboko pod ziemią. Na fasadzie zamontowano okna z podwójnymi szybami, co daje wysoki poziom efektywności energetycznej. W szczytowym momencie na budowie pracowało 8000 osób.
Wydarzenia związane z budową.
Podczas budowy 21 i 22 lipca 2009 r. miały miejsce dwa wypadki, w których zginęło 4 pracowników.
1 sierpnia 2009 Sąd Rejonowy huyện Từ Liêm zaczął badać wypadki, które miały miejsce na budowie wieżowca w celu sprawdzenia, czy przestrzegano zasad bezpieczeństwa i higieny pracy.

</doc>
<doc id="2195410" url="https://pl.wikipedia.org/wiki?curid=2195410" title="Turniej o Srebrny Kask 1992">
Turniej o Srebrny Kask 1992

Turniej o Srebrny Kask 1992 w sporcie żużlowym - coroczny turniej żużlowy organizowany przez Polski Związek Motorowy. Dwudziesty siódmy finał odbywał się w Grudziądzu, gdzie Tomasz Gollob wygrał.
Finał.
Uwaga!: Robert Sawina zrezygnował z barażu o drugie miejsce (wystąpił w nim z kontuzjowaną ręką).

</doc>
<doc id="2195411" url="https://pl.wikipedia.org/wiki?curid=2195411" title="Liga Mistrzów ETTU">
Liga Mistrzów ETTU

Rozgrywki męskiej Ligi Mistrzów w tenisie stołowym zostały zainaugurowane w sezonie 1998/1999. Liga mistrzów tenisistów stołowych jest kontynuacją Pucharu Europy, który rozgrywany był od sezonu 1960/1961.
Od drugiej edycji edycji rozgrywek mecze są rozgrywane do 3 zwycięstw (w pierwszym sezonie do 4).

</doc>
<doc id="2195413" url="https://pl.wikipedia.org/wiki?curid=2195413" title="Mickaël Tavares">
Mickaël Tavares

Mickaël Zidro Tavares (ur. 25 października 1982 w Villeneuve-Saint-Georges) – senegalski piłkarz pochodzenia kabowerdeńskiego występujący na pozycji pomocnika w US Sénart-Moissy. Kuzyn Jacques’a Faty’ego i Ricardo Faty’ego.
Kariera klubowa.
Tavares seniorską karierę rozpoczynał w 1999 roku we francuskim klubie US Créteil-Lusitanos. W 2000 roku przeszedł do portugalskiej ekipy FC Alverca. Po 2 latach wrócił do Francji, gdzie został graczem amatorskiego SC Abbeville. W 2003 roku odszedł do rezerw zespołu FC Nantes. W 2005 roku przeniósł się do klubu Tours FC z Championnat National. W 2006 roku awansował z nim do Ligue 2. W Tours spędził jeszcze rok.
W 2007 roku Tavares odszedł do czeskiej Slavii Praga. W Gambrinus Lidze zadebiutował 5 sierpnia 2007 roku w wygranym 1:0 spotkaniu z Jabloncem. 2 marca 2008 roku w wygranym 2:0 pojedynku z zespołem SIAD Most strzelił pierwszego gola w Gambrinus Lidze. W tym samym roku zdobył z klubem mistrzostwo Czech. W Slavii spędził 1,5 roku.
W styczniu 2009 roku Tavares podpisał kontrakt z niemieckim Hamburgerem SV. W Bundeslidze pierwszy mecz zaliczył 22 lutego 2009 roku przeciwko Bayerowi 04 Leverkusen (2:1). W styczniu 2010 roku został wypożyczony do innego zespołu Bundesligi, 1. FC Nürnberg. W jego barwach, 7 marca 2010 roku w wygranym 3:2 spotkaniu z Bayer Leverkusen zdobył pierwszą bramkę w Bundeslidze. Latem 2010 roku Tavaresa wypożyczono do angielskiego Middlesbrough. Następnie grał w Fulham, RKC Waalwijk, FK Mladá Boleslav, Sydney FC i Central Coast Mariners. W 2017 przeszedł do US Sénart-Moissy.
Kariera reprezentacyjna.
W maju 2008 roku Tavares został powołany do kadry Republiki Zielonego Przylądka na towarzyski mecz z Luksemburgiem. Nie zagrał jednak w nim.
W 2009 roku zadebiutował w reprezentacji Senegalu.

</doc>
<doc id="2195415" url="https://pl.wikipedia.org/wiki?curid=2195415" title="Física o Química">
Física o Química

Física o Química – hiszpański serial, którego producentem jest Carlos Montero w reżyserii m.in.: Ignacio Mercero i Alejandro Bazzano, którego premiera za pośrednictwem kanału telewizyjnego Antena 3 miała miejsce 8 lutego 2008 r. Serial jak do tej pory nie był emitowany w Polsce.
Fabuła.
Serial opowiada o uczniach i ich nauczycielach hiszpańskiej szkoły "Zurbania". Serial porusza wiele wątków takich jak: Narkotyki, trójkąty seksualne, miłość i seks pomiędzy uczniami a nauczycielami, samobójstwa głównych bohaterów, choroby psychicznych i fizycznych, na które natykają się główni bohaterowie. Przez cały serial przewija bardzo wyraźny wątek gejowski.
Opinie.
Mimo iż serial szokuje i podejmuje bardzo odważne tematy otrzymał bardzo wysokie noty w rodzimej Hiszpanii jak i za granicą, co bezpośrednio przyczyniło się do międzynarodowego sukcesu serialu i kupno przez zagraniczne stacje.

</doc>
<doc id="2195416" url="https://pl.wikipedia.org/wiki?curid=2195416" title="Taidong (powiat)">
Taidong (powiat)

Taidong () – powiat we wschodniej części Tajwanu. W 2010 roku liczył 230 673 mieszkańców. Siedzibą powiatu jest miasto Taidong.
Symbole powiatu:
Podział administracyjny.
Powiat Taidong dzieli się na dwa miasta, dwie gminy miejskie i trzynaście gmin:

</doc>
<doc id="2195420" url="https://pl.wikipedia.org/wiki?curid=2195420" title="66 Dywizja Strzelecka (ZSRR)">
66 Dywizja Strzelecka (ZSRR)

66 Dywizja Strzelecka () – związek taktyczny piechoty Armii Czerwonej.
W czerwcu 1941 roku wchodziła w skład wojsk Frontu Dalekowschodniego.
Struktura organizacyjna.
W jej skład wchodziły: 
9 stycznia 1940 roku została pokonana przez wojska fińskie w czasie wojny zimowej.

</doc>
<doc id="2195422" url="https://pl.wikipedia.org/wiki?curid=2195422" title="Turniej o Srebrny Kask 1996">
Turniej o Srebrny Kask 1996

Turniej o Srebrny Kask 1996 – rozegrany w sezonie 1995 turniej żużlowy z cyklu rozgrywek o „Srebrny Kask”, w którym mogli uczestniczyć zawodnicy do 21. roku życia. W rozegranym w Zielonej Górze finale zwyciężył Wiesław Jaguś, który w dodatkowym biegu pokonał Piotra Protasiewicza. Trzecie miejsce zajął Rafał Dobrucki.

</doc>
<doc id="2195427" url="https://pl.wikipedia.org/wiki?curid=2195427" title="Hop (film)">
Hop (film)

Hop (ang. "Hop") – amerykański film familijny z 2011 roku.
Wersja polska.
Wersja polska: Start International Polska
Reżyseria: Anna Apostolakis-Gluzińska
Tekst polski: Marcin Bartkiewicz
Dźwięk i montaż: Sławomir Czwórnóg
Kierownictwo produkcji: Elżbieta Araszkiewicz
Wystąpili:
W pozostałych rolach:
Lektor: Miłogost Reczek

</doc>
<doc id="2195428" url="https://pl.wikipedia.org/wiki?curid=2195428" title="Strony">
Strony



</doc>
<doc id="2195429" url="https://pl.wikipedia.org/wiki?curid=2195429" title="Radio na Wizji">
Radio na Wizji



</doc>
<doc id="2195430" url="https://pl.wikipedia.org/wiki?curid=2195430" title="Radio na wizji">
Radio na wizji



</doc>
<doc id="2195431" url="https://pl.wikipedia.org/wiki?curid=2195431" title="Deme N’Diaye">
Deme N’Diaye

Deme N’Diaye (ur. 6 lutego 1985 w Dakarze) – senegalski piłkarz występujący na pozycji pomocnika.
Kariera klubowa.
N’Diaye seniorską karierę rozpoczynał w 2004 roku w klubie AS Douanes. Na początku 2006 roku przeszedł do portugalskiej Estreli Amadora. W Primeira Liga zadebiutował 28 stycznia 2006 roku w przegranym 0:2 pojedynku z Naval. 26 marca 2006 roku w przegranym 1:2 spotkaniu z FC Paços de Ferreira strzelił pierwszego gola w lidze portugalskiej. W 2009 roku w wyniku problemów finansowych spadł z zespołem do Liga de Honra. Wówczas odszedł z Estreli.
W 2009 roku N’Diaye przeniósł się do francuskiego AC Arles-Avignon z Ligue 2. W 2010 roku awansował z nim do Ligue 1. W tych rozgrywkach zadebiutował 7 sierpnia 2010 roku w przegranym 1:2 meczu z FC Sochaux-Montbéliard. W latach 2012-2016 grał w RC Lens.
Kariera reprezentacyjna.
W reprezentacji Senegalu N’Diaye zadebiutował w 2009 roku.

</doc>
<doc id="2195432" url="https://pl.wikipedia.org/wiki?curid=2195432" title="Bornstedt">
Bornstedt

Niemcy:

</doc>
<doc id="2195435" url="https://pl.wikipedia.org/wiki?curid=2195435" title="Yuji Naka">
Yuji Naka



</doc>
<doc id="2195436" url="https://pl.wikipedia.org/wiki?curid=2195436" title="Taoyuan">
Taoyuan

Taoyuan () – miasto na Tajwanie, jedno z sześciu miast wydzielonych Republiki Chińskiej. W 2014 roku liczyło 2 058 328 mieszkańców. Siedzibą miasta jest dzielnica Taoyuan.
Zostało utworzone 25 grudnia 2014 roku w wyniku przekształcenia powiatu Taoyuan w miasto wydzielone.
Podział administracyjny.
Miasto Taoyuan dzieli się na trzynaście dzielnic:

</doc>
<doc id="2195437" url="https://pl.wikipedia.org/wiki?curid=2195437" title="Drobna plamistość liści kukurydzy">
Drobna plamistość liści kukurydzy

Drobna plamistość liści kukurydzy lub antraknoza kukurydzy – grzybowa choroba roślin wywoływana przez workowca "Kabatiella zeae".
Występowanie i szkodliwość.
Po raz pierwszy w Polsce chorobę tę zaobserwowano w 1980 r. Obecnie występuje w całym kraju, ale najbardziej poraża rośliny w północnej i środkowej części kraju, natomiast w południowych częściach kraju pojawia się w nasileniu w lata wilgotne i chłodne. Na wystąpienie choroby oprócz warunków pogodowych ma wpływ uszkodzenie liści na skutek żerowania szkodników.
Infekcja sprzyja atakowaniu kukurydzy przez inne grzyby np. wywołujące zgorzel podstawy łodygi. Jeżeli choroba wystąpi wcześnie to kukurydza w sierpniu może już dojrzeć, co powoduje stratę plonu rzędu 10% oraz pogorszenie jakości np. sporządzanej z niej kiszonki.
Objawy.
Choroba atakuje liście, a w przypadku silnego porażenia również pochwy liściowe i liście okrywowe kolb. Początkowo choroba objawia się występowaniem na liściach małych i prześwitujących punkcików, następnie pojawiają się małe okrągłe lub owalne plamy (1–4 mm średnicy) o jasnobrunatnym pierścieniu i prześwitującą zewnętrzną obwódką. Później środek plamki wysycha, a jasnobrunatny pierścień zmienia kolor na czerwonobrunatny. Początkowo plamy na liściu są pojedyncze, ale szybko rozprzestrzeniają się zajmując całą powierzchnię. Przy silnym porażeniu następuje przedwczesne zamieranie liści, a czasami nawet całych roślin.
Epidemiologia.
Zarodniki wywołujące chorobę zimują na ziarnie i resztkach pożniwnych. Wiosną tworzą na nich acerwulusy, w których powstają zarodniki konidialne. Rozprzestrzeniają się w czasie wilgotnej pogody zakażając siewki młodej kukurydzy. Okres inkubacji trwa 7-10 dni.
Zwalczanie.
Zwalczanie antraknozy polega na zaprawianiu ziarna siewnego, zaorywaniu resztek pożniwnych, przestrzeganie 4-letnich przerw w uprawie kukurydzy na tym samym polu oraz stosowaniu fungicydów.

</doc>
<doc id="2195438" url="https://pl.wikipedia.org/wiki?curid=2195438" title="Salwator Lilli">
Salwator Lilli

Salwator Lilli, również Salwator z Cappadocii lub Salwator Lilli i towarzysze, wł. "Salvatore Lilli" (ur. 19 czerwca 1853 w Cappadocii we Włoszech, zm. 22 listopada 1895 w Mujuk-Dersi w Armenii) – włoski franciszkanin (OFM), misjonarz, męczennik chrześcijański, błogosławiony Kościoła rzymskokatolickiego, katolickiego obrządku ormiańskiego i Apostolskiego Kościoła ormiańskiego.
Urodził się w chrześcijańskiej rodzinie. Był synem Vincenza i Annunziaty Lilli. Wstąpił do zakonu w 1870 roku, a 16 kwietnia 1878 roku przyjął święcenia kapłańskie. Został wysłany na misję do Jerozolimy, a następnie w 1880 roku do Armenii. 22 listopada 1895 roku wraz z siedmioma towarzyszami Ormianami poniósł śmierć męczeńską za odmowę przejścia na islam. Razem z Salwatorem zginęli jego parafianie:
Wszyscy zostali beatyfikowani 3 października 1982 roku przez Jana Pawła II.
Ich wspomnienie liturgiczne obchodzone jest 19, 22 lub 23 listopada (u franciszkanów).

</doc>
<doc id="2195439" url="https://pl.wikipedia.org/wiki?curid=2195439" title="Guillermo Pérez">
Guillermo Pérez

Guillermo Pérez Sandoval (ur. 14 października 1979 w Uruapan) – meksykański zawodnik w taekwondo, mistrz olimpijski, wicemistrz świata.
Jeden raz startował w igrzyskach olimpijskich. W 2008 roku w Pekinie zdobył złoty medal olimpijski w kategorii wagowej do 58 kg, a rok wcześniej wicemistrzostwo świata w Pekinie w kategorii do 58 kg.
Zwycięzca igrzysk panamerykańskich w 2003 roku.

</doc>
<doc id="2195449" url="https://pl.wikipedia.org/wiki?curid=2195449" title="Katowice Piotrowice (przystanek kolejowy)">
Katowice Piotrowice (przystanek kolejowy)



</doc>
<doc id="2195450" url="https://pl.wikipedia.org/wiki?curid=2195450" title="Yilan (powiat)">
Yilan (powiat)

Yilan () – powiat w północno-wschodniej części Tajwanu. W 2010 roku liczył 460 486 mieszkańców. Siedzibą powiatu jest miasto Yilan.
Symbole powiatu:
Podział administracyjny.
Powiat Yilan dzieli się na jedno miasto, trzy gminy miejskie i osiem gmin:

</doc>
<doc id="2195451" url="https://pl.wikipedia.org/wiki?curid=2195451" title="Spartak Kalinin">
Spartak Kalinin



</doc>
<doc id="2195453" url="https://pl.wikipedia.org/wiki?curid=2195453" title="67 Dywizja Strzelecka (ZSRR)">
67 Dywizja Strzelecka (ZSRR)

67 Dywizja Strzelecka () – związek taktyczny piechoty Armii Czerwonej.
Sformowana w 1923 roku brygady milicyjnej Leningradzkiego Okręgu Wojskowego jako 20 Dywizja Strzelecka obrony Terytorialnej. 21 maja 1936 roku przemianowana na 67 DS. W czerwcu 1941 roku wchodziła w skład 27 Armii Okręgu Bałtyckiego. Rozformowana 19 IX 1941.
Powtórnie sformowana we wrześniu 1941 roku. W 1957 roku przeformowana na 116 Dywizję Zmechanizowaną.

</doc>
<doc id="2195454" url="https://pl.wikipedia.org/wiki?curid=2195454" title="Zofia Sykulska">
Zofia Sykulska

Zofia Maria Sykulska (ur. 18 maja 1921 w Łodzi, zm. 12 sierpnia 1972) – polska uczona, doktor habilitowany nauk farmaceutycznych, docent Akademii Medycznej w Łodzi.
Życiorys.
W rodzinnej Łodzi ukończyła szkołę powszechną i średnią (Gimnazjum Miklaszewskiej), a po latach również studia, chociaż rozpoczęła je w 1938 w Warszawie. Okres okupacji przepracowała w łódzkich aptekach. Po wojnie kontynuowała pracę zawodową, jak również wznowiła studia, dyplom Wydziału Farmaceutycznego Uniwersytetu Łódzkiego otrzymując 12 listopada 1952. Od 1 listopada 1951 zatrudniona była na Akademii Medycznej w Łodzi, kolejno w Zakładzie Chemii Farmaceutycznej i Zakładzie Farmacji Stosowanej. W czerwcu 1962 uzyskała dyplom doktora farmacji, w czerwcu 1968 habilitowała się. Od 1 lipca 1969 była docentem na łódzkiej Akademii Medycznej.
Należała do cenionych specjalistów w dziedzinie farmacji stosowanej, o sławie tak krajowej, jak i zagranicznej; proponowano jej objęcie katedry w jednym z państw afrykańskich oraz kierownictwo Zakładu Farmacji Stosowanej warszawskiej Akademii Medycznej. Z żadnej z tych propozycji nie skorzystała. Zmarła 12 sierpnia 1972.

</doc>
<doc id="2195455" url="https://pl.wikipedia.org/wiki?curid=2195455" title="Piotr Sobieski">
Piotr Sobieski

Piotr Sobieski (ur. ok. 1460, zm. po 1508) – polski szlachcic, właściciel Lęda.
Życiorys.
Piotr Sobieski był najmłodszym dzieckiem protoplasty rodu Mikołaja Sobieskiego i jego bliżej nieznanej żony Jadwigi. Po śmierci ojca odziedziczył po nim wieś Lędo. Wkrótce potem poślubił nieznaną z imienia dziedziczkę wsi Bychawka. Mieli dwóch synów: Piotra i Pawła. Piotr Sobieski zmarł po 1508 r.

</doc>
<doc id="2195456" url="https://pl.wikipedia.org/wiki?curid=2195456" title="Korwety typu Castle">
Korwety typu Castle

Korwety typu Castle – typ czterdziestu czterech brytyjskich korwet z okresu II wojny światowej, zbudowanych w latach 1943-1945 dla Royal Navy. Dwanaście okrętów przed ukończeniem budowy zostało przekazanych Royal Canadian Navy, a jeden Norweskiej Królewskiej Marynarce Wojennej.
Okręty typu "Castle" opracowano korzystając z doświadczeń z początkowej fazy wojny, jako większą i ulepszoną wersję korwet typu "Flower". Podstawowym zadaniem korwet "Castle" było eskortowanie konwojów na Oceanie Atlantyckim, a w szczególności ochrona przed atakami niemieckich U-Bootów.
Trzy okręty zostały utracone w wyniku działań wojennych – HMS "Hurst Castle" (storpedowany przez U-482), HMS "Denbigh Castle" (storpedowany przez U-992, uznany za bezpowrotnie stracony) oraz KNM "Tunsberg Castle" (na minach). Pozostałe okręty wycofano ze służby w Royal Canadian Navy w latach 1945-1946, a w Royal Navy w latach 1955-1961. Po zakończeniu służby wiele okrętów zostało przekształconych w jednostki pomocnicze oraz cywilne.

</doc>
<doc id="2195457" url="https://pl.wikipedia.org/wiki?curid=2195457" title="Son Tae-jin">
Son Tae-jin

Son Tae-jin (kor. 손태진, ur. 5 maja 1988 w Kyŏngsan) – południowokoreański zawodnik w taekwondo, mistrz olimpijski.
Jeden raz startował w igrzyskach olimpijskich. W 2008 roku w Pekinie zdobył złoty medal olimpijski w kategorii wagowej do 68 kg.

</doc>
<doc id="2195458" url="https://pl.wikipedia.org/wiki?curid=2195458" title="Tae-Jin Son">
Tae-Jin Son



</doc>
<doc id="2195461" url="https://pl.wikipedia.org/wiki?curid=2195461" title="Kasejovice">
Kasejovice

Kasejovice − miasto w Czechach, w kraju pilzneńskim. W 2016r. miasto to zamieszkiwało 1269 osób.

</doc>
<doc id="2195462" url="https://pl.wikipedia.org/wiki?curid=2195462" title="React">
React

React – singiel grupy muzycznej Onyx. Gościnnie występuje nieznany w tamtym czasie raper, 50 Cent.

</doc>
<doc id="2195464" url="https://pl.wikipedia.org/wiki?curid=2195464" title="Baku Cup">
Baku Cup

Baku Cup – kobiecy turniej tenisowy kategorii WTA International Series zaliczany do cyklu WTA Tour. Rozgrywany na kortach twardych w Baku, w Azerbejdżanie, od 2011 do 2015 roku.

</doc>
<doc id="2195465" url="https://pl.wikipedia.org/wiki?curid=2195465" title="Ściana szczelinowa">
Ściana szczelinowa

Ściana szczelinowa – system konstrukcyjny używany najczęściej w trakcie wykonywania posadowienia obiektu budowlanego oraz wykonywania głębokich wykopów.
Zastosowanie.
Metoda ta ma zastosowanie przy obudowaniu głębokich wykopów, z uwagi na dużą sztywność oraz możliwość wykorzystania ich zarówno jako ściany podziemia oraz fundament budynku. Wykonuje się je do głębokości nawet do 100 m. Metoda ta polega na wypełnieniu betonem wąskoprzestrzennego wykopu (najczęściej 600-800 mm szerokości), w którym uprzednio umieszczono zbrojenie. Podczas pogłębiania wykopu oraz w trakcie betonowania, wewnątrz wykopu pozostaje zawiesina bentonitowa stabilizująca krawędzie zewnętrzne. Podawany beton od dna wykopu stopniowo wypiera bentonit.
Ściana szczelinowa ma za zadanie spełnić trzy podstawowe funkcje:
Zalety ścian szczelinowych to przede wszystkim:
Historia.
Najstarsze próby dotyczące możliwości wykorzystania w budownictwie tej technologii datowane są w okolicach roku 1948, a pierwsze zastosowanie tej metody nastąpiło w trakcie budowy metra w Mediolanie w latach 50. Według innych źródeł, pierwsza ściana szczelinowa została wykonana we Francji w 1955 roku. Ówcześnie znaną metodą prowadzenia wykopu szczelinowego była metoda przeciwprądu: wykop był wypełniany płuczką, odspojenie gruntu następowało przy pomocy dłutującego lub obrotowego ostrza, urobek wynoszony był płuczką na tyle szybko, że mijał prowadnice wiertnicy. W tym czasie chwytaki na linach miały bardzo małą wydajność kopania oraz były niesterowne, co ograniczało ich zastosowanie do płytkich wykopów. W latach 60. opracowano nowe narzędzie, znacznie lepiej dostosowane do prowadzenia tego typu wykopów: chwytak na kolumnie. Dzięki tej metodzie, możliwe stało się wykonywanie wykopów do głębokości 65 m. z bardzo małymi odchyleniami. Dalsze udoskonalanie sprzętu budowlanego w latach siedemdziesiątych i później pozwoliło na wykonywanie wykopów o głębokości do 100 m. i prowadzenie wykopu z bardzo dużą dokładnością (kilku promili) oraz osiąganie wysokiej wydajności.
Technologia.
Ściana szczelinowa, to ściana wykonana z żelbetu, formowana w szczelinie wykopanej w gruncie. Wykonanie ściany szczelinowej obejmuje prace przygotowawcze, wykonanie murków prowadzących, głębienie szczeliny w osłonie zawiesiny iłowej, wstawienie elementów rozdzielczych i zbrojenia a następnie betonowanie oraz prace wykończeniowe.
Wyróżniamy następujące rodzaje wykonywania ścian szczelinowych:

</doc>
<doc id="2195468" url="https://pl.wikipedia.org/wiki?curid=2195468" title="Front Rewolucyjny Antyfaszystowski i Patriotyczny">
Front Rewolucyjny Antyfaszystowski i Patriotyczny

Front Rewolucyjny Antyfaszystowski i Patriotyczny (, FRAP) – hiszpańska partyzantka miejska.
Historia.
Utworzony w 1973 roku przez aktywistów Komunistycznej Partii Hiszpanii (Marksistowsko–Leninowskiej). Prowadził działalność zbrojną obejmującą zamachy bombowe i napady na banki. Celem ataków byli głównie członkowie służb bezpieczeństwa. W 1976 roku na skutek sporu ideologicznego grupa uległa podziałowi. FRAP zaprzestał działalności na początku lat 80.
Ideologia.
Była to formacja maoistowska. Początkowo celem Frontu było obalenie reżimu Francisco Franco. W jego miejsce miała powstać „ludowo–demokratyczna i federacyjna republika“. W programie FRAP żywe były też wątki antyimperialistyczne i antyamerykańskie.

</doc>
<doc id="2195471" url="https://pl.wikipedia.org/wiki?curid=2195471" title="Pomoc środowiskowa">
Pomoc środowiskowa

Pomoc środowiskowa - jest to pomoc pieniężna i niepieniężna przyznawana osobom mającym problemy z samodzielnym funkcjonowaniem w środowisku.
&lt;br&gt;Pomoc ta obejmuje:

</doc>
<doc id="2195472" url="https://pl.wikipedia.org/wiki?curid=2195472" title="Hergisdorf">
Hergisdorf

Hergisdorf – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195474" url="https://pl.wikipedia.org/wiki?curid=2195474" title="Stanisław Śmitkowski">
Stanisław Śmitkowski

Stanisław Śmitkowski (ur. 13 listopada 1944 w Krakowie) – polski lekkoatleta długodystansowiec.
Na mistrzostwach Europy w 1969 w Atenach odpadł w eliminacjach biegu na 3000 metrów z przeszkodami.
Był mistrzem Polski na 3000 m z przeszkodami w 1968 i 1972, wicemistrzem w 1969, a także brązowym medalistą w 1967. Zdobył również brązowe medale w biegu przełajowym w 1969 (na 8 km) i w 1973 (na 6 km).
W latach 1967-1973 startował w czterech meczach reprezentacji Polski w biegu na 3000 m z przeszkodami, bez zwycięstw indywidualnych.
Rekordy życiowe:
Był zawodnikiem Oleśniczanki. Prowadzi pasiekę "Śmitek" w Oleśnicy.

</doc>
<doc id="2195476" url="https://pl.wikipedia.org/wiki?curid=2195476" title="Shuji Hayakawa">
Shuji Hayakawa



</doc>
<doc id="2195477" url="https://pl.wikipedia.org/wiki?curid=2195477" title="Klostermansfeld">
Klostermansfeld

Klostermansfeld – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195478" url="https://pl.wikipedia.org/wiki?curid=2195478" title="Ledvice">
Ledvice

Ledvice − miasto w Czechach, w kraju usteckim.
W 2016 r. miasto zamieszkiwało 546 osób.

</doc>
<doc id="2195479" url="https://pl.wikipedia.org/wiki?curid=2195479" title="Takehiko Ito">
Takehiko Ito



</doc>
<doc id="2195481" url="https://pl.wikipedia.org/wiki?curid=2195481" title="Wimmelburg">
Wimmelburg

Wimmelburg – gmina w Niemczech, w kraju związkowym Saksonia-Anhalt, w powiecie Mansfeld-Südharz, wchodzi w skład gminy związkowej Mansfelder Grund-Helbra.

</doc>
<doc id="2195484" url="https://pl.wikipedia.org/wiki?curid=2195484" title="Mistrzostwa Świata w Wioślarstwie 2008 - dwójka bez sternika wagi lekkiej mężczyzn">
Mistrzostwa Świata w Wioślarstwie 2008 - dwójka bez sternika wagi lekkiej mężczyzn

Dwójka bez sternika wagi lekkiej mężczyzn (LM2-) – konkurencja rozgrywana podczas Mistrzostw Świata w Wioślarstwie 2008 w Linz między 22 a 27 lipca.

</doc>
<doc id="2195485" url="https://pl.wikipedia.org/wiki?curid=2195485" title="Seiichiro Tarui">
Seiichiro Tarui



</doc>
<doc id="2195488" url="https://pl.wikipedia.org/wiki?curid=2195488" title="Wiktor Tierientjew">
Wiktor Tierientjew

Wiktor Wasiljewicz Tierientjew, ros. Виктор Васильевич Терентьев (ur. 16 grudnia 1924 w Moskwie, zm. 14 lutego 2002 w Moskwie) – rosyjski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Miasokombinat Moskwa. W 1943 rozpoczął karierę piłkarską w drużynie Dinamo Iwanowo. W 1944 próbował swoich sił w Dinamo Moskwa, ale powrócił do Dinamo Iwanowo. W 1946 bronił barw Miasokombinata Moskwa, a w 1947 Piszczewika Moskwa. Na początku 1948 został piłkarzem Spartaka Moskwa. W 1953 rozegrał tylko 4 mecze w składzie Spartaka, a potem występował w drugoligowym Spartak Kalinin. Na początku 1954 przeszedł do Dynama Kijów, w którym występował przez 4 lata. W 1958 zakończył karierę piłkarską w Metałurhu Zaporoże.
Kariera trenerska.
Po zakończeniu kariery zawodniczej rozpoczął pracę trenerską. W latach 1959-1970 pracował w sztabie szkoleniowym Dynama Kijów, a od stycznia do lipca 1963 nawet prowadził kijowski klub. Potem prowadził Metalist Charków i Dinamo Briańsk. W latach 1975-1976 pracował w zarządzie Dobrowolnego Sportowego Towarzystwa Dinamo. Potem pomagał trenować Dinamo Moskwa, po czym powrócił do zarządu DST Dinama. W latach 1982-1984 prowadził podmoskiewskich klub Dinamo Kaszyra. Od 1987 pracował w Szkole Piłkarskiej Dinamo Moskwa. 14 lutego 2002 zmarł w wieku 78 lat.

</doc>
<doc id="2195489" url="https://pl.wikipedia.org/wiki?curid=2195489" title="Tomoaki Makino">
Tomoaki Makino

 − japoński piłkarz występujący na pozycji obrońcy, reprezentant kraju i obecnie zawodnik klubu Urawa Red Diamonds.
Kariera klubowa.
Jest wychowankiem klubu Sanfrecce Hiroszima. Do kadry pierwszego zespołu dołączył w 2006 roku. W sumie dla Sanfrecce rozegrał 127 meczów ligowych, w których zdobył 20 bramek. W styczniu 2011 przeszedł na zasadzie wolnego transferu do klubu z Zagłębia Ruhry, 1. FC Köln. W Bundeslidze zadebiutował 29 stycznia 2011 roku w meczu z FC St. Pauli (0:3). W lecie 2012 roku został wypożyczony do Urawa Red Diamonds. Po zakończeniu wypożyczenia włodarze Urawy zdecydowali się na transfer definitywny.
Kariera reprezentacyjna.
Makino grał w młodzieżowych reprezentacjach kraju w kategoriach: U-17, U-18, U-19 i U-20. Brał udział w młodzieżowych mistrzostwach Azji, gdzie młodzi Japończycy zajęli drugie miejsce, oraz na Mistrzostwach Świata U-20, które w 2007 roku były rozegrane w Kanadzie. W 2010 roku zadebiutował w seniorskiej reprezentacji Japonii. W 2011 roku został powołany do japońskiej kadry na Puchar Azji rozgrywany w Katarze. Nie zagrał jednak żadnego meczu na tym turnieju.

</doc>
<doc id="2195490" url="https://pl.wikipedia.org/wiki?curid=2195490" title="Wymiar sprawiedliwości w Polsce">
Wymiar sprawiedliwości w Polsce

Wymiar sprawiedliwości w Polsce – wymiar sprawiedliwości w Polsce sprawują sądy: Sąd Najwyższy, sądy powszechne, sądy administracyjne oraz sądy wojskowe (art. 175 ust. 1 Konstytucji Rzeczypospolitej Polskiej). Ponadto na czas wojny konstytucja dopuszcza powołanie sądów wyjątkowych lub ustanowienie trybu doraźnego. Postępowanie sądowe jest przynajmniej dwuinstancyjne.
W języku potocznym oraz w mediach do organów wymiaru sprawiedliwości niekiedy zalicza się błędnie Trybunał Konstytucyjny i Trybunał Stanu (stanowią one organy władzy sądowniczej, ale nie wymiaru sprawiedliwości), a także prokuraturę i Służbę Więzienną, tymczasem prokurator (nie: prokuratura) jest organem ścigania, podczas gdy Służba Więzienna będąca jedną ze służb mundurowych należy do organów ochrony bezpieczeństwa i porządku publicznego (podobnie jak na przykład organy Policji); w tym drugim przypadku resort sprawiedliwości sam przyczynił się niestety do pogłębienia chaosu terminologicznego, przemianowując uczelnię mundurową działającą w ramach tej służby na Szkołę Wyższą Wymiaru Sprawiedliwości.
Od 2015 polski wymiar sprawiedliwości znajduje się w fazie głębokich, kontrowersyjnych zmian, realizowanych przez partię Prawo i Sprawiedliwość i jej sojuszników, czego elementami są m.in. kryzys wokół Trybunału Konstytucyjnego oraz kryzys wokół Sądu Najwyższego w Polsce.
Ustrój wymiaru sprawiedliwości.
Podstawy prawne.
Podstawowymi ustawami, które normują ustrój organów wymiaru sprawiedliwości w Polsce, są:
Ustawy poświęcone głównie unormowaniom dotyczącym niektórych szczególnych struktur w ramach wymiaru sprawiedliwości, jego funkcjonowania, a także jego pomocniczych organów lub stanowisk funkcyjnych to:
Sąd Najwyższy.
Sąd Najwyższy jest organem nadzorczym wobec sądów powszechnych i wojskowych. Na jego czele stoi Pierwszy Prezes Sądu Najwyższego, powoływany na sześcioletnią kadencję przez Prezydenta Rzeczypospolitej, spośród kandydatów przedstawionych przez Zgromadzenie Ogólne Sędziów Sądu Najwyższego. Sąd podzielony jest na pięć izb: Cywilną, Karną, Pracy i Ubezpieczeń Społecznych, Kontroli Nadzwyczajnej i Spraw Publicznych oraz Odpowiedzialności Zawodowej. Oprócz Zgromadzenia Ogólnego drugim organem samorządu sędziowskiego jest Kolegium Sądu Najwyższego.
Sądownictwo powszechne.
Sądownictwo powszechne jest trójszczeblowe. Na jego strukturę składają się sądy rejonowe, okręgowe i apelacyjne. Sądy powszechne orzekają w zakresie prawa karnego, cywilnego, pracy, gospodarczego i rodzinnego. Do 2001 istniały także kolegia ds. wykroczeń, jednak Konstytucja zniosła ich funkcjonowanie.
Sądownictwo wojskowe.
Sądy wojskowe są sądami karnymi, orzekającymi przede wszystkim w sprawach przestępstw popełnianych przez żołnierzy czynnej służby wojskowej. Strukturę sądownictwa wojskowego stanowią sądy garnizonowe i wojskowe sądy okręgowe. Jako II instancja lub sąd kasacyjny występuje Izba Wojskowa Sądu Najwyższego.
Sądownictwo administracyjne.
Sądownictwo administracyjne istniało już w II Rzeczypospolitej, zniesiono je jednak po II wojnie światowej. Jego stopniowe przywracanie rozpoczęło się w 1980, wraz z utworzeniem Naczelnego Sądu Administracyjnego. Obecna Konstytucja wprowadziła zasadę dwuinstancyjności, co zaowocowało utworzeniem wojewódzkich sądów administracyjnych orzekających w I instancji. Sądy administracyjne zajmują się kontrolą legalności decyzji administracyjnych zarówno wobec władzy rządowej, jak i samorządowej. Prezesa NSA powołuje Prezydent na sześcioletnią kadencję, spośród kandydatów wskazanych przez Zgromadzenie Ogólne Sędziów Naczelnego Sądu Administracyjnego.
Sędziowie.
Sędziów powołuje Prezydent na wniosek Krajowej Rady Sądownictwa, na czas nieokreślony. Nie mogą należeć do partii politycznych ani związków zawodowych, są niezawiśli, podlegają wyłącznie Konstytucji oraz ustawom. Przysługuje im immunitet oraz nietykalność osobista. Sędziowie są też nieusuwalni, a złożenie ich z urzędu lub zawieszenie wymaga orzeczenia sądu. Udział pozostałych obywateli w wymiarze sprawiedliwości określony jest ustawowo i sprowadza się do stosowania systemu sądu ławniczego w I instancji w sądach powszechnych i wojskowych.
W 2010 w Polsce było 10 322 sędziów.
Krajowa Rada Sądownictwa.
Krajowa Rada Sądownictwa jest organem powołanym w celu ochrony niezależności sądów i niezawisłości sędziów. Składa wnioski do Prezydenta o powoływanie sędziów. Ma prawo występowania do Trybunału Konstytucyjnego w sprawach zgodności aktów normatywnych z ustawą zasadniczą w zakresie dotyczącym sądownictwa. W skład Krajowej Rady Sądownictwa wchodzą: Pierwszy Prezes Sądu Najwyższego, Minister Sprawiedliwości, Prezes Naczelnego Sądu Administracyjnego, osoba powoływana przez Prezydenta, 15 sędziów Sądu Najwyższego, sądów powszechnych, administracyjnych i wojskowych, czterech posłów i dwóch senatorów. Kadencja członków wybranych trwa cztery lata. Przewodniczący i dwóch jego zastępców wybierani są spośród członków Rady.
Problemy wymiaru sprawiedliwości w Polsce.
Główne zarzuty.
Polskiemu wymiarowi sprawiedliwości zarzuca się brak rozliczeń z PRL (dyspozycyjni sędziowie, mordy sądowe), przywiązanie do przepisu ("lex") zamiast prawa ("ius"), brak jawności, nadużywanie tymczasowego aresztowania, stosowanie tzw. aresztu wydobywczego, słabe przygotowanie w sprawach gospodarczych, nepotyzm, nieskuteczność postępowań dyscyplinarnych, kupowanie przedterminowych zwolnień z więzienia oraz bałagan organizacyjny, z gubieniem materiału dowodowego włącznie, bardzo długie okresy oczekiwania na opinie biegłych, tuszowanie błędów, brak proporcjonalności w stosowaniu środków przymusu i wysokie koszty funkcjonowania.
Nasilenie krytyki funkcjonowania wymiaru sprawiedliwości nastąpiło po aferze Amber Gold – w sprawie tej wypowiadali się m.in. były minister sprawiedliwości Jarosław Gowin, były prokurator krajowy Kazimierz Olejnik oraz sędzia Trybunału Konstytucyjnego w stanie spoczynku Jerzy Stępień. W wyniku lustracji w sądzie rejonowym, który tę sprawę prowadził, wskazano liczne naruszenia przepisów i nakazano kontrolę wyroków w sprawach karnych w sądach podlegających apelacji gdańskiej wydanych do roku wstecz. Prokuratura Generalna stwierdziła, że na 146 śledztw, w których klienci skarżyli się na oszustwa parabanków, 60 śledztw zostało umorzonych bezpodstawnie.
Wśród wyroków Europejskiego Trybunału Praw Człowieka wydawanych przeciwko Polsce wskutek skarg obywateli poszkodowanych przez polski wymiar sprawiedliwości dominuje nadal przewlekłość postępowań sądowych oraz administracyjnosądowych (375 wyroków) oraz przewlekłość aresztów tymczasowych (180 wyroków). Te dwie grupy stanowią łącznie 64% skarg składanych do ETPC przez obywateli polskich. Według raportu MSZ o wykonaniu wyroków ETPC w obu przypadkach do Trybunału nadal napływają skargi dotyczące tej tematyki, co świadczy o tym, że niezgodne z Konwencją Praw Człowieka praktyki nadal w polskim sądownictwie występują pomimo działań podejmowanych przez Ministerstwo Sprawiedliwości.
Dyspozycyjność organów ścigania i wymiaru sprawiedliwości.
Przy okazji procesów związanych z aferą Orlenu sąd skazujący Zbigniewa Siemiątkowskiego wskazał na usłużną wobec UOP postawę prokuratury oraz skoordynowane, pozaprawne działanie UOP i kancelarii premiera Leszka Millera. Podobne zjawiska opisało Ministerstwo Finansów w wydanej w 2006 "Białej księdze JTT i Optimus SA".
Na patologiczne postępowanie prokuratorów, którzy „stawiali zarzuty bez dowodów lub nawet wbrew nim”, wskazywano także w sprawach sędziów Zbigniewa Wielkanowskiego i Andrzeja Hurasa, Lecha Grobelnego, Janusza Szlanty, Władysława Jamrożego, Grzegorza Wieczerzaka, Romana Kluski, Emila Wąsacza, Jana Widackiego, Andrzeja Leppera oraz Romualda Szeremietiewa. Wszyscy wymienieni zostali ostatecznie oczyszczeni z zarzutów, część z nich dostała później odszkodowania za niesłuszne aresztowanie.
W 2012 dziennikarz Paweł Miter podający się za pracownika KPRM zadzwonił do sędziego Ryszarda Milewskiego, prezesa sądu prowadzącego sprawę Amber Gold. W rozmowie Milewski wykazywał daleko idącą dyspozycyjność, oferując m.in. przyspieszenie postępowania oraz wyznaczanie terminów rozpraw zgodnie z bieżącym zapotrzebowaniem politycznym ze strony domniemanego przedstawiciela rządu. W rezultacie postępowania dyscyplinarnego, decyzją Sądu Najwyższego, Milewski został przeniesiony do Białegostoku za „naruszenie zasady niezależności sądów oraz uchybienie godności sędziego”.
Przewlekłość postępowań.
Głównym problemem wymiaru sprawiedliwości w Polsce jest jego niewydolność przejawiająca się w przewlekłości postępowań, przy czym jakość usług sądowniczych jest bardzo nierówna i znacząco odbiega od siebie w poszczególnych sądach. Przewlekłość jako główny problem polskiego sądownictwa jest wskazywana w szeregu raportów organizacji rządowych i pozarządowych – Forum Obywatelskiego Rozwoju, Narodowy Bank Polski, Ease of Doing Business Index. Przykłady:
Opóźnienia i przewlekłość występują zarówno po stronie sądów, jak i prokuratury. Bezczynność ta jest często uznawana za bezprawną przez organy wyższej instancji.
Według Trybunału Konstytucyjnego (2011) i ministra sprawiedliwości (2014) postępowanie cywilne w Polsce jest "kosztowne i długotrwałe". W sądach cywilnych w 2010 było ok. 915 tys. spraw zaległych z przeszłych lat, a ponad 2,2 tys. spraw trwało ponad 8 lat (niektóre kilkanaście). W wielu głośnych procesach monitorowanych przez media prawomocne wyroki były wydawane po kilkunastu latach (Władysław Jamroży, Grzegorz Wieczerzak, Emil Wąsacz, menedżerowie Stoczni Szczecińskiej, syndyk Stoczni Gdańskiej).
Przewlekłość postępowań sądowych oraz nadmierne przedłużanie tymczasowego aresztowania zostały wskazane jako istotne słabości polskiego wymiaru sprawiedliwości w raporcie na temat praw człowieka amerykańskiego Departamentu Stanu.
Według środowiska sędziowskiego główne przyczyny niewydolności sądów to bardzo szeroka kognicja oraz archaiczne, zbiurokratyzowane i nadmiernie rozbudowane procedury, które wymuszają na sędziach na przykład przesłuchiwanie kilkuset nic nie wnoszących do sprawy świadków (takiego wymogu jednak nie ma w przepisach) czy też odczytywanie setek tomów akt jeśli takie jest życzenie oskarżonego. Innym problemem są funkcjonujące na zasadzie prawa powielaczowego zarządzenia określające np. minimalną liczbę spraw na wokandzie w ciągu dnia – co skutkuje wyznaczaniem terminów rozpraw co kilka miesięcy i rozciąganiem nawet bardzo prostych spraw na wiele miesięcy lub lat. Zarządzanie przebiegiem postępowań sądowych przypomina gospodarkę nakazowo-rozdzielczą, opartą o wydawane "ad hoc" zarządzenia, często wzajemnie sprzeczne, i nie podlega żadnej systemowej optymalizacji procesowej.
Według Ministerstwa Sprawiedliwości problemem jest też kulturowe przyzwyczajenie do tradycyjnego obiegu dokumentów oraz biurokratyczne nawyki – przywiązanie do papierowej postaci dokumentów, pieczęci, odręcznych podpisów. Mimo że często nie mają one oparcia w przepisach prawa, to są stosowane, co negatywnie wpływa na szybkość obiegu dokumentów.
W badaniu CBOS z 2013 negatywnie swoje kontakty z wymiarem sprawiedliwości oceniało 48% badanych, przy czym najwięcej pretensji (51%) dotyczyło właśnie przewlekłości postępowań i opieszałości sądów. Następny w kolejności zarzut, jakim były niezadowalające rozstrzygnięcia, wskazało zaledwie 14%. 72% deklaruje większe zaufanie do wyroków Europejskiego Trybunału Praw Człowieka, tylko 14% bardziej ufa sądom polskim.
W 2013 FOR opublikował raport "Sądy na wokandzie", w którym skupił się na przejrzystości działania i wydajności pracy sądów. Z raportu wynika, że średni czas postępowania sądowego w Polsce wynosi 4,2 roku (w 2008 – 3,8) przy czym 8,6% spraw toczy się powyżej roku. W analizowanym okresie (2008-2012) miał miejsce stały wzrost ilości spraw napływających do sądów. Z wnioskami z raportu (który zawierał również ranking konkretnych sądów) polemizowało środowisko sędziowskie.
W 2014 Rzecznik Praw Obywatelskich po raz kolejny zwrócił uwagę na powszechne naruszanie zasady wykonania kary pozbawienia wolności bez zbędnej zwłoki, wskazując na skrajne przypadki, gdy osoby skazane otrzymały wezwanie do odbycia kary odpowiednio po 10 i 14 latach od wydania prawomocnego wyroku. W tym czasie sytuacja skazanych znacząco się zmieniła – ukończyli studia, założyli firmy i rodziny, i to one były głównymi poszkodowanymi opóźnienia wykonania kary. Według danych CZSW za 2012 rok „na wykonanie kary oczekiwało ponad 47 tys. orzeczeń, które dotyczyły 39 tys. osób”. z czego w przypadku 34 tys. osób upłynął termin stawienia się do odbycia kary.
Liczba wniosków o odszkodowanie za przewlekłość konsekwentnie rośnie – od 588 w 2009, do 1735 w 2014. Rośnie również sumaryczny koszt odszkodowań wypłacanych ze Skarbu Państwa, w 2014 wyniósł on łącznie 4,8 mln zł.
Aspekty organizacyjne.
W Polsce na 100.000 mieszkańców przypada 27,8 sędziów, dla porównania mediana w Unii Europejskiej to 17,9. Sędziowie pierwszej instancji rozpatrują 24,4 sprawy niekryminalne na 100.000 mieszkańców, gdy mediana w UE wynosi 6,9. W 2010 wydatki na sądy wyniosły 0,85% wydatków publicznych przy medianie w UE 0,40%. W Polsce jest 77,1 prawników na 100.000 mieszkańców w porównaniu do mediany UE 161.. Równocześnie, pomimo zaległości orzeczniczych, znaczna liczba sędziów jest delegowana na stanowiska urzędnicze w Ministerstwie Sprawiedliwości. Według MS do końca 2012 prawie połowa sędziów rejonowych miała stanowiska kierownicze: prezesów, wiceprezesów lub przewodniczących wydziałów.
Polskie procedury sądowe są czasochłonne i nakładają na sędziów szereg obowiązków wydłużających czas trwania postępowań – m.in. obowiązek odczytania aktu oskarżenia, wyjaśnień oskarżonego oraz zeznań świadków, archaiczną procedurę zaliczania do materiału dowodowego i dyktowania protokołu. Stowarzyszenie sędziów „Iustitia” wskazuje również na zarządzenia prezesów sądów, które na przykład "zabraniają rozpoznawania dużej sprawy na jednej wokandzie i nakazują dzielić ją na małe fragmenty rozpoznawane przez wiele dni".
Według sędziego Jacka Ignaczewskiego problem niskiej efektywności funkcjonowania sądownictwa w Polsce wynika z konfliktu kompetencyjnego oraz przekonania części środowiska sędziowskiego, że niezawisłość sądownictwa powinna obejmować także czysto organizacyjną stronę funkcjonowania sądów, do zarządzania którą jednak sędziowie nie mają ani kwalifikacji, ani instrumentów. Ingaczewski uważa reformę ustrojową sądów powszechnych za krytyczny warunek dokończenia reformy ustrojowej w Polsce. Według sędziego Jacka Przyguckiego ogromne koszty i opóźnienia generuje nagminne nadużywanie uchylenia sprawy do ponownego rozpatrzenia przez sądy odwoławcze w sytuacji, gdy powinien po prostu zostać wydany wyrok.
Do 2012 nieuregulowana była kwestia przesyłania pism do sądów w postaci elektronicznej, ze względu na wyłączenie sądownictwa z przepisów ogólnych ustawy o informatyzacji. Wobec braku innych przepisów pisma przesyłane w postaci elektronicznej do sądów były traktowane w sposób niespójny, w zależności od lokalnej interpretacji. W 2011 Naczelny Sąd Administracyjny wydał wyrok, zgodnie z którym w postępowaniu przed sądem administracyjnym skuteczne jest przesłanie pisma do sądu pocztą elektroniczną, zaś za datę złożenia uznaje się moment wysłania pisma z komputera nadawcy.
W 2012 Krajowa Rada Sądownictwa zwróciła uwagę na problem powszechnego nepotyzmu w obsadzie stanowisk sędziowskich, co według Rady jest rażącym naruszeniem etyki sędziowskiej. Był on również przedmiotem interpelacji poselskiej.
Przy okazji sprawy spółki Amber Gold w 2012 wyszły na jaw liczne zaniedbania sądów rejestrowych, które m.in. przez kilka lat nie egzekwowały obowiązku składania sprawozdań finansowych spółki i wbrew art. 18 Kodeksu spółek handlowych dopuściły rejestrację kolejnych spółek pomimo licznych wyroków za oszustwa finansowe, jakie otrzymał założyciel Marcin Plichta.
W 2012 Fundacja Court Watch Polska opublikowała raport z projektu Obywatelski Monitoring Sądów Rejonowych i Okręgowych 2011/2012, w którym wskazała szereg czysto organizacyjnych uchybień skutkujących obniżaniem się autorytetu sądów w oczach polskiej opinii publicznej, m.in. notoryczne opóźnienia rozpraw – z opóźnieniem rozpoczęło się 51% rozpraw (jedynie w 16% przypadkach osoby oczekujące usłyszały jakiekolwiek wyjaśnienia lub przeprosiny), zbyt mała liczba toalet dla stron oczekujących na rozprawy, obecność pełnomocników lub prokuratorów na sali poza rozprawą, odwoływanie posiedzeń (w rekordowym sądzie odwoływanych zostało 45% posiedzeń). Raporty ukazywały się także w kolejnych latach.
Niesłuszne skazania.
Z raportu FOR z 2012 wynika, że wyroki sądowe są często podważane w postępowaniach kasacyjnych (związanych z naruszeniem prawa w postępowaniu przed sądem), a nie wznowieniowych (związanych np. z ujawnieniem nowych dowodów). Najczęstszą przyczyną uchylania błędnych wyroków jest niekompetencja przedstawicieli organów ścigania oraz wymiaru sprawiedliwości. W latach 2007-2009 prawomocnie zasądzono odszkodowania za niesłuszne skazania na kwotę 1,9 mln zł w 83 sprawach, w samym 2009 zasądzono prawomocnie zadośćuczynienia w 6 sprawach na kwotę 95,5 tys. zł.
Areszt wydobywczy.
W 2009 sąd apelacyjny w Krakowie zwrócił uwagę na patologiczną praktykę skutkującą przewlekłością postępowania prokuratorskiego oraz często przedłużającym się przetrzymywaniem podejrzanego w areszcie (areszt wydobywczy):
Z tytułu wyroków Europejskiego Trybunału Praw Człowieka za niesłuszne aresztowania lub przewlekłość postępowania Polska wypłaciła w 2009 5,5 mln zł, zaś za niesłuszne skazanie – 440 tys. zł. W 2006 przed ETPC przeciwko Polsce złożono 51 spraw o przewlekłość postępowania w sprawach cywilnych na podstawie art. 6 Europejskiej Konwencji Praw Człowieka, z czego w 42 przypadkach stwierdzono naruszenie art. 6 przez polski wymiar sprawiedliwości.
W 2011 Zgromadzenie Parlamentarne Rady Europy w rezolucji skrytykowało Polskę za ignorowanie obowiązku wykonywania orzeczeń Trybunału Praw Człowieka, m.in. w zakresie przewlekłości postępowań sądowych oraz nadużywania aresztów tymczasowych, zaliczając Polskę do grupy dziewięciu krajów, które ignorują obowiązek wdrażania wyroków ETPC do swojego porządku prawnego. W 2011 złożono 4,5 tys. skarg na przewlekłość działania sądu, najwięcej w sprawach cywilnych, następnie w karnych i gospodarczych. Łączna suma odszkodowań wypłaconych z tego tytułu wyniosła 2,4 mln zł.
Sytuacja ta od 2006 powoli się poprawia – sądy w sprawach gospodarczych częściej orzekają inne środki niż areszt tymczasowy. W 2006 w sprawach gospodarczych areszt tymczasowy zastosowano wobec 177 osób, w 2008 wobec 75, w 2011 wobec 30. Równocześnie wzrastają jednak kwoty odszkodowań z tytułu niesłusznego aresztowania – w 2009 niesłuszne skazania, aresztowania, zatrzymania i stosowanie innych środków zabezpieczających kosztowały Skarb Państwa 5,3 mln zł, w 2010 – 11,3 mln a w 2011 – 14,5 mln zł.
Reformy.
Po 1989 organizacje pozarządowe wielokrotnie apelowały o reformę wymiaru sprawiedliwości, która miałaby te problemy rozwiązać. W latach 2008-2011 przy Stowarzyszeniu Sędziów Polskich „Iustitia” działał Zespół ds. Poprawy Funkcjonowania Sądownictwa, który opracował szereg propozycji zmian w przepisach mających na celu usprawnienie funkcjonowania wymiaru sprawiedliwości. W 2011 Zespół zakończył działalność informując, że jego postulaty są ignorowane przez Ministerstwo Sprawiedliwości. Środowisko sędziowskie obciąża przy tym winą za złe funkcjonowanie sądownictwa przede wszystkim istniejące przepisy prawne.
W 2010 Krajowa Szkoła Sądownictwa i Prokuratury rozpoczęła program badania kompetencji i wiedzy, budowania profili kompetencyjnych oraz szkoleń specjalistycznych dla prokuratorów i sędziów. Propozycje usprawnienia działania wymiaru sprawiedliwości są zgłaszane także przez środowisko sędziowskie i prokuratorskie. W szczególności dotyczą one ograniczenia zakresu kognicji i uproszczenia procedury. Na konferencji „Status sędziego 20 lat po transformacji ustrojowej w Polsce” w 2010 jako najpilniejszą reformę wymieniono ograniczenie kognicji sądów.
Na przełomie lat 2012/2013 Ministerstwo Sprawiedliwości przeprowadziło szereg dużych reform organizacyjnych – m.in. zmniejszenie ilości stanowisk funkcyjnych w sądach rejonowych oraz ograniczenie roli sędziów do zarządzania orzecznictwem, a nie sprawami administracyjnymi sądu (funkcje te przejmują dotychczasowi dyrektorzy finansowi).
W 2014 zaproponowana została nowelizacja Kodeksu postępowania karnego, która zwiększyłaby odszkodowania dla ofiar niesłusznych skazań i oskarżeń oraz przyspieszyła proces ich przyznawania.
Zmiany od jesieni 2015.
Po objęciu jesienią 2015 władzy w państwie przez partię Prawo i Sprawiedliwość i jej sojuszników, ugrupowania te wdrożyły serię działań, mających na celu zmianę sytuacji w wymiarze sprawiedliwości. Spowodowały one m.in. kryzys wokół Trybunału Konstytucyjnego oraz kryzys wokół Sądu Najwyższego w Polsce.
29 lutego 2020 Stowarzyszenie Sędziów Polskich „Iustitia” opublikowało dokument pt. „Wymiar sprawiedliwości pod presją – represje jako metoda walki o przejęcie kontroli nad władzą sądowniczą i Prokuraturą w Polsce. Lata 2015–2019” (autorzy: Michał Bober, Piotr Gąciarek, Joanna Jurkiewicz, Jakub Kościerzyński, Dorota Zabłudowska, Mariusz Krasoń).

</doc>
<doc id="2195493" url="https://pl.wikipedia.org/wiki?curid=2195493" title="Helbra">
Helbra

Helbra – gmina w Niemczech, w kraju związkowym Saksonia-Anhalt, w powiecie Mansfeld-Südharz, siedziba gminy związkowej Mansfelder Grund-Helbra.
Współpraca.
Miejscowość partnerska:

</doc>
<doc id="2195494" url="https://pl.wikipedia.org/wiki?curid=2195494" title="Liběchov">
Liběchov

Liběchov − miasto w Czechach, w kraju środkowoczeskim. W 2006 r. miasto to zamieszkiwało 1 062 osób.

</doc>
<doc id="2195495" url="https://pl.wikipedia.org/wiki?curid=2195495" title="Iheyajima">
Iheyajima



</doc>
<doc id="2195501" url="https://pl.wikipedia.org/wiki?curid=2195501" title="Alexandre Negrão">
Alexandre Negrão

Alexandre Sarnes Negrão, pseudonim Xandinho (ur. 14 października 1985) – brazylijski kierowca wyścigowy.
Kariera.
Formuła 3.
Alexandre karierę rozpoczął w roku 1998, od startów w kartingu. W 2003 roku przeszedł do wyścigów samochodów jednomiejscowych, debiutując w Brazylijskiej Formule 3. Wygrawszy dwa wyścigi, zmagania zakończył na 3. miejscu. W tym samym sezonie wystąpił również w jednej rundzie Brazylijskiej Formule Renault. Nie zdobył jednak punktów.
W kolejnym roku startów zdominował brazylijską edycję F3, wygrywając w dziesięciu, z osiemnastu rozegranych wyścigów. W obu sezonach reprezentował ekipę byłego trzykrotnego mistrza świata Formuły 1 – Nelsona Piqueta. Z zespołem Carlin Motorport wziął udział w jednej eliminacji Brytyjskiej Formuły 3. Nie udało mu się jednak osiągnąć zadowalających wyników.
Seria GP2.
Dzięki świetnej postawie, w rodzinnym kraju, Negrao dostał szansę startów w brazylijskiej stajni, w bezpośrednim przedsionku F1 – serii GP2.
Pierwszy sezon nie był jednak udany dla Brazylijczyka, który tylko trzykrotnie dojechał na punktowanych lokatach, na najlepszym uzyskując siódme miejsce, podczas pierwszego wyścigu w Belgii. Poza tym pozostawał w cieniu swego rodaka Nelsona Piqueta Jr. Ostatecznie rywalizację zakończył na 19. lokacie.
W drugim roku startów, pomimo znacznie lepszej postawy swojego zespołu (jego partner Piquet Jr walczył o tytuł), Alexandre nie prezentował dużo lepszej formy, punktując w zaledwie pięciu wyścigach (najlepiej zaprezentował się podczas głównych wyścigów, na torach we Francji oraz Węgrzech, gdzie został sklasyfikowany na piątej pozycji). Zdobyte punkty dały mu w klasyfikacji 13. miejsce.
Sezon 2007 był ostatnim dla Brazylijczyka, zarówno w zespole Piquet Sports, jak również w serii GP2. Będąc partnerem Hiszpana Roldána Rodrígueza, ponownie nie zaprezentował się z najlepszej strony. W ciągu jedenastu rund, tylko na tureckim obiekcie Istanbul Park zdobył punkty, plasując się w obu wyścigach odpowiednio na siódmym i drugim miejscu. Uzyskane punkty sklasyfikowały Alexandre na 20. pozycji.
A1 Grand Prix.
W okresie posezonowym 2007/2008, reprezentant Brazylii wystartował w dwóch ostatnich rundach serii A1 Grand Prix. W ekipie narodowej nie sięgnął jednak po punkty.
24h Le Mans.
W roku 2008, Brazylijczyk wziął udział w prestiżowym dobowym wyścigu – 24h Le Mans. Partnerując brytyjskim kierowcom, w ekipie Vitaphone Racing Team, zmagań jednak nie ukończył.
FIA GT1.
W sezonie 2008 Negrao reprezentował zespół Vitaphone Racing Team, w wyścigach samochodów sportowych – FIA GT1 (od 2010 roku jest to seria rangi MŚ). Już w pierwszym podejściu rywalizację ukończył na świetnym 3. miejscu (czterokrotnie stanął na podium, z czego raz zwyciężył). W kolejnym roku wystąpił tylko w jednym wyścigu. Uzyskane punkty pozwoliły Alexandre zająć w klasyfikacji 17. pozycję. Sezon później wziął udział w dwóch wyścigach, z których w jednym zwyciężył. Dzięki temu w klasyfikacji końcowej zajął 24. lokatę.
Stock Car Brasil.
Od roku 2009 Alexandre bierze udział w brazylijskich wyścigach Stock Car Brasil. W pierwszym podejściu zmagania zakończył na 12. pozycji. Rok później był trzynasty, z dorobkiem jednego miejsca na podium.

</doc>
<doc id="2195502" url="https://pl.wikipedia.org/wiki?curid=2195502" title="Benjamin Herth">
Benjamin Herth

Benjamin Herth (ur. 3 sierpnia 1985 w Biberach an der Riß), niemiecki piłkarz ręczny, reprezentant kraju, lewoskrzydłowy. Obecnie występuje w Bundeslidze, w drużynie HBW Balingen-Weilstetten.

</doc>
<doc id="2195503" url="https://pl.wikipedia.org/wiki?curid=2195503" title="Anders Kling">
Anders Kling

Anders Kling (ur. 18 lipca 1963) – szwedzki żużlowiec.
Młodzieżowy indywidualny mistrz Szwecji (Sztokholm, 1981). Czterokrotny finalista indywidualnych mistrzostw Szwecji (1983 – XII m., 1990 – XIV m., 1994 – IV m., 1995 – XV m.). Dwukrotny medalista mistrzostw Szwecji par klubowych: złoty (1984) i srebrny (1985). Dwukrotny medalista drużynowych mistrzostw Szwecji: srebrny (1984) i brązowy (1985). Wielokrotny uczestnik eliminacji indywidualnych mistrzostw świata (najlepszy wynik: XVI m. w finale skandynawskim, Elgane 1983).
W lidze szwedzkiej startował w klubach: Dackarna Målilla (1981–1983, 1986–1996, 2001, 2004, 2007), Kaparna Göteborg (1984–1985), Team Svelux (1997–1998) oraz Hultsfreds Gymnasium Mallia (2009).

</doc>
<doc id="2195505" url="https://pl.wikipedia.org/wiki?curid=2195505" title="David Bissett (bobsleista)">
David Bissett (bobsleista)

David Bissett (ur. 26 września 1979 w Lethbrigre) – kanadyjski bobsleista (hamulcowy), brązowy medalista olimpijski w bobslejach czwórkach w 2010 roku. Wicemistrz świata w czwórkach w 2007 roku. Uczestniczył w Zimowych Igrzyskach Olimpijskich w 2006 i 2010, gdzie startował zarówno w dwójkach jak i czwórkach.
Football.
Przed rozpoczęciem treningów bobslejowych David Bissett grał w football kanadyjski.
Bobsleje.
2005/2006.
David Bissett uprawia bobsleje od 2005 roku, od tego samego jest w reprezentacji Kanady.
W Igrzyskach Olimpijskich w Turynie w 2006 roku, zajął miejsca 11 w dwójce i 18 w czwórce. Zarówno w dwójkach jak i czwórkach pilotem bobsleja był Serge Despres. W czwórce skład był uzupełniony przez Nathana Cunninghama oraz Steve'a Larsena.
2006/2007.
Na początku sezonu 2006/2007 David Bissett występował jedynie w czwórkach, pilotowanych przez Pierre'a Luedersa zajmując kolejno 3. miejsce w Calgary, oraz 4. miejsce w Park City i Lake Placid. Rok 2007 rozpoczął od 5 miejsca w Igls. Następnym zawodami były Mistrzostwa Świata w St. Moritz, na których reprezentacja Kanady zdobyła srebrny medal. Po Mistrzostwach Świata Bisset był w załodze zarówno czwórek jak i dwójek. Do końca sezonu oprócz konkursów w Cesana Pariol oraz w dwójkach w Winterbergu David Bissett zajmował zawsze miejsca na podium jednakże tylko w Königssee zdobył pierwsze miejsce.
2007/2008.
Sezon 2007/2008 nie był tak udany jak poprzedni, David Bissett jak w poprzednim roku był w załodze z Pierre'em Luedersem. Kanadyjczyk rozpoczął od trzeciego miejsca w Calgary. Miesiąc później w Cortinie załoga Kanady z Bissettem w składzie zajęła 1. miejsce w czwórce oraz 8 w dwójce, dzień później w Cesanie Bissett uplasował się jedną pozycję niżej. Na kolejnych zawodach kanadyjski bobsleista zajął pozycję 5 i 6. W tym czasie Bissett występował nieregularnie.
Na Mistrzostwach Świata w Altenbergu, załoga kanadyjska w składzie Lyndon Rush, Chris le Bihan David Bissett, Nathan Cross. Kanadyjczycy zakończyli swój udział w tych zawodach dopiero na 16 pozycji na 22 załogi, które ukończyły zawody.
2008/2009.
W sezonie 2008/2009 Bissett występował nieregularnie. Sezon rozpoczął od startu w Winterbergu, gdzie z Luedersem zdobył 5. miejsce. 14 grudnia w czwórce zajął pozycję 17 najniższą od 22 stycznia 2006, kiedy zajął pozycję 25. W pierwszych zawodach w 2009 roku załoga Lueders, Bissett została zdyskwalifikowana jednakże dzień później w czwórce zajął 8 lokatę. Tydzień później zajął w zawodach Pucharu Świata 1. miejsce w dwójkach i 8 w czwórkach. Na następnych zawodach w Whistler Kanadyjczycy zdobyli odpowiednio 3 i 4 lokatę natomiast w Park City dwukrotnie zajęli 7 lokatę.
Na Mistrzostwach Świata w Lake Placid załoga z Bissettem w składzie zajęła 6 pozycję w dwójkach (skład Leuders, Bissett) i 10 w czwórkach (skład Leuders, Kotyk, Bissett, Kirripss).
2009/2010.
Na Igrzyskach Olimpijskich w Vancouver, David Bissett zajął 15. miejsce w dwójce z pilotem Lydonem Rushem, w czasie zawodów został zmieniony przez Lascellesa Browna. W czwórce reprezentanci Kanady zdobyli brązowy medal (skład został uzupełniony przez Chrisa le Bihana.

</doc>
<doc id="2195516" url="https://pl.wikipedia.org/wiki?curid=2195516" title="Geobotanik">
Geobotanik



</doc>
<doc id="2195520" url="https://pl.wikipedia.org/wiki?curid=2195520" title="David Bissett">
David Bissett



</doc>
<doc id="2195521" url="https://pl.wikipedia.org/wiki?curid=2195521" title="Standard Beaverette">
Standard Beaverette

Standard Beaverette (właściwie Standard Car 4x2 lub Car, Armoured, Light Standard) – brytyjski samochód pancerny produkowany podczas II wojny światowej.
Historia.
Pierwsza wersja tego pojazdu została skonstruowana w 1940 roku przez Standard Motor Company na zlecenie Lorda Beaverbrooka, ministra produkcji lotniczej (stąd przydomek samochodu "Beaverette"). Konstrukcja bazowała na podwoziu cywilnego samochodu, do którego nitami przymocowana została opancerzona karoseria, składająca się ze stalowych blach o grubości 11 mm, które zostały wzmocnione dębowymi deskami o grubości 8 cm.
Pojazd początkowo nie był opancerzony od góry oraz z tyłu. Uzbrojenie pojazdu stanowił karabin maszynowy Bren, z którego można było prowadzić ogień przez otwór umieszczony w przedniej części pojazdu. W następnych wersjach dodano pełne opancerzenie, a także wieżę dla karabinu maszynowego – w przypadku karabinu Bren była ona w pełni opancerzona, natomiast dla podwójnie sprzężonego karabinu maszynowego Vickers była ona odkryta. Niektóre pojazdy uzbrajane były w karabin przeciwpancerny Boys. Inne, służące jako wozy łączności wyposażano w radiostacje No. 11 lub No. 19. Produkcję zakończono w roku 1942. W ciągu dwóch lat wyprodukowano około 2800 sztuk tych pojazdów.
Beaverette używany był przez British Army oraz Royal Air Force, głównie do zadań szkoleniowych oraz obrony wewnętrznej. Żołnierze skarżyli się na pojazd – szczególnie na jego znaczną masę oraz trudności z kierowaniem.
Jeden z zachowanych do dzisiaj pojazdów w wersji Mk III należy do ekspozycji Imperial War Museum Duxford.

</doc>
<doc id="2195522" url="https://pl.wikipedia.org/wiki?curid=2195522" title="L-159">
L-159



</doc>
<doc id="2195525" url="https://pl.wikipedia.org/wiki?curid=2195525" title="Dzierżyniec Niżny Tagił">
Dzierżyniec Niżny Tagił



</doc>
<doc id="2195527" url="https://pl.wikipedia.org/wiki?curid=2195527" title="Równanie (matematyka)">
Równanie (matematyka)



</doc>
<doc id="2195529" url="https://pl.wikipedia.org/wiki?curid=2195529" title="Beaverette">
Beaverette



</doc>
<doc id="2195531" url="https://pl.wikipedia.org/wiki?curid=2195531" title="Standard Car 4x2">
Standard Car 4x2



</doc>
<doc id="2195532" url="https://pl.wikipedia.org/wiki?curid=2195532" title="Francuski Komitet Wyzwolenia Narodowego">
Francuski Komitet Wyzwolenia Narodowego

Francuski Komitet Wyzwolenia Narodowego (fr. Comité français de Libération nationale, CFLN) – samozwańczy, tymczasowy organ władzy wykonawczej w Wolnej Francji, utworzony przez generałów Henriego Girauda i Charles’a de Gaulle’a do kierowania, organizowania i koordynowania działań zmierzających do wyzwolenia Francji spod okupacji nazistowskich Niemiec.
Historia.
Komitet powstał w Algierze 3 czerwca 1943, a 9 listopada przeszedł pod wyłączne przywództwo de Gaulle’a. Komitet podważył legalność władzy rządu Vichy i zjednoczył wszystkie francuskie siły, które walczyły przeciw Niemcom, głównie Wolnych Francuzów de Gaulle’a i siły Girauda w Afryce Północnej. Przez aliantów był uważany za reprezentację Francji na arenie międzynarodowej. Komitet uległ likwidacji w czerwcu 1944, w wyniku przekształcenia w Rząd Tymczasowy Republiki Francuskiej pod kierownictwem de Gaulle’a.
Uważany jest za archetyp nazwy Polskiego Komitetu Wyzwolenia Narodowego.

</doc>
<doc id="2195533" url="https://pl.wikipedia.org/wiki?curid=2195533" title="Askold Łozynskyj">
Askold Łozynskyj



</doc>
<doc id="2195536" url="https://pl.wikipedia.org/wiki?curid=2195536" title="Ulica Kalwaryjska w Krakowie">
Ulica Kalwaryjska w Krakowie

Ulica Kalwaryjska – główna, a jednocześnie najstarsza, ulica dzielnicy Podgórze w Krakowie. Biegnie od Rynku Podgórskiego do Ronda im. Antoniego Matecznego.
Historia.
Najwcześniejszy odcinek ulicy Kalwaryjskiej – od Rynku Podgórskiego do skrzyżowania z ulicą Smolki – został wytyczony w latach 1787–1789 jako odcinek drogi łączący miasto Podgórze z traktem biegnącym ze Lwowa do Wiednia. Z kolei od skrzyżowania z ul. Smolki do Ronda Matecznego jest częścią dawnego traktu Węgierskiego. Zabudowę ulicy rozpoczęto na początku XIX wieku po jej południowej stronie. Północną stronę drogi zabudowano w połowie XIX wieku po osuszeniu terenu.
Zabudowa.
Zabudowę ulicy stanowią głównie jedno- i dwupiętrowe kamienice z lat 1890-1910.

</doc>
<doc id="2195538" url="https://pl.wikipedia.org/wiki?curid=2195538" title="Su Xiongfeng">
Su Xiongfeng

Su Xiongfeng (; ur. 21 marca 1987 w Wuhanie) – chiński lekkoatleta, specjalizujący się w skoku w dal.
W 2009 zajął czwartą lokatę na uniwersjadzie w Belgradzie. Rok później został wicemistrzem igrzysk azjatyckich. Medalista mistrzostw Chin.
Rekordy życiowe: stadion – 8,21 (28 kwietnia 2012, Wuhan): hala – 8,27 (11 marca 2010, Nankin); rezultat ten jest halowym rekordem Azji oraz był najlepszym wynikiem sezonu halowego 2010.

</doc>
<doc id="2195542" url="https://pl.wikipedia.org/wiki?curid=2195542" title="Sortowanie polifazowe">
Sortowanie polifazowe



</doc>
<doc id="2195547" url="https://pl.wikipedia.org/wiki?curid=2195547" title="Gustavo Nielsen">
Gustavo Nielsen

Gustavo Nielsen (ur. 1962 w Buenos Aires) – argentyński pisarz.
Z wykształcenia i zawodu jest architektem. Pracował w Buenos Aires, Córdobie, San Luis i Montevideo. Jako pisarz debiutował w 1994 zbiorem opowiadań "Playa quemada". Pierwszą powieść – "La flor azteca" – opublikował w 1997 roku. Inne jego powieści to "El amor enfermo", "Auschwitz", "El corazón de Doli" i "La otra playa". Jest także autorem zbiorów opowiadań zatytułowanych "Marvin", "Adiós, Bob" oraz"La fe ciega". Jest autorem grafik do swoich książek. W Polsce ukazała się jedna książka jego autorstwa, powieść "Auschwitz" z 2004. Jej akcja rozgrywa się współcześnie w stolicy Argentyny, zawiera elementy z pogranicza horroru i fantastyki.

</doc>
<doc id="2195548" url="https://pl.wikipedia.org/wiki?curid=2195548" title="Ukerewe">
Ukerewe

Ukerewe – największa wyspa na Jeziorze Wiktorii i zarazem największa z wysp śródlądowych w Afryce, o powierzchni ok. 530 km².
Leży ok. 45 km na północ od Mwanzy. Wraz z kilkunastoma pobliskimi mniejszymi wyspami tworzy dystrykt Ukerewe wchodzący w skład regionu Mwanza. Wyspa ma połączenia promowe z Mwanzą oraz ze wschodnim brzegiem jeziora (krótsze, długości 3,8 km, prowadzi do drogi gruntowej, którą można dojechać do miejscowości Kibara i Musoma).
Linia brzegowa wyspy silnie rozwinięta, z licznymi zatokami. Największa miejscowość na wyspie to Nansio.
Wyspa znana jest także z bardzo wysokiego (prawdopodobnie najwyższego na świecie) odsetka ludzi dotkniętych albinizmem, którzy z powodu miejscowych wierzeń często stają się ofiarami przemocy, w tym zabójstw.

</doc>
<doc id="2195555" url="https://pl.wikipedia.org/wiki?curid=2195555" title="Jerzy Fedkowicz">
Jerzy Fedkowicz

Jerzy Fedkowicz (ur. 13 kwietnia 1891 w Stefanówce koło Rohatyna zm. 13 listopada 1959 w Krakowie) – polski malarz-kolorysta.
Życiorys.
Syn Zygmunta i Anny z Rzewuskich. Studia artystyczne rozpoczął w Moskwie w latach 1910–1913 w pracowniach I. Bolszakowa i K. Juona. Równocześnie odbywał studia prawnicze. W latach 1913–1914 studiował prywatnie w Petersburgu u Jewgienija Lanceraya i Konstantina Somowa.
Od 6 sierpnia do połowy września 1914 służył w 3 kompanii II baonu 1 Pułku Piechoty Legionów, ze względu na stan zdrowia został hospitalizowany w Krakowie, a następnie w Wiedniu. Ostatecznie Jerzy Fedkowicz został przeniesiony do rezerwy 1 września 1915.
W latach 1915–1921 studiował na krakowskiej Akademii Sztuk Pięknych u Wojciecha Weissa. Uczestniczył w wystawach Towarzystwo Artystów Polskich "Sztuka" i Formistów.
W latach 1918–1931 prowadził w Krakowie Wolną Szkołę Malarstwa i Rysunków Ludwiki Mehofferowej. W latach 1921–1923 kontynuował studia malarskie w Paryżu dzięki stypendium rządu francuskiego. Od 1923 pracował w krakowskich gimnazjach jako nauczyciel rysunku. Uczestniczył w Cechu Artystów Plastyków „Jednoróg” i Zrzeszeniu Artystów Plastyków „Zwornik”.
W latach 1927–1928 projektował scenografie dla Teatru im. Juliusza Słowackiego w Krakowie. Uczestniczył w wielu wystawach w kraju i za granicą, m.in. w Wiedniu (1928), Brukseli (1928, 1929), Hadze (1929), Wenecji (XIX Biennale 1934; 1960), Berlinie, Düsseldorfie, Kolonii i Monachium (1935).
W 1945 został powołany na stanowisko profesora krakowskiej Akademii Sztuk Pięknych, pełnił także funkcję dziekana Wydziału Malarstwa i prorektora ASP.
W latach 30. twórczość artysty wpisała się w nurt polskiego koloryzmu zainicjowanego przez kapistów. Barwy obrazów nabrały głębi i mocy, były dynamicznie nakładane na płótno. Kształty obrysowywane były czarnym konturem. Gamę kolorystyczną obrazów zdominowały ciepłe brązy, subtelne błękity, szarości i zielenie. Stonowaną kolorystykę ożywiały akcenty oranżów, różów i czerwieni. Od lat 40. kluczowym motywem stała się martwa natura, niemal zawsze zawierająca kwiaty.
Postanowieniem Prezydenta Rzeczypospolitej z dnia 22 lipca 1952 "na wniosek Ministra Kultury i Sztuki – za zasługi w dziedzinie kultury i sztuki" został odznaczony Złotym Krzyżem Zasługi. W 1959 otrzymał Nagrodę Miasta Krakowa.

</doc>
<doc id="2195556" url="https://pl.wikipedia.org/wiki?curid=2195556" title="Arnoud Greidanus">
Arnoud Greidanus

Arnoud Greidanus (ur. 1 czerwca 1981 r. w Leiderdorp) – holenderski wioślarz.

</doc>
<doc id="2195558" url="https://pl.wikipedia.org/wiki?curid=2195558" title="Michaił Bielikow (wioślarz)">
Michaił Bielikow (wioślarz)

Michaił Bielikow (ros. Михаил Беликов; ur. 16 maja 1982 r. w Moskwie) – rosyjski wioślarz.

</doc>
<doc id="2195560" url="https://pl.wikipedia.org/wiki?curid=2195560" title="Anders Christensen">
Anders Christensen

Anders Christensen (ur. 25 czerwca 1982 w Taarnby) – duński wioślarz.

</doc>
<doc id="2195562" url="https://pl.wikipedia.org/wiki?curid=2195562" title="Mikhail Belikov">
Mikhail Belikov



</doc>
<doc id="2195563" url="https://pl.wikipedia.org/wiki?curid=2195563" title="Michaił Bielikow">
Michaił Bielikow



</doc>
<doc id="2195565" url="https://pl.wikipedia.org/wiki?curid=2195565" title="Richard Coakley">
Richard Coakley

Richard Coakley (ur. 30 maja 1983 r. w Corcaigh) – irlandzki wioślarz.

</doc>
<doc id="2195567" url="https://pl.wikipedia.org/wiki?curid=2195567" title="Gustaw Eriksson Waza">
Gustaw Eriksson Waza

Gustaw Eriksson Waza (ur. 28 stycznia 1568 w Nyköping, zm. 22 lutego 1607 w Kaszynie) – królewicz szwedzki, syn Eryka XIV i Katarzyny Månsdotter, następca szwedzkiego tronu w 1568.
Pierwsze lata na wygnaniu.
Gustaw Eriksson urodził się jako następca tronu, lecz gdy miał zaledwie 8 miesięcy, jego ojciec – Eryk XIV został zdetronizowany i uwięziony przez swojego przyrodniego brata Jana. W 1569 zgromadzenie stanów zdecydowało o bezpowrotnym odebraniu Erykowi XIV i jego potomkom prawa do szwedzkiej korony. Po śmierci Eryka XIV w 1577, Jan III obawiając się wykorzystania Gustawa Erikssona przez zwolenników byłego króla do obalenia jego rządów, skazał młodego księcia na wygnanie.
Na prośbę żony Jana III – Katarzyny Jagiellonki, Gustaw Eriksson został oddany na wychowanie do jej siostry Anny – królowej Polski. Przez pewien czas przebywał na dworze królowej na Mazowszu. W Polsce jednak żył w ubóstwie. Nauki pobierał u Jezuitów w Braniewie, Toruniu i Wilnie. W międzyczasie przyjął wiarę rzymskokatolicką. W 1586 wyjechał do Rzymu. Był już wówczas dobrze wykształcony. Znał wiele języków, jak również astrologię, chemię i medycynę. O jego chemicznym talencie dowiedział się cesarz Rudolf II, który zaproponował mu wspólne eksperymenty alchemiczne. Gustaw opuścił Rzym i przeniósł się na Morawy, a następnie na Śląsk czynnie uczestnicząc w pracach cesarza Rudolfa jednocześnie pogłębiając własną wiedzę.
Swoje marzenie o spotkaniu z matką zrealizował tylko raz w 1596. Do spotkania doszło w Rewlu (dzisiejszy Tallinn), lecz miało ono nieoczekiwany przebieg, gdyż okazało się, że Gustaw zapomniał języka ojczystego. Mieszkał wówczas w Toruniu gdzie przebywał do 1599.
Pobyt w Rosji.
W 1599 w Szwecji panowało bezkrólewie. Riksdag zdetronizował króla Zygmunta, a Naczelnik Państwa, "de facto" regent – książę Karol Sudermański jeszcze nie został obrany królem. Kraj był pochłonięty przygotowaniami do wojny z Polską, a szlachta była podzielona na zwolenników i przeciwników księcia Karola. Tę sytuację chciał wykorzystać car rosyjski Borys Godunow posługując się Gustawem Erikssonem jako narzędziem intryg politycznych. Nie wykluczał nawet osadzenia Gustawa na szwedzkim tronie zwiększając tym samym swoje wpływy w Skandynawii. Borys Godunow zaprosił Gustawa Erikssona do Moskwy obiecując mu rękę swojej córki Kseni (1582–1622), jak również cztery miasta w tym Kaługę. Gdy jednak zorientował się, że Gustaw jest człowiekiem słabym, pozbawionym ambicji politycznych, a ponadto odmówił przyjęcia religii prawosławnej, zerwał zaręczyny z córką i zabronił Gustawowi opuszczania Rosji. Nie otrzymał on również Kaługi, ale w ramach rekompensaty za zerwanie zaręczyn dostał w lenno miasto Uglicz. Ostatecznie zamieszkał w Kaszynie, gdzie zmarł przeżywszy 39 lat.
Rodzina.
Przez wiele lat sądzono, że Gustaw Eriksson był żonaty z urodzoną na Śląsku Britą Karth (ur. 1568, zm. po 1594), z którą miał czworo dzieci. Obecnie wiadomo, że te informacje zostały spreparowane przez fałszerza dokumentów historycznych barona Adolfa Ludwika Stiernelda (1755–1835), a Brita Karth i jej potomstwo są postaciami fikcyjnymi. Głównym celem tych fałszerstw było przekonanie opinii publicznej o pochodzeniu Stiernelda od Wazów. Gustaw Eriksson najprawdopodobniej nigdy jednak nie ożenił się i zmarł bezpotomnie.
Rzekome dzieci Gustawa Erikssona Wazy z Britą Karth;
Portret w Gripsholm.
Nie istnieje żaden autentyczny portret Gustawa Erikssona. W założonej przez Adolfa Ludwika Stiernelda „Państwowej Kolekcji Portretów” na zamku Gripsholm jest obraz przedstawiający mężczyznę w obroży. Stierneld twierdził, że ten portret został zakupiony przez jego ojca w Polsce i przedstawia Gustawa Erikssona Wazę. Dziś wiadomo, że jest to dzieło Abrahama Wuchtersa i powstało wiele lat po śmierci Gustawa Erikssona. Portret przedstawia niewolnika, który prawdopodobnie jest jedynie obiektem wyobraźni artysty.

</doc>
<doc id="2195569" url="https://pl.wikipedia.org/wiki?curid=2195569" title="Eugene Coakley">
Eugene Coakley

Eugene Coakley (ur. 7 marca 1979 r. w Corku) – irlandzki wioślarz.

</doc>
<doc id="2195570" url="https://pl.wikipedia.org/wiki?curid=2195570" title="Masyw Kopystańki">
Masyw Kopystańki

Masyw Kopystańki – masyw górski w środkowo-wschodniej części Pogórza Przemyskiego, którego najwyższym szczytem jest góra Kopystańka (541 m n.p.m.).
Topografia.
Od północy sąsiaduje z bezimiennym pasmem ciągnącym się w kierunku północno-zachodnim ku dolinie Sanu, w okolicach Krzywczy. Na południu graniczy z przełomem rzeki Wiar oraz z Pasmem Działu. Na wschodzie z bezimiennym pasmem ciągnącym się na linii północ-południe od Kalwarii Pacławskiej do Przemyśla.
Opis.
Według niektórych Kopystańka jest najwyższą górą Pogórza Przemyskiego. Masyw w części zalesiony, w wyższych partiach łąki i połoniny ("Połoninki Rybotyckie"). Centralną i południową część masywu zajmuje Rezerwat przyrody Kopystanka. Na południe od głównego szczytu grodzisko z XI - XIII wieku. Na wschodnich stokach Kopystańki mała wieś Kopysno, gniazdo rodu Kopystyńskich .
Szlaki turystyczne.
Przez większość obszaru masywu przebiega Czerwony Szlak Przemysko-Sanocki oraz Żółty Szlak Rybotycki łączący Suchy Obycz z wierzchołkiem Kopystańki.

</doc>
<doc id="2195572" url="https://pl.wikipedia.org/wiki?curid=2195572" title="John Nichols (wioślarz)">
John Nichols (wioślarz)

John Nichols (ur. 13 marca 1979 w Palo Alto) – amerykański wioślarz.

</doc>
<doc id="2195573" url="https://pl.wikipedia.org/wiki?curid=2195573" title="Daniel Harte">
Daniel Harte

Daniel Harte (ur. 12 grudnia 1975 r. w Edynburgu) – brytyjski wioślarz.

</doc>
<doc id="2195575" url="https://pl.wikipedia.org/wiki?curid=2195575" title="Christian Scherhag">
Christian Scherhag

Christian Scherhag (ur. 22 maja 1985 r. w Kassel) – niemiecki wioślarz.

</doc>
<doc id="2195576" url="https://pl.wikipedia.org/wiki?curid=2195576" title="Turniej o Srebrny Kask 1997">
Turniej o Srebrny Kask 1997

Turniej o Srebrny Kask 1997 – rozegrany w sezonie 1997 turniej żużlowy z cyklu rozgrywek o „Srebrny Kask”, w którym mogli uczestniczyć zawodnicy do 21. roku życia. W rozegranym w Lesznie finale zwyciężył Rafał Dobrucki. Drugi był Rafał Okoniewski, a trzecie miejsce zajął Grzegorz Walasek.

</doc>
<doc id="2195578" url="https://pl.wikipedia.org/wiki?curid=2195578" title="Marek Dmytrow">
Marek Dmytrow

 
Marek Dmytrow (Klata) (ur. 22 maja 1950 w Bytomiu, zm. 3 marca 2017 tamże) – polski gitarzysta, kompozytor, realizator dźwięku.
Życiorys.
W lutym 1978 roku w bytomskim klubie studenckim "Pyrlik" Dmytrow założył rockowy zespół Układ, którego był liderem. Skład grupy współtworzyli wówczas: Andrzej Góralczyk (gitara), Franciszek Filus (gitara basowa) i Wiesław Bajger (perkusja). Zespół wystąpił na legendarnym I Ogólnopolskim Przeglądzie Muzyki Młodej Generacji Jarocin'80 i doczekał się wydanego przez Tonpress singla (S-395) zawierającego dwie kompozycje gitarzysty ("Pod Górą/Zaułki"). Układ był związany z Wojewódzką Agencją Imprez Artystycznych w Katowicach. Ulotka informacyjna grupy głosiła, że zespół stylistycznie lokuje się pomiędzy Kasą Chorych, a SBB. Jesienią 1981 roku Dmytrow zastąpił na krótko gitarzystę Jana Borysewicza w zespole Budka Suflera, ponadto współpracował jako realizator dźwięku z wieloma zespołami, takimi jak: Breakout, Mezzoforte, TSA, Kat, z węgierskimi grupami Omega, Illés, Locomotiv GT, z artystami polskimi, takimi jak: Czesław Niemen, Ewa Demarczyk, Krystyna Prońko, Michał Urbaniak, Urszula Dudziak, z Piwnicą pod Baranami, z muzykami Opery Śląskiej, z czeskimi piosenkarzami: Karelem Gottem i Heleną Vondráčkovą, ze światowymi gwiazdami, takimi jak: Hiram Bullock, Al Foster, Jimi Tenor i wieloma innymi, mniej lub bardziej znanymi wykonawcami. Brał udział w wielu festiwalach. W 1993 roku założył radio SBB Rodło Bytom. Jest jednym z najbardziej popularnych polskich muzyków portalu Reverbnation. W 2013 roku założył na krótko z Andrzejem Ciskowskim (gitara basowa) i z Bartłomiejem Królikowskim (perkusja) grupę "Zerófka", która łączyła hard rock z punk rockiem.

</doc>
<doc id="2195579" url="https://pl.wikipedia.org/wiki?curid=2195579" title="Björn Steinfurth">
Björn Steinfurth

 (ur. 25 czerwca 1981 r. w Moguncji) – niemiecki wioślarz.

</doc>
<doc id="2195582" url="https://pl.wikipedia.org/wiki?curid=2195582" title="Sergio Perez Moreno">
Sergio Perez Moreno

Sergio Perez Moreno (ur. 26 kwietnia 1985 r. w Maladze) – hiszpański wioślarz.

</doc>
<doc id="2195583" url="https://pl.wikipedia.org/wiki?curid=2195583" title="Javier Gonzalez Nieto">
Javier Gonzalez Nieto

Javier Gonzalez Nieto (ur. 1 kwietnia 1985 r. w Tortosa) – hiszpański wioślarz.

</doc>
<doc id="2195585" url="https://pl.wikipedia.org/wiki?curid=2195585" title="Sokół białorzytny">
Sokół białorzytny

Sokół białorzytny, pustułka białorzytna ("Falco dickinsoni") – gatunek ptaka drapieżnego z rodziny sokołowatych (Falconidae) zamieszkującego południową i wschodnią Afrykę.
Systematyka.
Nazwa angielska ptaka, Dickinson’s Kestrel, oraz nazwa łacińska odnoszą się do angielskiego lekarza i misjonarza, który zbierał różne okazy zwierząt. Inna nazwa zwraca uwagę na biały kuper.
Nie wyróżnia się podgatunków. Najbliższymi krewnymi tej pustułki są sokół ciemny i pustułka prążkowana. Trzy wymienione gatunki zalicza się czasem do podrodzaju "Dissodectes".
Charakterystyka.
To dość mała, krępa pustułka z dużą, kwadratową głową. Mierzy 27–30 cm długości oraz 61–68 cm rozpiętości skrzydeł. Waży 167–246 gramów. Samica jest około 4% większa i 10–20% cięższa niż samiec. Upierzenie w większości jest ciemnoszare z jasną głową i kuprem. Ogon ma szarą barwę i wąskie paski, choć subterminalny prążek jest szeroki. Spodnia część lotek jest również prążkowana. Woskówka i nogi są żółte. Na głowie wokół oczu występuje naga żółta skóra. Dziób ma ciemnoszary kolor, a oczy są brązowe. Osobniki młodociane są szarobrązowe z prążkowanymi bokami ciała, ale bez jasnej głowy i kupra. Ich woskówka i otoczka oczna są zielonawe.
Przeważnie to ptak milczący, ale w sytuacjach alarmowych lub gdy się komunikuje z innymi pustułkami, wydaje wysokie piski. Przy gnieździe słychać miękkie, miauczliwe odgłosy, które mają zachęcić młode do jedzenia.
Występowanie i siedlisko.
Zamieszkuje sawannę i otwarte obszary leśne, szczególnie tereny bagniste w pobliżu wód. Związany jest najczęściej z palmami arekowatymi z rodzaju "Hyphaene" i "Borassus". Często spotyka się go również przy baobabach. W niektórych regionach widuje się go na plantacjach palm kokosowych. 
Areał występowania obejmuje Mozambik, Zimbabwe, Zambię i Malawi po północno-wschodnią Afrykę Południową (głównie w Parku Narodowym Krugera), w północnej Botswanie, północno-wschodniej Namibii, wschodniej Angoli, południowej części Demokratycznej Republiki Konga i częściowo w Tanzanii. Wyjątkowo zdarza się jej zalatywać do Kenii.
Zachowanie.
Zwykle poluje z zasiadki, a jedynie rzadko zdarza się jej zawisać w powietrzu i wypatrywać zdobyczy. Duże owady, takie jak koniki polne, stanowią większą część diety. Żywi się również jaszczurkami i płazami, czasem ptakami, nietoperzami, gryzoniami i wężami. Często zwraca uwagę na płonące trawy, gdzie poluje na uciekające od ognia owady i inną zdobycz.
Okres lęgowy.
Trwa od lipca do października w Tanzanii i od września do grudnia na bardziej południowych terenach. Gniazda są prosto wyskrobanymi zagłębieniami bez użycia dodatkowego budulca. Znajdują się od 2 do 18 metrów nad ziemią w koronie uschniętej palmy lub w szczelinie kory baobabu. Czasem ptak ten wykorzystuje stare gniazda po warugach. Samica składa od 1 do 4 jaj. Mają kremową barwę i rudawo-brązowe kropkowanie. Wysiadywane są przez samicę 30 dni. Młode pierzą się w pełni po około 33–35 dniach.
Status.
Międzynarodowa Unia Ochrony Przyrody (IUCN) uznaje sokoła białorzytnego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za stabilny.
Całkowity zasięg występowania pokrywa około 3,4 milionów km2. Ogólnie uznaje się sokoła białorzytnego za ptaka rzadkiego, choć jest pospolitszy na niektórych fragmentach areału, np. na Zanzibarze i na wyspie Pemba w Tanzanii. Wycinanie palm kokosowych jest potencjalnym zagrożeniem dla gatunku. 

</doc>
<doc id="2195586" url="https://pl.wikipedia.org/wiki?curid=2195586" title="Nicolas Lapierre">
Nicolas Lapierre

Nicolas Lapierre (ur. 2 kwietnia 1984 roku w Thonon-les-Bains) – francuski kierowca wyścigowy.
Kariera.
Formuła Renault.
Nicolas karierę rozpoczął w roku 1993, od startów w kartingu. W 2002 roku przeszedł do wyścigów samochodów jednomiejscowych, debiutując w Europejskiej Formule Renault. Uzyskane w niej punkty pozwoliły Lappierrowi zająć w końcowej klasyfikacji 20. miejsce.
W kolejnym sezonie brał udział we Francuskiej Formule Renault. Zdobyte punkty sklasyfikowały go na 8. pozycji. Poza tym wystąpił w czterech rundach europejskiego cyklu (w klasyfikacji zajął 26. lokatę).
W sezonie 2002 ścigał się równolegle we Francuskiej oraz Europejskiej Formule Renault. W pierwszej z nich zmagania zakończył na 9. miejscu. W drugiej z kolei trzykrotnie stanął na podium, ostatecznie zajmując wysoką 3. pozycję.
Formuła 3.
W roku 2002, Francuz zadebiutował we Francuskiej Formule 3. Wziąwszy udział w czterech wyścigach, rywalizację ukończył na 13. lokacie.
W latach 2003–2004 reprezentował francuską stajnię Signature-Plus, w Formule 3 Euro Series (jest to seria, która zastąpiła francuski cykl F3). W pierwszym roku startów Nicolas raz stanął na podium, będąc ostatecznie sklasyfikowanym na 11. miejscu. W drugim podejściu byłem jednym z czołowych kierowców serii. Ostatecznie z dorobkiem sześciu miejsc na podium (w tym trzy zwycięstwa, z czego dwie w jednej rundzie), zmagania ukończył na 3. pozycji. W tym samym sezonie Lapierre wziął udział również w jednej rundzie Brytyjskiej Formuły 3 (bez sukcesu). Największym sukcesem Francuza w F3, było zwycięstwo w prestiżowym wyścigu Grand Prix Makau w 2003 roku, uznawanym za nieoficjalne mistrzostwa świata tej kategorii.
Seria GP2.
W sezonie 2005 Francuz zadebiutował w nowo powstałej serii GP2. Reprezentując brytyjską stajnię Arden International, już w pierwszej sesji kwalifikacyjnej, sięgnął po pole position. W wyniku problemów z pojazdem, nie przystąpił jednak do wyścigu. Pomimo obiecującego początku, w dalszej części zmagań, Nicolas nie prezentował jednak najlepszej formy, będąc tylko pięciokrotnie na punktowanych lokatach, podczas gdy jego partner Heikki Kovalainen walczył o tytuł mistrzowski. Najlepiej spisał się podczas pierwszego wyścigu na francuskim torze Magny-Cours, gdzie zajął trzecie miejsce. Ostatecznie rywalizację ukończył na 11. pozycji.
W kolejnym roku startów ponownie reprezentował zespół Arden (tym razem jego partnerem był Michael Ammermüller). Sezon rozpoczął bardzo dobrze, od zdobyczy punktowej w pięciu z sześciu rozegranych wyścigów (w tym trzykrotnie na podium). W kolejnych dwóch eliminacjach, Nicolas nie dojechał jednak do mety, odnosząc dodatkowo kontuzję podczas rundy, na torze Monte Carlo. W wyniku urazu, Lapierre był zmuszony opuścić aż cztery wyścigi, rozegrane na torach we Francji oraz Wielkiej Brytanii (zastąpił go Rosjanin Michaił Aloszyn). Do rywalizacji powrócił na rundę w Niemczech. Po punkty sięgnął jeszcze trzykrotnie, w ostatnich trzech wyścigach sezonu. Uzyskane punkty pozwoliły Francuzowi zająć w klasyfikacji 9. lokatę (wyższą od team-partnera, pomimo iż ten startował we wszystkich wyścigach).
Sezon 2007 był ostatnim dla Lapierre'a w serialu GP2. Ponownie rywalizację rozpoczął świetnie, od siódmego i pierwszego miejsca, na bahrańskim torze Sakhir. Podobnie, jak w przypadku dwóch poprzednich lat, w dalszej części zmagań, Francuz nie prezentował tak dobrej formy, będąc jeszcze dwukrotnie na punktowanych pozycjach. We Francji dojechał na ósmym miejscu (startując zgodnie z odwróconą kolejnością, z pole position, sprintu nie ukończył). Najlepszym momentem dla Francuza, był triumf na belgijskim obiekcie Spa-Francorchamps, na którym dzień wcześniej uzyskał najlepszy czas okrążenia, podczas kwalifikacji. Ostatecznie przegrał wewnętrzny pojedynek zespołowy z Japończykiem Kazuki Nakajimą, zajmując 12. miejsce (Nakajima był szósty).
A1 Grand Prix.
W okresie posezonowym 2005/2006, Nicolas Lapierre wraz ze swoim rodakiem Alexandre Prématem, cyklicznie zmieniał się w roli kierowcy wyścigowego narodowej ekipy trójkolorowych, w serii A1 Grand Prix. Wystąpiwszy w jedenastu wyścigach (w tylu też wystartował Premat), siedmiokrotnie meldował się w pierwszej trójce, z czego aż sześć razy na najwyższym stopniu (w eliminacjach, w Niemczech oraz Australii, absolutnie zdominował rywalizację). Ostatecznie razem z Alexandrem pewnie sięgnęli po tytuł mistrzowski, zostając tym samym pierwszymi triumfatorami tego serialu.
W drugim roku startów w tej serii, wystąpił w dziesięciu wyścigach. Tym razem jednak tylko czterokrotnie stanął na podium, za każdym razem plasując się na trzecim miejscu. Zdobyte przez niego punkty wspomogły francuski zespołów w zajęciu 4. lokaty, w końcowej klasyfikacji.
W trzecim sezonie Lapierre pojawił się tylko w jednej rundzie, rozegranej na czeskim torze Masaryk Circuit. Zajęte w nim szóste i piąte miejsce, pomogło jego stajni w uplasowaniu się na 3. pozycji.
Le Mans.
Od roku 2008 Francuz reprezentujował Team Oreca, w serii wyścigów długodystansowych – Le Mans Series (w klasie LMP1). W pierwszym sezonie startów, zmagania zakończył na 12. miejscu. W drugim po raz pierwszy w karierze sięgnął po pole position (dokonał tego dwukrotnie) i zwycięstwo, a w ostatecznej klasyfikacji został sklasyfikowany na 3. pozycji. W sezonie 2010 dwukrotnie stanął na podium, z czego raz na najwyższym stopniu (ponownie dwa razy startował z pierwszego miejsca). Ostatecznie rywalizację w serii zakończył z tytułem wicemistrzowskim.
W 2009 roku Nicolas wziął udział również (w klasie LMP1) azjatyckim i amerykańskim odpowiedniku tej serii. W pierwszej z nich dwa razy stanął na podium, ostatecznie zajmując 3. miejsce. W drugiej z kolei wystartował w jednym wyścigu. Zdobyte punkty sklasyfikowały Lapierre'a na 17. lokacie.
W roku 2007 po raz pierwszy wystartował w prestiżowym 24-godzinnym wyścigu Le Mans. Startując w klasie GT1, rywalizację zakończył na 9. miejscu. W sezonie 2009 (w klasie LMP1) został sklasyfikowany na 5. pozycji. Rok później nie ukończył zmagań. W 2014 roku stanął na najniższym stopniu podium.

</doc>
<doc id="2195587" url="https://pl.wikipedia.org/wiki?curid=2195587" title="Alprostadil">
Alprostadil



</doc>
<doc id="2195588" url="https://pl.wikipedia.org/wiki?curid=2195588" title="Prostaglandyna E1">
Prostaglandyna E1



</doc>
<doc id="2195589" url="https://pl.wikipedia.org/wiki?curid=2195589" title="PGE1">
PGE1



</doc>
<doc id="2195590" url="https://pl.wikipedia.org/wiki?curid=2195590" title="The Quarry Men">
The Quarry Men



</doc>
<doc id="2195593" url="https://pl.wikipedia.org/wiki?curid=2195593" title="Wiktor Szyłowski">
Wiktor Szyłowski

Wiktor Kostiantynowycz Szyłowski (ukr. Віктор Костянтинович Шиловський, ros. Виктор Константинович Шиловский, "Wiktor Konstantinowicz Sziłowski"; ur. w Juzowka, zm. 25 października 1973 w Moskwie) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1928 rozpoczął karierę piłkarską w drużynie juniorskiej Zakładu Metalurgicznego w Doniecku. Następnie w latach 1930-1932 występował w zespole Metalist Stalino. W 1933 bronił barw Dynama Stalino, a potem Dynama Dniepropetrowsk. W sierpniu 1934 przeszedł do Dynama Kijów, w którym występował do okupacji Kijowa. W 1940 pełnił funkcje kapitana drużyny. W okresie wojennym grał w drużynie Szkoły Wojsk Lądowych we Włodzimierzu oraz CDKA Moskwa. W 1945 bronił barw reprezentacji PGW. W 1947 zakończył karierę piłkarską w klubie Piszczewiku Moskwa.
Kariera reprezentacyjna.
Bronił barw reprezentacji Stalino (1930-1933), Donbasu (1931-1933), Dniepropetrowska (1934), Kijowa (1935-1940), Ukraińskiej SRR (1934-1939). W 1935 rozegrał 6 meczów nieoficjalnych w reprezentacji ZSRR, w których strzelił 2 gola.
Kariera trenerska.
Po zakończeniu kariery zawodniczej od 1948 prowadził Dzierżyniec Niżny Tagił oraz drużynę Sierpuchowa. W latach 1956-1959 pracował w sztabie szkoleniowym Dynama Kijów, a od stycznia 1957 do grudnia 1958 nawet prowadził kijowski klub. W 1967 trenował Saturn Ramienskoje. Potem pracował z juniorskimi drużynami z Moskwy i obwodu moskiewskiego. 25 października 1973 zmarł w wieku 62 lat.

</doc>
<doc id="2195597" url="https://pl.wikipedia.org/wiki?curid=2195597" title="Eksplorator gier">
Eksplorator gier

Eksplorator gier (Windows Game Explorer) – specjalny folder w Windows Vista i Windows 7, który wyświetla informacje o zainstalowanych grach komputerowych i pozwala na łatwy dostęp do nich. Umożliwia także dostęp do serwisów dostawców gier, takich jak np. Games for Windows Marketplace.
System automatycznie wykrywa zainstalowane gry na komputerze, umieszcza skróty do nich w Eksploratorze, a następnie pobiera z bazy danych Allgame okładkę i informacje. Gry które nie zostały wykryte można łatwo dodać poprzez przeciągnięcie skrótu aplikacji do okna folderu Eksploratora gier.
Eksplorator wyświetla także ogólną informacje o wymaganiach sprzętowych danego w formie indeksu wydajności, który można porównać z współczynnikiem wydajności własnego komputera.
Pojawia się także informacja o treściach nieodpowiednich na dzieci, dzięki czemu rodzice – przy pomocy wbudowanego w system mechanizmu kontroli rodzicielskiej – mogą blokować, według wcześniej zdefiniowanych reguł, dostęp do wybranych gier.

</doc>
<doc id="2195598" url="https://pl.wikipedia.org/wiki?curid=2195598" title="María Valverde">
María Valverde

María Valverde właśc. María Valverde Rodríguez (ur. 24 marca 1987 w Madrycie) – hiszpańska aktorka.
Życiorys.
Urodziła się w Carabanchel w Madrycie. Jej matka Gloria pracuje jako pielęgniarka w szkole specjalnej dla dzieci upośledzonych umysłowo. Ojciec jest malarzem. Mając 10 lat zaczęła występować w teatrze, od 14 roku życia uczy się aktorstwa.
W wieku 16 lat dostała rolę w filmie "Słabość bolszewika". Jej kariera rozwinęła się, gdy zagrała we włoskim filmie "Melissa P.". W 2009 roku zagrała główną rolę w filmie Jordan Scott "Pęknięcia" razem z Evą Green i Juno Temple. Był to jej pierwszy film w języku angielskim.
Spotykała się z Mariem Casasem, z którym poznała się na planie filmu "Trzy metry nad niebem".
W 2017 roku poślubiła głównego dyrygenta Orkiestry Symfonicznej w Göteborgu Gustavo Dudamel.

</doc>
<doc id="2195604" url="https://pl.wikipedia.org/wiki?curid=2195604" title="Dzmitry Kałdun">
Dzmitry Kałdun



</doc>
<doc id="2195606" url="https://pl.wikipedia.org/wiki?curid=2195606" title="IV Batalion Obrony Narodowej &quot;Kartuzy&quot;">
IV Batalion Obrony Narodowej &quot;Kartuzy&quot;



</doc>
<doc id="2195607" url="https://pl.wikipedia.org/wiki?curid=2195607" title="Michaił Miaśnikowicz">
Michaił Miaśnikowicz



</doc>
<doc id="2195610" url="https://pl.wikipedia.org/wiki?curid=2195610" title="Amon Djurhuus">
Amon Djurhuus

Amon Djurhuus (ur. 1 maja 1987) - farerski muzyk, perkusista, jeden z założycieli zespołu Heljareyga.
Kariera muzyczna.
Amon Djurhus jest uczniem Káriego Streymoya, perkusisty zespołu Týr. Podczas trasy koncertowej tego zespołu, w roku 2008 zastąpił swego nauczyciela, który doznał kontuzji pleców, w części koncertów (między innymi, w Warszawie).
W roku 2009, powstał progressive metalowy zespół Heljareyga. Jednym z jego założycieli był Amon Djurhuus. Prócz niego, skład zespołu tworzą: Heri Joensen (Týr), Ken Johannesen, Ísak Petersen (Synarchy) oraz John Ivar Venned (Synarchy). Muzycy planują wydać razem jeszcze przynajmniej dwie płyty i wyjechać na trasę koncertową.

</doc>
<doc id="2195613" url="https://pl.wikipedia.org/wiki?curid=2195613" title="Drugi improwizowany pociąg pancerny Obrony Wybrzeża">
Drugi improwizowany pociąg pancerny Obrony Wybrzeża

Pociąg Pancerny Obrony Wybrzeża, drugi – pociąg opancerzony Wojska Polskiego II RP, improwizowany podczas kampanii wrześniowej przez Lądową Obronę Wybrzeża.
Latem 1939 roku dowództwo Lądowej Obrony Wybrzeża postanowiło sformować jednostkę pociągów pancernych do obrony wybrzeża. 3 września, już po wybuchu wojny, warsztaty opuścił drugi improwizowany pociąg; składał się on z dwóch krytych wagonów wzmocnionych skrzyniami z piaskiem i arkuszami z blachy, załogę stanowili żołnierze 2 Morskiego pułku strzelców (2 plutony – piechoty i ckm). Pociąg wziął udział w jednej tylko akcji bojowej, w nocy z 3 na 4 września, pod dowództwem por. A. Matuszaka. Wspomagał trzy bataliony atakujące Osowę i Wysoką, gdzie umocnił się 2 pułk Landespolizei. Pociąg pancerny miał za zadanie dokonanie dywersyjnego ataku z rejonu Wielkiego Kacka. Pociąg ruszył bez wsparcia piechoty i po potyczce z piechotą wroga wycofał się do polskich linii z ośmioma rannymi. Wypad oceniono jako sukces, ale uznano też, że pociąg ma niską skuteczność bojową (zwłaszcza słaby pancerz) i przekazano go władzom kolejowym.

</doc>
<doc id="2195616" url="https://pl.wikipedia.org/wiki?curid=2195616" title="Józef Kalasanty Lwowicz">
Józef Kalasanty Lwowicz

Józef Kalasanty Lwowicz (ur. 1794, zm. 1857 w Dołhinowie) – polski pijar, filareta, nauczyciel. 
Wstąpił do zakonu pijarów, gdzie przybrał imię Kalasanty od św. Cyriaka. Studiował na Cesarskim Uniwersytecie Wileńskim, gdzie należał do Towarzystwa Filaretów. Widniał na liście uczniów Uniwersytetu Wileńskiego Oddziału Fizycznego z r. 1820/1 jako x. Kalasanty Lwowicz. W 1822 wymieniony jest jako prenumerator wydania poezji Adama Mickiewicza 
Po studiach uczył matematyki w Połocku. Następnie aresztowany w ramach śledztwa Nowosilcowa i przetrzymywany w klasztorze Księży Bazylianów, co zostało uwiecznione przez Adama Mickiewicza w „Dziadach". Na mocy wyroku został pozbawiony na zawsze obowiązków nauczycielskich i oddany pod nadzór zwierzchności duchownej.
W latach 1842–1843 przebywał w parafii Kościeniewicze w diecezji mińskiej. Został proboszczem parafii w Dołhinowie, gdzie ofiarnie posługiwał przyczyniając się do wzniesienia murowanego kościoła w 1853 r.
5 czerwca 1857 r. we wsi Kamień w pobłogosławił wyruszająca stamtąd wodną ekspedycję hrabiego Konstantego Tyszkiewicza wzdłuż rzeki Wilii.

</doc>
<doc id="2195617" url="https://pl.wikipedia.org/wiki?curid=2195617" title="Pierwszy improwizowany pociąg pancerny Obrony Wybrzeża">
Pierwszy improwizowany pociąg pancerny Obrony Wybrzeża

Pociąg Pancerny Obrony Wybrzeża, pierwszy – pociąg opancerzony Wojska Polskiego II RP, improwizowany podczas kampanii wrześniowej przez Lądową Obronę Wybrzeża.
Latem 1939 roku dowództwo Lądowej Obrony Wybrzeża postanowiło sformować jednostkę pociągów pancernych do obrony wybrzeża. W warsztatach portowych Marynarki Wojennej w Gdyni opancerzono prowizorycznie (workami z piaskiem) dwie lory i dwa wagony, uzbrojone w dwa działa 75 mm z flotylli rzecznej w Pińsku; załogę skompletowano z 3 baterii morskiego dywizjonu artylerii lekkiej. Pociąg ten był gotowy 26 sierpnia. Pod dowództwem por. Zygmunta Budzyńskiego, przydzielony został do batalionu ON „Kartuzy IV”, gdzie został podzielony na dwa działony. Pierwszy patrolował linię kolejową Somonino – Kartuzy, drugi wyrzucił ze stacji Stara Piła oddział 2 pułku gdańskiej Landespolizei. 2 września pociąg prowadził pojedynek artyleryjski baterią gdańskiego dywizjonu artylerii ostrzeliwującego Żukowo. 3 września nad ranem 2 pułk Landespoliei zdobył Żukowo i elektrownię Rutki, ale został wyparty przez kontratak dwóch plutonów IV batalionu wspartych pociągiem pancernym; Niemcy odbili ten teren dopiero wieczorem.
Rano 4 września na IV batalion uderzyła 207 Dywizja Piechoty. Pociąg stoczył pojedynek z artylerią niemiecką i wycofał się na północ na Kartuzy. Połączenie kolejowe z Gdynią było przerwane, Niemcy zajęli Kartuzy. Nie widząc możliwości skutecznej obrony i uratowania pociągu, został on opuszczony, po zdemontowaniu dział i zniszczeniu urządzeń celowniczych.

</doc>
<doc id="2195622" url="https://pl.wikipedia.org/wiki?curid=2195622" title="Pociąg Pancerny (obrony wybrzeża, pierwszy)">
Pociąg Pancerny (obrony wybrzeża, pierwszy)



</doc>
<doc id="2195624" url="https://pl.wikipedia.org/wiki?curid=2195624" title="Pociąg Pancerny (obrony wybrzeża, drugi)">
Pociąg Pancerny (obrony wybrzeża, drugi)



</doc>
<doc id="2195626" url="https://pl.wikipedia.org/wiki?curid=2195626" title="Axel Jacobsen">
Axel Jacobsen

Axel Jacobsen (ur. 10 lipca 1984 w Necochea) – duński siatkarz, reprezentant kraju, występujący na pozycji rozgrywającego. W trakcie sezonu 2010/2011 podpisał kontrakt z polską drużyną AZS Olsztyn, w której występował do końca sezonu. 
Sukcesy klubowe.
Liga duńska:
MEVZA:
Liga austriacka:
Puchar ACLAV:
Liga argentyńska:
Klubowe Mistrzostwa Świata:
Klubowe Mistrzostwa Ameryki Południowej:
Puchar Izraela:
Liga izraelska:
Puchar Ligi Greckiej:
Liga grecka:
Superpuchar Grecji:

</doc>
<doc id="2195629" url="https://pl.wikipedia.org/wiki?curid=2195629" title="Dansbandsnatt">
Dansbandsnatt

Dansbandsnatt – studyjny album szwedzkiej grupy Torgny Melins wydany przez Sony BMG Music Entertainment 27 stycznia 2010 roku w Szwecji.
Lista utworów.
Źródło: SVENSK MEDIEDATABAS

</doc>
<doc id="2195630" url="https://pl.wikipedia.org/wiki?curid=2195630" title="Żegluga Polska">
Żegluga Polska

Żegluga Polska – powstałe w 1926 polskie przedsiębiorstwo armatorskie, działające w oparciu o kapitały państwowe. Na jego czele stał Julian Rummel. W 1932 przekształcono "ŻP" w spółkę akcyjną, ale nadal z większościowymi udziałami państwa. Uległa likwidacji w 1951.
Historia i flota.
Pierwsze statki "ŻP" zakupione zostały w styczniu 1927 we Francji (stąd ich popularna nazwa: "francuzy"). Były to SS Wilno, SS Kraków, SS Toruń, SS Poznań i SS Katowice.
Obok statków handlowych "ŻP" posiadała też statki wycieczkowe. Najpierw kupiono zbudowane w Gdańsku SS Gdynię i SS Gdańsk, a nieco później "Jadwigę" i "Wandę". Przystań statków Żeglugi Polskiej w Gdańsku znajdowała się na Brabanku. Jej największymi konkurentami było istniejące od 1880 Towarzystwo Żeglugowe "Weichsel" z flagowym bocznokołowcem "Paul Benecke", utrzymujące połączenia z Długiego Pobrzeża m.in. do Mikoszewa i Świbna, oraz założone w 1924 przez braci Leszczyńskich Towarzystwo Żeglugowe "Gryf" z bocznokołowcem "Monika". 
Rozwijający się handel z krajami Bliskiego Wschodu spowodował, że w 1935 "ŻP" uruchomiła "linię lewantyńską". Utworzono ją wspólnie ze szwedzkim armatorem "Svenska Orient Linien", od którego wydzierżawiono trzy drobnicowce skierowane na Morze Śródziemne - SS Sarmacja, SS Lewant i SS Lechistan. SS Sarmacja po wygaśnięciu dzierżawy wróciła pod szwedzką banderę, a dwa pozostałe statki odkupiono i intensywnie wykorzystywano do 1939.
Do II wojny światowej flota "ŻP" urosła do dwudziestu statków pełnomorskich, które – obok żeglugi przybrzeżnej i trampingu – obsługiwały 10 regularnych linii na wodach okołoeuropejskich. Jednocześnie, w 1932, utworzony został wydział holowniczo-ratowniczy "ŻP", który posiadał jednostki obsługi technicznej i holowniki.
Po wybuchu II wojny światowej "ŻP", podobnie jak inne przedsiębiorstwo armatorskie "Polbryt", znalazły się pod zarządem "Polish Steamship Agency", a od 1944 "GAL-u".
Po wojnie w miejsce "ŻP" powstało 2 stycznia 1951 przedsiębiorstwo państwowe Polska Żegluga Morska z siedzibą w Szczecinie.
Siedziba.
Pierwsza siedziba ŻP mieściła się przy ul. 10 Lutego 4 (1926-1929), następnie w wybudowanym przez spółkę własnym budynku z 1929 w Gdyni przy al. Waszyngtona 44 (1929-1939). W okresie II wojny światowej zarząd spółki znajdował się w Londynie (1939-1946), początkowo pod zarządem Polskiej Agencji Statków Parowych ("Polish Steamship Agency") (1939-1944), następnie GAL'u (1944-1946). Decyzją Prezydium Komitetu Ekonomicznego przy Radzie Ministrów z 9 lipca 1946 centralę ŻP przeniesiono do Gdyni lokując ją w budynku Polskiej Agencji Morskiej przy ul. Świętojańskiej 10 (1946), w b. budynku Bergtransu z 1937 przy ul. Portowej 13-15 (1946-1951). 

</doc>
<doc id="2195631" url="https://pl.wikipedia.org/wiki?curid=2195631" title="713 prosi o pozwolenie na lądowanie">
713 prosi o pozwolenie na lądowanie

713 prosi o pozwolenie na lądowanie (org. "713-й про́сит поса́дку") – radziecki film sensacyjny z 1962 roku w reż. Grigorija Nikulina; wzorowany na utworze Arthura Haileya „Runway Zero Eight” z 1956 roku.
Opis fabuły.
Gdzieś na Zachodzie do lotu przez Atlantyk startuje pasażerski samolot. W pewnym momencie beztroskiego lotu pasażerowie odkrywają, że cała załoga jest nieprzytomna, a samolotem steruje autopilot. Jak się później okazuje, załodze ktoś jeszcze na ziemi podał silny narkotyk, licząc na spowodowanie katastrofy. Na pokładzie miała się bowiem znajdować bliżej nieokreślona delegacja radziecka, która w ostatniej chwili przełożyła lot. Część pasażerów wpada w panikę lub zaczyna się modlić. Jednak trzech z nich: niemiecki lekarz – ścigany przez władze komunista, któremu udaje się docucić jednego z pilotów, odważny prawnik, który siada za sterami i przypadkowy inżynier radiotechnik, który jest w stanie nawiązać łączność z ziemią szczęśliwie sprowadzają maszynę na lotnisko.
Role.
i inni.

</doc>
<doc id="2195633" url="https://pl.wikipedia.org/wiki?curid=2195633" title="Tumen (miasto)">
Tumen (miasto)

Tumen (chiń. 图们; pinyin: "Túmén"; kor. 도문, "Domun") – miasto na prawach powiatu w północno-wschodnich Chinach, w prowincji Jilin.
Miasto graniczy z północnokoreańskim Namyang. Granica przebiega wzdłuż rzeki Tumen. 
Powierzchnia miasta wynosi 1142,65 km². Liczba mieszkańców sięga 130 900, z czego większą część stanowią Koreańczycy (54,8%) oraz Chińczycy Han (42,9%).

</doc>
<doc id="2195635" url="https://pl.wikipedia.org/wiki?curid=2195635" title="Akademia Hanlin">
Akademia Hanlin

Akademia Hanlin ("Hanlin Yuan") – jedna z najwyższych instytucji edukacyjnych i państwowych w Chinach cesarskich, od czasów dynastii Tang do Qing, łącząca w sobie cechy ciała doradczego, think tanku, redakcji naukowej i biura prawnego. Do Akademii przyjmowano uczonych konfucjańskich, którzy z najlepszymi wynikami zdali egzaminy urzędnicze na najwyższy stopień "jinshi". Wielu z nich osiągało potem najwyższe stanowiska w imperialnej biurokracji, np. Wielkiego Kanclerza. Nazwę można przetłumaczyć jako „Akademia Lasu Pędzli” (używanych do pisania).
Akademię założył cesarz Tang Xuanzong w 738, jako ciało doradcze, mające proponować rozwiązania różnych problemów trapiących cesarstwo i pomagać cesarzowi w codziennym sprawowaniu rządów. W ten sposób zorganizował on w formalny sposób grupę doradców, służących cesarzom tangowskim od początku dynastii. Wśród tych tzw. "daizhao" („oczekujących poleceń”) uczonych byli specjaliści od pism klasycznych, alchemicy, kapłani taoistyczni i buddyjscy, wróżbici, szamani, kaligrafowie, malarze, lekarze, astrologowie, pisarze i poeci (np. Li Bai i Bai Juyi).
Akademia mieściła się wówczas w wewnętrznym pałacu cesarskim, a jej członkowie mieli bardzo bliski związek z dworem cesarskim. Do ich obowiązków należało przygotowywanie projektów edyktów cesarskich i doradzanie cesarzowi. 40% z nich osiągnęło stanowisko Wielkiego Kanclerza. W drugiej połowie dynastii Tang, członków akademii zaczęto rekrutować wśród najlepiej zdających egzaminy urzędnicze.
Za czasów songowskich akademicy nadal przygotowywali edykty, ale z prywatnych doradców cesarza stali się częścią regularnego, podzielonego na rangi, korpusu urzędniczego. Akademia (zwana wówczas "Hanlin Xueshi Yuan") wciąż jeszcze mieściła się w prywatnym pałacu cesarskim, a ponad połowa akademików z czasem zostawała kanclerzami.
Instytucja ta została uznana za tak ważną, że także północne, pół-chińskie państwa ustanawiały swoje akademie: Liao po 947 (w XI w. akademicy tamtejsi m.in. tłumaczyli chińskie klasyki na język kitański), a Xixia w 1161. Także mongolska dynastia Yuan utrzymała ten urząd, a Kubilaj-chan zaaprobował nawet dodanie specjalnego biura ds. kompilacji oficjalnych historii poprzednich dynastii. Za czasów tej dynastii, na dworze istniały równolegle dwie akademie: drugą była Mongolska Akademia Hanlin ("Menggu Hanlin Yuan"), co było typowe dla ówczesnej, podwójnej, mongolsko-chińskiej struktury rządowej; mongolska akademia była ważna jako centrum tłumaczenia ważnych dokumentów rządowych z chińskiego na mongolski i odwrotnie.
Za dynastii Ming, Akademia Hanlin stała się jeszcze bardziej formalną instytucją, której poszczególni członkowie mieli dokładnie określone zadania jak np. przygotowywanie projektów edyktów, nauczanie książąt domu cesarskiego, kompilowanie oficjalnych kronik historycznych, czy pomoc cesarzom w ich studiach. Cesarze mingowscy w mniejszym stopniu polegali na konfucjańskiej biurokracji, a bardziej na osobistych sekretarzach i eunuchach, a ponieważ wielu sekretarzy wywodziło się z akademików, a nie biurokracji prowincjonalnej, między akademią a wykonawczą częścią aparatu państwowego było spore napięcie.
Dynastia Qing przejęła model akademii mingowskiej. Rekrutowano do niej uczonych z trzech najwyższych poziomów najwyższego stopnia egzaminacyjnego, "jinshi". Absolwenci najwyższego poziomu otrzymywali automatycznie stanowisko redaktorów wyższego ("xiuzhuan") i niższego szczebla ("bianxiu"); niższych poziomów - stanowiska asystentów ("shujishi"), którzy po trzech latach, po nabraniu doświadczenia, mogli dalej awansować (system ten był stosowany już za Mingów). Także w tym czasie akademia służyła jako rezerwuar kadr dla najwyższych urzędów jak Sekretariatu Cesarskiego czy najbliższych doradców i kanclerzy cesarskich. Wśród najsławniejszych akademików qingowskich są m.in. Lin Zexu, Zeng Guofan czy Zhang Zhidong.
W 1900 część ogromnej biblioteki Akademii została zniszczona przez pożar, wzniecony przez bokserów, którzy usiłowali podpalić sąsiadującą dzielnicę ambasad. Po nadejściu odsieczy, biblioteka została obrabowana przez siły interwencyjne.

</doc>
<doc id="2195639" url="https://pl.wikipedia.org/wiki?curid=2195639" title="Cheng Chao-tsun">
Cheng Chao-tsun

Cheng Chao-tsun (; ur. 17 października 1993) – tajwański lekkoatleta specjalizujący się w rzucie oszczepem.
W 2009 był drugi na igrzyskach młodzieży Azji oraz na gimnazjadzie. Podczas mistrzostw świata juniorów młodszych w 2009 zajął odległą pozycję w eliminacjach i nie awansował do finału. W lipcu 2010 został wicemistrzem Azji juniorów oraz był ósmy na mistrzostwach świata juniorów. Startował w pierwszej edycji igrzysk olimpijskich młodzieży w 2010 – w zawodach tych uplasował się na czwartym miejscu w finale B. Stawał na podium mistrzostw kraju. Finalista mistrzostw Azji w Kobe (2011) oraz mistrz Azji juniorów z 2012.
Rekord życiowy: 91,36 (26 sierpnia 2017, Tajpej) – rekord Azji. Do zawodnika należy rekord Chińskiego Tajpej w kategorii juniorów i juniorów młodszych, który do 2013 roku był także rekordem w kategorii seniorów (78,68 w 2010).

</doc>
<doc id="2195642" url="https://pl.wikipedia.org/wiki?curid=2195642" title="G Hannelius">
G Hannelius

G Hannelius, właśc. Genevieve Elizabeth Hannelius (ur. 22 grudnia 1998 w Bostonie) – amerykańska aktorka, piosenkarka i autorka tekstów.
Występowała w roli Avery w serialu "Blog na cztery łapy", roli Emily w filmie "Brat zastępowy" oraz roli Dakoty Condor w serialu "Słoneczna Sonny". Grała też w serialach: "Powodzenia, Charlie!" jako przyjaciółka Gabe’a – Jo Keeneri, i w "Hannah Montana" jako mała dziewczynka o imieniu Tiffany.
Życiorys.
Urodziła się w Bostonie. W wieku 3 lat przeprowadziła się wraz z rodziną do południowego Maine. Rozpoczynając karierę aktorską w wieku lat 7 w teatrze dla dzieci z Maine, wykazała się wybitnym talentem i w 2008 r. wyjechała do Kalifornii na trzy miesiące, aby przejść serię przesłuchań. Rodzice, widząc jej zamiłowanie do gry aktorskiej, postanowili zostać w Los Angeles na stałe. Tam rozpoczęła karierę jako aktorka telewizyjna, by następnie zostać zauważona przez Disneya. 
Filmografia.
Filmy:
Seriale: 

</doc>
<doc id="2195646" url="https://pl.wikipedia.org/wiki?curid=2195646" title="Dywizjon Kontrtorpedowców">
Dywizjon Kontrtorpedowców

Dywizjon Kontrtorpedowców – dywizjon kontrtorpedowców Marynarki Wojennej II RP.
8 lipca 1930 roku została podniesiona bandera na ORP „Wicher”, pierwszym w historii Polskiej Marynarki Wojennej niszczycielu, jak ówcześnie nazywano kontrtorpedowce. Przez kolejne dwa lata ORP „Wicher” był jedynym okrętem tej klasy. 19 sierpnia 1932 roku do portu wojennego w Gdyni przypłynął ORP „Burza”, jednostka bliźniacza ORP „Wicher”.
15 września 1932 roku szef Kierownictwa Marynarki Wojennej zarządził sformowanie Dywizjonu Kontrtorpedowców.
29 marca 1935 roku została podpisana umowa ze stocznią J. Samuel White &amp; Co. Ltd. w Cowes na wyspie Wight na budowę kolejnych dwóch kontrtorpedowców. 16 maja 1937 roku do portu wojennego w Gdyni wpłynął pierwszy z zamówionych niszczycieli – ORP „Grom”. Latem tego roku wszystkie trzy jednostki udały się z oficjalną kurtuazyjną wizytą do Tallinna (20 sierpnia) i Rygi (24 sierpnia). W skład dywizjonu ORP „Grom” został włączony dopiero 9 września 1937 roku.
1 grudnia 1937 roku do portu wojennego Gdynia zawinął ORP „Błyskawica. Następnego dnia okręt został postawiony do pierwszej rezerwy. 24 grudnia 1937 roku ORP „Błyskawica” weszła w skład dywizjonu, a 15 lutego 1938 roku rozpoczęła kampanię morską. Od tego czasu aż do wybuchu II wojny światowej ukształtowała się struktura organizacyjna dywizjonu. Struktura ta była ułomna. W skład dywizjonu wchodziły dwie grupy okrętów po dwie jednostki różnych typów. Dywizjon nie był jednorodnym zespołem taktycznym Floty.
18 marca 1939 roku Dywizjon Kontrtorpedowców razem z Dywizjonem Okrętów Podwodnych postawiony został w stan gotowości bojowej w związku z udziałem okrętów Kriegsmarine w aneksji okręgu Kłajpedy.
15 sierpnia 1939 roku została położona stępka pod ORP „Huragan”, trzeci niszczyciel typu Grom. W 1942 roku razem z bliźniaczym ORP „Orkan” miał zostać wcielony do Marynarki Wojennej. Mniej więcej w tym samym czasie miała być zakończona przebudowa i przezbrojenie ORP „Wicher” i „Burza”. W zamierzeniach Kierownictwa Marynarki Wojennej, przebudowa polegać miała na zastąpieniu trzech dotychczasowych kominów jednym, natomiast przezbrojenie na wymianie czterech francuskich 130 mm armat morskich wz. 1924 (4 × 1) na sześć szwedzkich 120 mm armat morskich wz. 36 (2 × 2 i 2 × 1). Ponadto na miejscu usuniętych kominów miały być zainstalowane działa przeciwlotnicze. Po wykonaniu zaplanowanych działań sylwetki obu niszczycieli zostałyby upodobnione do sylwetek niszczycieli typu Grom, a uzbrojenie wszystkich jednostek zunifikowane.
Jednostką mobilizującą dla dywizjonu była Komenda Portu Wojennego Gdynia. Dywizjon mobilizował się w okresie zagrożenia, w grupie jednostek oznaczonych kolorem zielonym. 24 sierpnia 1939 roku w porcie wojennym Hel niszczyciele pobrały amunicję, a następnie wyszły na redę helską.
30 sierpnia 1939 roku dywizjon (bez ORP „Wicher”) opuścił Gdynię, udając się w ramach planu „Peking” do Wielkiej Brytanii. 1 września 1939 roku o godz. 17.30 okręty dywizjonu rzuciły kotwicę na redzie szkockiego portu Leith, a 3 września 1939 roku przeszły do Rosyth, bazy Royal Navy. Tego samego dnia Wielka Brytania i Francja wypowiedziały wojnę III Rzeszy, a w porcie wojennym Hel samoloty Luftwaffe zatopiły ORP „Wicher”, który pozostał w kraju i wziął udział w początkowej fazie obrony wybrzeża.
4 września 1939 roku w Londynie dowódca dywizjonu, komandor Roman Stankiewicz spotkał się z pierwszym lordem Admiralicji, Winstonem Churchillem i pierwszym lordem morskim, admirałem floty sir Dudleyem Poundem. Podczas spotkania uzgodniono, że polski dywizjon pod względem operacyjnym zostanie podporządkowany dowódcy Zachodniego Obszaru Morskiego (ang. "Western Approaches Command"), admirałowi Martinowi Dunbar-Nasmithowi i przebazowany do Plymouth. Ponadto do dywizjonu przydzielony został zespół łącznikowy pod dowództwem kapitana marynarki Denisa. 6 września 1939 roku dywizjon wypłynął z Leith do Plymouth. Następnego dnia, w drodze do nowej bazy, dywizjon wykonał pierwszy w II wojnie światowej atak na niemiecki U-Boot. Admiralicja Brytyjska przyznała ORP „Błyskawica” prawdopodobne poważne uszkodzenie wrogiego okrętu podwodnego.
1 listopada 1939 roku dywizjon przybył do Harwich, gdzie został wcielony w skład 1 Flotylli Niszczycieli, komandora Jerzego Creasy. Zadaniem flotylli było eskortowanie statków wzdłuż wschodnich wybrzeży Anglii i prowadzenie działań przeciwko niemieckim okrętom na podejściach do kanału La Manche. Zadania te okręty dywizjonu wykonywały do wiosny 1940 roku.
7 kwietnia 1940 roku dywizjon przybył do Scapa Flow, głównej bazy brytyjskiej marynarki wojennej, z której rozpoczął swój udział w kampanii norweskiej. W ramach tej kampanii, okręty dywizjonu walczyły w bitwie o Narwik. 4 maja 1940 roku, w fiordzie Rombakken niemiecki samolot He 111 zatopił ORP „Grom”. W maju 1940 roku, pozostałe dwa okręty dywizjonu, wzięły udział w kampanii francuskiej, a konkretnie w operacji „Dynamo”. W ramach tej ostatniej ORP „Burza” został ciężko uszkodzony.
Po zatopieniu ORP „Grom” dywizjon został rozwiązany.
Organizacja i obsada personalna dyonu 31 sierpnia 1939
Dowództwo
ORP „Wicher”
ORP „Burza”
ORP „Grom”
ORP „Błyskawica”
Dowódcy dyonu:

</doc>
<doc id="2195650" url="https://pl.wikipedia.org/wiki?curid=2195650" title="Delitz">
Delitz

Osoby:
Zobacz też:

</doc>
<doc id="2195651" url="https://pl.wikipedia.org/wiki?curid=2195651" title="219P/LINEAR">
219P/LINEAR

219P/LINEAR (też LINEAR 38) – kometa krótkookresowa, należąca do rodziny Jowisza.
Odkrycie.
Kometa została odkryta 5 czerwca 2002 roku w ramach programu obserwacyjnego LINEAR.
Orbita komety i właściwości fizyczne.
Orbita komety 219P/LINEAR ma kształt elipsy o mimośrodzie 0,35. Jej peryhelium znajduje się w odległości 2,37 j.a., aphelium zaś 4,94 j.a. od Słońca. Jej okres obiegu wokół Słońca wynosi 6,98 roku, nachylenie do ekliptyki to wartość 11,53˚.
Jądro tej komety ma rozmiary maks. kilku km.

</doc>
<doc id="2195652" url="https://pl.wikipedia.org/wiki?curid=2195652" title="Hold It Against Me">
Hold It Against Me

Hold It Against Me – piosenka Britney Spears wydana na (pierwszym) singlu, który promował siódmy album "Femme Fatale". Za produkcję singla odpowiada szwedzki producent Max Martin („…Baby One More Time”, „If U Seek Amy”, „3”) oraz Dr. Luke. Utwór otrzymał pozytywne recenzje. Nazwano go najlepszym chwytliwym utworem w dorobku artystki.
Premiera.
Na łamach publikacji czasopisma „Entertainment Weekly” początkowa premiera singla była przewidziana na 7 stycznia 2011. Francuski oddział wytwórni płytowej Jive Records potwierdził informację umieszczając wpis na koncie Twitter. Została ona przełożona na 11 stycznia, co zatwierdziła sama wokalistka na koncie Facebook, jednak ze względu na wyciek piosenki do internetu ostateczny termin to 10 stycznia
W Polsce po raz pierwszy singiel wyemitowało Radio Eska.
Tło muzyczne.
Redakcja „Entertainment Weekly” oświadczyła, że brzmienie utworu nadane przez producentów Dr. Luke’a i Maksa Martina jest zupełnie inne, niż w dziełach innych artystów. Tło charakteryzuje się zaraźliwym bitem.
Teledysk.
Teledysk do „Hold It Against Me” był kręcony 22 i 23 stycznia 2011. Reżyserem klipu był Jonas Åkerlund. Choreografią do teledysku zajął się Brian Friedman („Me Against the Music”, „Toxic”). Premiera odbyła się 18 lutego, za pośrednictwem strony MTV.

</doc>
<doc id="2195654" url="https://pl.wikipedia.org/wiki?curid=2195654" title="Schafstaedt">
Schafstaedt



</doc>
<doc id="2195655" url="https://pl.wikipedia.org/wiki?curid=2195655" title="Mistrzostwa Chińskiego Tajpej w Lekkoatletyce 2010">
Mistrzostwa Chińskiego Tajpej w Lekkoatletyce 2010

Mistrzostwa Chińskiego Tajpej w Lekkoatletyce 2010 – zawody lekkoatletyczne, które odbyły się w Miaoli 15 i 16 października.

</doc>
<doc id="2195657" url="https://pl.wikipedia.org/wiki?curid=2195657" title="Wyrzutnik Bomb Świąteckiego">
Wyrzutnik Bomb Świąteckiego



</doc>
<doc id="2195661" url="https://pl.wikipedia.org/wiki?curid=2195661" title="Al-Shaymaa Kwegyir">
Al-Shaymaa Kwegyir

Al-Shaymaa Kwegyir (ur. 8 kwietnia 1960) – tańzańska działaczka na rzecz praw albinosów. 8 kwietnia 2008 została członkiem tańzańskiego parlamentu, z nominacji prezydenta Tanzanii Jakaya Kikwete. Nominacja była motywowana chęcią poprawy sytuacji tanzańskich albinosów, którzy padają ofiarami okaleczeń i morderstw ze strony osób wierzących w magiczną moc ich części ciała, traktowanych jako talizmany.

</doc>
<doc id="2195662" url="https://pl.wikipedia.org/wiki?curid=2195662" title="Declan Lang">
Declan Lang

Declan Ronan Lang (ur. 15 kwietnia 1950 w Cowes) – brytyjski duchowny rzymskokatolicki, od 2001 sprawuje urząd biskupa ordynariusza diecezji Clifton, z siedzibą w Bristolu.
Urodził się na wyspie Wight jako dziecko pary Irlandczyków, jego ojciec był lekarzem. We wrześniu 1968 wstąpił do Kolegium św. Edmunda w Ware, mającego status wyższego seminarium duchownego diecezji Portsmouth. Równolegle, za zgodą swoich przełożonych kościelnych, studiował historię na University of London, kończąc naukę licencjatem. Święcenia kapłańskie przyjął w katedrze w Portsmouth w dniu 7 czerwca 1975, z rąk ówczesnego ordynariusza tej diecezji, bpa Dereka Worlocka. Następnie został przydzielony jako wikariusz do parafii katedralnej, jednocześnie pełniąc funkcję kapelana w jednej ze szkół w Portsmouth.
W 1979 kolejny biskup Portsmouth, Anthony Emery, mianował ks. Langa swoim sekretarzem osobistym i zarazem kanclerzem kurii diecezjalnej. Został również powołany w skład diecezjalnej rady ds. młodzieży, której później przewodniczył. W 1983 objął urząd proboszcza parafii w Bishop’s Waltham i równocześnie został członkiem diecezjalnej rady ds. katechizacji. Wraz z trzema osobami świeckimi opracował program pod nazwą „Projekt Parafia”, stanowiący zbiór metod pozwalających parafiom efektywnie oceniać wyniki swojej pracy duszpasterskiej i planować ją na przyszłość. W 1987 został przeniesiony na probostwo w Bournemouth. W 1990 powrócił do Portsmouth jako administrator katedry i zarazem moderator kurii. W 1996 został mianowany wikariuszem generalnym diecezji i rezydentem parafii w Abingdon. Równocześnie z obowiązkami w diecezji pracował wówczas dla Konferencji Biskupów Katolickich Anglii i Walii, dla której przygotował dwa raporty z propozycjami metod i kryteriów oceny pracy księży.
27 lutego 2001 papież Jan Paweł II mianował go ordynariuszem diecezji Clifton. Ingres do katedry katolickiej w Bristolu odbył się 28 marca 2001. W czasie tej uroczystości ks. Lang przyjął sakrę z rąk swego poprzednika na tej stolicy biskupiej, bpa Mervyna Alexandra.

</doc>
<doc id="2195663" url="https://pl.wikipedia.org/wiki?curid=2195663" title="Schwerz">
Schwerz

Niemcy:
Osoby:

</doc>
<doc id="2195664" url="https://pl.wikipedia.org/wiki?curid=2195664" title="Burevestnik Kiszyniów">
Burevestnik Kiszyniów



</doc>
<doc id="2195665" url="https://pl.wikipedia.org/wiki?curid=2195665" title="XACT">
XACT



</doc>
<doc id="2195666" url="https://pl.wikipedia.org/wiki?curid=2195666" title="Pożar w budynku handlowo-biurowym w Hongkongu">
Pożar w budynku handlowo-biurowym w Hongkongu

Pożar w budynku handlowo-biurowym w Hongkongu – pożar jaki wybuchł w dniu 20 listopada 1996 w 16-piętrowym budynku Garley w Hongkongu. W wyniku pożaru śmierć poniosło 41 osób (w tym 1 strażak), a rannych zostało 81 osób. Był to największy pożar w powojennej historii miasta.
Budowla.
Budynek został oddany do użytku w 1975 roku, kiedy w mieście nie istniały przepisy nakazujące montaż instalacji przeciwpożarowych w obiektach handlowych.
Pożar.
20 listopada 1996 roku na trzynastym piętrze budynku odbywały się prace remontowe. Podczas cięcia palnikiem gazowym rozgrzane fragmenty metalu wywołały zapłon zgromadzonych na piętrze materiałów. Straż pożarną wezwał robotnik, który zauważył ogień. Pierwsze jednostki strażaków przybyły na miejsce 10 minut od wezwania.
Dym rozprzestrzenił otwarty szyb windy, który zadziałał jak komin. Dym uniemożliwił ucieczkę klientom oraz pracownikom budynku, którzy przebywali na najwyższych piętrach. Osoby, którym udało się przedostać na dach budynku, zostały ewakuowane za pomocą śmigłowców ratowniczych. Szybko wycofano się z tego sposobu, gdyż pęd powietrza wytwarzany przez śmigła powodował zwiększenie intensywności pożaru. Pożar ugaszono całkowicie po 20 godzinach.
Bilans ofiar i przyczyny pożaru.
Pożar pochłonął 41 ofiar śmiertelnych. Połowę ofiar (22 osoby) stanowili pracownicy zakładu jubilerskiego z piętnastego piętra. Wśród ofiar znalazł się strażak, który wpadł do szybu windy. Ciała większości ofiar nie nadawały się do identyfikacji.
Winą za skutki pożaru obarczono robotników, którzy nie przestrzegali przepisów przeciwpożarowych.
Późniejsze losy budynku.
Budynek, w którym wybuchł pożar, stał opuszczony do 2003 roku. Wówczas podjęto decyzję o jego wyburzeniu. W jego miejscu, wybudowano biurowiec, oddany do użytku w 2007 roku.

</doc>
<doc id="2195668" url="https://pl.wikipedia.org/wiki?curid=2195668" title="XAudio2">
XAudio2



</doc>
<doc id="2195671" url="https://pl.wikipedia.org/wiki?curid=2195671" title="Spartak Biełgorod">
Spartak Biełgorod



</doc>
<doc id="2195672" url="https://pl.wikipedia.org/wiki?curid=2195672" title="X3DAudio">
X3DAudio



</doc>
<doc id="2195675" url="https://pl.wikipedia.org/wiki?curid=2195675" title="DirectWrite">
DirectWrite

DirectWrite – API firmy Microsoft (część DirectX), które wspomaga renderowanie pojedynczych znaków na ekranie, a także pozwala zarządzać całym tekstem i jego układem. Został zaprojektowany jako następca GDI/GDI+.
DirectWrite:

</doc>
<doc id="2195676" url="https://pl.wikipedia.org/wiki?curid=2195676" title="Pęknięcia (film)">
Pęknięcia (film)

Pęknięcia (oryg. "Cracks") – niezależny film z 2009 roku w reżyserii Jordan Scott. Ridley Scott i Tony Scott to producenci wykonawczy. Film powstał na podstawie powieści Sheili Kohler. W rolach głównych wystąpiły Eva Green, Juno Temple, María Valverde i Imogen Poots.
Film był kręcony głównie w irlandzkim hrabstwie Wicklow.
Opis fabuły.
Szkoła z internatem dla elity dziewcząt, około 1930 roku. Historia opowiada o kilku dziewczynach, które czczą swoją instruktor pływania, Miss G (Eva Green). Kiedy piękna hiszpańska dziewczyna arystokratka o imieniu Fiamma (María Valverdee) przybywa do szkoły, Miss G stroni od innych dziewczyn. Di jest zakochana w pani G i jest jej ulubienicą, kapitanem grupy. Miss G ma obsesję na punkcie pięknej hiszpanki. Fiamma jest niepokojona przez Miss G, a także otwarcie zniesmaczona obłudą nauczycielki, która opowiadała dziewczynom, fałszywe fakty swojego życia. Di jest strasznie zazdrosna że nie jest już ulubienicą Miss G, zamienia życie Fiammy w piekło. Zastraszanie Di przynosi skutek wygnania Fiammy ze szkoły przez dziewczyny z grupy.
Kiedy wycieńczona Fiamma zostaje odnaleziona, dziewczyny próbują zaprzyjaźnić się, urządzają święto na cześć św. Agnieszki. Odbywa się ono nocą w ich pokoju, za zgodą Miss G, która potajemnie czuwa na korytarzu.
Fiamma upija się. Miss G zabiera ją do swego pokoju i molestuje Fiammę. Świadkiem jest Di, która widzi zajście poprzez dziurkę od klucza, ale nie reaguje, tylko ucieka.
Następnego ranka, Fiamma jest zdenerwowana, Miss G również. Biega za nią. Di jest roztargniona mówi dziewczynom, że Fiamma uwiodła Miss G. Gdy Fiamma mówi Miss G że złoży sprawozdanie o molestowanie do nauczycieli, Miss G zdaje sobie sprawę, że jej kariera się skończy. Miss G manipuluje uczuciami Di wzbudzając litość i budząc w niej gniew w stosunku do Fiammy. Konfrontacja między dziewczynami a Fiammą zaczyna się ostrymi słowami, które przeradzają się w rękoczyny. Całe zajście obserwuje biernie, ukryta za drzewem Miss G. Fiamma oskarża Miss G i biegnie do lasu ale dziewczyny doganiają ją i pod wodzą Di, biją ją kijami. Fiamma zaczyna mieć atak astmy, dziewczęta są przerażone. Biegną po pomoc, a Di biegnie do Miss G, która deklaruje że pomoże Fiammie, zaś Di kieruje po resztę nauczycieli.
W lesie, Miss G odmawia Fiamma jej inhalatora, i spokojnie patrzy na jej śmierć, całując ją po raz ostatni. Di powraca w sam raz, aby zobaczyć jak Miss G wprowadza inhalator w ręce martwej Fiammy. Uświadamia sobie prawdę, że to Fiamma była ofiarą.
Później Di mówi dziewczętom, co się stało, i zjednoczone idą do Miss G. Są bezsilne, oficjalnie (dyrektorka nie przyzna się do winy szkoły, pomimo zwolnienia Miss G z obowiązków).
Końcowa scena pokazuje Di, która opuszcza szkołę, natomiast Miss G wyprowadza się ze szkoły i zamyka się w małym pokoju prawdopodobnie na resztę swojego życia.

</doc>
<doc id="2195680" url="https://pl.wikipedia.org/wiki?curid=2195680" title="Cmentarz żydowski w Chodkowie">
Cmentarz żydowski w Chodkowie

Cmentarz żydowski w Chodkowie – kirkut społeczności żydowskiej niegdyś zamieszkującej Bodzanów w sąsiadującym z nim Chodkowie. Powstał w 1938. Ma powierzchnię 0,3 ha. Został zniszczony podczas II wojny światowej i nie zachowały się na nim nagrobki. Na zbiorowej mogile znajdującej się na cmentarzu stoi pomnik.
Podczas II wojny światowej na terenie nekropolii pochowano 13 Polaków straconych w egzekucji przeprowadzonej przez hitlerowców w dniu 18 września 1942 roku. Ich ciała ekshumowano wiosną 1945 roku. 
Cmentarz zlokalizowany przy polnej drodze przy nadajniku telefonii komórkowej, nieoznaczony, bez macew, porośnięty krzakami. Jest miejscem składowania śmieci.
Cmentarz został formalnie zamknięty uchwałą prezydium Wojewódzkiej Rady Narodowej z 15 września 1964 r. W tym czasie cmentarz pozostawał bez opieki, bez ogrodzenia i porośnięty chwastami.

</doc>
<doc id="2195682" url="https://pl.wikipedia.org/wiki?curid=2195682" title="Jan Walenty Kociszewski">
Jan Walenty Kociszewski

Jan Walenty Kociszewski (ur. 1598, zm. ok. 1659) – burmistrz Starej Warszawy, ławnik miejski.
Życiorys.
Pochodził ze znanego rodu warszawskich patrycjuszy i na nim prawdopodobnie ród ten wygasł. Od 1631 był ławnikiem miejskim, od 1636 warszawskim rajcą. Trzykrotnie pełnił funkcję burmistrza Starej Warszawy, w 1651 i 1654. Wiadomo, że pertraktował jako członek delegacji miejskiej ze Szwedami podczas "potopu" co miało miejsce zarówno w Warszawie, jak i w Ołtarzewie. Postać Jana Walentego Kociszewskiego w swoim "Gościńcu..." umieścił Adam Jarzębski, podczas opisywania wybitnych rodów warszawskich.

</doc>
<doc id="2195685" url="https://pl.wikipedia.org/wiki?curid=2195685" title="Petro Stupakow">
Petro Stupakow

Petro Ołeksijowycz Stupakow, ukr. Петро Олексійович Ступаков, ros. Петр Алексеевич Ступаков, "Piotr Aleksiejewicz Stupakow" (ur. 1917 w Jekaterynosławiu, Imperium Rosyjskie, zm. 1988 w Moskwie) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1933 rozpoczął karierę piłkarską w drużynie juniorskiej Stal Dniepropetrowsk. Następnie w latach 1935-1938 występował w zespole Dynamo Dniepropetrowsk, po czym powrócił do Stali. W 1940 bronił barw Metałłurga Moskwa, a w 1941 Profsojuzy-1 Moskwa. W okresie wojennym występował w klubach Torpedo Moskwa i Krylja Sowietow Moskwa. Od 1945 grał w klubach Charczowyk Odessa, Piszczewik Moskwa i Metałurh Dniepropetrowsk. W 1950 zakończył karierę piłkarską w klubie Bolszewik Stalinabad.
Kariera trenerska.
Po zakończeniu kariery zawodniczej w latach 1951-1953 pracował w strukturach towarzystw sportowych związków zawodowych, a od 1954 trenował kluby Burevestnik Kiszyniów, Charczowyk Odessa, Daugava Ryga, Awanhard Charków (asystent), Trud Nogińsk, Cemient Noworosyjsk, Rubin Kazań (dyrektor), Spartak Biełgorod, Zoria Ługańsk, Maszuk Piatigorsk, Metałurh Zaporoże, Salut Biełgorod i Rodina Chimki. W latach 80. XX wieku pracował w Federacji Piłki Nożnej ZSRR. W latach 1981-1988 obejmował również stanowisko przewodniczącego Dobrowolnego Sportowego Towarzystwa "Trud". W 1988 zmarł w wieku 71 lat.

</doc>
<doc id="2195686" url="https://pl.wikipedia.org/wiki?curid=2195686" title="Wojciech Rotarski">
Wojciech Rotarski

Wojciech Rotarski (ur. 29 maja 1961 w Olkuszu) – polski historyk, działacz opozycji demokratycznej w Polsce w latach 80. XX wieku.
Życiorys.
Absolwent Katolickiego Uniwersytetu Lubelskiego. W okresie 1980–1981 członek NZS w Częstochowie. W latach 1981–1982 internowany, następnie studia historyczne na KUL. Obecnie pracownik w Ośrodku Zamiejscowym BEP IPN w Częstochowie. Zajmuje się historią „Solidarności” i druków tzw. „drugiego obiegu”. Autor wielu haseł w "Encyklopedii Solidarności" dotyczących Regionu Częstochowskiego NSZZ „Solidarność”.

</doc>
<doc id="2195688" url="https://pl.wikipedia.org/wiki?curid=2195688" title="Pawieł Żuk">
Pawieł Żuk

Pawieł Dzmitryjewicz Żuk (, , "Pawieł Dmitrijewicz Żuk"; ur. 3 marca 1956 w Baranowiczach) – białoruski wydawca, założyciel i wydawca szeregu czasopism, m.in. „Nasza Niwa”, „Swaboda”, „Nawiny” i „Nasza Swaboda”.
Życiorys.
Urodził się 3 marca 1956 roku w Baranowiczach, w obwodzie brzeskim Białoruskiej SRR, ZSRR. W 1978 roku ukończył studia na Wydziale Fizyki Białoruskiego Uniwersytetu Państwowego im. Lenina. W 1984 roku ukończył aspiranturę w Instytucie Fizyki Akademii Nauk Białoruskiej SRR (AN BSRR). Pracował jako pracownik naukowy w Instytucie Chemii Fizyczno-Organicznej AN BSRR. W latach 1992–1994 próbował stworzyć na Białorusi niezależną telewizję. Założył niepaństwową kompanię telewizyjną MM4, której działalność została zabroniona przez władze. W latach 1997–1999 był właścicielem drukarni. Po wyborach prezydenckich w 1999 roku został pozbawiony licencji w wyniku oskarżenia o drukowanie materiałów wyborczych.
Działalność wydawnicza.
W 1989 roku był jednym z wydawców niepaństwowego czasopisma „Litaratura”. Brał udział w wydawaniu gazety „Nawiny BNF” – organu prasowego Białoruskiego Frontu Ludowego, ruchu o charakterze antykomunistycznym i niepodległościowym. W kwietniu 1991 roku założył gazetę „Nasza Niwa” (red. Siarhiej Dubawiec).
Od 1990 roku wydawał największą w tamtym czasie niezależną gazetę „Swaboda” (red. Ihar Hiermianczuk), jedno z najpopularniejszych czasopism epoki białoruskiego odrodzenia na początku lat 90. XX wieku. Gazeta wydawana była taraszkiewicą i sięgała nakładu 100 tysięcy egzemplarzy. Za publikacje krytyczne wobec prezydenta Alaksandra Łukaszenki, białoruskie władze wielokrotnie usiłowały zamknąć gazetę. Wreszcie 24 listopada 1997 roku „Swaboda” została zlikwidowana wyrokiem Wyższego Sądu Gospodarczego ("Za niejednokrotną publikację materiałów o antyprezydenckiej treści, od 1994 roku") i przez pewien czas ukazywała się tylko w Internecie. W styczniu 1998 roku Pawieł Żuk wznowił wydawanie gazety pod tytułem „Nawiny” (na jej pierwszej stronie do końca 1998 roku widniało zmniejszone logo „Swabody” z dopiskiem "Zakazana 24 listopada 1997 r."). Od 1999 roku Pawieł Żuk był jednocześnie jej wydawcą i pełniącym obowiązki redaktora naczelnego. We wrześniu 1999 roku sekretarz stanu Rady Bezpieczeństwa Białorusi Wiktar Szejman wygrał z gazetą proces sądowy. „Nawiny” zostały skazane na grzywnę w wysokości 10 miliardów rubli białoruskich (ok. 50 tysięcy dolarów amerykańskich), co doprowadziło to likwidacji czasopisma.
Wydawnictwo zostało wznowione przez Pawła Żuka po raz kolejny w lutym 2000 roku pod tytułem „Nasza Swaboda”. Przed końcem tego samego roku gazeta wyszła z „białymi plamami” cenzury, co było pierwszym tego typu przypadkiem na Białorusi od 1994 roku. Stało się to w wyniku interwencji Państwowego Komitetu ds. Druku, który w ostatniej chwili zabronił publikacji historyjek obrazkowych, nawiązujących do Łukaszenki, w dodatku „Stinger”.
Życie prywatne.
Pawieł Żuk jest żonaty, ma syna.

</doc>
<doc id="2195690" url="https://pl.wikipedia.org/wiki?curid=2195690" title="Piekło Arktyki">
Piekło Arktyki

Piekło Arktyki – powieść wydana w 2007 roku przez Jamesa Cobba na podstawie notatek słynnego powieściopisarza literatury sensacyjnej, Roberta Ludluma.
Fabuła.
Międzyuniwersytecka grupa badawcza przebywająca na Wyspie Środowej położonej w rejonie Arktyki, znajduje przypadkowo wrak rozbitego samolotu. Sprawa trafia do mediów i zaczyna budzić zainteresowanie na świecie. Rosyjski politycy informują amerykańskiego prezydenta, Samuela Castillę, iż jest to ich samolot, który w latach pięćdziesiątych rozbił się nad Arktyką, przewożąc dwutonowy ładunek śmiercionośnego wąglika. Teraz, gdy sprawa została nagłośniona, organizacje przestępcze mogą chcieć przywłaszczyć sobie broń, o ile wciąż znajduje się ona na pokładzie wraku. Nie mogąc do tego dopuścić, oba państwa decydują się wysłać na Wyspę Środkową ekipę specjalistyczną. Teoretycznie w jej skład mają wejść wojskowi lekarze i historycy, jednak oba narody nie ufają sobie i postanawiają wysłać na wyspę swoich najlepszych agentów. W skład ekspedycji wchodzą:
Jeszcze przed dotarciem na wyspę agentów okazuje się, że bałkańska grupa przestępcza specjalizująca się w handlu bronią pod przewodnictwem Antona Kretka dowiedziała się o ładunku wąglika na wyspie i postanowiła go zdobyć. Zdrajca przebywający na wyspie morduje wszystkich członków uniwersyteckiej ekipy badawczej jeszcze przed przybyciem ludzi Smitha by im to umożliwić. Jonowi, Randi i Valentinie na mroźnej wyspie przyjdzie się zmierzyć nie tylko z zabójczymi warunkami klimatycznymi i czającym się na wyspie mordercą, ale także z dwoma bezwzględnymi grupami - ludźmi Kretka, którzy nie zawahają się przed niczym by osiągnąć cel oraz wspierającymi Smysłowa z ukrycia Rosjanami z grupy Specnaz gotowymi zbrojnie zareagować natychmiast gdy Amerykanie odkryją zbyt wiele.

</doc>
<doc id="2195692" url="https://pl.wikipedia.org/wiki?curid=2195692" title="Nowy cmentarz żydowski w Czerwińsku nad Wisłą">
Nowy cmentarz żydowski w Czerwińsku nad Wisłą

Nowy cmentarz żydowski w Czerwińsku nad Wisłą – kirkut społeczności żydowskiej niegdyś zamieszkującej Czerwińsk nad Wisłą. Powstał w 1935. Znajdował się przy południowej stronie ul. Polnej , we wschodniej części miejscowości. Został zniszczony podczas II wojny światowej. Nie zachowały się żadne nagrobki.

</doc>
<doc id="2195693" url="https://pl.wikipedia.org/wiki?curid=2195693" title="Stary cmentarz żydowski w Czerwińsku nad Wisłą">
Stary cmentarz żydowski w Czerwińsku nad Wisłą

Stary cmentarz żydowski w Czerwińsku nad Wisłą – kirkut społeczności żydowskiej niegdyś zamieszkującej Czerwińsk nad Wisłą. Nie wiadomo dokładnie kiedy powstał, być może w XIX wieku. Znajdował się przy ul. Królowej Jadwigi. Został zniszczony podczas II wojny światowej. Nie zachowały się żadne nagrobki.

</doc>
<doc id="2195699" url="https://pl.wikipedia.org/wiki?curid=2195699" title="Bernard Wilson">
Bernard Wilson

Bernard Wilson (ur. 1946 w Filadelfii, zm. 26 grudnia 2010 w Voorhees, New Jersey) amerykański wokalista, drugi tenor i baryton R&amp;B, funk i soul w Harold Melvin &amp; The Blue Notes, dzięki czemu pomógł zdefiniować tzw. “brzmienie filadelfijskie” w latach 70. XX wieku.
Kariera.
Wilson pochodził z północnej Filadelfii. Jego rodzice umarli gdy był jeszcze młody. Od tamtej pory opiekę nad nim sprawowała jego babcia. Uczęszczał do Bok Technical High School, jednakże w wieku 16 lat opuścił dom szukając sławy i szczęścia jako artysta. W 1970 Wilson dołączył do Harold Melvin &amp; The Blue Notes, której przewodził - również pochodzący z Filadelfii - Harold Melvin. Do grupy dołączył następnie Teddy Pendergrass. W tym składzie zespół wydał pierwsze nagranie, dzięki któremu Blue Notes osiągnęli sukces. Ich album wydany przez wytwórnię Philadelphia International Records osiągnął szczyty list przebojów takimi utworami jak If You Don't Know Me by Now", "The Love I Lost", "Don't Leave Me This Way" i "Bad Luck". Płyta wkrótce osiągnęła status platynowej. Wilson został z Blue Notes nagrywając 6 albumów. Opuścił grupę w 1977, krótko po odejściu - w celu kontynuowania swojej kariery solowej - Teddy Pendergrassa.
Późniejsza kariera.
Wilson miał nadzieję powrócić do zdrowia i śpiewać gospel, jednakże po raz ostatni występował w latach 90. XX wieku w Trump Taj Mahal w Atlantic City.
Śmierć.
W wieku 64 lat Wilson zmarł 26 grudnia 2010 w New Jersey, z powodu komplikacji po ataku serca i udarze mózgu.
Dyskografia.
Z zespołem Harold Melvin &amp; The Blue Notes

</doc>
<doc id="2195701" url="https://pl.wikipedia.org/wiki?curid=2195701" title="Pawał Żuk">
Pawał Żuk



</doc>
<doc id="2195702" url="https://pl.wikipedia.org/wiki?curid=2195702" title="Stary cmentarz żydowski w Drobinie">
Stary cmentarz żydowski w Drobinie

Stary cmentarz w Drobinie – kirkut został zdewastowany w czasie II wojny światowej. Hitlerowcy urządzili na nim plac ćwiczeń. Po 1945 został zamieniony na boisko. Cmentarz mieścił się w Drobinie przy obecnej ul. Szkolnej.

</doc>
<doc id="2195704" url="https://pl.wikipedia.org/wiki?curid=2195704" title="Cmentarz żydowski w Drobinie">
Cmentarz żydowski w Drobinie



</doc>
<doc id="2195705" url="https://pl.wikipedia.org/wiki?curid=2195705" title="Azulen">
Azulen



</doc>
<doc id="2195706" url="https://pl.wikipedia.org/wiki?curid=2195706" title="Zgromadzenie Sióstr Służebnic Niepokalanej Panny Maryi">
Zgromadzenie Sióstr Służebnic Niepokalanej Panny Maryi

Zgromadzenie Sióstr Służebnic Niepokalanej Panny Maryi, służebnice NPM (ukr.: Згромадження Сестер Служебниць Пренепорочної (Непорочної) Діви Марії, ССПДМ/СНДМ) – katolicki zakon żeński obrządku greckiego założony w 1892 r. przez ks. Cyryla Sełeckiego i bazylianina o. Jeremiasza Łomnickiego. Podstawowym zadaniem kongregacji jest religijne wychowanie dzieci i młodzieży, działalność charytatywna i pomoc w prowadzeniu parafii.
Historia.
Regułę zakonną sióstr służebnic zatwierdził w 1892 Sylwestr Sembratowycz, ówczesny metropolita lwowski. W tym samym roku we wsi Żużel k. Sokala powstał pierwszy dom zakonny dzięki staraniom miejscowego kapłana Cyryla Sieleckiego (Кири́ло Селе́цький). W 1894 r. Krystopolu założono główny monastyr służebnic pod opieką tamtejszych bazylianów. Pod kierownictwem pierwszej przełożonej – Jozafaty Hordaszewskiej – zakładano nowe domy służebnic w Galicji oraz wśród ukraińskiej diaspory w Kanadzie (1902), Brazylii (1911), a także na terenie późniejszej Jugosławii (1906), na słowackim Zakarpaciu (1928) i w USA (1938).
Do 1934 zakonnice podlegały biskupom diecezjalnym, następnie zakon został scentralizowany pod jednym zarządem. W 1956 r. papież Pius XII zakończył proces organizacji zakonu, powołując trzy główne prowincje: dla Europy, dla Kanady oraz dla Stanów Zjednoczonych i Brazylii. W 1938 r. w Europie były 92 domy zakonne і 494 siostry, które prowadziły 76 ochronek dla prawie 5000 dzieci, 15 sierocińców dla 380 sierot, 3 szkoły ludowe, wykładały ekonomie w 4 seminariach, prowadziły różnorodną działalność religijno-charytatywną, głównie wśród kobiet.
Po 17 września 1939 r. Władze radzieckie rozpoczęły likwidację zgromadzenia służebnic w Galicji: w l. 1940-41 oraz po wojnie. Wiele zakonnic zostało wywiezionych do łagrów. Zgromadzenie skasowano także w komunistycznej Czechosłowacji (1950). Kongregacja funkcjonowała jedynie w Polsce (13 domów) і w Jugosławii (7).
Współczesność.
Obecnie zgromadzenie funkcjonuje w 15 krajach, dzieli się na 7 prowincji i 1 delegaturę.
Główny dom zakonny znajduje się w Rzymie, po dwa domy działają we Francji, Anglii i w Niemczech. Większość klasztorów służebnic znajduje się za oceanem: w Brazylii (43 domy), Kanadzie (23), USA (20) і (od 1965) w Argentynie (4). SSNPM nadal zajmują się szkolnictwem religijnym, mają własne średnie i wyższe szkoły dla dziewcząt, publikują podręczniki, prowadzą rekolekcję dla młodzieży, organizują kolonie letnie i pielgrzymki, pomagają misjonarzom oraz zajmują się opieką nad chorymi. Ponadto szyją szaty liturgiczne, dbają o wystrój kościołów.
Służebnice w Polsce.
W Polsce jest ok. 80 służebnic. Zakonnice pomagają proboszczom w prowadzeniu parafii, zajmują się katechizacją, opiekują się chorymi, prowadzą działalność misyjną. Przełożoną polskiej prowincji Matki Bożej Nieustającej Pomocy była ostatnio s. Sławomira Zofia Łebedowicz. Na dzień dzisiejszy urząd ten pełni s. Krystyna Natalia Macina. Prowincja liczy 11 domów zakonnych (monastyrów):
Instytucje charytatywne prowadzone przez służebnice: "Barka" Dom Pomocy Społecznej im. Jana Pawła II w Janowie Lubelskim prowadzony był do 2017r., nadal siostry prowadzą Ekumeniczny Dom Pomocy Społecznej wraz z Centrum Rehabilitacji im. Bł. S. Josafaty i Ośrodkiem Szkolenia Zgromadzenia Sióstr Służebnic Niepokalanej Panny Maryi w Prałkowcach.
Herb.
Herb zgromadzenia składa się z centralnie umieszczonej litery M, nad którą znajduje się krzyż, oraz trzech gwiazd rozmieszczonych po bokach i na dole litery. Wszystkie elementy herbu ulegają różnym stylizacjom w zależności od konkretnych przedstawień.
Krzyż jest symbolem chrześcijaństwa i naśladowania Chrystusa, litera M przywołuje wzór Matki Bożej (Niepokalanej Panny Maryi), natomiast trzy gwiazdy oznaczają trzy śluby zakonne: czystości, ubóstwa i posłuszeństwa, oraz trzy cnoty: cichość, pokorę i miłość siostrzaną. 
Strój zakonny.
Habit granatowy (ciemnoniebieski), szkaplerz z białą wypustką, na głowie czarny welon (granatowy, ciemnoniebieski - ciemniejszy niż reszta habitu) z wypustką białego czepka, na piersi krzyżyk na łańcuszku. W zależności od czasu i miejsca krój habitu różni się w szczegółach.
Błogosławieni i słudzy Boży.
Błogosławieni i słudzy Boży związani ze zgromadzeniem służebnic:

</doc>
<doc id="2195707" url="https://pl.wikipedia.org/wiki?curid=2195707" title="Mieczysław Cybulski (fotograf)">
Mieczysław Cybulski (fotograf)

Mieczysław Cybulski (ur. w 15 sierpnia 1933 w Oktawinie, zm. 28 kwietnia 2021 w Warszawie) – polski operator filmowy, fotograf.
Życiorys.
Był założycielem Stowarzyszenia Twórców Fotoklub Rzeczypospolitej Polskiej, w którym od jego powstania (1995) pełnił funkcję prezesa Zarządu i sekretarza Kapituły. Był założycielem (1990) i prezesem Fundacji „Fotografia dla Przyszłości”. Był członkiem honorowym Towarzystwa Fotograficznego im. Edmunda Osterloffa w Radomsku. Był członkiem honorowym Lubelskiego Towarzystwa Fotograficznego im. Edwarda Hartwiga.
W latach 1978–1996 był członkiem rzeczywistym i honorowym Związku Polskich Artystów Fotografików, gdzie pełnił przez 12 lat funkcję wiceprezesa Zarządu Głównego. W 1996 wystąpił ze ZPAF.
Został wyróżniony wieloma odznaczeniami wojennymi za czynny udział w Narodowych Siłach Zbrojnych i Polskiej Organizacji Podziemnej „Wyzwolenie” w latach 1946–1955. Pochowany 17 maja 2021 na cmentarzu komunalnym Północnym w Warszawie.
Edukacja.
Mieczysław Cybulski działalność fotograficzną rozpoczął w 1953 w Polskim Towarzystwie Fotograficznym w Warszawie. Był uczniem artystów fotografików i teoretyków sztuki fotograficznej: Mariana Szulca, Witolda Dederki, Jana Sunderlanda, Zbigniewa Dłubaka.
W roku 1970 otrzymał dyplom wyższego wykształcenia w dziedzinie filmu i fotografii. Był operatorem filmowym, fotografikiem oraz instruktorem fotografii i filmu kategorii „specjalnej” nadanej przez Ministra Kultury i Sztuki.
Działalność.
Oprócz wyżej wymienionych, zajmował również wiele funkcji w innych organizacjach fotograficznych i filmowych: prezesa Klubu Fotograficzno-Filmowego „Kontury”, przewodniczącego Klubu Instruktorów Fotografii i Filmu. Był założycielem grupy twórczej „Fakt".
Zainicjował powołanie przez Ministra Kultury i Sztuki, Wyższego Studium Fotografii w Warszawie, którego ukończenie zostało uznane za wyższe wykształcenie w dziedzinie fotografii po raz pierwszy w Polsce.
Był wykładowcą w Studium Form Fotograficznych, Wyższym Studium Fotografii i Obrazowania oraz na kursach kwalifikacyjnych. Był jurorem wielu konkursów fotograficznych zarówno krajowych jak i międzynarodowych. Był rzeczoznawcą do spraw fotografii powołany przez Ministra Kultury i Sztuki.
Twórczość.
Brał udział w wielu wystawach fotograficznych w kraju i za granicą. Był autorem wystaw indywidualnych m.in.: „Barwografia 1”, „Zbliżenia”, „Barwa i obraz”, „Perspektywa widzenia”, „Warszawki Wrzesień”, „Plamy błękitu cz. 1”. Był także autorem wystaw fotograficznych na zamówienie Ministerstwa Spraw Zagranicznych eksponowanych w wielu krajach. Był autorem działań i akcji pozagaleryjnych – m.in. „Polskie dziewczyny”, „Portret dla Ewy”, „Spojrzenie dziecka”, „Koncerty”, „Odkrywanie”, „Portret Warszawiaków”, „Jeden dzień Warszawy”, „Portret Warszawianki”, „Fotografia dla Przyszłości”, „Jeden dzień z życia Warszawy”, „Portret Rodzinny Warszawiaków” i inne.
Tworzył we wszystkich technikach fotograficznych. Szczególnie interesowały go techniki specjalne – m.in. holografia. Tematyką prac Mieczysława Cybulskiego był akt, portret w krajobrazie, krajobraz i inne.
Za swoją twórczą pracę otrzymał tytuł Artiste FIAP (AFIAP) Międzynarodowej Federacji Sztuki Fotograficznej.

</doc>
<doc id="2195709" url="https://pl.wikipedia.org/wiki?curid=2195709" title="Służebnice NMP">
Służebnice NMP



</doc>
<doc id="2195710" url="https://pl.wikipedia.org/wiki?curid=2195710" title="CCA">
CCA



</doc>
<doc id="2195712" url="https://pl.wikipedia.org/wiki?curid=2195712" title="Irena Jaczynowska">
Irena Jaczynowska

Irena Jaczynowska ps. „"Irka”" (ur. 22 kwietnia 1926 w Bydgoszczy, zm. 28 sierpnia 1944 w Warszawie) – sanitariuszka I plutonu „Sad” 2. kompanii „Rudy” batalionu „Zośka” Zgrupowania „Radosław”, uczestniczka powstania warszawskiego.
Córka Jana i Marii z domu Heinrich. Starsza siostra Marii Jaczynowskiej. Uczestniczka tajnych kompletów w Szkole Jadwigi Kowalczykówny i Jadwigi Jawurkówny w Warszawie („Szkoła na Wiejskiej”), gdzie w czerwcu 1944 roku zdała maturę. Do konspiracji weszła w 1940 r., należała do organizacji PET.
Jako sanitariuszka batalionu „Zośka” służyła na Woli i na Starym Mieście. Zginęła 28 sierpnia 1944 r. w kwaterze Brody 53, w domu przy ul. Franciszkańskiej 12 podczas nalotu. Wraz z Irką przy Franciszkańskiej 12 zginęło dwunastu żołnierzy z plutonu „Sad”.
Odznaczona Krzyżem Walecznych.

</doc>
<doc id="2195713" url="https://pl.wikipedia.org/wiki?curid=2195713" title="Korporacyjna Magistrala Usług">
Korporacyjna Magistrala Usług



</doc>
<doc id="2195717" url="https://pl.wikipedia.org/wiki?curid=2195717" title="Pair instability supernova">
Pair instability supernova

Pair-instability supernova (supernowa powstająca z powodu niestabilności kreacji par) – odmiana supernowej powstająca w wyniku zachwiania równowagi hydrostatycznej gwiazdy wywołanej kreacją par w jej jądrze. W odróżnieniu od klasycznych supernowych, w wyniku których powstaje pozostałość po supernowej zawierająca w centrum czarną dziurę albo gwiazdę neutronową, gwiazda rozerwana wybuchem typu "pair instability" całkowicie rozrzuca swoją materię, nie pozostawiając po sobie nic poza mgławicą. Aby mogło dojść do wybuchu tego typu, masa gwiazdy musi wynosić pomiędzy 130 a 250M☉, a także gwiazda musi mieć niską metaliczność (np. gwiazda III populacji). Dobrymi kandydatami na supernowe "pair instability" są zauważone w latach 2006 i 2007 – odpowiednio SN 2006gy i SN 2007bi.
Mechanizm wybuchu.
W hiperolbrzymie temperatura w jądrze jest tak wysoka, że ciśnienie wewnętrzne materii powstaje głównie w wyniku ciśnienia promieniowania termicznego, przeciwstawiając się sile grawitacji zewnętrznych warstw gwiazdy, utrzymuje ją w stanie bliskim równowadze hydrostatycznej. Wypromieniowywanie energii równoważą głównie reakcje fuzji jądrowej, zapewniając utrzymanie a nawet wzrost temperatury. W miarę wzrostu temperatury jądra gwiazdy wzrasta także energia generowanego promieniowania gamma. Gdy temperatura przekroczy 3 × 108 K kwanty promieniowania mają energię (~1 MeV) wystarczającą do przemiany fotonu w parę elektron-antyelektron (kreacja par). Utworzona para cząstek wytwarza znacznie mniejsze ciśnienie niż tworzący ją foton. Zmniejszenie ciśnienia wywołuje zapadanie się gwiazdy i wzrost temperatury w jej wnętrzu. Antyelektrony mogą łączyć się z elektronami tworząc promieniowanie. Przy niezbyt dużym nacisku zewnętrznym może ustalić się stan równowagi, ale przy odpowiednio dużej masie proces zapadania jest tak intensywny, że coraz większa część promieniowania bierze udział w procesie kreacji par.
Zewnętrzne warstwy gwiazdy kompresują jądro do coraz mniejszych rozmiarów, a po przekroczeniu granicy krytycznej gwiazda zapada się coraz szybciej, opadające warstwy zewnętrzne biorą udział w reakcjach jądrowych. Przy dostatecznie dużym ciśnieniu proces przebiega w formie eksplozji, obejmując obszary coraz bardziej odległe od centrum. Energia wyzwolona z przemiany jąder helu w cięższe pierwiastki jest olbrzymia, energia kinetyczna cząstek jest większa od energii wiązania grawitacyjnego gwiazdy, przez co wszystkie cząstki mogą rozlecieć się w przestrzeni, eksplozja rozrywa całą gwiazdę, nie pozostawiając po niej nic w centrum, w przeciwieństwie do przemian przebiegających w innych warunkach, w wyniku których po gwieździe pozostaje gwiazda neutronowa albo czarna dziura.
W wyniku gwałtownych przemian jądrowych powstaje dużo ciężkich jąder (metali), znaczna część materii jądra gwiazdy zostaje przemieniona w radioaktywny izotop niklu 56Ni, z którego w procesie dalszego rozpadu powstaje ostatecznie stabilny izotop żelaza (56Fe). Szacuje się, że w wybuchu SN 2006gy około 40M☉ zostało wyrzucone w przestrzeń kosmiczną jako 56Ni. Znaczny udział 56Ni w pozostałościach tego typu supernowej i jego rozpad promieniotwórczy ma wpływ na zależność czasową zaniku promieniowania po wybuchu supernowej.
Zachowanie gwiazd.
Kilka źródeł opisuje zachowania dużych gwiazd, w których rozważa się niestabilność gwiazdy wywołaną tworzeniem par elektron-pozyton. Masywna gwiazda przed etapem supernowej składa się z helowego jądra oraz otoczki, która może zawierać wodór. Ewolucja masywnej pojedynczej gwiazdy zależy głównie od jej masy ale także od metaliczności oraz szybkości obrotu. Gwiazdy o mniejszej metaliczności w mniejszym stopniu rozpraszają masę z otoczki, co w pewnym stopniu decyduje o rodzaju powstałej później supernowej, mają także większe jądro helowe oraz otoczkę zawierającą wodór.
Gwiazdy o masie mniejszej niż 100 mas Słońca.
Promienie gamma wytwarzane przez gwiazdy o masie mniejszej niż 100 mas Słońca nie ma wystarczającej energii, aby wytwarzać pary elektron-pozytron. Niektóre z tych gwiazd będą supernowymi pod koniec ich życia, ale mechanizmy nie są związane z niestabilnością wywołaną tworzeniem par.
Gwiazdy o masie 100 - 130 mas Słońca.
Gwiazdy o masie większej niż 100 mas Słońca i zerowej metaliczności mają jądro helowe o masie większej niż 42 mas Słońca. Po spaleniu w centrum gwiazdy helu w węgiel, rośnie w nich temperatura, a termiczne promienie gamma uzyskuje energię wystarczającą, do tworzenia par elektronowo-pozytonowych. Dla masy mniejszej od 130 mas Słońca zmniejszenie ciśnienia wynikające z tworzenia par jest niewystarczające, aby spowodować zapadanie całej gwiazdy. Tworzenie par powoduje zwiększenie aktywności termojądrowej w gwieździe, która powoduje rozprężenie materii gwiazdy i po pewnym czasie powrót do równowagi. Gwiazdy tej wielkości przechodzą serię impulsów zwiększonej aktywności tracąc w każdym część masy, w wyniku którego przechodzą do ewolucji dla gwiazd o masie poniżej 100 mas Słońca. W zależności od masy gwiazdy i siły impulsu kolejne impulsy następują po 1 – 10 000 lat, jednocześnie w jądrze gwiazdy kolejne reakcje prowadzą do kolejnych przemian aż do żelaza. Zagęszczanie jądra skutkuje w końcu wybuchem z przejściem w stan czarnej dziury. Pulsacje tego typu mogły być odpowiedzialne za zmiany jasności Eta Carinae w 1843 r., chociaż wyjaśnienie to nie jest powszechnie akceptowane.
Gwiazdy o masie 130 do 250 mas Słońca.
Dla gwiazd o masie 130 - 250 mas Słońca, może wystąpić supernowa wywołana niestabilnością tworzenia par. W tych gwiazdach temperatura może osiągnąć wartość umożliwiającą tworzenie par. Ciśnienie jest wystarczające, aby fuzja jądrowa rozprzestrzeniała się w formie eksplozji termojądrowej i w ciągu kilku sekund spalić całe jądro. Ilość energii cieplnej (kinetycznej jąder atomowych) uwolnionej w fuzji jądrowej jest większa niż grawitacyjna energia wiążąca gwiazdę, stabilność jest całkowicie zakłócona. Cząstki tworzące gwiazdę rozlatują się w przestrzeni nie zostawiając czarnej dziury ani gwiazdy neutronowej.
Gwiazdy o masie większej niż 250 mas Słońca.
Gdy masa gwiazdy przekracza 250 mas Słońca, temperatura w jej wnętrzu może wzrosnąć do około 2*1012 K, fotony o energii 2,22 MeV są pochłaniane przez jądra atomowe w procesie fotodezintegracji. Energia fotonu jest pochłaniana przez jądro atomowe, zmniejszając tym samym ciśnienie promieniowania, gwiazda nadal zapada się przekształcając się w czarną dziurę, a nie eksploduje z powodu reakcji termojądrowych.

</doc>
<doc id="2195718" url="https://pl.wikipedia.org/wiki?curid=2195718" title="Pair instability supernowa">
Pair instability supernowa



</doc>
<doc id="2195719" url="https://pl.wikipedia.org/wiki?curid=2195719" title="MAA (poczta)">
MAA (poczta)



</doc>
<doc id="2195722" url="https://pl.wikipedia.org/wiki?curid=2195722" title="Groupwise">
Groupwise



</doc>
<doc id="2195723" url="https://pl.wikipedia.org/wiki?curid=2195723" title="Éwanjé-Épée">
Éwanjé-Épée

Éwanjé-Épée:

</doc>
<doc id="2195724" url="https://pl.wikipedia.org/wiki?curid=2195724" title="Larrabee (GPU)">
Larrabee (GPU)

Larrabee – nazwa kodowa procesora GPGPU rozwijana przez Intela niezależnie od aktualnej linii zintegrowanych procesorów kart graficznych. Układ składa się z 48 rdzeni opartych na architekturze x86 procesora Pentium (P54C) i jednostkach przetwarzania wektorowego (VPU). Oferuje zgodność ze standardami DirectX i OpenGL. Miał być wydany w 2010 roku jako rdzeń karty graficznej dla konsumentów, ale plany te zostały odwołane z powodu opóźnień i rozczarowań początkowymi wynikami (zbyt mała wydajność). Jedna z kolejnych wersji Larrabee została wypuszczona na rynek jako koprocesor obliczeniowy o nazwie Intel Xeon Phi. Jest on wykorzystywany głównie do przyśpieszania obliczeń naukowych.

</doc>
<doc id="2195727" url="https://pl.wikipedia.org/wiki?curid=2195727" title="Jednostki harcerskie w Warszawie">
Jednostki harcerskie w Warszawie

Jednostki harcerskie w Warszawie – drużyny, gromady, szczepy, kręgi i inne jednostki organizacyjne harcerstwa na obszarze Warszawy.
Numeracja.
Powstające w Warszawie od 1910 drużyny harcerskie były kolejno numerowane. W okresie międzywojennym istniało w stolicy ok. 100 drużyn harcerskich. Generalnie można przyjąć, że drużyna o niższym numerze powstała wcześniej od tej o wyższym numerze, choć są wyjątki.
Przybliżona kolejność nadawania numerów:
Z większych drużyn powstawały szczepy, które przejmowały ich numery. Zwykle szczep skupia kilka drużyn o tym samym numerze, np. w "Szczepie 123 WDHiGZ" może być gromada zuchowa "123 WGZ", drużyna harcerska "123 WDH" i drużyna wielopoziomowa "123 WDHSiW". Niekiedy szczepy (działające np. przy dwóch szkołach) noszą podwójne numery, np. "Szczep 12 i 140 WDHiZ "Promieniści"".
Numery drużyn i szczepów zwykle związane były z miejscem działania danej drużyny lub szczepu, najczęściej z konkretną szkołą. Przy przenosinach szkoły pod inny adres często wędrowała z nią również drużyna harcerska, wraz z numerem. Drużyna reaktywowana po przerwie przyjmowała numer dawnej drużyny z tej szkoły.
Niektóre numery były zdublowane, w przypadku najstarszych drużyn wynika to z oddzielnej kiedyś numeracji drużyn męskich i żeńskich, np. funkcjonowały "14 WDH im. J.K. Chodkiewicza" (męska) na Żoliborzu i po wojnie na Powiślu, oraz "14 WŻDH" (żeńska), późniejsza "Błękitna Czternastka" - na Mokotowie.
Na ogół jednak dość rygorystycznie przestrzegano zasady, aby nowo powstałym drużynom nie nadawać numerów drużyn z innej części miasta, istniały przypadki "korekt" numerów. W wielu wypadkach można było, nawet przez dziesięciolecia, łatwo identyfikować harcerzy - ich numer drużyny, barwy chust - z hufcem i szkołą. Współcześnie niestety nie przestrzega się tych zasad tak ściśle: drużyny o tym samym numerze działają w kilku szkołach, istnieją też, stosunkowo nieliczne, przypadki dublowania numeracji drużyn w różnych hufcach i organizacjach.
Nazewnictwo i oznaczanie jednostek.
Zasady nazewnictwa jednostek.
W 1958 wprowadzono "Instrukcję wewnętrzną w sprawie nazw drużyn i szczepów w Chorągwi Warszawskiej", zgodnie z którą:
Poniżej gwiazdką (*) oznaczono skróty i nazwy zgodne z tą instrukcją.
Oddzielna instrukcja - "Regulamin o obowiązkach i prawach drużyn wędrowniczych" regulowała nazewnictwo drużyn wędrowniczych. Pełna nazwa drużyny wędrowniczej obejmować miała numer drużyny, określenie "wędrowników" lub "wędrowniczek" i nazwisko bohatera drużyny. Dwiema gwiazdkami (**) oznaczono skróty przewidziane w tej instrukcji.
Skróty.
Stosowane są następujące nazwy i skróty jednostek:
Nazwy własne.
Niektóre drużyny i szczepy używają numerów jako nazw własnych, np. "Czarna Jedynka", "Szesnastka". Inne przyjmują własne nazwy, które są znane bardziej niż ich numery, np. "Commando" (94 WDH), "Mazowsze" (Szczep 273 WDHiGZ), "Pomarańczarnia" (Szczep 23 WDHiGZ), "Polanie" (Szczep 62 WDHiGZ), "Promieniści" (Szczep 12 i 140 WDH).

</doc>
<doc id="2195728" url="https://pl.wikipedia.org/wiki?curid=2195728" title="Jan Kazimierz Sawicki">
Jan Kazimierz Sawicki

Jan Kazimierz Sawicki (ur. 1939, zm. 24 kwietnia 2021) – polski historyk, pisarz. Profesor Akademii Morskiej w Gdyni. Specjalizował się w historii żeglugi polskiej XX wieku. Inicjator i redaktor liczącej ponad 40 pozycji serii Księgi Floty Ojczystej.
Życiorys.
Doktoryzował się w 1971 na Uniwersytecie Gdańskim na podstawie pracy "Robotnicy rolni na Pomorzu w latach 1918–1929" (promotor – Roman Wapiński). Habilitował się w 2002 na Uniwersytecie Mikołaja Kopernika w Toruniu, przedstawiając dzieło "Ratownictwo morskie w Polsce, tom I (1920–1950)". W 2009 uzyskał tytuł naukowy profesora.
Uhonorowany m.in.: Nagrodą Literacką im. J. Conrada (1986), nagrodą Polskiego Towarzystwa Nautologicznego za rok 1989; I Nagrodą Ministra Transportu i Gospodarki Morskiej (1990, 1992, 1995), Nagrodą Indywidualną Ministra Infrastruktury (2003), I Nagrodą Rektora WSM (1993, 1994, 1996), Nagrodą Rektora AMG (2001). W 1995 otrzymał Nagrodę Literacką Prezydenta Miasta Gdyni, w 1996 Nagrodę Polskiego PEN Clubu im. kmdr Kazimierza Szczęsnego za twórczość marynistyczną, literacką i naukową, Łódzką Komandorię Ligi Morskiej i Rzecznej (1999), Medal za Zasługi dla Marynarki Wojennej, Złoty i Srebrny Krzyż Zasługi, Srebrny Medal „Zasłużony Kulturze Gloria Artis” (2012).
Pochowany na cmentarzu Witominskim w Gdyni.

</doc>
<doc id="2195729" url="https://pl.wikipedia.org/wiki?curid=2195729" title="Jan Sawicki (historyk)">
Jan Sawicki (historyk)



</doc>
<doc id="2195738" url="https://pl.wikipedia.org/wiki?curid=2195738" title="SN 2007bi">
SN 2007bi

SN 2007bi – niezwykle jasna supernowa odkryta w 2007 przez Nearby Supernova Factory. Ocenia się, że masa gwiazdy, która eksplodowała wynosiła około 200 , a masa jej jądra – około 100 . Supernowa SN 2007bi najprawdopodobniej należy do typu "pair instability".

</doc>
<doc id="2195739" url="https://pl.wikipedia.org/wiki?curid=2195739" title="Afanasijus Kazanas">
Afanasijus Kazanas

Afanasijus Kazanas (ur. 10 stycznia 1898 r. w Zarasai, zm. 1 sierpnia 1953 r. na Workucie) – litewski wojskowy (kapitan), dowódca 255 Litewskiego Batalionu Schutzmannschaft, a następnie III Batalionu 1 Litewskiego Ochotniczego Pułku Policyjnego podczas II wojny światowej, współorganizator buntu skazanych w jednym z łagrów na Workucie latem 1953 r.
Ukończył szkołę podstawową w Zarasai. W 1915 r. został zmobilizowany do armii carskiej. W 1917 r. odkomenderowano go do szkoły praporszczików w Moskwie, którą ukończył w stopniu podporucznika. Powrócił na front, walcząc z Niemcami w Galicji. Został ranny, po czym wiosną 1918 r. powrócił na Litwę. Od listopada 1918 r. do stycznia 1919 r. służył w szeregach wojsk Białych gen. Nikołaja N. Judenicza. W sierpniu 1920 r. wstąpił do nowo formowanej armii litewskiej. Służył w straży granicznej. Pod koniec 1920 r. uczestniczył w walkach z Polakami w rejonie Sejn. W 1934 r. został kapitanem. Po zajęciu Litwy przez Armię Czerwoną w czerwcu 1940 r., zwolniono go z wojska. Kiedy armia niemiecka zaatakowała ZSRR 22 czerwca 1941 r., objął funkcję zastępcy dowódcy oddziału partyzanckiego, sformowanego w Zarasai. Po zajęciu ziem litewskich przez Niemców został w listopadzie 1941 r. na krótko dowódcą policyjnego oddziału transportowego w Kownie, po czym w grudniu tego roku w stopniu kapitana objął dowództwo 255 Litewskiego Batalionu Schutzmannschaft. Batalion został wysłany na Białoruś w celu zwalczania partyzantki. W 1943 r. trafił na front w rejonie Kowla. Wraz z wojskami niemieckimi wycofał się na zachód. Na pocz. lipca 1944 r. pod Gdańskiem jako III Batalion wszedł w skład 1 Litewskiego Ochotniczego Pułku Policyjnego ppłk Antanasa Špokevičiusa. Pierwotnym zadaniem Pułku była walka z partyzantami, ale wobec zbliżenia się Armii Czerwonej do granic ziem litewskich, niemieckie dowództwo wysłało Litwinów na front. Podczas ciężkich walk Pułk został zamknięty wraz z niemieckimi jednostkami frontowymi w tzw. Kotle Kurlandzkim. Kapitan A. Kazanas w kwietniu 1945 r. w rejonie Königsberga dostał się do niewoli sowieckiej. Po śledztwie skazano go na karę 10 lat łagrów. W lipcu 1953 r. został członkiem tajnego komitetu organizacyjnego, który zorganizował bunt w jednym z łagrów na Workucie, uśmierzony na pocz. sierpnia przez wojsko.
Linki zewnętrzne.
Biografia kpt. Afanasijusa Kazanasa (jęz. litewski)

</doc>
<doc id="2195741" url="https://pl.wikipedia.org/wiki?curid=2195741" title="Comalcalco (gmina)">
Comalcalco (gmina)

Comalcalco – gmina w północno-wschodniej części meksykańskiego stanu Tabasco, położona na wybrzeżu Zatoki Meksykańskiej. Jest jedną z 17 gmin w tym stanie. Siedzibą władz gminy jest Comalcalco. Nazwa gminy pochodzi od słów w języku nahuatl “Comali–Calli-Co” co oznacza "Dom comales" (Los comales – płaskie patelnie służące w krajach Ameryki Łacińskiej do wyroby tortilli).
Ludność gminy Comalcalco w 2005 roku liczyła 173 773 mieszkańców, co czyni ją trzecią pod względem liczebności gminą w stanie Tabasco.
Geografia gminy.
Powierzchnia gminy wynosi 723,2 km² i zajmuje 2,95% powierzchni stanu, co czyni ją jedną z mniejszych pod względem powierzchni w stanie Tabasco. Obszar gminy jest równinny a położenie w pobliżu zatoki sprawia, że powierzchnia jest wyniesiona ponad poziom morza średnio o około 40 m. Teren pokryty jest polami uprawnymi i lasami, które mają charakter lasów deszczowych. Klimat jest bardzo ciepły ze średnią roczną temperaturą wynoszącą 26,4 °C, i średnią minimalną w najchłodniejszym miesiącu – grudniu – 22,8°. Wiatry znad Morza Karaibskiego i znad Zatoki Meksykańskiej przynoszą dużą ilość gwałtownych opadów (głównie w lecie) czyniąc klimat bardzo wilgotnym z opadami na poziomie 2052 mm rocznie z maksimum przypadającym w sierpniu (342 mm) oraz minimum w grudniu (6 mm).
Gospodarka.
Spośród całej ludności gminy około 44,5% jest aktywnych ekonomicznie, co jest wysokim wskaźnikiem w warunkach meksykańskich. Ludność gminy jest zatrudniona wg ważności w następujących gałęziach: rolnictwie, hodowli, przemyśle głównie petrochemicznym związanym z firmą Pemex, oraz rybołówstwie, a także w usługach, handlu i turystyce związaną ze znajdującymi się w odległości 4 km od Comalcalco ruinami miasta Majów.
Najczęściej uprawianą rośliną w gminie Comalcalco jest zdecydowanie kakaowiec, który zajmuje blisko 60% powierzchni pól uprawnych a ponadto uprawia się kukurydzę, bananowce i wiele gatunków ogrodniczych. Z hodowli najpowszechniejsza jest hodowla bydła mięsnego.

</doc>
<doc id="2195742" url="https://pl.wikipedia.org/wiki?curid=2195742" title="Russian Winter 2011">
Russian Winter 2011

Russian Winter 2011 – halowy mityng lekkoatletyczny, który odbył się 6 lutego w stolicy Rosji – Moskwie. 
Jedynym z wydarzeń zawodów był powrót do sportu, po blisko rocznej przerwie, rosyjskiej tyczkarki Jeleny Isinbajewej. Rosjanka w swoim pierwszym starcie od czasu halowych mistrzostw świata w Katarze (marzec 2010) wygrała z najlepszym tegorocznym wynikiem na świecie w sezonie halowym – 4,81.

</doc>
<doc id="2195743" url="https://pl.wikipedia.org/wiki?curid=2195743" title="Linia kolejowa 130 Bratislava - Chľaba">
Linia kolejowa 130 Bratislava - Chľaba

Linia kolejowa nr 130 Bratislava - Chľaba – linia kolejowa o długości 147 km, łącząca Bratysławę ze stacją Chľaba przy granicy z Węgrami. 
Linia jest dwutorowa z zelektryfikowana.
Historia linii.
Linia została oddana do użytku 15 czerwca 1846 roku.

</doc>
<doc id="2195744" url="https://pl.wikipedia.org/wiki?curid=2195744" title="Linia kolejowa 131 Bratislava - Komárno">
Linia kolejowa 131 Bratislava - Komárno

Linia kolejowa nr 131 Bratislava - Komárno – linia kolejowa o długości 95 km, łącząca Bratysławę ze stacją Komárno przy granicy z Węgrami. 
Linia jest jednotorowa niezelektryfikowana.
Historia linii.
Linia została oddana do użytku 17 listopada 1896 roku.

</doc>
<doc id="2195745" url="https://pl.wikipedia.org/wiki?curid=2195745" title="Izydor De Loor">
Izydor De Loor

Isidoor De Loor (ur. 18 kwietnia 1881 w Vrasene, zm. 6 października 1916 w Kortrijk) – pasjonista, błogosławiony kościoła katolickiego.
Isidoor De Loor urodził się 18 kwietnia 1881 roku. Wstąpił w 1907 roku do zgromadzenia pasjonistów, gdzie przyjął imię zakonne Izydor od św. Józefa. Był znany z zamiłowania do codziennej modlitwy i do życia w miłości. W roku 1911 zachorował na nowotwór i wskutek choroby stracił oko. Zmarł 6 października 1916 w opinii świętości. Został pochowany w kaplicy kościoła św. Antoniego w Kortrijk.
Beatyfikowany przez Jana Pawła II dnia 30 września 1984

</doc>
<doc id="2195754" url="https://pl.wikipedia.org/wiki?curid=2195754" title="XL Galan 2011">
XL Galan 2011

XL Galan 2011 – halowy mityng lekkoatletyczny, który odbył się 22 lutego w stolicy Szwecji – Sztokholmie. 

</doc>
<doc id="2195759" url="https://pl.wikipedia.org/wiki?curid=2195759" title="Zgromadzenie Sióstr Franciszkanek Służebnic Krzyża">
Zgromadzenie Sióstr Franciszkanek Służebnic Krzyża

Zgromadzenie Sióstr Franciszkanek Służebnic Krzyża (FSK) – zgromadzenie utworzone 1 grudnia 1918 roku w Warszawie. Założycielką była Błogosławiona Matka Elżbieta Czacka.
Historia.
Ociemniała w roku 1898 młoda hrabianka Róża Czacka za namową znanego warszawskiego okulisty dr Bolesława Gepnera postanowiła poświęcić się pracy dla niewidomych. W 1910 roku założyła Towarzystwo Opieki nad Ociemniałymi, które z czasem w sposób instytucjonalny objęło opieką kilkaset niewidomych dzieci i dorosłych. Róża Czacka uważała jednak, że tylko silne trwanie w wierze katolickiej, pojednanie z Bogiem i pełna akceptacja swojego inwalidztwa może doprowadzić do sukcesu rehabilitację osoby ociemniałej. Ponadto z dużą determinacją wprowadzała do pracy z niewidomymi najnowsze ówcześnie praktyki tyflologiczne, co wymagało ustawicznego samokształcenia. Jej współpracownicy nie zawsze akceptowali oba te czynniki w procesie opieki nad ociemniałymi.
Stąd też Róża Czacka zdecydowała się powołać zgromadzenie zakonne, którego celem byłaby służba niewidomym. W roku 1917 sama oblekła habit III zakonu św. Franciszka, zaś w listopadzie 1918 r. uzyskała zgodę ówczesnego Prymasa, arcybiskupa Aleksandra Kakowskiego na przyjmowanie kandydatek do nowego zgromadzenia. Formalnie zaczęło ono działać od 1 grudnia 1918 r. Pierwsze Konstytucje Zgromadzenia zostały zatwierdzone 2 października 1922 r., a w roku 1923 odbyła się I Kapituła i otwarcie nowicjatu w Laskach.
Duchowym opiekunem tworzącej się wspólnoty zakonnej został ks. Władysław Krawiecki, profesor żytomierskiego seminarium duchownego, a po jego śmierci w roku 1922 ks. Władysław Korniłowicz. Wokół osoby ks. Korniłowicza i całego dzieła Matki Czackiej zwanego "Triuno" (na cześć Trójcy Przenajświętszej), wspomaganego przez samych niewidomych, siostry FSK i współpracowników świeckich, skupiła się liczna warszawska inteligencja katolicka.
Zgromadzenie stało się podporą kadrową Towarzystwa Opieki nad Ociemniałymi zarówno w jego warszawskich placówkach, jak i w Zakładzie dla Niewidomych w Laskach – od lat 30. XX w. głównego ośrodka dzieła.
Cele i działalność Zgromadzenia.
Zgodnie z Konstytucjami Zgromadzenia jego celem jest różnorodna służba niewidomym oraz działalność apostolska, szczególnie wśród osób "ślepych duchowo", czyli ludzi dalekich od Boga wskutek niewiary lub grzechu. Siostry franciszkanki wynagradzają Bogu za duchową ślepotę świata poprzez kontemplację Krzyża i naśladowanie Maryi.
Szczególną cześć siostry oddają św. Franciszkowi z Asyżu, którego obrały za swojego patrona.
Siostry z Lasek nie ograniczają swojej działalności do pracy z niewidomymi w ośrodku szkolno-wychowawczym w Laskach czy innych placówkach (Rabka, Żułów, Gdańsk-Sobieszewo). Prowadzą także domy rekolekcyjne, Bibliotekę Wiedzy Religijnej, Bibliotekę Książki Mówionej w Warszawie oraz Ośrodek Ekumeniczny im. Jana XXIII "Joannicum", założony przez s. Joannę Lossow.
W roku 2010 zgromadzenie liczyło 183 siostry, w tym 163 były Polkami. Siostry pracują w Polsce oraz w Indiach, na Ukrainie (Żytomierz i Skałat Stary), w Republice Południowej Afryki, Rwandzie i we Włoszech, opiekując się niewidomymi i prowadząc dla nich specjalistyczne ośrodki.
Dom generalny zgromadzenia znajduje się w Warszawie na ul. Piwnej (przy kościele św. Marcina), a dom macierzysty w Laskach na terenie Zakładu dla Niewidomych. Pozostałe domy zgromadzenia prowadzone są w Rabce, Żułowie, Gdańsku-Sobieszewie.
Od 2019 r. przełożoną generalną Zgromadzenia jest s. Judyta Olechowska. 
Godło zgromadzenia i strój zakonny.
Godło przedstawia greckie litery słowa "Christos": X (chi) i P (ro) ułożone w krzyż monogramatyczny. Wokół umieszczone są łacińskie dewizy zgromadzenia: "Caritas Christi urget nos" (Miłość Chrystusa przynagla nas) i "Pax et gaudium in cruce" (Pokój i radość w Krzyżu).
W innej odmianie godła ramiona monogramu krzyża dzielą prostopadle pole godła na cztery części, w dwóch górnych polach znajdują się dewizy, w lewym dolnym grecka litera alfa, w prawym omega, także symbolizujące Chrystusa. Godło i dewizy nawiązują do charyzmatu zgromadzenia – umiłowania Krzyża, służby potrzebującym i cierpiącym fizycznie oraz duchowo.
Strój zakonny sióstr to brązowy habit przepasany sznurem z pięcioma węzłami, na którym zawiązany jest drewniany różaniec. Szyję okala biała stójka, a brązowy welon ma białą wypustkę. Siostry pracujące poza granicami kraju noszą na piersiach drewniany krzyż z pasyjką.

</doc>
<doc id="2195761" url="https://pl.wikipedia.org/wiki?curid=2195761" title="Prześladowania osób dotkniętych albinizmem">
Prześladowania osób dotkniętych albinizmem

Prześladowania osób dotkniętych albinizmem bazują na przekonaniu, jakoby niektóre części ciała albinosów posiadały magiczną moc. Ten przesąd, występujący głównie we wschodniej Afryce, jest rozpowszechniany przez uzdrowicieli i szamanów, którzy używają części ciała albinosów jako składników stosowanych do różnych rytuałów mikstur i eliksirów, twierdząc, że przy użyciu magicznych mocy przyniosą one powodzenie ich nabywcom. Powoduje to, że ludzie dotknięci albinizmem są prześladowani, okaleczani i mordowani, a ich groby profanowane. Jednocześnie albinosi spotykają się z ostracyzmem, a nawet przemocą z morderstwami włącznie, z powodu przekonania, jakoby byli oni przeklęci i przynosili nieszczęście.
Tanzania.
Według szacunkowych danych w Tanzanii populacja albinosów liczy ok. 150 tys. osób, z których 8000 to członkowie Tanzania Albino Society (TAS). Część albinosów uciekła do Dar es Salaam, uważając, że rejon dużego miasta daje im większe bezpieczeństwo.
W grudniu 2007 Tanzania Albino Society oskarżyło rząd Tanzanii o bezczynność wobec czterech mordów na albinosach, jakie miały miejsce w okresie trzech poprzednich miesięcy. Podczas gdy dawniej w niebezpieczeństwie były głównie starsze kobiety-albinoski z czerwonymi oczami, które niekiedy zabijano jako czarownice, obecnie prześladowani są wszyscy albinosi, na których poluje się, by zdobyć części ciała ofiar. W związku z eskalacją zjawiska mordów na albinosach, prezydent Tanzanii Kikwete kilkakrotnie potępił publicznie znachorów i uzdrowicieli, ich pomocników i pośredników, oraz klientów, włącznie z policjantami, za morderstwa na albinosach. Wśród ofiar były także dzieci uprowadzone lub porwane rodzicom. Zabójcy i osoby współpracujące z nimi używają włosów, rąk, nóg, skóry, oczu, genitaliów i krwi albinosów do obrzędów magicznych i wyrobu amuletów i magicznych eliksirów. Rybacy łowiący na Jeziorze Wiktorii wplatają w sieci włosy albinosów, co według nich ma magiczny wpływ na zwiększenie połowów, lub sprawi, że w brzuchu złowionej ryby znajdą złoto. Władze Tanzanii podjęły kilka kroków celem ochrony populacji albinosów. Prezydent ogłosił podjęcie walki z praktykami uzdrowicieli wiosną 2008 roku. Dodatkowo, kobieta-albinoska, Al-Shaymaa Kwegyir, została mianowana członkiem tanzańskiego parlamentu, będąc pierwszym parlamentarzystą wywodzącym się z tej społeczności w historii Tanzanii. Policji natomiast zlecono sporządzenie list albinosów i zapewnienie im specjalnej ochrony. By zapobiec profanacjom zwłok, groby albinosów są zalewane betonem.
Jednakże do października 2008 fala morderstw nie osłabła, i chociaż ujęto kilku sprawców, żaden z nich nie poniósł kary. Według szacunków, między majem 2007 a październikiem 2008 miało miejsce około 50 morderstw, większość z nich w górniczych i rybackich społecznościach okolic Jeziora Wiktorii, w rejonie Mwanzy, Shinyangi i Mary.
W styczniu 2009, „Premier Pinda zadeklarował wojnę z łowcami albinosów i podjął wysiłki celem zatrzymania handlu częściami ciała, w tym odbieranie licencji wszystkim znachorom używającym części ciała albinosów do praktyk magicznych”.
Pierwszy w historii Tanzanii wyrok skazujący za zabójstwo albinosa zapadł 23 września 2009 w sądzie w Kahama. Wyrok dotyczył sprawy okaleczenia i zamordowania 14-letniego chłopca, Matatizo Dunia, zaatakowanego przez trzech sprawców w dystrykcie Bukombe, region Shinyanga w grudniu 2008. Chłopiec został wyniesiony z domu późną nocą a następnie poćwiartowany. Części jego ciała znaleziono ukryte w zaroślach. Sprawcy przyznali, że zamierzali dostarczyć części ciała chłopca znachorowi. Mimo to prawnicy sprawców nie spodziewali się, że ich klienci zostaną skazani na karę śmierci przez powieszenie. Kanadyjska organizacja albinosów Under The Same Sun uznała to za istotny przełom. Jej założyciel Peter Ash podkreślił jednak: „To jeden wyrok. Są jeszcze 52 rodziny oczekujące na sprawiedliwość”. Przewodniczący Tanzania Albino Society Ernest Kimaya odwołując się do publicznej egzekucji skazanych wskazał, że świadczy to o poważnym traktowaniu sprawy morderstw na albinosach.
Inne kraje Afryki.
W czerwcu 2008 r. pojawiły się informacje o zabójstwach albinosów w Kenii oraz prawdopodobnie w Demokratycznej Republice Konga.
W październiku 2008 r. AFP podała informację o narastającej fali zabójstw albinosów w regionie Ruyigi w Burundi. Części ciała ofiar były przemycane do Tanzanii. Nicodeme Gahimbare z Ruyigi, który w swojej ufortyfikowanej posiadłości udziela schronienia albinosom, komentując te wydarzenia powiedział, że albinosi stali się przedmiotem handlu.
W 2010 roku o przypadkach prześladowań albinosów donoszono z Ghany i Suazi.
Reakcje międzynarodowe.
Po tym, jak informacje o morderstwach dokonywanych na albinosach zostały upublicznione przez BBC i inne media, Parlament Europejski 4 września 2008 roku przyjął rezolucję stanowczo potępiającą prześladowanie albinosów w Tanzanii.

</doc>
<doc id="2195762" url="https://pl.wikipedia.org/wiki?curid=2195762" title="Żleb Wściekłych Węży">
Żleb Wściekłych Węży



</doc>
<doc id="2195763" url="https://pl.wikipedia.org/wiki?curid=2195763" title="Cha Dong-min">
Cha Dong-min

Cha Dong-min (kor. 차동민, ur. 24 sierpnia 1986 w Seulu) – południowokoreański zawodnik w taekwondo, mistrz olimpijski.
Jeden raz startował w igrzyskach olimpijskich. W 2008 roku w Pekinie zdobył złoty medal olimpijski w kategorii wagowej powyżej 80 kg.

</doc>
<doc id="2195764" url="https://pl.wikipedia.org/wiki?curid=2195764" title="Dong-Min Cha">
Dong-Min Cha



</doc>
<doc id="2195766" url="https://pl.wikipedia.org/wiki?curid=2195766" title="Linia kolejowa nr 160 (Słowacja)">
Linia kolejowa nr 160 (Słowacja)

Linia kolejowa nr 160 Zvolen - Košice – linia kolejowa o długości 233 km, łącząca Zvolen ze stacją Košice. 
Linia jest jednotorowa nie zelektryfikowana.
Historia linii.
Linia została oddana do użytku 1 czerwca 1874 roku.

</doc>
<doc id="2195768" url="https://pl.wikipedia.org/wiki?curid=2195768" title="Jan Rzońca">
Jan Rzońca

Jan Rzońca (ur. 1843 – zm. 26 sierpnia 1862 w Warszawie) – polski zamachowiec.
Był pracownikiem warszawskiego zakładu litograficznego, dziesiętnikiem w organizacji narodowej, przygotowującej wybuch powstania styczniowego. 7 sierpnia 1862 wraz z Ludwikiem Ryllem, a 15 sierpnia powtórnie podjął nieudane próby zamachu na margrabiego Aleksandra Wielopolskiego, za co został powieszony na stokach Cytadeli Warszawskiej.

</doc>
<doc id="2195769" url="https://pl.wikipedia.org/wiki?curid=2195769" title="Józef Rzońca">
Józef Rzońca



</doc>
<doc id="2195770" url="https://pl.wikipedia.org/wiki?curid=2195770" title="Julian Wereszczyński">
Julian Wereszczyński

Julian Wereszczyński (ur. ?, zm. 10 lutego 1863) – komisarz wojskowy województwa kaliskiego w powstaniu styczniowym.
Pochodził z rodziny ziemiańskiej. Był studentem Uniwersytetu Kijowskiego, związany z kółkiem Narcyza Jankowskiego. W 1862 był jednym ze współzałożycieli Komitetu Miejskiego w Warszawie, później został jednym z jego agentów. W czasie powstania walczył w oddziale Mielęckiego, poległ w bitwie pod Cieplinami (Izbicą).

</doc>
<doc id="2195771" url="https://pl.wikipedia.org/wiki?curid=2195771" title="Szkoła Podchorążych „Zarzewia”">
Szkoła Podchorążych „Zarzewia”

Szkoła Podchorążych Młodzieży Niepodległościowej „Zarzewie” - szkoła kształcąca członków Organizacji Młodzieży Niepodległościowej „Zarzewie” w zakresie szkoły podchorążych i szkoły podoficerów oraz wyszkolenia podstawowwego żołnierza.
W wyniku idei i stawianych sobie zadań walki o niepodległość organizacja Zarzewie zorganizowała w 1909 we Lwowie Szkołę Podchorążych. Dowódcą szkoły był Mieczysław Norwid-Neugebauer, a kadrę stanowili: Henryk Bagiński, Marian Januszajtis-Żegota, B. Burzyński i K. Kreiter. Szkoła kształciła słuchaczy na trzech stopniach nauczania: niższym - szeregowców, średnim - podoficerów i wyższym - podchorążych. 

</doc>
<doc id="2195773" url="https://pl.wikipedia.org/wiki?curid=2195773" title="Bjoern Steinfurth">
Bjoern Steinfurth



</doc>
<doc id="2195774" url="https://pl.wikipedia.org/wiki?curid=2195774" title="Steven López">
Steven López

Steven López (ur. 9 listopada 1978 w Nikaragui) – amerykański zawodnik taekwondo, dwukrotny mistrz olimpijski, pięciokrotny mistrz świata.
Trzy razy startował w igrzyskach olimpijskich, przywożąc z każdych imprez medale. W 2000 roku w Sydney i cztery lata później, w Atenach zdobył mistrzostwo olimpijskie, natomiast w 2008 roku w Pekinie zdobył brązowy medal w kategorii wagowej do 80 kg. Jest pięciokrotnym mistrzem świata (2001, 2003, 2005, 2007, 2009).
Zdobywał medale igrzysk panamerykańskich w latach 1999-2003 oraz 2015.

</doc>
<doc id="2195775" url="https://pl.wikipedia.org/wiki?curid=2195775" title="Steven Lopez">
Steven Lopez



</doc>
<doc id="2195776" url="https://pl.wikipedia.org/wiki?curid=2195776" title="Adrian Pfahl">
Adrian Pfahl

Adrian Pfahl (ur. 30 lipca 1982 w Bietigheim-Bissingen), niemiecki piłkarz ręczny, reprezentant kraju, rozgrywający. Obecnie występuje w Bundeslidze, w drużynie VfL Gummersbach.

</doc>
<doc id="2195777" url="https://pl.wikipedia.org/wiki?curid=2195777" title="Maria Anna Blondin">
Maria Anna Blondin

Maria Anna Blondin, właśc. Estera Blondin, fr. "Esther Blondin" (ur. 18 kwietnia 1809 w Terrebonne w Quebecu, zm. 2 stycznia 1890 w Lachine) – założycielka Zgromadzenia Sióstr św. Anny, błogosławiona Kościoła rzymskokatolickiego.
Maria Anna Blondin urodziła się, jako Estera w wielodzietnej chrześcijańskiej rodzinie farmerskiej. Wszyscy byli analfabetami, co było powszechne wśród francuskiej społeczności kanadyjskiej w XIX wieku. Po matce (Marie-Rose Limoges) odziedziczyła pobożność skierowaną ku Opatrzności Bożej i Eucharystii, po ojcu (Jean-Baptiste Blondin), głęboką wiarę i wytrzymałość w cierpieniu. W wieku 22 lat wstąpiła do Zgromadzenia Sióstr Najświętszej Maryi Panny. Tam dopiero zaczęła się uczyć czytać i pisać. Z powodu słabego zdrowia musiała opuścić zgromadzenie. W 1833 została nauczycielką w szkole w Vaudreuil (obecnie "Vaudreuil-Dorion"). W celu polepszenia możliwości kształcenia założyła w 1850 roku Zgromadzenie Sióstr św. Anny (fr. "Congrégation des Sœurs de Sainte-Anne"). Estera Blondin została jego pierwszą przełożoną i przyjęła imię Maria Anna. Początkowo siedzibą był klasztor w Saint-Jacques-de-l'Achigan. Na skutek konfliktów z ks. Louisem-Adolphem Maréchalem, Maria Anna wycofała się 18 sierpnia 1854 do klasztoru św. Genowefy w Lachine chcąc na nowo zorganizować życie zakonne. W 1858 ponownie odsunięto ją od rządów. Od tej pory, przez następne 30 lat, wykonywała prace na równi z nowicjuszkami. W dzień Bożego Narodzenia 1889 roku zaziębiła się i zachorowała na zapalenie płuc.
Zmarła w Lachine w wieku 81 lat w opinii świętości.
Jej lokalny kult potwierdził Jan Paweł II 14 maja 1991 roku.
Beatyfikował ją natomiast w 10 lat później, tj. 29 kwietnia 2001.
Wspomnienie liturgiczne bł. Matki Marii Anny obchodzone jest 18 kwietnia.
W Quebecu powstał prywatny college jej imienia (fr. "Collège Esther-Blondin") o międzynarodowym zasięgu.

</doc>
<doc id="2195778" url="https://pl.wikipedia.org/wiki?curid=2195778" title="Nenad Vučković">
Nenad Vučković

Nenad Vučković (ur. 23 sierpnia 1980 roku w Puli), urodzony w Chorwacji, piłkarz ręczny reprezentant Serbii. Gra na pozycji rozgrywającego. Obecnie występuje w Bundeslidze, w drużynie MT Melsungen.

</doc>
<doc id="2195780" url="https://pl.wikipedia.org/wiki?curid=2195780" title="Linia kolejowa 172 Banská Bystrica - Červená Skala">
Linia kolejowa 172 Banská Bystrica - Červená Skala

Linia kolejowa nr 172 Banská Bystrica – Červená Skala – linia kolejowa o długości 86 km, łącząca Bańską Bystrzycę ze stacją Červená Skala. Na całej długości biegnie doliną Hronu. Jest to linia jednotorowa nie zelektryfikowana.
Historia linii.
Linia była budowana w trzech etapach. Jako pierwszy powstał, uruchomiony 26 lipca 1884 r., odcinek z Bańskiej Bystrzycy, do której dotarła już kolej ze Zwolenia, do Podbrezovej, w której działał już duży zakład metalurgiczny. 15 grudnia 1895 r. linia dotarła do Brezna, zaś 28 listopada 1903 r. do Červenéj Skaly.

</doc>
<doc id="2195781" url="https://pl.wikipedia.org/wiki?curid=2195781" title="Robert Orzechowski">
Robert Orzechowski

Robert Michał Orzechowski (ur. 20 listopada 1989 w Gdańsku) – polski piłkarz ręczny, prawy rozgrywający, od 2018 zawodnik MMTS-u Kwidzyn.
Kariera sportowa.
Początkowo występował w klubach gdańskich, m.in. w Wybrzeżu. W latach 2005–2008 uczył się i grał w SMS-ie Gdańsk, w barwach którego w sezonie 2007/2008 rzucił 122 gole w I lidze. Następnie występował w MMTS-ie Kwidzyn, z którym w sezonie 2009/2010 zdobył wicemistrzostwo Polski i zajął 2. miejsce w Challenge Cup (w przegranym dwumeczu finałowym z portugalskim Sportingiem rzucił pięć bramek). W latach 2010–2013 był najskuteczniejszym zawodnikiem kwidzyńskiego zespołu w Superlidze – w 81 spotkaniach zdobył 415 bramek. Od 2013 do 2015 reprezentował barwy Górnika Zabrze. W 2015 podpisał trzyletni kontrakt z Azotami-Puławy, w których grał przez następne trzy lata, zdobywając w tym czasie trzy brązowe medale mistrzostw Polski. W 2018 powrócił do MMTS-u Kwidzyn.
W 2006 wraz z reprezentacją Polski juniorów uczestniczył w mistrzostwach Europy U-18 w Estonii. W 2007 wystąpił w mistrzostwach świata U-19 w Bahrajnie – w przegranym meczu o 5. miejsce z Egiptem (32:34) rzucił pięć bramek. W 2008 wziął udział w mistrzostwach Europy U-20 w Rumunii, podczas których był obok Damiana Kostrzewy najlepszym strzelcem polskiej reprezentacji – w siedmiu spotkaniach zdobył 30 goli. W kadrze seniorskiej zadebiutował 5 czerwca 2010 w meczu z Litwą (31:31).
Uczestniczył w mistrzostwach Europy w Serbii (2012; 9. miejsce) i mistrzostwach Europy w Danii (2014; 6. miejsce). W 2013 wziął udział w mistrzostwach świata w Hiszpanii (9. miejsce), rzucając 18 bramek w sześciu meczach. W 2015 zdobył brązowy medal na mistrzostwach świata w Katarze, podczas których w dziewięciu meczach rzucił dwie bramki. Na mistrzostwach Europy w Polsce (2016) zastąpił w wygranym meczu o 7. miejsce ze Szwecją (26:24; zdobył dwie bramki) Krzysztofa Lijewskiego.

</doc>
<doc id="2195784" url="https://pl.wikipedia.org/wiki?curid=2195784" title="Sphaeriidae">
Sphaeriidae



</doc>
<doc id="2195788" url="https://pl.wikipedia.org/wiki?curid=2195788" title="Stefan Schwarz (lekarz)">
Stefan Schwarz (lekarz)

Stefan Schwarz (ur. 4 października 1906 w Jaśle, zm. 18 czerwca 1993 w Krakowie) – polski lekarz ginekolog i położnik, żołnierz kampanii wrześniowej, wykładowca tajnego Uniwersytetu Jagiellońskiego, nestor polskiej ginekologii.
Syn doktora praw, Adolfa i Stanisławy Ramułt, w polskiej rodzinie, wywodzącej się od przybyłego z Austrii inżyniera do powstającego zagłębia naftowego.
Czasy młodzieńcze.
Jako student praktykował na oddziale chirurgicznym Szpitala Bonifratrów w Krakowie. Po promocji odbył praktykę na oddziale chirurgicznym oraz na oddziale chorób wewnętrznych tegoż szpitala. Następnie przeszedł do Kliniki Ginekologiczno-Położniczej UJ. W tym czasie rozpoczął pracę naukową wydając drukiem "„Zapalenie wyrostka robaczkowego w ciąży, porodzie i połogu"". Jego promotorem był medyk sądowy dziekan prof. Leon Wacholz.
W kwietniu 1932 r. przeszedł na Oddział III Położniczo-Ginekologiczny Szpitala św. Łazarza w Krakowie. W 1935 został mianowany asystentem tego Oddziału. W tym samym roku wyjechał do Berlina, gdzie przebywał w I Klinice Ginekologicznej prof. Waltera Stoeckla. W 1938 objął stanowisko pierwszego asystenta i zastępcy Oddziału III Szpitala św. Łazarza. W tym okresie ogłosił 7 prac naukowych, które oprócz publikacji były wygłaszane na zjazdach naukowych w Krakowie, Poznaniu i Lwowie.
Okupacja.
Po wybuchu wojny udał się wraz z grupą lekarzy do Zamościa i Lublina, gdzie pracował w punkcie opatrunkowym dla uciekinierów, zorganizowanym w gmachu Katolickiego Uniwersytetu Lubelskiego. W dniu 18 września, w trakcie trwającej kilkadziesiąt godzin obrony Lublina, prof. Schwarz pełnił funkcję lekarza na linii bojowej.
Po ucieczce z niewoli powrócił do Krakowa, gdzie przejął swe dawne czynności adiunkta Oddziału Ginekologiczno-Położniczego. Gdy kierownictwo szpitala przejął niemiecki profesor Walter Schaefer, prof. Schwarz zwrócił się do członków tajnego Uniwersytetu Jagiellońskiego z prośbą o wskazówki. Ci nakazali mu w interesie polskich chorych przyjąć oferowane przez dyrekcję okupacyjną stanowisko Oberarzta III Oddziału i Kliniki Ginekologiczno-Położniczej UJ. Profesor pełnił tę funkcję do 1943 r. w bardzo trudnych warunkach: wielokrotnie odmawiał przyjęcia obywatelstwa niemieckiego, operował i leczył w getcie krakowskim i tarnowskim, współpracował z konspiracyjnymi organizacjami. Dzięki pełnionej funkcji nie tylko pomagał polskim chorym, ale także kształcił polską kadrę lekarską. Niezwykłą ofiarność, poświęcenie i odwagę profesora obrazuje choćby fakt, iż na terenie Kliniki leczył 75 Żydówek, wiele z nich operując. Na drzwiach sal, w których leżały, wywieszony był napis "„Achtung Tyfus”", który trzymał hitlerowców z dala.
W dniu 3 lutego 1943 roku profesor został aresztowany i osadzony w więzieniu na Montelupich, a następnie w więzieniu śledczym niemieckiego sądu specjalnego pod zarzutem przekroczenia kompetencji lekarza-Polaka. Po wyjściu z więzienia nie wrócił do pracy w szpitalu z powodu ciężkiej, wielomiesięcznej choroby.
Okres powojenny.
W 1947 r. został mianowany ordynatorem Oddziału III, a następnie został powołany przez rektora UJ, prof. Teodora Marchlewskiego, do pełnienia obowiązków kierownika Katedry i Kliniki Położnictwa i Chorób Kobiecych Wydziału Lekarskiego UJ. W grudniu 1953 roku został mianowany profesorem nadzwyczajnym położnictwa i chorób kobiecych. Rok później objął stanowisko kierownika Katedry i Kliniki Położnictwa i Chorób Kobiecych Akademii Medycznej w Krakowie, które to obowiązki pełnił do 30 września 1969 roku. Powołano wtedy Instytut Ginekologii i Położnictwa, w którym kierował Kliniką Ginekologiczną i pełnił funkcję przewodniczącego Rady Instytutu do 1978 r. W latach 1957 – 1960 był przewodniczącym Polskiego Towarzystwa Ginekologicznego. W latach 1950-1965 był obierany wielokrotnie na przewodniczącego krakowskiego oddziału Polskiego Towarzystwa Ginekologicznego, a następnie został członkiem honorowym tegoż Towarzystwa.
Ukoronowaniem pracy akademickiej profesora był wybór na dziekana Wydziału Lekarskiego AM w latach 1958-1960. W tym okresie został odznaczony Krzyżem Kawalerskim Orderu Odrodzenia Polski. W 1955 otrzymał Medal 10-lecia Polski Ludowej.
Prof. Schwarz wygłaszał referaty na zjazdach i konferencjach w całej Europie. Aby uzupełnić swoje umiejętności kształcił się w najlepszych europejskich klinikach (Karlsruhe, Frankfurt a.M., Wiesbaden, Wiedeń). W 1983 r. pojechał jako gość honorowy do Wiesbaden, gdzie odbywało się sympozjum ze znacznym udziałem uczniów prof. Schwarza.
Pochowany na Cmentarzu Rakowickim w Krakowie.
Dorobek naukowy.
Stefan Schwarz jest autorem 62 publikacji, m.in. dotyczących reformowania chirurgii ginekologicznej przez zastosowanie nowych metod leczniczych i operacyjnych. Był też autorem publikacji z zakresu medycyny pracy i deontologii. Znaczną część dorobku stanowią opinie sądowo-medyczne pisane w trakcie 30. lat pracy.
Ważnym dorobkiem S. Schwarza jest wykształcenie i wychowanie licznej kadry lekarskiej, w tym 5 profesorów, 45 doktorów i 13 docentów. Wychowankowie profesora obejmowali ordynatury oddziałów ginekologicznych na terenie całej Polski, a także Austrii, Niemiec, USA i Szwajcarii.

</doc>
<doc id="2195790" url="https://pl.wikipedia.org/wiki?curid=2195790" title="Chao-Tsun Cheng">
Chao-Tsun Cheng



</doc>
<doc id="2195792" url="https://pl.wikipedia.org/wiki?curid=2195792" title="Microsporidae">
Microsporidae



</doc>
<doc id="2195796" url="https://pl.wikipedia.org/wiki?curid=2195796" title="Bolesław Wiechuła">
Bolesław Wiechuła

Bolesław Wiechuła pseud. „San”, „dr Nowak”, „Bolek” (ur. 18 kwietnia 1912 w Pawłowie, zm. 26 października 1943 w Mostach) – lekarz chirurg, harcerz.
Ukończył gimnazjum w Katowicach, a w 1937 r. medycynę na Wydziale Lekarskim Uniwersytetu Poznańskiego. W gimnazjum i na uniwersytecie związany był z harcerstwem. W Warszawie odbywał specjalizację z chirurgii. W czasie kampanii wrześniowej był chirurgiem szpitala wojskowego w Brześciu nad Bugiem. Podczas okupacji początkowo był szefem sanitarnym Śląskiej Tajnej Organizacji Harcerskiej, później szefem sanitarnym okręgu śląsko-dąbrowskiego ZWZ (później AK) oraz inspektorem do spraw instruktażu i łączności. Był referentem do spraw Śląska w Komendzie Głównej AK. Aresztowany 8 czerwca 1943 i po ciężkim śledztwie stracony w publicznej egzekucji w Mostach k. Jabłonkowa.

</doc>
<doc id="2195797" url="https://pl.wikipedia.org/wiki?curid=2195797" title="Take Them On, On Your Own">
Take Them On, On Your Own

Take Them On, On Your Own to drugi album grupy Black Rebel Motorcycle Club. Został wydany w 2003 roku.
Album ma ciemniejszą, cięższą rockową muzykę niż ich poprzedni album, a także zawiera więcej słów o tematyce politycznej. Album uzyskał 3 miejsce w United Kingdom music charts pomimo otrzymywania mieszanych recenzji, a jest i tak powszechnie uważany za mniejsze osiągnięcie niż poprzedni album "B.R.M.C.".
Okładka albumu to hołd dla filmu Trzeci człowiek.
Album został wydany z zabezpieczeniem Copy Control w niektórych regionach.

</doc>
<doc id="2195798" url="https://pl.wikipedia.org/wiki?curid=2195798" title="1 Morski Batalion Strzelców">
1 Morski Batalion Strzelców

1 Morski Batalion Strzelców – oddział piechoty Wojska Polskiego II RP.
Historia batalionu.
31 lipca 1931 roku na bazie baonu podchorążych rezerwy piechoty nr 10 w Gródku Jagiellońskim został zorganizowany Batalion Morski. W sierpniu 1931 roku baon został przetransportowany do Wejherowa i rozlokowany w pięciu blokach ówczesnego Krajowego Zakładu Opieki Społecznej. 15 sierpnia 1931 roku Minister Spraw Wojskowych wcielił do batalionu trzech absolwentów Szkoły Podchorążych Piechoty.
Batalion składał się z dowództwa, kwatermistrzostwa, kompanii administracyjnej, dwóch kompanii strzeleckich i dwóch kompanii karabinów maszynowych.
21 kwietnia 1932 roku Minister Spraw Wojskowych przydzielił do batalionu 26 poruczników i podporuczników rezerwy piechoty.
30 sierpnia 1932 roku generał dywizji Kazimierz Fabrycy, w zastępstwie Ministra Spraw Wojskowych, rozkazał Batalionowi Morskiemu przyjąć tradycje byłego I Batalionu Morskiego.
Do wiosny 1933 roku baon morski podlegał bezpośrednio dowódcy Floty w Gdyni. W kwietniu tego roku zostało utworzone Dowództwo Obrony Wybrzeża Morskiego. Na stanowisko dowódcy OWM został wyznaczony komandor dyplomowany Stefan Frankowski. Podporządkowano mu wszystkie oddziały wojska stacjonujące w rejonie Gdyni i na Półwyspie Helskim, w tym również baon morski.
26 marca 1934 roku minister spraw wojskowych marszałek Józef Piłsudski ustalił dzień 3 sierpnia dniem święta Batalionu Morskiego.
Na początku 1935 roku w batalionie utworzono trzecią kompanię strzelecką oraz plutony: artylerii piechoty, pionierów i łączności. Na uzbrojeniu plutonu artylerii piechoty znajdowały się dwie 75 mm armaty wz. 1897.
Z dniem 1 maja 1937 roku baon został przemianowany na 1 Batalion Morski, a 19 stycznia 1938 roku na 1 Morski Batalion Strzelców. Batalion podlegał dowódcy Obrony Wybrzeża Morskiego. Od lutego 1938 roku dowódcą batalionu był ppłk Kazimierz Pruszkowski.
W 1938 roku kompania ciężkich karabinów maszynowych pod dowództwem porucznika Antoniego Kowrygo, z pełnym stanem ludzi i koni oraz uzbrojeniem i sprzętem, została włączona w skład 2 Morskiego Batalionu Strzelców.
Na początku października przy 1 baonie została utworzona wspólna dla obu morskich batalionów strzelców kompania szkolna pod dowództwem kapitana Karola Różyckiego. Plutonem ckm w tej kompanii dowodził podporucznik Franciszek Kruszewski.
W 1939 roku batalion posiadał etatowo dwa 81 mm moździerze, dziewięć 46 mm granatników wz. 1936, dwanaście ciężkich karabinów maszynowych wz. 08, dwadzieścia siedem ręcznych karabinów maszynowych i dziewięć karabinów przeciwpancernych oraz dwie 75 mm armaty polowe i cztery 37 mm armaty przeciwpancerne wz. 1936.
W sierpniu 1939 roku, po przeprowadzonej mobilizacji, został przeformowany w 1 Morski Pułk Strzelców.
Tradycje Batalionu Morskiego kultywował 1 Morski Pułk Strzelców im. płk. Stanisława Dąbka, a w latach 2008–2014 – Gdyński Oddział Zabezpieczenia Marynarki Wojennej im. płk. Stanisława Dąbka.
Żołnierze batalionu.
W 1932 roku w batalionie pełniło służbę 20 oficerów zawodowych. Gwiazdką przy nazwisku oznaczono oficerów przeniesionych z byłego baonu podchorążych rezerwy piechoty nr 10.
Obsada personalna batalionu.
Pokojowa obsada personalna batalionu w marcu 1939 roku:
Barwy batalionu.
24 czerwca 1937 roku prezydent Rzeczypospolitej Polskiej Ignacy Mościcki zatwierdził wzór sztandaru dla 1 Baonu Morskiego. Sztandar miał być wykonany zgodnie ze wzorem określonym w rozporządzeniu Prezydenta Rzeczypospolitej z dnia 13 grudnia 1927 roku o godłach i barwach państwowych oraz o oznakach, chorągwiach i pieczęciach. Na lewej stronie płatu sztandarowego umieszczony został:
17 października 1937 roku w Wejherowie minister spraw wojskowych, generał dywizji Tadeusz Kasprzycki, w imieniu prezydenta RP, wręczył sztandar 1 Morskiemu Batalionu Strzelców. Ceremonia poświęcenia i wręczenia sztandaru była połączona z przysięgą żołnierzy batalionu na sztandar oraz uroczystym wręczeniem jednostce jedenastu ciężkich karabinów maszynowych, ufundowanych przez społeczeństwo powiatu morskiego, a także aktem wręczenia dowódcy batalionu przez delegację Okręgu Morskiego Stowarzyszenia „Rodzina Wojskowa” księgi pamiątkowej, oprawionej w skórę, przeznaczonej na kronikę oddziału. Rodzicami chrzestnymi sztandaru byli: burmistrz Wejherowa, Teodor Bolduan i Maria Róża Frankowska, ówczesna żona komandora dyplomowanego Stefana Frankowskiego. Biskup pomorski Stanisław Okoniewski odprawił mszę świętą oraz poświęcił sztandar batalionu i każdy z ofiarowanych karabinów maszynowych.
W czasie kampanii wrześniowej 1939 roku sztandar pozostawał pod opieką kapitana Tadeusza Deszyńskiego, chorążego Stanisława Mąki i sierżanta Władysława Gliszczyńskiego. Z relacji kapitana Deszyńskiego wynika, że został on zamurowany w szybie wentylacyjnym jednego z domów mieszkalnych na terenie koszar na Oksywiu. Poszukiwania sztandaru, prowadzone w latach 1962–1967 przez pułkownika Kazimierza Pruszyńskiego i plutonowego Władysława Gada zakończyły się niepowodzeniem. Do chwili obecnej sztandaru nie udało się odnaleźć.
25 września 1937 roku minister spraw wojskowych, generał dywizji Tadeusz Kasprzycki, zatwierdził wzór i regulamin odznaki pamiątkowej 1 Batalionu Morskiego.
Odznaka o wymiarach 40 × 40 mm ma kształt krzyża stylizowanego, dekorowanego emalią żółtą i granatową z nałożoną w środku tarczą z symbolicznym zarysem lądu i morza. Pionowo ustawiony miecz, na którego tle godło państwa wzór 1927 symbolizuje dewizę batalionu „Straż nad polskim wybrzeżem”. Odznaka trzyczęściowa, tłoczona w tombaku i emaliowana.
14 września 1932 roku minister spraw wojskowych, marszałek Polski Józef Piłsudski wprowadzając „zmiany w umundurowaniu dla oficerów, podoficerów i szeregowców”, nałożył na żołnierzy Batalionu Morskiego obowiązek noszenia na naramiennikach kotwicy, według wzoru ustalonego w 1924 roku dla personelu Morskiego Dywizjonu Lotniczego (dla oficerów – srebrnej, haftowanej, a dla szeregowych z białego metalu).
4 marca 1938 roku minister spraw wojskowych generał dywizji Tadeusz Kasprzycki zarządził noszenie przez żołnierzy batalionu na kołnierzach kurtek i płaszczy – emblematy wyobrażającego kotwicę. Emblemat ten dla oficerów i chorążych był haftowany nićmi metalowymi, oksydowanymi na stare srebro, a dla pozostałych podoficerów i szeregowców był wykonany z białego matowanego metalu. Jednocześnie minister zezwolił podoficerom zawodowym na noszenie przy ubiorze poza służbowym emblematów haftowanych.

</doc>
<doc id="2195800" url="https://pl.wikipedia.org/wiki?curid=2195800" title="Górskobadachszański Wilajet Autonomiczny">
Górskobadachszański Wilajet Autonomiczny



</doc>
<doc id="2195801" url="https://pl.wikipedia.org/wiki?curid=2195801" title="Wilajet Administrowany Centralnie">
Wilajet Administrowany Centralnie



</doc>
<doc id="2195802" url="https://pl.wikipedia.org/wiki?curid=2195802" title="Szachy dla niewidomych">
Szachy dla niewidomych

Szachy dla niewidomych – odmiana szachów, gdy jeden z zawodników jest niewidomy.
Rozgrywki niewidomych szachistów różnią się od tradycyjnych szachowych rozgrywek następującymi elementami:

</doc>
<doc id="2195803" url="https://pl.wikipedia.org/wiki?curid=2195803" title="Tw1-591">
Tw1-591

Tw1-591 – używany w Polsce wąskotorowy parowóz typu budowanego dla niemieckich kolei polowych ("Heeresfeldbahn") przez niemiecką fabrykę BMAG, o typie konstrukcyjnym En2t, na tor szerokości 600 mm. Jedyny zachowany egzemplarz na świecie stoi w skansenie w Chabówce. Wcześniej nosił oznaczenia (HFB) 2655 i Es 451. Służył na PKP, a następnie w Cukrowni Leśmierz z numerem 11.
Projekt i produkcja.
Parowóz był przedstawicielem serii lokomotyw zaprojektowanej pod koniec I wojny światowej przez berlińską fabrykę BMAG (Berliner Maschinenbau AG, dawniej Schwartzkopff) na zapotrzebowanie niemieckich wojskowych kolei polowych ("Heeresfeldbahn", HFB) na parowóz – tendrzak z 5 osiami wiązanymi, silniejszy od masowo używanych czteroosiowych lokomotyw typu HF ("Brigadelok"). Swoje konstrukcje lokomotyw typu konstrukcyjnego En2t (tendrzak o układzie osi E i dwucylindrowym silniku na parę nasyconą) zaprezentowały firmy BMAG, Orenstein&amp;Koppel, Borsig i Maffei. Spośród nich wyprodukowano już po zawieszeniu broni jedynie niewielkie ilości lokomotyw konstrukcji BMAG (36) i O&amp;K (32), które trafiły m.in. do Polski i innych odbiorców.
Parowóz Tw1-591 został wyprodukowany przez BMAG w 1919 r., z numerem seryjnym 6808 i początkowo nosił numer wojskowy (HFB) 2655.
Eksploatacja.
W 1922 roku parowóz nr 2655 został zakupiony przez Polskę. W okresie międzywojennym służył na PKP z numerem Es 451 Dyrekcji Kolei Warszawa. Używany był na kolei Mława-Przasnysz. Podczas II wojny światowej został zdobyty przez Niemcy i wcielony do kolei niemieckich pod numerem 99 1611. W 1940 roku Niemcy przenieśli go z Kolei Mławskiej na Kolej Ostrołęcką, gdzie pracowały już od początku lat 20. dwa parowozy tego samego typu: Es 454 (pierwotne oznaczenie 2665, niemieckie 99 1615, nr fabr. 6818/1919) i Es 455 (pierwotne oznaczenie 2668, niemieckie 99 1616, nr fabr. 6821/1919).
Po wojnie odzyskany przez PKP, otrzymał w 1947 roku standaryzowane oznaczenie Tw1-591. Służył na Kolei Mławskiej i Rogowskiej. 16 kwietnia 1956 został sprzedany przez PKP do przemysłu, po czym służył na kolei buraczanej Cukrowni Leśmierz, z numerem inwentarzowym 11. Później wykorzystywany był jako kocioł grzewczy w stadninie koni w Walewicach, po czym pozostawiony był w parowozowni cukrowni Młynów (w międzyczasie rozebranej), gdzie przestał wiele lat. W 1987 roku został przejęty przez Muzeum Kolejnictwa w Warszawie, po czym odbudowany w lokomotywowni Sucha Beskidzka. W 1989 roku został ustawiony jako pomnik w tej lokomotywowni. Od 2000 r. znajduje się w skansenie w Chabówce (z błędnym numerem bocznym 2665).
Używane w Polsce lokomotywy tego typu (lista niepełna):
Opis.
Wąskotorowy tendrzak o układzie osi E, z silnikami bliźniaczymi na parę nasyconą (En2t). Budka maszynisty była otwarta po bokach, z połówkowymi drzwiczkami. Parowóz w skrzyniach wodnych po bokach kotła, umieszczonych między walczakiem kotła a ostoją, przewoził 1,35 m³ wody, a w niewielkich skrzyniach węglowych po bokach kotła z przodu budki maszynisty – 0,35 t węgla (w jednej z nich była skrzynka na narzędzia). Parowóz wyposażony był w parowy eżektor z wężem (owiniętym na pierwszej piasecznicy) do nabierania wody ze studni lub innych zbiorników.
Kocioł płomieniówkowy z miedzianą skrzynią ogniową, po wojnie wymienioną na stalową. Na kotle umieszczony zbieralnik pary, z dwoma sprężynowymi zaworami bezpieczeństwa. W zbieralniku pary przepustnica z napędem wewnętrznym. Przed i za zbieralnikiem pary umieszczono dwie piasecznice uruchamiane ręcznie, podające piasek pod pierwszą i czwartą oś. Zasilanie w wodę za pomocą dwóch inżektorów ssąco-tłoczących Strubego (wydajność 60 l/min). Armatura kotła niemiecka, z wodowskazem rurkowym. Początkowo parowóz miał odiskiernik Kobla na kominie, zamieniony następnie na siatkę odiskierną.
Ostoja blachownicowa o grubości ostojnic 10 mm, z odsprężynowaniem górnym kombinowanym, z czterema punktami podparcia. Resory płaskie zawieszone są wewnątrz ostoi. Zderzaki centralne ze sprzęgiem orczykowym. Osie 1 i 5 miały możliwość przesuwu na boki 15 mm oraz czopy kuliste, a oś 3 miała zwężone obrzeża. Parowóz mógł pokonywać łuki o promieniu 20 m.
Silniki parowe bliźniacze z suwakami tłoczkowymi. Smarowanie silników za pomocą lubrykatora, zamienionego po wojnie na smarotłocznię Friedmanna. Mechanizm napędowy napędzał czwartą oś. Mechanizm parorozdzielczy Heusingera z nawrotnicą dźwigniową. Hamulec ręczny dźwigniowy na sztywne osie (2, 3 i 4). Parowóz posiadał oświetlenie naftowe i dzwon sygnałowy.

</doc>
<doc id="2195806" url="https://pl.wikipedia.org/wiki?curid=2195806" title="TKt2">
TKt2

TKt2 – parowóz serii T141.
Historia.
W latach 1918-1924 zbudowano 729 sztuk parowozów serii T141.
Na PKP przed wojną pracowało 6 parowozów tej serii. Po 1945 roku PKP przejęły 68 maszyn tego typu.
Wycofano je ze służby do 1972 roku. Żaden parowóz nie został zachowany.

</doc>
<doc id="2195807" url="https://pl.wikipedia.org/wiki?curid=2195807" title="Bełosław (gmina)">
Bełosław (gmina)

Bełosław (bułg. Община Белослав) − gmina w północno-wschodniej Bułgarii.
Miejscowości.
Miejscowości wchodzące w skład gminy Bełosław:

</doc>
<doc id="2195809" url="https://pl.wikipedia.org/wiki?curid=2195809" title="Gmina Bjała">
Gmina Bjała



</doc>
<doc id="2195810" url="https://pl.wikipedia.org/wiki?curid=2195810" title="Diabełek">
Diabełek

Diabełek – położone na wysokości ok. 1470 m siodełko pomiędzy Wielką Kopą Królową (1531 m) a Skupniowym Upłazem (ok. 1475 m) w polskich Tatrach Zachodnich. Nazwa pochodzi od tego, że podczas wichury wiatr porywa tutaj ziarenka piasku i sypie nimi w oczy „jak sam diabeł”. Do Doliny Olczyskiej opada z niej na północ Żleb Roja o deniwelacji ok. 300 m, w południowo-zachodnim kierunku do Długiego Żlebu w Jaworzynce opada stromy, skalisto-trawiasty stok.
Przez Diabełka prowadzi jeden z najbardziej zatłoczonych szlaków turystycznych w Tatrach. Władysław Cywiński podaje, że czasami przy wietrznej pogodzie Diabełka pokonywano na czworakach lub nawet na brzuchu. Nie wiadomo, czy jest to spowodowane wyjątkowo silnymi w tej okolicy wiatrami, czy też tylko było to odczucie turystów spowodowane nagłą zmianą warunków. Od Kuźnic szlak bowiem prowadzi cały czas przez las lub nad Doliną Olczyską, poniżej grani Skupniowego Upłazu zasłaniającej od wiatrów zachodnich. Na Diabełku dopiero wyprowadza on na grań, na której jak zwykle wiatry są dużo silniejsze, a stoki Wielkiej Królowej Kopy i Kopy Magury powodują dodatkowy efekt dyszy aerodynamicznej.
Szlaki turystyczne.
W 1952 r. szlak prowadzący z Kuźnic przez Diabełka do Hali Gąsienicowej nazwano Szlakiem Lenina. Obecnie nazwy tej nie używa się.

</doc>
<doc id="2195812" url="https://pl.wikipedia.org/wiki?curid=2195812" title="Bjała (gmina w obwodzie Warna)">
Bjała (gmina w obwodzie Warna)

Bjała (bułg. Община Бяла) − gmina we wschodniej Bułgarii.
Miejscowości.
Miejscowości wchodzące w skład gminy Bjała:

</doc>
<doc id="2195817" url="https://pl.wikipedia.org/wiki?curid=2195817" title="70 Dywizja Strzelecka (ZSRR)">
70 Dywizja Strzelecka (ZSRR)

70 Dywizja Strzelecka () – związek taktyczny piechoty Armii Czerwonej.
Sformowana w Kujbyszewie 1 maja 1934 roku w Przywołżańskim Okręgu Wojskowym.
W czerwcu 1941 roku wchodziła w skład 50 Korpusu Strzeleckiego, 23 Armii Okręgu Leningradzkiego. Wzięła udział w Wojnie zimowej. Następnie brała udział w walkach na podejściach do Leningradu. 16 października 1942 została przekształcona w 45 Dywizję Strzelców Gwardii.
Powtórnie sformowana w marcu 1943 na bazie 47 i 146 Brygady Strzeleckiej. Rozformowana w 1946 roku. 

</doc>
<doc id="2195818" url="https://pl.wikipedia.org/wiki?curid=2195818" title="Stanisław Osostowicz">
Stanisław Osostowicz

Stanisław Witold Osostowicz (ur. 3 maja 1906 w Tarnopolu, zm. 25 września 1939 w Warszawie) – polski artysta malarz, członek Grupy Krakowskiej. 
Życiorys.
Urodził się 3 maja 1906 w Tarnopolu. Po ukończeniu Wydziału Sztuk Zdobniczych i Przemysłu Artystycznego przy Państwowej Szkole Przemysłowej we Lwowie studiował 1927–1932 malarstwo w krakowskiej Akademii Sztuk Pięknych u Fryderyka Pautscha, Ignacego Pieńkowskiego Xawerego Dunikowskiego, Władysława Jarockiego, Kazimierza Sichulskiego i Stanisława Kamockiego. Już jako student został w drodze wyjątku członkiem Towarzystwa Artystów Polskich "Sztuka". Profesor Pautsch uważał go nawet za swojego następcę. Na początku lat trzydziestych zaczął sympatyzować z lewicą, zaprzyjaźnił się z Jonaszem Sternem, Saszą Blonderem i Henrykiem Wicińskim. W 1931 uczestniczył w tworzeniu grupy artystycznej „Żywi”, która w 1932 dała początek Grupie Krakowskiej. W 1932 namalował swoją pracę dyplomową „Epopea Chłopska”, która jako radykalna społecznie została decyzją rektora Akademii usunięta wraz z kilkoma innymi przy udziale policji z wystawy podyplomowej.
Siedmiu studentów zostało aresztowanych, a Stanisław Osostowicz oraz Leopold Lewicki i Adam Franciszek Jaźwiecki zostali relegowani z uczelni.
Odrzucone obrazy zostały wystawione w lokalu ZPAP w Krakowie, co przyczyniło się do powstania przy poparciu Leona Chwistka Grupy Krakowskiej. W 1933 przeniósł się do Lwowa, gdzie wszedł w lewicowe środowisko, reprezentowane m.in. przez Henryka Strenga, późniejszego Marka Włodarskiego. W 1939 został zatrudniony w charakterze rysownika przez Muzeum Narodowe w Warszawie. Zginął podczas bombardowania oblężonej Warszawy.
12 czerwca 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2195821" url="https://pl.wikipedia.org/wiki?curid=2195821" title="Dewnja (gmina)">
Dewnja (gmina)

Dewnja (bułg. Община Девня) − gmina w północno-wschodniej Bułgarii.
Miejscowości.
Miejscowości wchodzące w skład gminy Dewnja:

</doc>
<doc id="2195824" url="https://pl.wikipedia.org/wiki?curid=2195824" title="Chlorek cetalkonium">
Chlorek cetalkonium



</doc>
<doc id="2195826" url="https://pl.wikipedia.org/wiki?curid=2195826" title="Tw1">
Tw1

"Tw1" - pruski parowóz typu G10 eksploatowany na PKP do połowy lat 70. XX wieku.
Jedyny zachowany egzemplarz znajduje się w Muzeum Kolejnictwa w Kościerzynie.

</doc>
<doc id="2195828" url="https://pl.wikipedia.org/wiki?curid=2195828" title="Dołni cziflik (gmina)">
Dołni cziflik (gmina)

Dołni cziflik (bułg.: "Община Долни чифлик") − gmina we wschodniej Bułgarii.
Miejscowości.
Miejscowości wchodzące w skład gminy Dołni cziflik:

</doc>
<doc id="2195829" url="https://pl.wikipedia.org/wiki?curid=2195829" title="Dyłgopoł (gmina)">
Dyłgopoł (gmina)

Dyłgopoł (bułg. Община Дългопол) − gmina we wschodniej Bułgarii.
Miejscowości.
Miejscowości wchodzące w skład gminy Dyłgopoł:

</doc>
<doc id="2195830" url="https://pl.wikipedia.org/wiki?curid=2195830" title="Kończyce Małe (Ostrawa)">
Kończyce Małe (Ostrawa)

Kończyce Małe (cz. Kunčičky, przed 1924 również "Malé Kunčice", niem. Klein Kuntschitz) – jedna z 37 części miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach, która ma powierzchnię 250,57 ha. Populacja w 2001 wynosiła 1650 osób, zaś w 2010 odnotowano 384 adresów. 
Położona jest w granicach historycznego regionu Śląska Cieszyńskiego, na prawym brzegu Ostrawicy. Stanowi jedną z 8 części składających się na miejski obwód Śląskiej Ostrawy. Przed włączeniem w granice administracyjne Ostrawy w 1941 samodzielna gmina.
Historia.
Po raz pierwszy wzmiankowane zostały w 1380 roku. i z początku nosiły nazwę "Kończyce Nowe" lub "Kończyce Małe" dla odróżnienia od starszych Kończyc Wielkich leżących na południe. W pierwszej połowie XVI w. wybudowano tu zamek, jednak 16 marca 1899 spalił się i nigdy go już nie odbudowano. Do 1673 miejscowość była częścią Ostrawy Śląskiej a następnie się usamodzielniła. W 1849 wraz z pobliskim Zamościem zostały ponownie włączono do Ostrawy Śląskiej, zaś w 1866 kolejny raz stanowiły samodzielną gminę.
Do połowy XIX wieku jej mieszkańcy trudzili się głównie rolnictwem. Pierwsza szkoła we wsi otworzona została w 1898. W tym samym roku rozpoczęto wydobycie węgla kamiennego w kopalni Alexander, dzięki czemu w latach 1890-1910 ludność powiększyła się o prawie 4000 osób. W 1926 kopalnię przyłączono do sąsiedniej kopalni Zárubek.
Według austriackiego spisu ludności z 1900 w 187 budynkach mieszkalnych w Kończycach Małych na obszarze 409 hektarów mieszkało 3380 osób. co dawało gęstość zaludnienia równą 826,4 os./km², z tego 3321 (98,3%) mieszkańców było katolikami, 36 (1,1%) ewangelikami a 23 (0,7%) wyznawcami judaizmu, 2155 (63,8%) było polsko-, 918 (27,2%) czesko- a 269 (8%) niemieckojęzycznymi. Do 1910 liczba budynków wzrosła do 260 a mieszkańców do 4607, z czego 4568 było zameldowanych na stałe, 4352 (94,5%) było katolikami, 215 (4,7%) ewangelikami, 30 (0,7%) żydami a 10 (0,2%) innej religii lub wyznania. Znacznie zmieniły się proporcje deklarowanego w spisie języka: 3480 (75,5%) było czesko-, 890 (19,3%) polsko- a 198 (4,3%) niemieckojęzycznymi.
W 1920 roku miejscowość znalazła się w granicach Czechosłowacji, a w 1939 w granicach Protektoratu Czech i Moraw. 1 lipca 1941 roku gmina została przyłączona do Morawskiej Ostrawy. Spod administracji niemieckiej Kończyce Małe wydostały się wraz z dotarciem Armii Czerwonej 1 maja 1945 roku.
W 1928 wybudowano kościół pw. św. Antoniego Padewskiego, przy którym w 1945 erygowano samodzielną parafię rzymskokatolicką.
W 1948 w pobliżu kopalni Alexander rozpoczęto szeroko zakrojoną budowę parku rekreacyjnego dla mieszkańców miasta a otwarto go w 1950. W pobliżu umiejscowione jest również Zoo Ostrava.

</doc>
<doc id="2195834" url="https://pl.wikipedia.org/wiki?curid=2195834" title="Prowadija (gmina)">
Prowadija (gmina)

Prowadija (bułg. Община Провадия) − gmina we wschodniej Bułgarii.
Miejscowości.
Miejscowości wchodzące w skład gminy Prowadija:

</doc>
<doc id="2195835" url="https://pl.wikipedia.org/wiki?curid=2195835" title="Suworowo (gmina)">
Suworowo (gmina)

Suworowo (bułg. Община Суворово) − gmina w północno-wschodniej Bułgarii.
Miejscowości.
Miejscowości wchodzące w skład gminy Suworowo:

</doc>
<doc id="2195837" url="https://pl.wikipedia.org/wiki?curid=2195837" title="Pablo Marini">
Pablo Marini

Pablo Alejandro Marini (ur. 31 stycznia 1967 w Pérez) – argentyński piłkarz występujący na pozycji napastnika, obecnie trener piłkarski.
Kariera klubowa.
Marini jest wychowankiem akademii juniorskiej klubu Newell’s Old Boys z siedzibą w Rosario, jednak nie zdołał przebić się do pierwszego zespołu i profesjonalną karierę rozpoczynał jako dwudziestolatek w drużynie Instituto AC Córdoba. W jej barwach w 1987 roku zadebiutował w argentyńskiej Primera División, spędzając w Instituto rok, podczas którego zanotował dwa występy – swoje jedyne w najwyższej klasie rozgrywkowej. Bezpośrednio po tym odszedł do trzecioligowego Central Córdoba z Rosario, gdzie również występował przez jeden sezon. W 1990 roku przeniósł się do innego trzecioligowca – pełniącego rolę beniaminka rozgrywek Argentino de Rosario, w którym spędził kolejne trzy lata, bezskutecznie walcząc o awans do drugiej ligi. Jego udane występy zaowocowały transferem do drugoligowego Club Atlético Nueva Chicago ze stołecznego Buenos Aires, w którego barwach spędził rok głównie jako rezerwowy.
W 1994 roku Marini powrócił do trzecioligowego Argentino de Rosario, skąd po roku przeszedł do grającego w drugiej lidze zespołu Club Atlético Douglas Haig z siedzibą w Pergamino. Po nieudanych sześciu miesiącach, podpisał umowę z drugoligowym Arsenalem de Sarandí – tam z kolei od razu wywalczył sobie miano czołowego zawodnika ekipy i w sezonie 1995/1996 został wicekrólem strzelców Primera B Nacional, ustępując jedynie Adriánowi Czornomazowi. Bezpośrednio po tym został graczem kolejnego drugoligowca – ekipy San Martín de San Juan, gdzie jako niekwestionowana gwiazda drużyny spędził kolejne pięć lat. Nie zdołał awansować ze swym klubem do najwyższej klasy rozgrywkowej, jednak do dziś jest najlepszym strzelcem w historii występów San Martín w drugiej lidze (66 goli) i uznaje się go za jedną z klubowych legend.
W 2001 roku Marini wyjechał do Włoch, gdzie przez kilka miesięcy grał w piątoligowym Tivoli Calcio. Po europejskim epizodzie powrócił do ojczyzny, gdzie przez pół roku bez poważniejszych osiągnięć pozostawał zawodnikiem trzecioligowego Juventud Unida Universitario z siedzibą w San Luis. Profesjonalną karierę piłkarską zakończył w wieku 35 lat jako zawodnik chilijskiego drugoligowca CD Fernández Vial z miasta Concepción.
Kariera trenerska.
Bezpośrednio po zakończeniu kariery piłkarskiej Marini rozpoczął pracę jako trener, obejmując swój były klub z czasów zawodniczych – czwartoligowy Argentino de Rosario. W sezonie 2003/2004 triumfował z nim w rozgrywkach Primera C Metropolitana i dzięki temu awansował z nim do trzeciej ligi argentyńskiej. W latach 2004 i 2006–2007 był asystentem Américo Gallego, współpracując z sukcesami u jego boku najpierw w swoim macierzystym Newell’s Old Boys, zaś potem w meksykańskim Deportivo Toluca. W tej roli zdobył mistrzostwo Argentyny (2004), wicemistrzostwo Meksyku (2006) i superpuchar Meksyku (2006). W lutym 2007 zastąpił Nery'ego Pumpido na stanowisku trenera Newell’s Old Boys, który prowadził bez większych sukcesów przez kolejne siedem miesięcy (25 ligowych meczów – 9 zwycięstw/6 remisów/10 porażek), po czym we wrześniu 2007 zrezygnował ze stanowiska wobec serii gorszych wyników.
W lipcu 2008 Marini objął kolejny ze swoich byłych zespołów – klub San Martín de San Juan, będący wówczas spadkowiczem z najwyższej klasy rozgrywkowej. Jego trenerem pozostawał przez pięć miesięcy z przeciętnym skutkiem (18m – 7z/6r/5p), po czym rozwiązał kontrakt za porozumieniem stron. W styczniu 2009 został szkoleniowcem chilijskiej drużyny Audax Italiano ze stołecznego Santiago, gdzie spędził udany rok (42m – 20z/10r/12p) – w obydwóch sezonach zakwalifikował się do ligowej fazy play-off (najpierw z siódmego, a potem z trzeciego miejsca), za każdym razem odpadając z niej jednak w ćwierćfinale. Z Audax odszedł niespodziewanie w lutym 2010, kiedy to zdecydował się na skorzystanie z oferty meksykańskiego klubu Jaguares de Chiapas z miasta Tuxtla Gutiérrez, walczącego o uniknięcie relegacji z ligi. Zanotował tam zadowalający pobyt (12m – 4z/5r/3p) i utrzymał ekipę w najwyższej klasie rozgrywkowej, lecz już po trzech miesiącach stracił posadę ze względu na zmianę właściciela (zespół Jaguares został przejęty przez koncern Grupo Salinas).
W sierpniu 2010 Marini podpisał umowę z wyżej notowaną meksykańską drużyną – CF Pachuca, zastępując na stanowisku swojego rodaka Guillermo Rivarolę. W pierwszym sezonie doprowadził ją do ćwierćfinałów ligowych play-offów, a w grudniu wziął także udział w Klubowych Mistrzostwach Świata – tam jego zawodnicy niespodziewanie odpadli już w ćwierćfinale po porażce z kongijskim TP Mazembe (0:1), zajmując ostatecznie piąte miejsce w turnieju po pokonaniu w serii rzutów karnych emirackiej Al-Wahdy (2:2, 4:2 k). Znacząco osłabiło to pozycję szkoleniowca, który Pachucę prowadził ostatecznie przez siedem miesięcy (24m – 8z/8r/8p) – został zwolniony w marcu 2011 po serii kiepskich rezultatów (jedno zwycięstwo w ostatnich ośmiu meczach). Rok później powrócił do ojczyzny, gdzie zgodził się pomóc swojemu byłemu klubowi – trzecioligowemu Juventudowi Unida Universitario – w uniknięciu relegacji. Jego trenerem był przez trzy miesiące (13m – 5z/4r/4p), wypełniając postawione przed nim zadanie.
W lipcu 2012 Marini powrócił do Audax Italiano, gdzie w pierwszym sezonie zajął ósme miejsce w lidze chilijskiej i dotarł do ćwierćfinału play-offów, lecz kolejne rozgrywki okazały się w wykonaniu jego podopiecznych dużo gorsze – dopiero czternasta pozycja w tabeli, w czerwcu 2013 poskutkowała decyzją zarządu o nieprzedłużaniu umowy z trenerem po roku pracy (36m – 12z/9r/15p). W styczniu 2014 powrócił do Meksyku, w miejsce Rubéna Israela zostając szkoleniowcem walczącego o utrzymanie klubu Atlante FC z siedzibą w Cancún. Mimo iż w krótkim czasie poprawił grę drużyny (15m – 5z/2r/8p), to nie zdołał uchronić jej przed spadkiem do drugiej ligi na koniec rozgrywek 2013/2014, a bezpośrednio po tym odszedł z Atlante. W czerwcu tego samego roku podpisał kontrakt z nowo powstałym meksykańskim zespołem Mineros de Zacatecas, który przystąpił do rozgrywek drugoligowych. Prowadził go przez dziesięć miesięcy (30m – 14z/8r/8p), lecz nie zdołał spełnić postawionego przed nim celu, którym był awans do najwyższej klasy rozgrywkowej.
W maju 2015 Marini objął meksykańską ekipę Puebla FC, z którą już dwa miesiące później zdobył superpuchar Meksyku – Supercopa MX, a w swoim premierowym sezonie po sześciu latach nieobecności zakwalifikował się z nią do ligowej fazy play-off (odpadł z niej w ćwierćfinale). W 2016 roku poprowadził ją natomiast w południowoamerykańskich rozgrywkach Copa Libertadores, do których zdołał awansować dzięki wspomnianemu zwycięstwu w superpucharze; był to pierwszy występ w Pucharze Wyzwolicieli w historii Puebli, jednak drużyna zakończyła swój udział w tym turnieju już w rundzie wstępnej. Ogółem Pueblę prowadził przez dziesięć miesięcy (33m – 11z/10r/12p), został zwolniony w kwietniu 2016 w wyniku serii słabych wyników (siedem meczów z rzędu bez zwycięstwa). Miesiąc później został szkoleniowcem meksykańskiego klubu Tiburones Rojos de Veracruz.

</doc>
<doc id="2195840" url="https://pl.wikipedia.org/wiki?curid=2195840" title="Warna (gmina)">
Warna (gmina)

Warna () − gmina w północno-wschodniej Bułgarii.
Miejscowości.
Miejscowości wchodzące w skład gminy Warna:

</doc>
<doc id="2195844" url="https://pl.wikipedia.org/wiki?curid=2195844" title="Wetrino (gmina)">
Wetrino (gmina)

Wetrino (bułg. Община Ветрино) − gmina w północno-wschodniej Bułgarii.
Miejscowości.
Miejscowości wchodzące w skład gminy Wetrino:

</doc>
<doc id="2195847" url="https://pl.wikipedia.org/wiki?curid=2195847" title="Rewaloryzacja (architektura)">
Rewaloryzacja (architektura)

Rewaloryzacja – działanie konserwatorskie mające na celu przywrócenie wartości użytkowych i ekspozycję dziedzictwa kulturowego zarówno zabytków architektury jak i zespołów urbanistycznych.
Pojęcie rewaloryzacji w odniesieniu do obiektów architektury zawiera połączenie zabiegów konserwatorskich (takich jak oczyszczenie, rekompozycja, reintegracja czy odbudowa) z całym repertuarem zabiegów adaptacyjnych. 
Rezultatem tych działań jest dostosowanie istniejących lub zdegradowanych założeń, z możliwie maksymalnym zachowaniem walorów historycznych, do wymogów współczesnych użytkowników, dostosowanie funkcjonalne oraz integrację z kontekstem urbanistycznym.
Rewaloryzacja w połączeniu z całokształtem działań gospodarczych i społecznych związanych z poprawą funkcjonalną i użytkową nazywana jest rewitalizacją.
Rewaloryzacja jako metoda działań konserwatorskich.
Rewaloryzacja jako metoda działań konserwatorskich dzieli się na trzy etapy:

</doc>
<doc id="2195848" url="https://pl.wikipedia.org/wiki?curid=2195848" title="Isaak Aluf">
Isaak Aluf

Isaak Samuiłowicz Aluf (ros. Исаак Самуилович Алуф, ur. 30 listopada 1885 w Połocku, zm. 20 lipca 1935 w Kazaniu) – rosyjski lekarz neurolog. Od 1932 do 1935 roku kierował Kazańskim Instytutem Medycznym. W latach 1930–1935 profesor neurologii i kierownik Kliniki Neurologicznej Uniwersytetu w Kazaniu. Zajmował się cytoarchitektoniką i psychoterapią.

</doc>
<doc id="2195849" url="https://pl.wikipedia.org/wiki?curid=2195849" title="Yeomeni">
Yeomeni



</doc>
<doc id="2195850" url="https://pl.wikipedia.org/wiki?curid=2195850" title="Barbora Tomesova">
Barbora Tomesova



</doc>
<doc id="2195854" url="https://pl.wikipedia.org/wiki?curid=2195854" title="Wyłczi doł (gmina)">
Wyłczi doł (gmina)

Wyłczi doł (bułg. Община Вълчи дол) − gmina w północno-wschodniej Bułgarii.
Miejscowości.
Miejscowości wchodzące w skład gminy Wyłczi doł:

</doc>
<doc id="2195855" url="https://pl.wikipedia.org/wiki?curid=2195855" title="Olivier Pla">
Olivier Pla

Olivier Pla (ur. 22 października 1981 roku w Tuluzie) – francuski kierowca wyścigowy.
Kariera.
Formuła Renault.
Olivier karierę w wyścigach samochodów jednomiejscowych, rozpoczął w roku 2000, od startów we Francuskiej Formule Renault Campus. Zdobyte punkty pozwoliły Francuzowi zająć w klasyfikacji 3. miejsce.
Formuła 3.
W roku 2002 awansował do Francuskiej Formuły 3. Stanąwszy raz na podium, zmagania zakończył na 8. pozycji. W kolejnym sezonie (reprezentując francuską stajnię ASM) dziewięciokrotnie mieścił się w pierwszej trójce, z czego dwa razy na najwyższym stopniu. Ostatecznie rywalizację ukończył na 3. lokacie.
Poza tym wystartował również w kilku prestiżowych wyścigach. Najlepiej spisał się w Korea Grand Prix oraz Masters of Formula 3, w których odpowiednio zwyciężył i zajął 2. miejsce. W Pucharze Formuły 3 dojechał na 7. pozycji, natomiast zmagań w Grand Prix Makau nie ukończył.
W sezonie 2003 ponownie współpracował z francuską stajnią, tym razem jednak w Formule 3 Euroseries (zastąpiła ona francuski cykl F3). W ciągu dwudziestu wyścigów, ośmiokrotnie meldował się na podium oraz trzykrotnie startował z pole position. Zyskane punkty sklasyfikowały go na 3. lokacie.
World Series by Nissan.
W 2004 roku przeszedł do serii World Series by Nissan. W pierwszych dwóch rundach startował w barwach ekipy RC Motorsport. W pozostałych wyścigach ścigał się dla Carlina. W ciągu osiemnastu wyścigów, dwukrotnie stanął na podium, z czego raz zwyciężył (w pierwszym wyścigu, w Portugalii). Ostatecznie został sklasyfikowany na 9. miejscu.
Seria GP2.
W roku 2005 Francuz podpisał kontrakt z brytyjską stajnią David Price Racing, na starty w nowo powstałej serii GP2. Biorąc udział w dwudziestu trzech wyścigach, sześciokrotnie znalazł się na punktowanych lokatach. Najlepiej zaprezentował się w eliminacjach, na torze Silverstone i Hockenheimring, w których po zajęciu ósmej lokaty, wykorzystał start z pierwszego miejsca, dwukrotnie odnosząc zwycięstwo w niedzielnym sprincie. Zdobyte punkty pozwoliły Olivierowi na zajęcie 13. pozycji, w końcowej klasyfikacji.
W kolejnym sezonie ponownie reprezentował brytyjski zespół. Wystąpiwszy w pierwszych dziewięciu wyścigach, Olivier nie zdołał jednak sięgnąć po punkty, dojeżdżając tylko w czterech do mety (najlepiej spisał się w pierwszym wyścigu, w San Marino, gdzie zajął dziesiątą lokatę). Podczas rundy rozegranej, na monakijskim torze Monte Carlo, odniósł kontuzję, która wykluczyła go ze startów w Wielkiej Brytanii (zastąpił go wówczas Brytyjczyk Mike Conway). Do rywalizacji powrócił, podczas kolejnej rundy, na obiekcie Magny-Cours. W pierwszym wyścigu zmagania zakończył na szesnastym, natomiast w drugim dojechał na najwyższej w sezonie dziewiątej pozycji. W wyniku problemów z dalszym sponsoringiem przez firmę Direxiv (był to też tytułowy sponsor DPR), Pla stracił posadę na rzecz Rosjanina Witalija Pietrowa.
W 2007 roku po raz ostatni pojawił się w serialu GP2. Wziął wówczas udział w jednej rundzie, na włoskim torze Monza (zastąpił w niej Duńczyka Christiana Bakkeruda). Sobotnich zmagań nie ukończył, natomiast w drugim wyścigu dojechał na trzynastym miejscu.
Porsche Carrera Cup Germany.
W roku 2007 Francuz wziął udział w dziewięciu wyścigach niemieckich mistrzostw Porsche Carrera. Reprezentując zespół MRS-Team, największym sukcesem Oliviera, było sięgnięcie po jedno pole position. Uzyskane punkty pozwoliły Pla zająć w generalnej klasyfikacji 15. miejsce.
Le Mans.
Od sezonu 2008 Olivier rozpoczął starty w wyścigach długodystansowych, z cyklu Le Mans.
Startując w zespole Quifel ASM Team, w pierwszym roku startów w Le Mans Series (w klasie LMP2), zmagania zakończył na 8. miejscu (raz stanął na podium). W drugim podejściu po raz pierwszy w karierze sięgnął po tytuł mistrzowski. W ciągu pięciu wyścigów, trzykrotnie meldował się na podium, z czego dwukrotnie na najwyższym stopniu. W kolejnym sezonie nie zdołał obronić tytułu, zajmując ostatecznie 6. lokatę (zwyciężył w jednym wyścigu).
W roku 2008 Francuz wziął udział również w jednej rundzie amerykańskiego cyklu. Zdobyte punkty sklasyfikowały go na 14. miejscu, w ogólnej punktacji.
Od sezonu 2008 Pla startuje również w 24-godzinnym wyścigu Le Mans (również w klasie LMP2). W pierwszym podejściu rywalizację zakończył na 4. pozycji. W drugim z kolei jego załodze nie udało się dojechać do mety. W 2010 roku po raz drugi ukończył wyścig, kończąc go na 7. lokacie.

</doc>
<doc id="2195858" url="https://pl.wikipedia.org/wiki?curid=2195858" title="Janusz Bogusławski">
Janusz Bogusławski

Janusz Wojciech Bogusławski (ur. 27 lutego 1925 w Łodzi) – polski naukowiec, doktor nauk technicznych. Odznaczony Złotym Krzyżem Zasługi, Złotą Odznaką NOT i SWP, Honorową Odznaką Miasta Łodzi i Woj. Bielskiego.
Syn Kazimierza Bogusławskiego (dyr. Banku Spół. w Łodzi) i Stanisławy z Prus-Cygańskich. Potomek w szóstym pokoleniu Andrzeja Ścibor-Bogusławskiego h. Ostoja, wicepodkomorzego łęczyckiego i sieradzkiego. Urodził się 27.02.1925 roku w Łodzi. Studiował na Politechnice Łódzkiej (Wydział Włókienniczy). W 1952 roku otrzymał stopień magistra nauk technicznych. W 1966 roku pełnił funkcję przewodniczącego Rady Zakładowej Instytutu Włókiennictwa w Łodzi a rok później został powołany na stanowisko wicedyrektora Instytutu Włókiennictwa w Łodzi. W 1969 roku uzyskał tytuł doktora nauk technicznych. W 1973 roku został Dyrektorem Centralnego Laboratorium Przemysłu Wełnianego w Łodzi. Rok później przewodniczył Oddziałowi Łódzkiego Stowarzyszenia Włókienników Polskich. Był wicedyrektorem Instytutu Włókienniczego Politechniki Łódzkiej, filii w Bielsku-Białej oraz prodziekanem Wydziału Włókienniczego. W 1977 roku był członkiem Rady Normalizacyjnej przy Polskim Komitecie Normalizacyjnym. Jest autorem 45-ciu artykułów i referatów opublikowanych w czasopismach krajowych i 56-ciu prac naukowo-badawczych wykonanych na rzecz przemysłu. Jest współautorem skryptu dla szkół wyższych: "Budowa maszyn włókienniczych – Wybrane zagadnienia eksploatacji" i książki: "Eksploatacja maszyn włókienniczych – Wybrane zagadnienia". Jest rzeczoznawcą SWP, ekspertem PN-TTE i biegłym sądowym z zakresu eksploatacji maszyn. Otrzymał Nagrodę Ministra Nauki i Szkolnictwa.
Janusz Bogusławski jest mężem Kornelii Woltyńskiej, córki Ireny z Rogala-Siecińskich i Mariana Woltyńskiego. Ma córkę Nel Annę Trytek oraz syna Rafała Mariana.

</doc>
<doc id="2195860" url="https://pl.wikipedia.org/wiki?curid=2195860" title="HMS Oxley">
HMS Oxley

HMS "Oxley" – okręt podwodny typu "O" służący w australijskiej, a następnie brytyjskiej marynarce wojennej.
Stępkę pod budowę okrętu położono w stoczni Vickers-Armstrong Limited w Barrow-in-Furness (Anglia) w marcu 1925; wodowanie nastąpiło 29 czerwca 1926 a wcielenie do służby 1 kwietnia 1927 roku.
HMAS "Oxley" wraz z bliźniaczą jednostką HMAS "Otway" 8 lutego 1928 opuściły port i udały się na Maltę, gdzie bazowały do listopada. Następnie oba okręty odpłynęły do Australii, osiągając Sydney 14 lutego 1929. HMAS "Oxley" pełnił służbę u wybrzeży Nowej Południowej Walii. 10 maja 1930 okręt został przeniesiony do rezerwy, zaś 9 kwietnia 1931 przekazany brytyjskiej Royal Navy. 29 kwietnia wraz z HMS "Otway" (również przekazanym Brytyjczykom) rozpoczął rejs na Maltę.
Po wybuchu II wojny światowej HMS "Oxley" rozpoczął służbę patrolową u wybrzeży Norwegii. 10 września 1939 na tym samym akwenie patrol odbywał HMS "Triton". Oba okręty pozostawały w kontakcie, tak więc gdy HMS "Triton" zaobserwował niezidentyfikowany okręt podwodny, został on wzięty za HMS "Oxley". Sygnały rozpoznawcze nadawane do jednostki nie doczekały się odzewu, z tego powodu została ona uznana za wrogą. Wystrzelone dwie torpedy trafiły HMS "Oxley"; zatopienie przeżyło tylko dwóch członków załogi. Późniejsze dochodzenie dowiodło, że HMS "Oxley" znajdował się poza wyznaczonym obszarem patrolowania i atak HMS "Triton" był zasadny.
HMS "Oxley" był pierwszym okrętem podwodnym zatopionym podczas drugiej wojny światowej.

</doc>
<doc id="2195862" url="https://pl.wikipedia.org/wiki?curid=2195862" title="Antonowo (gmina)">
Antonowo (gmina)

Antonowo () − gmina w północno-wschodniej Bułgarii.
Miejscowości.
Miejscowości wchodzące w skład gminy Antonowo:

</doc>
<doc id="2195863" url="https://pl.wikipedia.org/wiki?curid=2195863" title="Kamasze (buty)">
Kamasze (buty)

Kamasze – obuwie męskie skórzane, sznurowane z cholewką za kostkę. Dawniej tak określano sztyblety, buty z krótką cholewką i gumowymi wstawkami z boku. 
Kamasze stanowią podstawowy rodzaj obuwia wojskowego, zwykle posiadającego dodatkowe ochraniacze na nogę zapinane powyżej kostki. 
Nazwa pierwotnie wywodzi się z języka arabskiego, gdzie słowo "gadamasi" oznaczało skórę z miasta Gadames. Z języka arabskiego słowo to trafiło do Hiszpanii, gdzie słowem "guadamaci" określano tłoczoną skórę. Z kolei z języka hiszpańskiego przeszło ono do języka francuskiego jako "gamasche" oznaczające but ze skóry. Z języka francuskiego określenie skórzanego buta i samo słowo przeniknęło w XVII wieku do jednego z dialektów niemieckich, gdzie słowo "gamasche" oznaczało jakikolwiek but, a następnie zostało przyswojone w języku polskim na opisanie buta określonego kroju. Zwrot "wziąć, brać w kamasze, pójść w kamasze" jest związany z wojskową odmianą tego typu buta i żartobliwie oznacza powołanie do służby wojskowej.

</doc>
<doc id="2195864" url="https://pl.wikipedia.org/wiki?curid=2195864" title="Ministerstwo Obrony (Czarnogóra)">
Ministerstwo Obrony (Czarnogóra)

Ministerstwo Obrony Czarnogóry, czarnog. Ministarstvo odbrane Crne Gore - ministerstwo rządu Czarnogóry, odpowiedzialne za Siły Zbrojne Czarnogóry.

</doc>
<doc id="2195865" url="https://pl.wikipedia.org/wiki?curid=2195865" title="HMAS Oxley">
HMAS Oxley

HMAS „Oxley” – nazwa, którą nosiły do tej pory dwa okręty Królewskiej Australijskiej Marynarki Wojennej:

</doc>
<doc id="2195868" url="https://pl.wikipedia.org/wiki?curid=2195868" title="Juan Carlos Toja">
Juan Carlos Toja

Juan Carlos Toja (ur. 24 maja 1985 w Bogocie) – piłkarz kolumbijski grający na pozycji pomocnika. Od 2010 roku jest piłkarzem Arisu Saloniki. W reprezentacji Kolumbii zadebiutował w 2008 roku. Do tej pory rozegrał w niej trzy mecze (stan na 26.12.2011).

</doc>
<doc id="2195870" url="https://pl.wikipedia.org/wiki?curid=2195870" title="Omurtag (gmina)">
Omurtag (gmina)

Omurtag (bułg. Община Омуртаг) − gmina w północno-wschodniej Bułgarii.
Miejscowości.
Miejscowości wchodzące w skład gminy Omurtag:

</doc>
<doc id="2195871" url="https://pl.wikipedia.org/wiki?curid=2195871" title="Gabriel Moya">
Gabriel Moya

Gabriel Moya Sanz (ur. 20 marca 1966 w Alcalá de Henares) – hiszpański piłkarz grający na pozycji pomocnika. W swojej karierze 5 razy wystąpił w reprezentacji Hiszpanii i strzelił w niej 1 gola.
Kariera klubowa.
Karierę piłkarską Moya rozpoczął w klubie RSD Alcalá. W sezonie 1985/1986 grał w nim w Segunda División B. W 1986 roku przeszedł do pierwszoligowego Realu Valladolid. 29 sierpnia 1986 zadebiutował w Primera División w przegranym 0:2 wyjazdowym spotkaniu z UD Las Palmas. Natomiast 21 marca 1987 w meczu z Realem Madryt (1:2) strzelił swojego pierwszego gola w lidze. Zawodnikiem Realu Valladolid był do zakończenia sezonu 1990/1991.
Latem 1991 roku Moya przeszedł z Realu do Atlético Madryt. W nim zadebiutował 31 sierpnia 1991 roku w wygranym 2:0 domowym meczu z Realem Burgos, w którym strzelił gola. W Atlético przez dwa sezony był pdodstawowym zawodnikiem. W 1992 roku zdobył z tym klubem Puchar Króla.
W 1993 roku Moya odszedł do Sevilli. W niej po raz pierwszy wystąpił 4 września 1993 w meczu z Realem Saragossa (2:1). W Sevilli występował przez 3 sezony, ale nie odniósł z tym klubem sukcesów.
W 1996 roku Moya podpisał kontrakt z Valencią, w której swój debiut zanotował 31 sierpnia 1996 w spotkaniu z Racingiem Santander (2:3). W Valencii grał przez cały sezon 1996/1997.
W 1997 roku Moya ponownie zmienił klub i został piłkarzem Mallorki. Zadebiutował w niej 30 sierpnia w meczu z Valencią (2:1). Z Mallorką dotarł do finału Pucharu Króla, jednak klub ten przegrał po serii rzutów karnych z Barceloną. Latem 1998 zdobył jednak Superpuchar Hiszpanii.
W 1998 roku Moya wrócił do Sevilli i w 1999 roku awansował z nią z Segunda División do Primera División. W 2000 roku ponownie został zawodnikiem RSD Alcalá, a w 2001 roku zakończył karierę.
Kariera reprezentacyjna.
W reprezentacji Hiszpanii Moya zadebiutował 13 grudnia 1989 roku w wygranym 2:1 towarzyskim spotkaniu ze Szwajcarią. Od 1989 do 1991 roku rozegrał 5 meczów w kadrze narodowej i strzelił 1 gola.

</doc>
<doc id="2195872" url="https://pl.wikipedia.org/wiki?curid=2195872" title="Opaka (gmina)">
Opaka (gmina)

Opaka (bułg. Община Опака) − gmina w północno-wschodniej Bułgarii.
Miejscowości.
Miejscowości wchodzące w skład gminy Opaka:

</doc>
<doc id="2195873" url="https://pl.wikipedia.org/wiki?curid=2195873" title="Mercedes-Benz W163">
Mercedes-Benz W163



</doc>
<doc id="2195874" url="https://pl.wikipedia.org/wiki?curid=2195874" title="Mercedes-Benz W164">
Mercedes-Benz W164



</doc>
<doc id="2195875" url="https://pl.wikipedia.org/wiki?curid=2195875" title="Eudiometr Hofmanna">
Eudiometr Hofmanna



</doc>
<doc id="2195876" url="https://pl.wikipedia.org/wiki?curid=2195876" title="Popowo (gmina)">
Popowo (gmina)

Popowo (bułg. Община Попово) − gmina w północno-wschodniej Bułgarii.
Miejscowości.
Miejscowości wchodzące w skład gminy Popowo:

</doc>
<doc id="2195877" url="https://pl.wikipedia.org/wiki?curid=2195877" title="Marko Stankovic">
Marko Stankovic



</doc>
<doc id="2195878" url="https://pl.wikipedia.org/wiki?curid=2195878" title="AC Daimler">
AC Daimler



</doc>
<doc id="2195883" url="https://pl.wikipedia.org/wiki?curid=2195883" title="Aleksandra Paluch">
Aleksandra Paluch

Aleksandra Paluch, z d. Jacek (ur. 9 lipca 1983 roku w Żorach) – polska piłkarka ręczna, zawodniczka kadry narodowej grająca na pozycji obrotowej. Mistrzyni Polski (2011)
Kariera sportowa.
Jest wychowanką klubu TS Pogoń 1922 Żory. Od 2003 występuje w Zagłębiu Lubin. Z lubińskim klubem zdobyła mistrzostwo Polski w 2011, pięć tytułów wicemistrzowskich (2006, 2009, 2010, 2012, 2013) i dwa brązowe medale mistrzostw Polski (2007, 2008).
W reprezentacji Polski debiutowała 6 marca 2002 w towarzyskim spotkaniu ze Słowacją. Wystąpiła m.in. na mistrzostwach świata w 2005 (19 miejsce) i 2007 (11 miejsce) oraz mistrzostwach Europy w 2006 (8 miejsce).
W czerwcu 2010 r. wyszła za mąż za Jarosława Palucha, polskiego piłkarza ręcznego.
W maju 2016 roku ogłosiła zakończenie kariery sportowej.

</doc>
<doc id="2195884" url="https://pl.wikipedia.org/wiki?curid=2195884" title="Albumy numer jeden w roku 2011 (Polska)">
Albumy numer jeden w roku 2011 (Polska)

Artykuł prezentuje albumy muzyczne numer jeden na notowaniu OLiS w roku 2011.

</doc>
<doc id="2195886" url="https://pl.wikipedia.org/wiki?curid=2195886" title="Stefan Paska">
Stefan Paska

Stefan Paska (ur. 15 października 1949 w Pomocni) – polski aktor teatralny i filmowy. 
Życiorys.
W 1976 roku ukończył studia na Wydziale Aktorskim PWSFTviT w Łodzi.

</doc>
<doc id="2195888" url="https://pl.wikipedia.org/wiki?curid=2195888" title="Izera (góra)">
Izera (góra)

 
Izera (czes. "Jizera", niem. "Siechhübel") – wzniesienie o wysokości 1122 m n.p.m., w północno-środkowych Czechach, w Sudetach Zachodnich, w Górach Izerskich.
Położenie.
Wzniesienie położone jest w Sudetach Zachodnich, w zachodniej części Gór Izerskich, na północny zachód od czeskiej osady Izerka.
Fizjografia.
Izera jest trzecim pod względem wysokości szczytem Gór Izerskich, a drugim co do wysokości szczytem czeskiej części Gór Izerskich, wyrasta na rozległej szczytowej wierzchowinie, pomiędzy wzniesieniami "Na Kneipe" po zachodniej stronie i "Cerny vrch" po wschodniej w grzbiecie "Hejnicky hřeben", trzecim grzbiecie pasma Gór Izerskich. Jest to wzniesienie o kopulastym kształcie, z wyraźnie zaznaczonym wierzchołkiem, o stromych zboczach, które podkreślają wzniesienie w terenie. Zbudowane jest z karkonoskich granitów wieku karbońskiego. Na szczycie wzniesienia występuje grupa granitowych skałek, bloków skalnych, dochodzących do kilku m wysokości oraz duża ilość okazałych kamieni, które w bezładzie prawie na całym wzniesieniu gęsto zalegają wśród drzew. Zbocza poniżej szczytu trawersuje kilka leśnych dróg i ścieżek. Najbliższe otoczenie partii szczytowej zajmuje niewielka słabo zalesiona przestrzeń porośnięta szczątkowymi resztkami pierwotnego lasu świerkowego, niższe partie porasta nasadzony młody las, w partiach poniżej szczytu występuje kosodrzewina. Na wschodnim zboczu poniżej partii szczytowej występują pojedyncze skały granitowe. Położenie góry, na rozległej szczytowej wierzchowinie oraz kształt góry i wyraźna część szczytowa, czynią górę rozpoznawalną w terenie.
Turystyka.
Na szczyt wzniesienia prowadzi szlak turystyczny:

</doc>
<doc id="2195889" url="https://pl.wikipedia.org/wiki?curid=2195889" title="Kończyce Wielkie (Ostrawa)">
Kończyce Wielkie (Ostrawa)

Kończyce Wielkie (cz. Kunčice, przed 1908 "Velké Kunčice", niem. Gross Kunzendorf) – jedna z 37 części miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o nazwie Kunčice nad Ostravicí i powierzchni 787,97 ha. Populacja w 2001 wynosiła 800 osób, zaś w 2010 odnotowano 444 adresów. 
Położona jest w granicach historycznego regionu Śląska Cieszyńskiego, na prawym brzegu Ostrawicy. Stanowi jedną z 8 części składających się na miejski obwód Śląskiej Ostrawy. Przed przyłączenie do Ostrawy w 1941 roku samodzielna gmina.
Znana jest głównie dzięki ogromnemu kompleksowi hutniczemu Nowa Huta.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Cunczindorf". Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania (na tzw. surowym korzeniu), co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Nazwa pochodzi prawdopodobnie od imienia niemieckiego założyciela (Kunek, Kunc nebo Kunč), a końcówka -dorf (niem. wieś) wskazuje, że pierwszymi osadnikami byli przybysze z Niemiec. Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Aż do XV wieku wieś była w posiadaniu książąt cieszyńskich. W 1508 roku wieś nosiła nazwę "Velký Kunčice" (sąsiednie Kończyce Małe zaś "Malý Kunčice") i sprzedana została Janowi Sedlnickiemu z Heraltic. Odtąd miejscowość zmieniała właściciela często. Jeden z nich, Ewa Czelowna z Czechowic, na początku XVII wieku wybudowała w miejscu pierwotnej twierdzy renesansowy zamek, który jednak uległ spaleniu w 1999 roku.
Już w 1447 roku wzmiankuje się istnienie kościoła, co jednak nie ponawia się w następnych latach, gdy Kończyce Wielkie przypisywane są parafii racimowskiej (oprócz okresu 1654-1784, kiedy należały do parafii ostrawsko-polskiej). W 1884 otwarta zostaje miejscowa szkoła.
Do XIX wieku jej mieszkańcy trudnili się głównie rolnictwem, następnie pracą w okolicznych kopalniach i hutach Zagłębia Ostrawsko-Karwińskiego, mimo to same Kończyce Wielkie zachowały charakter wiejski, rolniczy.
Według austriackiego spisu ludności z 1900 w 166 budynkach mieszkalnych w Kończycach Wielkich na obszarze 810 hektarów mieszkało 2462 osób. co dawało gęstość zaludnienia równą 304 os./km², z tego 2364 (96%) mieszkańców było katolikami, 70 (2,8%) ewangelikami a 28 (1,1%) wyznawcami judaizmu, 2187 (88,8%) było czesko-, 210 (8,5%) polsko- a 17 (0,7%) niemieckojęzycznymi. Do 1910 liczba budynków wzrosła do 173 a mieszkańców spadła do 2460, z czego 2417 było zameldowanych na stałe, 2349 (95,5%) było katolikami, 89 (3,6%) protestantami, 21 (0,9%) żydami a 1 innej religii lub wyznania, 2223 (90,4%) było czesko-, 169 (6,9%) polsko-, 23 (0,9%) niemieckojęzycznymi a 2 posługiwało się innymi językami.
W 1920 roku miejscowość znalazła się w granicach Czechosłowacji, a w 1939 w granicach Protektoratu Czech i Moraw. 1 lipca 1941 roku gmina została przyłączona do Morawskiej Ostrawy. Spod administracji niemieckiej Kończyce Małe wydostały się wraz z dotarciem Armii Czerwonej 1 maja 1945 roku.
W latach 50. XX wieku wybudowano tu ogromny kompleks hutniczy zwany Nową Hutą, który diametralnie zmienił charakter Kończyc Wielkich na przemysłowy.
Herb i pieczęć.
Gminna pieczęć przedstawiała literę "K" z dwiema gałązkami, nad którymi znajdowała się korona. W 1870 gmina używała znaku boskiego oka i liter "MK". Od XIX wieku w pieczęci znajdowała się postać Jana Nepomucena a od 1920 roku śląskiego orła.

</doc>
<doc id="2195890" url="https://pl.wikipedia.org/wiki?curid=2195890" title="Querfurt (ujednoznacznienie)">
Querfurt (ujednoznacznienie)

Niemcy:
Osoby:
Inne:
Zobacz też:

</doc>
<doc id="2195891" url="https://pl.wikipedia.org/wiki?curid=2195891" title="Czyżew-Osada">
Czyżew-Osada

Czyżew-Osada – niestandardyzowana część miasta Czyżewa w Polsce położona w województwie podlaskim, w powiecie wysokomazowieckim, w gminie Czyżew. Stanowi centralną część miasta wokół rynku. Do końca 2010 samodzielna miejscowość. 
Historia.
Czyżew-Osada jest terytorialnie tożsama z obszarem historycznego miasta Czyżew (prawa miejskie 1738–1870) i jego przedmieściem Pociejewem.
13 października 1870 car odebrał Czyżewowi prawa miejskie i przekształcił go w w osadę, którą włączono do wiejskiej gminy Dmochy-Glinki. Odtąd dawne miasto nazywano "Czyżewem-Osadą", w celu odróżnienia jej od wielu sąsiednich miejscowości wiejskich (Czyżew Kościelny, Czyżew-Stacja, Czyżew-Ruś-Kolonia, Czyżew-Ruś-Wieś, Czyżew-Chrapki, Czyżew, Czyżew-Pociejewo, Czyżew-Siedliska, Czyżew-Sutki, Czyżew-Złote Jabłko).
Za II RP w powiecie wysokomazowieckim, w województwie białostockim. 16 października 1933 utworzono gromadę "Czyżew osada" w gminie Dmochy-Glinki, obejmującą samą miejscowość Czyżew osada. Po wojnie (1 stycznia 1949) nazwę gminy Dmochy-Glinki zmieniono na Czyżew z siedzibą w Czyżewie-Osadzie. W latach 1954–1972 wieś należała do i była siedzibą władz gromady Czyżew-Osada. 1 stycznia 1973 stała się siedzibą nowo utworzonej gminy Czyżew-Osada. W latach 1975–1998 miejscowość administracyjnie należała do województwa łomżyńskiego.
1 stycznia 2011 miejscowość stała się częścią reaktywowanego miasta Czyżewa, kiedy to cały obręb ewidencyjny "Czyżew-Osada" (197,53 ha) włączono w granice nowego miasta.Na uwagę zasługuje fakt, że współcznesne miasto Czyżew (powierzchnia 522,98 ha) jest znacznie większe od historycznego miasta Czyżew (czyli Czyżewa-Osady o powierzchni 197,53 ha), które obejmuje zaledwie 38% powierzchni. Przyczyną tego jest włączenie w granice miasta Czyżew 1 stycznia 2011 także wsi Czyżew Kościelny (74,46 ha lub 14% powierzchni), Czyżew-Stacja (50,01 ha lub 10%) oraz znaczne połacie wsi: Czyżew-Złote Jabłko (89,61 ha lub 17%), Czyżew-Ruś-Wieś (59,90 ha lub 11%), Czyżew-Chrapki (24,42 ha lub 5%) Czyżew-Siedliska (22,88 ha lub 4%) i Czyżew-Sutki (4,17 ha lub 1%).
Odtąd nazwa "Czyżew-Osada" i jej dawny SIMC (395984) zostały zniesione.
Wiara.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.

</doc>
<doc id="2195893" url="https://pl.wikipedia.org/wiki?curid=2195893" title="Gmina Czyżew-Osada">
Gmina Czyżew-Osada



</doc>
<doc id="2195895" url="https://pl.wikipedia.org/wiki?curid=2195895" title="Stal średniostopowa">
Stal średniostopowa

Stal średniostopowa – rodzaj stali, w której zawartość dodatków stopowych innych niż węgiel wynosi 5–10% (więcej niż w stali niskostopowej, a mniej niż w wysokostopowej).
Hartowane na powietrzu średniostopowe stale narzędziowe stosowane są do wyrobu, między innymi, dysz wtryskiwaczy paliwa. Utwardzona powierzchnia stali średniostopowych ma wysoką twardość, jednak wyroby takie nie nadają się do pracy w wysokiej temperaturze.

</doc>
<doc id="2195897" url="https://pl.wikipedia.org/wiki?curid=2195897" title="Löbejün">
Löbejün

Löbejün – dzielnica miasta Wettin-Löbejün w Niemczech, w kraju związkowym Saksonia-Anhalt, w powiecie Saale. Do 31 grudnia 2010 samodzielne miasto.
Współpraca.
Miejscowość partnerska:

</doc>
<doc id="2195900" url="https://pl.wikipedia.org/wiki?curid=2195900" title="Katarzyna węgierska (królowa serbska)">
Katarzyna węgierska (królowa serbska)

Katarzyna węgierska, wegr. "Magyarországi Katalin szerb királyné", serb. "Каталина Арпадовић" (ur. 1255/1257) – królowa serbska w latach 1276-1282, żona Stefana Dragutina.
Rodzina.
Katarzyna była drugim z sześciorga dzieci Stefana V (króla Węgier w latach 1270-1272) i jego żony Elżbiety Kumanki, córki Kocjana, chana plemienia Kumanów, szukających po najeździe tatarskim schronienia na Węgrzech. Przyszła na świat około 1255/1257 roku. Jej młodsza siostra Maria poślubiła w 1270 roku Karola II króla Sycylii. Druga siostra, Anna, poślubiła w 1274 roku następcę tronu cesarzy Bizancjum Andronika. Najstarsza z sióstr, Elżbieta, około 1295 roku wyszła po raz drugi za mąż, za króla Serbii Stefana Milutina, brata Stefana Dragutina. Brat Katarzyny Władysław IV był królem Węgier w latach 1272-1290.
Małżeństwo ze Stefanem Dragutinem.
Data ślubu Katarzyny ze Stefanem Dragutinem nie jest pewna. Część uczonych, w związku z relacją dyplomaty bizantyńskiego, który około 1268 roku przebywał na dworze serbskim i wspominał o obecności na nim Katarzyny, uważa, że do zawarcia małżeństwa musiało dojść przed 1268 rokiem. Zdaniem innej części badaczy przyczyną ślubu, była nieudana wyprawa władcy Serbii Stefana Urosza I przeciw Węgrom w 1268 roku, która zakończyła się klęską Serbów i wzięciem do niewoli ich króla. Pozwoliło to królowi węgierskiemu Beli IV, dziadkowi Katarzyny, zmusić pokonanego przeciwnika do zaakceptowania ślubu węgierskiej księżniczki z następcą tronu serbskiego. Część uczonych uważa, że przy okazji Bela IV wymógł również na Stefanie Uroszu I przyrzeczenie dopuszczenia Stefana Dragutina do udziału w rządzeniu krajem. Nie jest pewne czy wywiązał się z tego zobowiązania i czy Stefan Dragutin objął jakąś władzę nad Serbią po 1268 roku. Ostatecznie w 1276 roku Dragutin zbuntował się przeciw ojcu i przy pomocy wojsk węgierskich pokonał go w bitwie pod Gackiem. Stefan Urosz I abdykował na rzecz najstarszego syna. Sześć lat później (1282) abdykował Dragutin, oddając władzę nad Serbią w ręce młodszego brata Stefana Milutina. Otrzymał wówczas w zamian za władzę nad Serbią rozległe apanaże: w północno-zachodniej Serbii ziemie z Rudnikiem i Ariljem, rejon Dabaru nad dolnym Limem i Uskoplje w pobliżu Trawunii. Nie jest również wykluczone, że zachował tytuł króla, co pozwalałoby nadal tytułować Katarzynę królową. Dzięki związkom łączącym go poprzez żonę z królami Węgier w 1284 roku otrzymał zarząd nad Maczwą (ziemie pomiędzy Driną, Sawą a Morawą) i Sirmium.
Potomstwo.
Stefan Dragutin miał z Katarzyną czworo, a nawet sześcioro dzieci:
Przodkowie Katarzyny.
Przodkowie Katarzyny węgierskiej

</doc>
<doc id="2195901" url="https://pl.wikipedia.org/wiki?curid=2195901" title="Stadion Stožice">
Stadion Stožice

Stadion Stožice – stadion piłkarski w Lublanie, w Słowenii. Został wybudowany w latach 2009–2010 i zainaugurowany 11 sierpnia 2010 roku meczem reprezentacji piłkarskich Słowenii i Australii. Jego pojemność wynosi 16 038 widzów. Stadion wchodzi w skład kompleksu sportowego Športni park Stožice. Wyposażony jest w sztuczne oświetlenie, swoje mecze rozgrywa na nim klub NK Olimpija Lublana. W 2012 roku obiekt był jedną z aren piłkarskich Mistrzostw Europy do lat 17.
Rekordowa frekwencja na największym stadionie Słowenii przypadła 27 lipca 2014 roku, kiedy Olimpija gościła Chelsea w towarzyskim meczu. Na trybunach zgromadziło się 15 972 widzów. Stadion ma ponad 500 miejsc dla partnerów biznesowych i zaproszonych, ponad 200 miejsc dla dziennikarzy i innych przedstawicieli mediów oraz 97 miejsc dla osób niepełnosprawnych. Pod budynkiem znajduje się również parking.
Mecze reprezentacji.
Na stadionie jak dotąd pięciokrotnie wystąpiła reprezentacja Słowenii, w tym na inaugurację obiektu z Australią:

</doc>
<doc id="2195903" url="https://pl.wikipedia.org/wiki?curid=2195903" title="GPGPU">
GPGPU

GPGPU ( lub – obliczenia ogólnego przeznaczenia na układach GPU, zwany także "GPGP", rzadziej "GP2") – technika, dzięki której GPU, zwykle zajmujący się tylko obliczeniami związanymi z grafiką komputerową, umożliwia wykonywanie obliczeń ogólnego przeznaczenia, tak jak CPU. Dzięki temu wiele obliczeń, głównie obliczenia równoległe, można przeprowadzić znacznie szybciej.
Historia.
Początki GPGPU sięgają sposobu przetwarzania całych wektorów i tablic liczb. Jest to związane z przetwarzaniem potokowym i obliczeniami równoległymi. Jedne z pierwszych i najbardziej znanych superkomputerów, które osiągnęły wysoki wzrost wydajności dla zadań podzielonych na powtarzalne operacje, to Cray-1.
Pierwsze układy graficzne były oparte na potokach przetwarzania graficznego. Z czasem stawały się one coraz bardziej programowalne. W 1999 firma Nvidia wprowadziła pierwszy GPU. Na tych układach zaczęto wykonywać obliczenia ogólnego przeznaczenia.
W 2001 wraz z powstaniem Pixel Shader i Vertex Shader zaimplementowanych w DirectX 8.0 zaczęto częściej wykorzystywać procesor graficzny do obliczeń niezwiązanych z grafiką. Programowalne jednostki cieniujące były wtedy jeszcze bardzo ograniczone (limit dla Vertex Shader 1.1 128 instrukcji; dla Pixel Shader 1.1-1.3 to 4 instrukcje na teksturach i 8 instrukcji arytmetycznych). Z czasem jednak posiadały coraz większe możliwości.
W 2004 powstał Shader Model 3.0, zaimplementowany w DirectX 9.0c, dający możliwość sterowania programem i zwiększony limit instrukcji do 512.
W 2006 powstał Shader Model 4.0 zaimplementowany w DirectX 10. Jednostki cieniowania pikseli (Pixel Shader) i wierzchołków (Vertex Shader) zastąpiono zunifikowanymi jednostkami cieniowania (zwanymi również procesorami strumieniowymi). Dzięki temu wzrosła wydajność, mogły być wykonywane obliczenia nie tylko typowe dla programów cieniujących oraz limit instrukcji wzrósł do 64 000.
8 listopada 2006 firma Nvidia opracowała technologię CUDA, współpracującą ze wszystkimi kartami graficznymi tego producenta począwszy od serii GeForce 8 w tym Quadro oraz Tesla (układy przeznaczone do pracy w technologii GPGPU). Umożliwiła ona wykorzystanie mocy obliczeniowej procesorów kart graficznych do rozwiązywania ogólnych problemów numerycznych w sposób wydajniejszy niż w tradycyjnych procesorach ogólnego zastosowania.
13 lutego 2008 twórca silnika fizyki PhysX, Ageia została przejęta przez Nvidię, która zaimplementowała ją w swojej technologii.
Podobnym do PhysX silnikiem fizyki jest Havok. Poprzez rozwijanie przez firmę Havok (stworzoną przez Intela), powstała wersja Havoc FX, która wykorzystuje GPU do symulacji fizycznych.
Alain Ticquet (przedstawiciel Nvidia odpowiedzialny za program "GPU Venture" i wspieranie twórców oprogramowania zgodnego z CUDA) w wywiadzie przedstawia możliwości wykorzystania tej technologii. Efekty fizyczne w grach komputerowych mogą być szybciej obliczane, odciążając główny procesor. Możliwe jest wykonywanie wydajnych obliczeń w zakresie symulacji komputerowych z dziedziny fizyki czy chemii, liczeniu aproksymacji, konwersji filmów i tomografii.
Podobną technologię zaczęła tworzyć ATI. W 2006 powstała Close to Metal, wersja beta interfejsu programowania na niskim poziomie umożliwiającego wykorzystanie GPGPU. Teraz znany jest on pod nazwą ATI Stream. Udostępniony został Stream SDK (ATI Stream Software Development Kit). Zawiera "Brook+", zoptymalizowaną pod kątem obliczeń potokowych wersję BrookGPU, która jest wariantem ANSI C stworzonym na Uniwersytecie Stanforda.
OpenCL.
OpenCL to otwarty framework składający się z języka do tworzenia jąder oraz API, pozwalający kontrolować urządzenia, opracowany został przez Apple Inc, a zarządzany i rozwijany przez Khronos Group. Specyfikacja OpenCL 1.0 powstała 6 października 2009. Jest to otwarty standard, z którego może korzystać zarówno CUDA od Nvidii, jak i ATI Stream oraz technologie innych firm.
W 2010 miał zostać wydany procesor Larrabee rozwijany przez firmę Intel. Ale plany te zostały odwołane z powodu opóźnień i rozczarowań zbyt małą wydajnością. Zostanie wydany jako platforma do badań i rozwoju w grafice komputerowej oraz High-performance computing.
22 października 2009, wraz z premierą systemu operacyjnego Windows 7, został udostępniony DirectX 11, który był w nim zawarty. Został w nim wprowadzony DirectCompute (Compute Shader czyli jednostki obliczeniowe ogólnego zastosowania). Do jego wykorzystywania (z pewnymi ograniczeniami) wystarczy karta zgodna z DirectX 10. Zaimplementowane w sterowniku DirectX 11 wersje Compute Shader w stosunku do zgodności karty z DirectX:
26 marca 2010 nastąpiła premiera układu GF100 o nazwie kodowej "Fermi". Jest to nowa architektura CUDA, która zawiera nowe technologie wspomagające GPGPU m.in.
Architektura ta będzie wykorzystywana nie tylko w procesorach graficznych z serii GeForce, ale także Tesla i Quadro.
Wcześniej jednak, na targach "Computex 2009", odbyła się premiera konkurencyjnej firmy ATI, układy oparte na chipie RV870 (kodowa nazwa Cypress lub nowsza Evergreen). Podobnie jak Fermi oferują wsparcie technologii wspomagającej GPGPU m.in. DirectX 11.
Zastosowanie.
W listopadzie 2004 zespół naukowców w laboratorium w Los Alamos, wspólnie z Nvidią, opracował program wykonujący obliczenia symulacji zapadającej się gwiazdy supernowej. Obliczenia te zrealizowała karta graficzna NVIDIA Quadro FX 3400 czterokrotnie szybciej niż Intel Pentium 4 Xeon 3.0 GHz.
Projekt internetowy Folding@home realizujący obliczenia rozproszone, mający na celu badanie procesów zwijania białek, oprócz użycia domowych procesorów i procesorów Cell z konsoli PlayStation 3, umożliwia wykorzystanie GPU. Poprzez zwiększenie szybkości wykonywania obliczeń dzięki GPGPU, opracowywanie nowych sposobów liczenia może być szybsze.
Superkomputery.
Od 2010 roku procesory GPGPU są coraz częściej stosowane w superkomputerach. W listopadzie 2012 układy NVIDIA były stosowane w 62 superkomputerach z listy TOP500, dostarczając w nich sumarycznie ponad 37 PFLOPS mocy obliczeniowej. Na pierwszym miejscu listy w listopadzie 2012 znalazł się superkomputer Titan wykorzystujący układy Nvidia Tesla K20X.
W rankingu TOP500 z listopada 2010 trzy spośród pierwszych pięciu najszybszych superkomputerów były oparte na Nvidia Tesla.
Superkomputery zbudowane w oparciu o GPU w swoich badaniach wykorzystują m.in. Massachusetts Institute of Technology, Uniwersytet Illinois w Urbana-Champaign, Uniwersytet Cambridge czy Advanced Biomedical Computing Center w Frederick, któremu pozwala "przyspieszyć badania nad potencjalnie ratującymi życie lekarstwami przeciw nowotworom".
Tokijski Instytut Technologiczny wzmocnił swój superkomputer TSUBAME podłączając 170 systemów Tesla S1070 1U.
Instytut Molekularnej Biologii Komórki i Genetyki Maxa Plancka korzysta z superkomputera zbudowanego z 200 procesorów Nvidia Tesla z użyciem technologii CUDA. Wykorzystując ten superkomputer przyspieszone zostało opracowywanie obrazów z kriogenicznego mikroskopu elektronowego 3D.
Firmy Nvidia i Microsoft podjęły współpracę w dziedzinie GPGPU. Promują użycie Nvidia Tesla z zastosowaniem systemu operacyjnego dla superkomputerów Windows HPC Server 2008. Dział Nvidii "Research" stworzył programy dla tego systemu np. do raytracingu.
Zastosowanie w domowych komputerach.
W grach komputerowych obliczenia związane z fizyką (symulacja zachowania cieczy, wybuchy i inne efekty cząsteczkowe), teselacją (dostępny jest "Heaven Benchmark") czy sztuczną inteligencją mogą zostać przerzucone z CPU na GPU. Dzięki temu wzrośnie wydajność, a producenci będą mogli dodać nowe efekty.
Wykorzystując GPGPU zostają przyspieszone obliczenia matematyczne lub związane z kryptografią za pomocą algorytmu SHA-1. Dostępny jest benchmark "OpenCL GPCB" wykonujący te testy.
W 2004 firma BionicFX zaproponowała, a w 2005 rozpoczęła prace, nad technologią "Audio Video Exchange" (AVEX). Ma ona umożliwiać zamianę dźwięku na tekstury, struktury i kolory, aby przesłać je do karty graficznej. Dzięki obliczaniu przez shadery wynikowy sygnał audio będzie otrzymywany znacznie szybciej. Pierwszym programem tego typu miał być "BionicReverb" umożliwiający tworzenie efektów odbicia, symulując pomieszczenia.
Podobny pomysł miała firma ATI. W 2006 zaprezentowała układ Radeon X1300 działający w roli prostego equalizera.
Wiele aplikacji korzysta z GPGPU, np.:

</doc>
<doc id="2195904" url="https://pl.wikipedia.org/wiki?curid=2195904" title="Ruslan Əmircanov">
Ruslan Əmircanov

Ruslan Əmircanov (ur. 1 lutego 1985 w Yevlax) – azerski piłkarz grający na pozycji pomocnika. Od 2018 roku występuje w klubie Keşlə Baku. W reprezentacji Azerbejdżanu zadebiutował w 2008 roku.

</doc>
<doc id="2195907" url="https://pl.wikipedia.org/wiki?curid=2195907" title="Cyriak Eliasz Chavara">
Cyriak Eliasz Chavara

Cyriak Eliasz Chavara CMI (ur. 10 lutego 1805 w Kainakary w Indiach, zm. 3 stycznia 1871 w Koonammava) – założyciel i pierwszy generalny przełożony Karmelitów Maryi Niepokalanej (CMI), święty Kościoła katolickiego.
Wstąpił do seminarium w 1818 roku, w 1829 przyjął święcenia kapłańskie. W 1855 został pierwszym przełożonym generalnym zgromadzenia pod wezwaniem Najświętszej Maryi Panny Niepokalanej
Zmarł 3 stycznia 1871 roku w opinii świętości.
Urodził się w katolickiej rodzinie syromalabarskiej. Został beatyfikowany w Kottayam przez Jana Pawła II 8 lutego 1986 roku.
4 kwietnia 2014 papież Franciszek podpisał dekret o uznanie cudu za wstawiennictwem błogosławionego. Podczas konsystorza, który odbył się 12 czerwca 2014, papież ogłosił, że bł. Cyriak Eliasz Chavara (z 5 innymi błogosławionymi) zostanie kanonizowany 23 listopada 2014. Tego dnia na placu świętego Piotra papież Franciszek kanonizował jego i 5 innych błogosławionych.

</doc>
<doc id="2195910" url="https://pl.wikipedia.org/wiki?curid=2195910" title="Bitwa o Al-Chafdżi">
Bitwa o Al-Chafdżi

Bitwa o Al-Chafdżi – starcie zbrojne, które miało miejsce w dniach 29–31 stycznia 1991 w trakcie I wojny w Zatoce Perskiej. Bitwa była pierwszym większym starciem lądowym pomiędzy siłami koalicji a wojskami Iraku.
Zanim doszło do ofensywy lądowej sił koalicji przeciwko Irakijczykom, Saddam Husajn zajął przybrzeżne miasto saudyjskie Al-Chafdżi, wysyłając tam 5 Dywizję Zmechanizowaną oraz elementy 1 Dywizji Zmechanizowanej i 3 Dywizji Artyleryjskiej. Atak iracki zakończył się sukcesem, pociągając za sobą wycofanie się z miasta wojsk piechoty morskiej USA oraz jednostek saudyjskich. W odwecie siły powietrzne koalicji dokonały ponad 1000 lotów koordynowanych przez system naprowadzania Northrop Grumman E-8 Joint STARS atakując 3 irackie kolumny wojskowe. W tym samym czasie książę Chalid ibn Sultan as-Saud na czele sił saudyjskich oraz katarskich w dniu 31 stycznia zajął znaczną część miasta. Bitwa zakończyła się klęską Irakijczyków, których straty wyniosły 80% dywizji.

</doc>
<doc id="2195914" url="https://pl.wikipedia.org/wiki?curid=2195914" title="Luo Jialun">
Luo Jialun

Luo Jialun (ur. 21 grudnia 1897 w Jinxian, w prowincji Jiangxi, zm. 25 grudnia 1969) – chiński historyk, pedagog, działacz polityczny i folklorysta. Jeden z przywódców Ruchu 4 Maja w 1919 roku.
W 1914 roku rozpoczął naukę w Publicznej Szkole Fudan w Szanghaju. Trzy lata później przeniósł się na Uniwersytet Pekiński. W 1919 roku brał udział w wystąpieniach pekińskich studentów, skierowanym przeciwko postanowieniom traktatu wersalskiego (tzw. Ruch 4 Maja). W 1920 roku wyjechał do Stanów Zjednoczonych, gdzie kontynuował naukę. W 1922 roku udał się na studia do Europy; kształcił się na uczelniach angielskich, niemieckich i francuskich.
We wrześniu 1928 roku został powołany na stanowisko rektora Uniwersytetu Tsinghua w Pekinie, który miesiąc wcześniej został przejęty przez narodowy rząd Kuomintangu. Luo zreorganizował uniwersytet i wprowadził znaczne reformy, np. przekształcając Uniwersytet Tsinghua w uniwersytet koedukacyjny z regularnym, czteroletnim programem nauczania, rezygnując przy tym z funkcji Uniwersytetu Tsinghua jako szkoły przygotowującej do nauki na uczelniach amerykańskich. Ze stanowiska rektora ustąpił w maju 1930 roku. W latach 1932–41 był rektorem Centralnego Uniwersytetu Narodowego w Nankinie.
Po uzyskaniu niepodległości przez Indie w 1947 roku został pierwszym ambasadorem Chin w tym kraju, którym pozostał do czasu uznania przez Delhi ChRL w roku 1949. Sam po zwycięstwie komunistów uciekł na Tajwan.

</doc>
<doc id="2195915" url="https://pl.wikipedia.org/wiki?curid=2195915" title="Wybrzeże Kości Słoniowej na letnich igrzyskach olimpijskich">
Wybrzeże Kości Słoniowej na letnich igrzyskach olimpijskich

Wybrzeże Kości Słoniowej startuje na letnich IO od 1964 roku nieprzerwanie, z wyjątkiem igrzysk w 1980 roku. Pierwszy medal zdobył w 1984 roku Gabriel Tiacoh w biegu na 400 m. W Rio reprezentanci WKS zdobyli dwa medale. Ruth Gbagbi zdobyła brązowy medal w Taekwondo w kategorii kobiet do 67 kg natomiast Cheick Sallah Cissé zdobył złoty medal w kategorii mężczyzn do 80 kg. Jest to pierwszy złoty medal dla reprezentanta WKS.

</doc>
<doc id="2195916" url="https://pl.wikipedia.org/wiki?curid=2195916" title="Lotnisko wojskowe Torrejón de Ardoz">
Lotnisko wojskowe Torrejón de Ardoz

Lotnisko wojskowe Torrejón de Ardoz (, kod IATA: TOJ, kod ICAO: LETO) – lotnisko wojskowe w Hiszpanii w miejscowości Torrejón de Ardoz w pobliżu Madrytu. Było ono użytkowane przez US Air Forces do 1996 r. Obecnie używane jest przez Hiszpańskie Siły Powietrzne oraz jako lotnisko cywilne dla potrzeb pasażerów pod nazwą Aeropuerto Madrid-Torrejón - "Port lotniczy Madryt-Torrejón".

</doc>
<doc id="2195917" url="https://pl.wikipedia.org/wiki?curid=2195917" title="Aleksander Winnicki">
Aleksander Winnicki

Aleksander Winnicki-Radziewicz (ur. 17 września 1911 w Rolowie koło Drohobycza, zm. 31 grudnia 2002) – polski malarz.
Życiorys.
Uczęszczał we Lwowie do gimnazjum i uczył się prywatnie rysunku. Studiował w Akademii Sztuk Pięknych w Krakowie u Wojciecha Weissa, Józefa Mehoffera i Xawerego Dunikowskiego. W 1934 ukończył studia i ożenił się z malarką Wandą Paklikowską (1911–2001).
Był członkiem Grupy Krakowskiej. Przynależność do grupy przyczyniła się do przyjęcia przez niego poglądów radykalnie lewicowych. Należał do KZMP. Dopiero we Lwowie po roku 1939 porzucił lewicową ideologię. Pod wpływem Artura Nacht-Samborskiego odszedł od awangardy i powrócił do malarstwa tradycyjnego.
W roku 1944 znalazł się w Lublinie, gdzie rozpoczął organizację Związku Polskich Artystów Plastyków. W czasach PRL należał do PZPR. Pochowany na cmentarzu parafialnym w Bloniu

</doc>
<doc id="2195919" url="https://pl.wikipedia.org/wiki?curid=2195919" title="Alejandro Lago">
Alejandro Lago

Eduardo Alejandro Lago Correa (ur. 28 czerwca 1979 w Montevideo) – urugwajski piłkarz występujący na pozycji obrońcy. Zawodnik CA Cerro.
Kariera klubowa.
Lago zawodową karierę rozpoczynał w 2000 roku w klubie Fénix Montevideo z Segunda división uruguaya. W tym samym roku awansował z nim do Primera División Uruguaya. Sezon 2003 spędził na wypożyczeniu w CA Peñarol, z którym zdobył mistrzostwo Urugwaju. Potem powrócił do Fénixu. Grał tam do 2005 roku.
W lipcu 2005 roku Lago odszedł do norweskiego Rosenborga Trondheim. W Tippeligaen zadebiutował 24 lipca 2005 roku w przegranym 0:1 meczu z Aalesundem. W 2006 roku grał na wypożyczeniach w urugwajskiej Bella Viście oraz w szwedzkim Göteborgu. Potem wrócił do Rosenborga. W 2009 roku i w 2010 roku został z nim mistrzem Norwegii. W 2010 roku z klubem zdobył także Superpuchar Norwegii.
W sezonie 2012/2013 Lago grał w Montevideo Wanderers, a latem 2013 przeszedł do CA Cerro.
Kariera reprezentacyjna.
W reprezentacji Urugwaju Lago zadebiutował 8 czerwca 2003 roku w wygranym 2:0 towarzyskim meczu z Koreą Południową. W 2004 roku został powołany do kadry na Copa América. Zagrał na niej w spotkaniach z Ekwadorem (2:1), Argentyną (2:4), Paragwajem (3:1) oraz Kolumbią (2:1). Tamten turniej zespół Urugwaju zakończył na 3. miejscu.

</doc>
<doc id="2195922" url="https://pl.wikipedia.org/wiki?curid=2195922" title="Mistrz (film 1989)">
Mistrz (film 1989)

Mistrz (oryg. Huang Fei Hong jiu er zhi long xing tian xia) – hongkońsko–amerykański film akcji z elementami sztuk walki z 1989 roku w reżyserii Tsui Harka.
Fabuła.
Jet (Jet Li) przyjeżdża do swojego mistrza do Los Angeles w Stanach Zjednoczonych. Po przybyciu na miejsce dowiaduje się, że jego mistrz został pobity przez jednego z jego amerykańskich uczniów, Jonny'ego. Jet z pomocą swoich nowych przyjaciół postanawia walczyć z Jonnym (Jerry Trimble).
Obsada.
Źródło: Filmweb

</doc>
<doc id="2195925" url="https://pl.wikipedia.org/wiki?curid=2195925" title="Belica (miasto)">
Belica (miasto)

Belica (bułg. "Белица") – miasto w południowo-zachodniej Bułgarii. Znajduje się w Obwodzie Błagojewgrad. Miasto jest centrum administracyjnym gminy Belica. Według danych na dzień 1 stycznia 2007 mieszkało tu 3 149 osób, a powierzchnia miasta wynosi 72.923 km²
Na cześć miasta został nazwany Półwysep Belitsa, część Półwyspu Antarktycznego.
Historia.
W starożytności istniała tu osada na wzgórzu, położona nieco na wschód od Belicy. Mieszała się tam ludność tracka i celtycka. Później znalazła się w terytorium Imperium rzymskiego, a Rzymianie przeprowadzili hellenizację i romanizację mieszkańców. Mimo że Belica znalazła się na terytorium Cesarstwa Bizantyjskiego, nie miało ono tu zbyt dużej rzeczywistej władzy, a jego wpływy kulturowe są znikome. Wkrótce znaleźli się tu Słowianie i Turcy
Miasto zostało założone najprawdopodobniej w XVIII wieku. Nazwa została po raz pierwszy zapisana w 1576.
Legenda głosi, że najpiękniejsze dziewczyny w wiosce uciekały poprzez rozlewiska rzeki, ścigane przez tureckich żołnierzy (który spalili wieś). Dziewczyna nazywała się Itza, ale ze względu na jej piękno, była nazywana Bela Itza. Od tego czasu wieś przyjęła swoją nazwę i nazywa Belitsa (Belica).
Belica zostaje opisana w 1873 roku w statystykach, jako muzułmańsko-chrześcijańska wieś w której jest 303 gospodarstw, 604 mieszkańców.
W 1883-1885 rozpoczęła się budowa kościoła św. Jerzego, która szła wolno ze względu na niechęć tureckiego rządu. Na jego szczycie zamontowano Wiedeński zegar, zakupiony za pomocą naturalnych produktów (ser, wełna itd.). Został on zniszczony w 1908, jednak później go odbudowano.
Podczas wojny rosyjsko-tureckiej walczyło 19 ochotników z Belicy. W 1903 za udział w powstaniu, Belica została spalona. Zginęło ponad 475 osób.
Turystyka.
Do lokalnych atrakcji należy położony w pobliżu park tańczących niedźwiedzi, w którym żyją niedźwiedzie, odebrane niedźwiednikom w całej Bułgarii, po zaostrzeniu przepisów o ochronie zwierząt.

</doc>
<doc id="2195927" url="https://pl.wikipedia.org/wiki?curid=2195927" title="Elizabeth Ann Seton">
Elizabeth Ann Seton



</doc>
<doc id="2195930" url="https://pl.wikipedia.org/wiki?curid=2195930" title="Elżbieta Seton">
Elżbieta Seton

Elżbieta Seton, właśc. ang. "Elizabeth Ann Bailey Seton" (ur. 28 sierpnia 1774, zm. 4 stycznia 1821) – pierwsza rodzima obywatelka Stanów Zjednoczonych, która została kanonizowana przez Kościół katolicki (14 września 1975).
Życiorys.
Ann Elizabeth Seton urodziła się 28 sierpnia 1774 r. w Nowym Jorku, a jej rodzicami byli Ryszard Bayley i Catherine Charlton. Została ochrzczona w Kościele Episkopalnym. Jej matka, córka episkopalnego duchownego, zmarła kiedy Elizabeth miała trzy lata. W wieku dziewiętnastu lat poślubiła Williama Magee Seton, bogatego biznesmena. Z tego małżeństwa urodziła piątka dzieci: Maria, William, Richard, Catherine i Rebecca.
Gdy jej mąż stracił kilka statków na morzu, rodzina zbankrutowała. Wkrótce po tym William zachorował, a jego lekarze zalecili mu pobyt w cieplejszym klimacie Włoch (Livorno), dokąd udał się razem z Elizabeth i ich najstarszą córką. We Włoszech znaleźli się pod kwarantanną, podczas której jej mąż umarł. Po tym Elizabeth spędzała dużo czasu z pewną bogatą rodziną, gdzie nawróciła się na katolicyzm. Kiedy dwa lata później wróciła do Stanów Zjednoczonych, była już rzymskim katolikiem, a 14 marca 1805 została przyjęta do Kościoła, do parafii pod wezwaniem św. Piotra. Był to wówczas jedyny otwarty katolicki kościół w mieście, dzięki ostatniemu podnoszeniu anty-katolickich praw przez nową Republikę. Rok później jej przyjęcie do kościoła zostało potwierdzone przez arcybiskupa Baltimore, Johna Carrolla.
Aby wspomóc swoje dzieci, prowadziła szpital, ale to zawiodło. Przez przypadek pani Seton spotkała przyjezdnego duchownego o. Louisa Dubourga PSS, który był członkiem francuskiej społeczności Ojców Sulpicjan. Duchowni schronili się w Stanach Zjednoczonych z powodu religijnych prześladowań we Francji. Byli w trakcie zakładania pierwszego katolickiego seminarium w USA, zgodnie z ich celami. Przez kilka lat Dubourg miał w planach założenie szkoły religijnej, mającej zaspokoić edukacyjne potrzeby małej katolickiej społeczności.
W 1809, po trudnych latach, Elizabeth przyjęła propozycję udzielenia pomocy, które zaproponowali jej Sulpicjanie, i wyjechała do Emmitsburg w stanie Maryland. Rok później założyła Akademię świętego Józefa i Publiczną Szkołę, poświęconą edukacji katolickich dziewcząt, dzięki wsparciu finansowemu Sutherlanda Samuela Coopera. 
W końcu Elizabeth założyła katolicki zakon (Siostry Miłosierdzia im. św. Józefa) w Emmitsburg i poświęciła się posłudze ubogim dzieciom. Ten zakon był pierwszym zgromadzeniem o takim profilu w USA, a ich szkoła była pierwszą wolną katolicką szkołą w Ameryce.
Przez większość życia Elizabeth spędzała czas na prowadzeniu i rozwijaniu nowego zgromadzenia. Dzisiaj, sześć oddzielnych zakonów bada ich korzenie od początków sióstr miłosierdzia w Emmitsburg.
Mount St. Mary’s University przekształcono w College, który zamknięto w 1973. Federal Emergency Management Agency (FEMA) nabyła budynki i ziemię Saint Joseph College w 1979. Obecnie jest to National Emergency Training Center (NETC) oraz domy Emergency Management Institute, United States Fire Administration i National Fire Academy.
Elizabeth została opisana jako urocza i kulturalna pani. Towarzysząca jej presja ze strony społeczeństwa Nowego Jorku, by porzucić katolicki światopogląd, nie powstrzymała jej przed wypełnianiem swojego religijnego powołania i charytatywnej misji. Założyła St. Joseph's Academy i Publiczną Szkołę krzewiące wśród młodych dziewcząt wartości katolickie. Największymi trudnościami były wewnętrzne nieporozumienia i konflikty interpersonalne, a także śmierć dwóch córek i innych bliskich.
Elizabeth zmarła na gruźlicę w wieku 46 lat 4 stycznia 1821 r. w Emmitsburg. Dziś przypomina ją bazylika nosząca jej imię: Bazylika świętej Ann Elizabeth Seton.
Jej życiową misją było poddanie się woli Boga. Ann Elizabeth głęboko oddała się eucharystii, Pismu Świętemu i Dziewicy Maryi. 23 Psalm był jej najważniejszą modlitwą, z którą szła przez życie. Była kobietą modlitwy i pracy, która przejęła apostolską duchowość św. Ludwiki de Marillac i św. Wincentego à Paulo.
Kanonizacja.
17 marca 1963 została beatyfikowana, a 14 września 1975 r. kanonizowana przez papieża Pawła VI.
Cuda.
Kościół katolicki za warunek kanonizacji uważają przynajmniej dwa cuda za wstawiennictwem tej osoby. Elizabeth przypisuje się trzy cuda:

</doc>
<doc id="2195935" url="https://pl.wikipedia.org/wiki?curid=2195935" title="1 Morski Pułk Strzelców (II RP)">
1 Morski Pułk Strzelców (II RP)

1 Morski Pułk Strzelców (1 mps) – oddział piechoty Wojska Polskiego II RP.
Historia oddziału.
Pułk nie występował w organizacji pokojowej Wojska Polskiego. Został zmobilizowany 24 sierpnia 1939 roku przez 1 Morski Batalion Strzelców.
Pułk składał się z dwóch batalionów, w których służyło 1841 oficerów, podoficerów i strzelców. Jednostka była jednym z głównych trzonów systemu obronnego Wybrzeża w ramach Lądowej Obrony Wybrzeża, której dowódcą był płk Stanisław Dąbek. Zadaniem Pułku było: jak najdłużej bronić od zachodu dostępu do Gdyni w pasie ok. 15 km. W przypadku uderzenia przeważających sił niemieckich, opóźnić ich działania na kierunku Wejherowo – Gniewino – Kępa Oksywska.
Od 1 września 1939 pułk był atakowany przez przeważające wojska niemieckie. Walczył głównie z oddziałami 207 Dywizji Piechoty, 32 Pułku Straży Granicznej, 5 Pułku Kawalerii i Batalionu SS-Heimwehr Danzig. Linia obrony została utrzymana do 7 września, jednak przygniatająca przewaga wroga zmusiła jego oddziały do wycofania się. W dniach 8-9 września bronił Redy, jednak otrzymał rozkaz koncentracji na Kępie Oksywskiej, gdzie walczył aż do kapitulacji 19 września.
W czasie 19 dni ciągłej walki straty Pułku wyniosły: około 900 zabitych i rannych. W grupie oficerów straty wyniosły 61%, zaś w grupie strzelców 48%. Za czyny wyjątkowego męstwa na polu bitwy w obronie Wybrzeża w 1939, na wniosek Kapituły Orderu Wojennego Virtuti Militari, w 1966 nadano 1 Morskiemu Pułkowi Strzelców Krzyż Srebrny Orderu Virtuti Militari (nr 13281)
Obsada personalna pułku 1 września 1939.
Dowództwo
I batalion
II batalion

</doc>
<doc id="2195936" url="https://pl.wikipedia.org/wiki?curid=2195936" title="Józef Nowara">
Józef Nowara

Józef Nowara (ur. 25 lutego 1945 w Kostuchnie, zm. 10 listopada 1984 w Luksemburgu) – trener, szablista o długim stażu zawodniczym i reprezentacyjnym, trzykrotny olimpijczyk z Meksyku (1968), Monachium (1972) i Montrealu (1976).
Urodzony 25 lutego 1945 w Kostuchnie, syn Jerzego i Rozalii Pająk, absolwent Technikum Mechanicznego im. S. Starzyńskiego w Warszawie (1970) i bielańskiej AWF (1977), gdzie otrzymał tytuł magistra WF, szablista Baildonu Katowice (od 1961, wychowanek trenerów Antoniego Sobika i Teodora Zaczyka) i Legii Warszawa (1965-1977), trener Ryszard Zub). 
Mistrz (1975) i 4-krotny wicemistrz kraju w szabli (1969-1971, 1974) i 7-krotny mistrz Polski w drużynie (1965, 1966, 1968-1970, 1972, 1974). Bardzo ceniony i przydatny w drużynie narodowej: srebrny (1969, Hawana) i brązowy (1970, Ankara) medalista mistrzostw świata. Po zakończeniu kariery zawodniczej wyjechał do Luksemburga, gdzie szkolił kadrę szermierczą tego kraju. Zginął tragicznie w wypadku samochodowym 10 listopada 1984. W Luksemburgu organizowany jest turniej szpadzistek z cyklu Pucharu Świata nazwany jego imieniem.

</doc>
<doc id="2195938" url="https://pl.wikipedia.org/wiki?curid=2195938" title="1 Morski Pułk Strzelców">
1 Morski Pułk Strzelców



</doc>
<doc id="2195942" url="https://pl.wikipedia.org/wiki?curid=2195942" title="Tyrgowiszte (gmina)">
Tyrgowiszte (gmina)

Tyrgowiszte (bułg. Община Търговище) − gmina w północno-wschodniej Bułgarii.
Miejscowości.
Miejscowości wchodzące w skład gminy Tyrgowiszte:

</doc>
<doc id="2195944" url="https://pl.wikipedia.org/wiki?curid=2195944" title="Cybulski">
Cybulski



</doc>
<doc id="2195945" url="https://pl.wikipedia.org/wiki?curid=2195945" title="Trädgårdsföreningen">
Trädgårdsföreningen

Trädgårdsföreningen – park w centrum Göteborga w Szwecji założony w 1842 roku z elementami ogrodu botanicznego. Z inicjatywą jego utworzenia wyszedł Henric Elof von Normann, a ufundował król Karol XIV Jan. W parku istnieje rozarium, w którym uprawia się 1400 gatunków i odmian róż. 
Charakterystycznym budynkiem w parku jest palmiarnia z 1878 roku, której powierzchnia wynosi blisko 1000 m2. Wewnątrz jest podzielona na części odpowiadające poszczególnym klimatom i ich roślinności. 
Znajdują się tu także kawiarnie i sklepiki.

</doc>
<doc id="2195946" url="https://pl.wikipedia.org/wiki?curid=2195946" title="Port lotniczy Burgos">
Port lotniczy Burgos

Port lotniczy Burgos (, kod IATA: RGS, kod ICAO: LEBG) – lotnisko znajdujące się na wschodnich przedmieściach miasta Burgos w Hiszpanii. Otwarte zostało jako niewielkie lotnisko jeszcze za panowania króla Alfonsa XII 19 lipca 1927 r. pod nazwą "Aeropuerto de Villafría", które przez lata było rzadko użytkowane. W 1995 r. Ministerstwo Obrony Narodowej przekazało grunty wraz z lotniskiem gminie Burgos. Po długim okresie związanym z trudnościami wywłaszczenia gruntu oraz z całkowicie nową budową całej potrzebnej infrastruktury lotniczej 3 lipca 2008 lotnisko zaczęło oficjalnie funkcjonować, a pierwszy komercyjny lot odbył się 10 lipca 2008 r.
Komunikacja.
Dojazd z centrum Burgos (Plaza de España) zapewnia autobus miejski linii nr 24, ponadto możliwy jest dojazd we własnym zakresie lub skorzystanie z usług taxi.

</doc>
<doc id="2195947" url="https://pl.wikipedia.org/wiki?curid=2195947" title="Jorge Daniel Achucarro">
Jorge Daniel Achucarro



</doc>
<doc id="2195948" url="https://pl.wikipedia.org/wiki?curid=2195948" title="Diecezja Lanusei">
Diecezja Lanusei

Diecezja Lanusei – diecezja Kościoła rzymskokatolickiego we Włoszech, a dokładniej na Sardynii. Należy do metropolii Cagliari. Została erygowana 8 listopada 1824 jako diecezja Ogliastra. Obecną nazwę uzyskała 30 września 1986.

</doc>
<doc id="2195949" url="https://pl.wikipedia.org/wiki?curid=2195949" title="Omar Pouso">
Omar Pouso

Omar Heber Pouso Osores (ur. 28 lutego 1980 w Montevideo) – urugwajski piłkarz występujący na pozycji pomocnika. Zawodnik Libertadu Asunción.
Kariera klubowa.
Pouso zawodową karierę rozpoczynał w 1998 roku w klubie Danubio z Primera División Uruguaya. W 2001 roku i w 2002 roku wywalczył z nim wicemistrzostwo Urugwaju, a w 2004 roku zdobył mistrzostwo Urugwaju. W ciągu 7 lat w barwach Danubio rozegrał 168 spotkań i zdobył 19 bramek. W 2005 roku przeszedł do CA Peñarol. W sierpniu 2006 roku został wypożyczony do angielskiego Charltonu Athletic. W Premier League Pouso zadebiutował 16 września 2006 roku w przegranym 0:1 meczu z Portsmouth. Było to jednak jedyne spotkanie rozegrane przez niego w barwach Charltonu. W grudniu 2006 roku powrócił do Peñarolu. Spędził tam jeszcze kilka miesięcy.
W 2007 roku Pouso odszedł do paragwajskiego Libertadu Asunción. W tym samym roku zdobył z nim mistrzostwo Paragwaju. W 2008 roku wygrał z nim także Torneo Apertura oraz Torneo Clausura.
Kariera reprezentacyjna.
W reprezentacji Urugwaju Pouso zadebiutował 8 lipca 2004 roku w zremisowanym 2:2 meczu Copa América z Meksykiem. Na tamtym turnieju zagrał także w spotkaniach z Ekwadorem (2:1), Brazylią (1:1, 4:3 w rzutach karnych), oraz Kolumbią (2:1). Tamten turniej zespół Urugwaju zakończył na 3. miejscu.

</doc>
<doc id="2195952" url="https://pl.wikipedia.org/wiki?curid=2195952" title="Antoszowice">
Antoszowice

Antoszowice (cz. "Antošovice", niem. "Antoschowitz") – jedna z 37 części miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o powierzchni 37,06 ha położona na północno-wschodnim skraju. Populacja w 2001 wynosiła 280 osób, zaś w 2010 odnotowano 89 adresów. 
Położona jest w kraiku hulczyńskim, na lewym brzegu Odry. Stanowi jedną z 8 części składających się na miejski obwód Śląskiej Ostrawy. Przed przyłączeniem do Ostrawy w 1976 roku samodzielna gmina.
Historia.
Pierwsza wzmianka pochodzi z 21 czerwca 1714 roku, lecz już wcześniej, 21 stycznia 1709 r., w kościelnej metryce zmarłych z Hať zgłoszono nową wieś ("ex nova villa"). Jest to więc najmłodsza gmina spośród wszystkich, które weszły później w skład Ostrawy. Ta mała chałupnicka wieś założona została na początku XVIII wieku na terenie państwa szylerzowickiego. Z początku nazywała się "Jantoschowitio" ("Jantošovice"), prawdopodobnie po ówczesnym jej właścicielu – Janie Jantoschu. Wkrótce jednak miejscowi osadnicy zmienili jej nazwę na bardziej im przyjazną – "Antoszowice" (od roku 1719). Nieopodal Jan Jantosch założył dwór Paseky, który stanowił część Antoszowic aż do 1850 roku, a następnie Szylerzowic. Po przegranej przez Habsburgów wojnie o Śląsk Antoszowice znalazły się w granicach Królestwa Prus w 1742. Początkowo dzieci uczęszczały do szkoły w Szylerzowicach a od 1873 do niemieckiej szkoły w Chałupkach (niem. "Annaberg"). W granicach Czechosłowacji miejscowość znalazła się 9 lutego 1920 roku i miejscowa czeska szkoła powstała jeszcze w tym samym roku, nowy przeznaczony dla niej budynek wzniesiono zaś w 1932, a w 1933 powstało również przedszkole. Nowa droga powiatowa z pobliskim Koblowem połączyła Antoszowice w 1926. W wyniku reformy rolnej z 1932 gmina pozyskała 28 hektarów od Szylerzowic. W 1935 postawiono nową kaplicę. W 1938 miejscowość znalazła się w granicach III Rzeszy a spod jej administracji wydostała się wraz z dotarciem Armii Czerwonej 1 maja 1945 roku. W 1955 poczęto intensywnie wydobywać żwir a obszar żwirowni jest dzisiaj popularnym miejscem rekreacyjnym dla mieszkańców, gdzie nad zbiornikiem wodnym znajduje się również plaża nudystów.

</doc>
<doc id="2195954" url="https://pl.wikipedia.org/wiki?curid=2195954" title="Antošovice">
Antošovice



</doc>
<doc id="2195955" url="https://pl.wikipedia.org/wiki?curid=2195955" title="Tradgardsforeningen">
Tradgardsforeningen



</doc>
<doc id="2195956" url="https://pl.wikipedia.org/wiki?curid=2195956" title="Kunčičky">
Kunčičky



</doc>
<doc id="2195957" url="https://pl.wikipedia.org/wiki?curid=2195957" title="Radio (singel Danny’ego)">
Radio (singel Danny’ego)

„Radio” – szósty singel Danny’ego wydany 19 listopada 2008 roku. Singel był notowany przez jedenaście tygodni w Szwecji na Top 60 Singles, osiągnął pierwsze miejsce.
Lista utworów.
Źródło: Discogs

</doc>
<doc id="2195965" url="https://pl.wikipedia.org/wiki?curid=2195965" title="Rokambuł">
Rokambuł



</doc>
<doc id="2195966" url="https://pl.wikipedia.org/wiki?curid=2195966" title="Diecezja Porto-Santa Rufina">
Diecezja Porto-Santa Rufina

Diecezja Porto-Santa Rufina (łac. "Diœcesis Portuensis-Sanctæ Rufinæ") – diecezja Kościoła rzymskokatolickiego we Włoszech, a dokładniej w Lacjum. Jest jedną z diecezji suburbikarnych, co w praktyce oznacza, iż posiada równocześnie zwykłego biskupa ordynariusza (od lutego 2022 bp Gianrico Ruzza) oraz biskupa tytularnego z grona kardynałów biskupów (od maja 2020 Beniamino Stella). Została ustanowiona w III wieku jako diecezja Porto. W roku 1119 połączyła się z diecezją Santa Rufina, która to stolica została dopisana do jej nazwy. Dzisiejszy zapis nazwa diecezji uzyskała w roku 1986, gdy przeprowadzono korektę o charakterze interpunkcyjnym.
Od 12 lutego 2022 diecezja pozostaje w unii "in persona episcopi" z diecezją Civitavecchia-Tarquinia. Obie administratury posiadają wspólnego biskupa diecezjalnego, jednak zachowały odrębne kurie i katedry.
Siedzibą diecezji jest Rzym, zaś w skład jej terytorium wchodzi zarówno część dzielnic włoskiej stolicy, jak i kilka gmin położonych pod Rzymem. Od 1950 jej katedrą jest kościół Sacri Cuori di Gesù e Maria, znajdujący się na terenie XX dzielnicy Rzymu, w północnej części miasta.

</doc>
<doc id="2195976" url="https://pl.wikipedia.org/wiki?curid=2195976" title="Michálkovice">
Michálkovice



</doc>
<doc id="2195977" url="https://pl.wikipedia.org/wiki?curid=2195977" title="Nauendorf">
Nauendorf

Niemcy:
Inne:
Zobacz też:

</doc>
<doc id="2195980" url="https://pl.wikipedia.org/wiki?curid=2195980" title="Rugby 7 na Igrzyskach Wspólnoty Narodów 2010">
Rugby 7 na Igrzyskach Wspólnoty Narodów 2010

Turniej rugby 7 na Igrzyskach Wspólnoty Narodów 2010 odbył się w Delhi w dniach 11–12 października 2010 roku. Areną zmagań mężczyzn był Delhi University Stadium. Tytułu broniła niepokonana w poprzednich trzech edycjach Nowa Zelandia.
Rugby siedmioosobowe w programie tych zawodów pojawiło się po raz czwarty.
Losowanie grup odbyło się na początku lipca 2010 roku, później nastąpiła jednak zmiana związana z zastąpieniem Namibii przez Malezję. Wśród uczestników zabrakło reprezentantów Fidżi, których kraj został zawieszony w członkostwie Commonwealth z uwagi na zamach stanu z 2006 roku. Zawody odbyły się przy komplecie publiczności na mieszczącym dziesięć tysięcy widzów Delhi University Stadium znajdującym się w kampusie University of Delhi. Faworyci w komplecie awansowali do ćwierćfinałów, zaś w finale Nowozelandczycy pokonali Australijczyków zdobywając tym samym czwarty tytuł z rzędu.

</doc>
<doc id="2195986" url="https://pl.wikipedia.org/wiki?curid=2195986" title="Eparchia Świętej Rodziny w Londynie">
Eparchia Świętej Rodziny w Londynie

Eparchia Świętej Rodziny w Londynie – eparchia Kościoła katolickiego obrządku bizantyjsko-ukraińskiego z siedzibą w Londynie, obejmujący całe terytorium Wielkiej Brytanii. Egzarchat został ustanowiony w 1957 roku, przy czym początkowo obejmował tylko Anglię i Walię. W 1967 jego terytorium zostało rozszerzone, a nazwa zmieniona. 
18 stycznia 2013 papież Benedykt XVI podniósł egzarchat do rangi eparchii, nadając jej obecną nazwę.

</doc>
<doc id="2195987" url="https://pl.wikipedia.org/wiki?curid=2195987" title="Nadieżda Jakubowicz">
Nadieżda Jakubowicz



</doc>
<doc id="2195991" url="https://pl.wikipedia.org/wiki?curid=2195991" title="The Fall (album)">
The Fall (album)

The Fall – album studyjny wirtualnego zespołu Gorillaz. Udostępniony bezpłatnie 25 grudnia 2010 do odsłuchania na stronie internetowej zespołu. Członkowie fanklubu "Sub-Division" mogą pobrać album za darmo. Wszystkie utwory zostały stworzone w miesiąc przy pomocy tabletu iPad Damona Albarna w czasie trwania amerykańskiej trasy koncertowej Gorillaz "Escape to Plastic Beach World Tour". Wersja "fizyczna" albumu została wydana 18 kwietnia 2011 roku (19 kwietnia w USA).

</doc>
<doc id="2195993" url="https://pl.wikipedia.org/wiki?curid=2195993" title="Juan Sánchez">
Juan Sánchez

Juan Ginés Sánchez Moreno (ur. 15 maja 1972 w mieście Aldaia) – hiszpański piłkarz grający na pozycji napastnika. W swojej karierze 1 raz wystąpił w reprezentacji Hiszpanii.
Kariera klubowa.
Karierę piłkarską Sánchez rozpoczął w klubie Valencia CF. Swoją grę w tym klubie rozpoczął od występów w rezerwach. W 1992 roku awansował do kadry pierwszego zespołu. 25 października 1992 zadebiutował w Primera División w przegranym 0:3 wyjazdowym spotkaniu z Barceloną. 5 czerwca 1993 w meczu z Espanyolem (2:0) strzelił swoje pierwsze dwa gole w lidze hiszpańskiej. Latem 1993 został wypożyczony do drugoligowej Mallorki, w której strzelił 16 goli.
W 1994 roku Sánchez nie został ponownie zawodnikiem Valencii, tylko został sprzedany do Celty Vigo. Zadebiutował w niej 9 października 1994 w przegranym 1:2 domowym meczu z Compostelą. W Celcie przez kolejne lata był podstawowym zawodnikiem i stanowił o sile ataku wraz z takimi piłkarzami jak Aleksandr Mostowoj, Chajjim Rewiwo, Jorge Cadete czy Ljubosław Penew.
Latem 1999 roku Sánchez wrócił do zespołu Valencii. W 2000 roku awansował z Valencią do finału Ligi Mistrzów, jednak nie wystąpił w nim, a Valencia uległa 0:3 Realowi Madryt. Z kolei w 2001 roku zagrał w finale Ligi Mistrzów z Bayernem Monachium, a Valencia przegrała po serii rzutów karnych. W sezonie 2001/2002 wywalczył mistrzostwo kraju, a w sezonie 2003/2004 powtórzył ten sukces. W 2004 roku zdobył też Puchar UEFA.
W 2004 roku Sánchez odszedł z Valencii i po raz drugi w karierze został piłkarzem Celty Vigo. W 2005 roku awansował z nią z Segunda do Primera División. W 2006 roku zakończył karierę.
Kariera reprezentacyjna.
Swój jedyny mecz w reprezentacji Hiszpanii Sánchez rozegrał 18 listopada 1998 roku przeciwko Włochom. W tym towarzyskim meczu rozegranym w Salerno padł remis 2:2. Sánchez grał też w reprezentacji Hiszpanii U-21.

</doc>
<doc id="2195994" url="https://pl.wikipedia.org/wiki?curid=2195994" title="Juan Sanchez">
Juan Sanchez



</doc>
<doc id="2195995" url="https://pl.wikipedia.org/wiki?curid=2195995" title="Izotretinoina">
Izotretinoina



</doc>
<doc id="2195996" url="https://pl.wikipedia.org/wiki?curid=2195996" title="Włochy na letnich igrzyskach olimpijskich">
Włochy na letnich igrzyskach olimpijskich

Włochy uczestniczą w letnich igrzyskach olimpijskich od pierwszej imprezy w 1896 nieprzerwanie, z wyjątkiem roku 1904. W 1960 Włochy były gospodarzem igrzysk, które odbyły się w Rzymie.
Pierwszy medal olimpijski dla Włoch wywalczył 29 maja 1900 roku Giovanni Giorgio Trissino w jeździectwie. Tego dnia stawał on na podium dwukrotnie: na najwyższym i na drugim stopniu.
Najwięcej medali dla Włoch zdobył szermierz Edoardo Mangiarotti - 13, w tym 6 złotych. Również 6 złotych krążków wywalczył inny szermierz, Nedo Nadi, z czego aż 5 na jednych igrzyskach.
Najwięcej medali (36) Włochy zdobyły na igrzyskach w Los Angeles w 1932 i igrzyskach w Rzymie w 1960, zaś najwięcej złotych medali (14) przywieźli Włosi z igrzysk w Los Angeles w 1984 roku.

</doc>
<doc id="2195997" url="https://pl.wikipedia.org/wiki?curid=2195997" title="Etretinat">
Etretinat



</doc>
<doc id="2196001" url="https://pl.wikipedia.org/wiki?curid=2196001" title="Hrabstwo Brooks (Georgia)">
Hrabstwo Brooks (Georgia)

Hrabstwo Brooks (ang. "Brooks County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 497,77 mil2 (1289,22 km2), z czego 493,62 mil2 (1278,47 km2) stanowią lądy, a 4,15 mil2 (10,75 km2) stanowią wody. Według szacunków United States Census Bureau w roku 2009 miało 16 354 mieszkańców. Jego siedzibą administracyjną jest Quitman.

</doc>
<doc id="2196004" url="https://pl.wikipedia.org/wiki?curid=2196004" title="125 Dywizja Strzelecka (ZSRR)">
125 Dywizja Strzelecka (ZSRR)

125 Czerwonowiejska Dywizja Strzelecka (, 125 DS) – związek taktyczny piechoty Armii Czerwonej.
Dywizja została sformowana 19 sierpnia 1939 w Uralskim Okręgu Wojskowym.
19 stycznia 1944 Dywizja otrzymała nazwę wyróżniającą "Czerwonowiejska" (ros. Красносельская), pochodzącą od nazwy obecnego miasta Czerwona Wieś (ros. Красное Село), w czerwonowiejskim rejonie Petersburga.
Dywizja została odznaczona orderami: Czerwonego Sztandaru i Kutuzowa II klasy.
Zbrodnie wojenne.
Żołnierze 125 Dywizji oskarżeni są o zbrodnie dokonane na ludności Śląska Opolskiego, dokonane na przyczółku odrzańskim, w okolicach Zimnic i Boguszyc w styczniu i lutym 1945 r. 

</doc>
<doc id="2196005" url="https://pl.wikipedia.org/wiki?curid=2196005" title="José Maria de Eça de Queirós">
José Maria de Eça de Queirós

José Maria de Eça de Queirós (ur. 25 listopada 1845 r., zm. 16 sierpnia 1900 r.) - portugalski pisarz, jeden z najważniejszych przedstawicieli realizmu. 
Z wykształcenia był prawnikiem. Większość życia poświęcił służbie dyplomatycznej. Od 1873 r. przebywał na placówkach konsularnych na Kubie, w Anglii i Francji. Podróżował po Egipcie, Palestynie i obu Amerykach. Był publicystą, czołowym przedstawicielem realizmu i naturalizmu w literaturze portugalskiej. Jest autorem powieści społeczno-obyczajowych, w których ostro krytykował różne klasy XIX-wiecznego społeczeństwa portugalskiego. 

</doc>
<doc id="2196007" url="https://pl.wikipedia.org/wiki?curid=2196007" title="Jeep Grand Cherokee">
Jeep Grand Cherokee

Jeep Grand Cherokee – samochód osobowy typu SUV klasy średniej, a następnie klasy wyższej produkowany pod amerykańską marką Jeep od 1992 roku. Od 2021 roku produkowana jest piąta generacja modelu.
Pierwsza generacja.
Jeep Grand Cherokee I został zaprezentowany po raz pierwszy w 1992 roku.
W 1992 roku Jeep przedstawił nowy, średniej wielkości model SUVa plasujący się w ofercie powyżej kompaktowego Cherokee.
Samochód otrzymał kod fabryczny "ZJ" i pod kątem stylistycznym charakteryzował się rozwinięciem koncepcji z mniejszego Cherokee. Nadwozie zyskało kanciaste proporcje, jednakże z zaokrąglonymi kantami. Reflektory obejmowały częściowo także błotniki, podobnie jak tylne lampy.
W 1994 roku Jeep podjął decyzję o zakończeniu produkcji luksusowego, bliźniaczego modelu Jeep Grand Wagoneer, który pełnił funkcję droższej wersji Grand Cherokee z takimi cechami, jak imitujące drewno okeliny na nadwoziu. Samochód zastąpiła topowa wersja Grand Cherokee, Limited.
Lifting.
W 1995 roku samochód przeszedł nieznaczną modernizację. Zmiany objęły m.in. pas przedni, stylistykę zderzaków i listew bocznych. Pojawiła się atrapa chłodnicy malowana w kolorze nadwozia, innego kształtu odblaski umieszczone w zderzakach, a także zmodyfikowane wkłady reflektorów i lamp tylnych.
Modyfikacje objęły także wygląd wnętrza, które nabrało krągłych kształtów i zyskało przestylizowany kształt przyrządów, nawiewów, boczków drzwi czy zegarów. W tym samym roku zadebiutował także silnik Diesla 2.5 TD produkcji włoskiej firmy VM Motori.
Druga generacja.
Jeep Grand Cherokee II został zaprezentowany po raz pierwszy w 1998 roku.
Latem 1998 roku Jeep przedstawił drugą generację Grand Cherokee zbudowaną na nowej platformie. Samochód otrzymał kod fabryczny "WJ", charakteryzując się ewolucyjnym zakresem zmian wizualnych w porównaniu do poprzednika.
Jeep Grand Cherokee II uzyskał zaokrąglone nadwozie, z większymi, prostokątnymi reflektorami z ciemnymi wkładami, a także zmodyfikowanymi tylnymi lampami z imitacją wlotów powietrza.
Zaokrąglony stał się też kształt nadwozia, a także szyb, błotników i zderzaków. Wnętrze zyskało bardziej luksusowy wystrój, z opcjonalnym wykończeniem kokpitu imitacją drewna. W 1999 roku samochód otrzymał tytuł North American Truck of the Year.
Lifting.
W 2001 roku Jeep Grand Cherokee II przeszedł modernizację nadwozia, która objęła głównie aspekty wizualne. Pojawiły się jaśniejsze wkłady reflektorów, malowanie atrapy chłodnicy w kolorze nadwozia, a także przestylizowane zderzaki i drobne modyfikacje w kabinie pasażerskiej.
Trzecia generacja.
Jeep Grand Cherokee III został zaprezentowany po raz pierwszy w 2004 roku.
Podczas targów motoryzacyjnych w Nowym Jorku w kwietniu 2004 roku Jeep przedstawił zupełnie nową, trzecią odsłonę Grand Cherokee zbudowaną na zmodernizowanej platformie poprzednika. Samochód otrzymał kod fabryczny "WK", zyskując masywniejsze i obszerniejsze nadwozie.
Pojawiło się w nim więcej wyrazistych akcentów, a także przetłoczeń i kantów. Charakterystycznym elementem stylistycznym stały się reflektory łączące kanciaste dolne krawędzie z zaokrąglonymi górnymi krawędziami, a także duża chromowana atrapa chłodnicy.
Kokpit zyskał w stosunku do poprzednika masywniejsze kształty, z rozbudowaną konsolą centralną i rozbudowanym panelem przyrządów. Opcjonalnie samochód mógł być wyposażony w system multimedialny, a także wykończenie z imitacji drewna, aluminium lub skóry.
SRT-8.
W 2006 roku Jeep przedstawił sportową odmianę SRT-8, która zyskała obszerne modyfikacje wizualne. Pojawiły się większe alufelgi, przestylizowane zderzaki, a także zmodyfikowane spojlery i nakładki na progi.
Topowy wariant był napędzany 6,1-litrowym, szesnastozaworowym silnikiem benzynowym typu V8, który rozwijał moc 425 KM i maksymalny moment obrotowy 596 Nm.
Lifting.
W 2007 roku Jeep zaprezentował Grand Cherokee po gruntownej modernizacji, która przyniosła nowy kształt zderzaka i przeprojektowany kokpit. Z przodu pojawiły się inaczej rozstawione halogeny, a także inny kształt atrapy chłodnicy.
Czwarta generacja.
Jeep Grand Cherokee IV został zaprezentowany po raz pierwszy w 2009 roku.
W lutym 2009 roku Jeep przedstawił nową, czwartą generację Grand Cherokee. Samochód otrzymał kod fabryczny "WK2" i powstał na zmodernizowanej platformie poprzednika, będąc ostatnim modelem Jeepa opracowanym jeszcze za czasów partnerstwa z Mercedesem.
Samochód zyskał bardziej zaokrąglony kształt nadwozia, z wyżej poprowadzoną linią szyb i masywniejszym przodem. Pojawiła się tam atrapa chłodnicy, bardziej prostokątne reflektory, a także chromowana listwa znajdująca się między tylnymi lampami.
We wrześniu 2020 roku samochód został wycofany ze sprzedaży na rynku polskim, pozostawiając ofertę Jeepa bez dużego SUV-a na co najmniej rok, dopóki do sprzedaży nie trafi kolejna generacja.
Restylizacje.
W 2013 roku podczas targów motoryzacyjnych w Detroit zaprezentowano wersję po obszernej restylizacji. Auto otrzymało zmodyfikowany pas przedni ze światłami do jazdy dziennej wykonanymi w technologii LED, zmieniony przedni zderzak i nowy wzór atrapy chłodnicy. Zmienił się też kształt tylnych lamp, z kolei we wnętrzu auta zmieniono kierownicę, drążek zmiany biegów, panel klimatyzacji, centralny wyświetlacz z systemem multimedialnym i nawigacją oraz zastosowano cyfrową tablicę zegarów.
Kwietniem 2016 roku zadebiutował lekko zmodernizowany model na rok 2016. Do silników V6 wprowadzono technologię Star&amp;Stop, obniżono emisję CO2 i spalanie silników, wprowadzono również m.in. nową dźwignię zmiany biegów, nowe kolory lakierów, wprowadzono również nowy zestaw wskaźników.
Na początku 2017 roku samochód przeszedł drugą, mniej rozległą niż poprzednio modernizację. Delikatnie przemodelowano atrapę chłodnicy czy też zderzak przedni, a także ponownie zmieniono kształt reflektorów. Nowością są m.in. LED-owe światła przeciwmgielnej i kilka nowych asystentów bezpieczeństwa w droższych wersjach.
Grand Cherokee Trailhawk.
W 2017 zaprezentowana została bardziej uterenowiona odmiana Trailhawk. Odmiana bazująca na wersji Limited otrzymała m.in. opony o bardziej terenowym profilu, zderzaki o dużej nielakierowanej powierzchni, pneumatyczne zawieszenie Quadra Lift o dodatkowo zwiększonym prześwicie, mechanizm różnicowy o regulowanym poślizgu, matową kalkomanię na masce, która ma zapobiegać olśnieniu kierowcy przez słońce. Dzięki zmianom zwiększyły się także parametry terenowe w postaci kątów: natarcia, zejścia i rampowego.
Grand Cheokee Trackhawk.
Również w 2017 roku zadebiutowała najmocniejsza odmiana modelu Grand Cherokee – Trackhawk. Wyposażony został on w silnik Hellcat o pojemności 6,2 l i mocy 707 KM. Silnik został doładowany kompresorem i posiada maksymalny moment obrotowy na poziomie 875 Nm. Do setki przyśpiesza w 3,7s a maksymalną prędkość określono na 290 km/h. Skrzynią pozostał 8-biegowy automat, który jednak otrzymał dodatkowy tryb. Odpowiednie hamowanie ma zapewnić natomiast układ od Brembo z sześciotłoczkowymi zaciskami z przodu i czterotłoczkowymi z tyłu. W USA sprzedaż pojazdu rozpoczęła się w IV kwartale tego samego roku. W Polsce pierwszy egzemplarz sprzedano 23 maja 2018 roku. Na rynek Polski ma trafić 51 egzemplarzy auta.
Trackhawk Geiger Cars.
W 2019 roku firma Geiger Cars przedstawiła stuningowanego Jeepa Grand Cherokee Trackhawk. Pojazd otrzymał 22 calowe felgi aluminiowe, zawieszenie obniżone o 25 mm, oraz barwy Gulf. Mechanicznie zmieniono sprężarkę oraz wprowadzono zmiany w silniku i układzie wydechowym co pozwoliło osiągnąć mu moc 920 KM i 1003 Nm. Prędkość maksymalna pojazdu to 312 km/h.
Nagrody i wyróżnienia.
W 2013 roku duży Jeep w plebiscycie zorganizowanym przez magazyny motoryzacyjne „Motor” i „Auto Moto” zdobył tytuł „AUTO LIDER” w kategorii „Duży SUV” i „Auto Terenowe”.
W 2014 i 2015 roku Grand Cherokee zwyciężył w kategorii Duży SUV w plebiscycie flotowym „Fleet Derby”.
W 2016 roku duży Jeep znalazł się wśród 10 najlepszych samochodów na rynku w Wielkiej Brytanii, według ankiety robionej wśród właścicieli samochodów.
W 2017 roku Grand Cherokee znalazł się na trzecim miejscu w rankingu niezawodności dużych SUV-ów według Warranty Direct.
Wersje wyposażenia.
Standardowe wyposażenie podstawowej wersji Laredo pojazdu obejmuje m.in. 7 poduszek powietrznych, dostęp bez-kluczykowy, czujniki parkowania, reflektory bi ksenonowe, elektrycznie regulowane fotele przednie, elektrycznie regulowane i podgrzewane lusterka, klimatyzację automatyczną, radio sterowane z kierownicy z ekranem dotykowym 7 cali i 6 głośnikami, aluminiowe felgi 18 cali i podgrzewane fotele przednie.
Bogatsza wersja Limited dodatkowo wyposażona jest m.in. w kamera cofania, automatyczne światła drogowe, podgrzewane tylne siedzenia, skórzaną tapicerkę, nawigacja satelitarna z ekranem dotykowym 8,4 cala, system nagłośnienia Alpine Premium z 9 głośnikami (506w) i automatycznie podnoszoną klapę bagażnika.
Wersja Trailhawk dodatkowo wyposażona została także m.in. w przyciemniane szyby, pneumatyczne zawieszenie, płyty ochronne podwozia, perforowaną skórzaną tapicerkę i wentylowane siedzenia.
Wersja Overland dodatkowo wyposażona została także m.in. w układ hamulcowy o charakterystyce sportowej, asystenta zmiany pasa ruchu, monitorowanie martwego pola, deska rozdzielcza obszyta skórą, adaptacyjny tempomat, system automatycznego parkowania poprzecznego i równoległego, aluminiowe felgi 20 cali i dwuczęściowy panoramiczny dach.
Wersja Summit dodatkowo wyposażona została także m.in. w elementy wykończenia wnętrza z prawdziwego metalu, adaptacyjne reflektory bi-ksenonowe, system nagłośnienia Harman Kardon z 19 głośnikami (825w) i aktywne wyciszenie.
Wersja SRT-8 została dodatkowo wyposażona m.in. w: sportowy, wyczynowy układ hamulcowy Brembo i aktywne zawieszenie pneumatyczne. Z kolei topowa wersja Trackhawk została dodatkowo wyposażona m.in. w system odzyskiwania energii podczas hamowania i kute polerowane felgi aluminiowe 20 cali.
Grand Cherokee w reklamie.
Mimo iż na krajowym rynku Grand Cherokee jest samochodem raczej niszowym, doczekał się wielu reklam mu poświęconych:
Pierwsza z polskich reklam telewizyjnych samochodu o długości 30 sekund była emitowana w połowie 2011 roku. Hasło reklamowe obecne w reklamie to: „Zbudowany by działać, stworzony by trwać”. Niemal równocześnie, emitowana w telewizji była reklama promująca całą ówczesną gamę Jeep-a (w tym Grand Cherokee), stworzona z okazji 70-lecia marki.
Rok później emitowana była reklama promująca zarówno Grand Cherokee, jak i Compassa, oraz Wranglera. Stosowane w reklamie hasło reklamowe to: „Życie. Bierz je!”.
W drugiej połowie 2013 roku ukazała się kolejna reklama, tym razem promująca model po face liftingu. Hasło reklamowe to: „Nowy Jeep Grand Cherokee. Doskonalenie zaprowadziło nas aż tutaj.”
W 2014 roku emitowano reklamę promującą nie tylko Grand Cherokee, ale też Wranglera i Cherokee. Spot wykorzystywał utwór Michaela Jacksona pt. „Love never felt so good”. Hasłem reklamowym było „Jeep – to jest twój czas”.
W 2015 roku ukazała się kolejna reklama sztandarowego Jeepa, tym razem jednak solowa. Nowa reklama de facto wykorzystywała muzykę wykorzystaną w reklamie sprzed 2 lat, ale hasła reklamowe i większość klipu była inna. Hasłem przewodnim było: „Jeep Grand Cherokee. Nowy wymiar przygody”.
Także w 2015 roku emitowana była następna reklama, promująca Grand Cherokee i mniejszy model Cherokee. Przy okazji promowała także dni otwarte w salonach marki. Tym razem hasło reklamowe odnosiło się do obu modeli jednocześnie: „Dwóch bohaterów, jedna dusza.”.
W 2016 roku ukazał się kolejny spot reklamowy promujący Grand Cherokee. Hasło reklamowego jakiego tym razem użyto to: „Twoja historia czeka na Ciebie”. Oczywiście importer nie zapomniał też o przedstawieniu oferty promocyjnego leasingu.
Na kolejną reklamę z udziałem sztandarowego Jeepa musieliśmy trochę poczekać, ponieważ producent skupił się na promowaniu mniejszych, bardziej wpływowych modeli. Jest to reklama promująca zarówno całą gamę, jak i wyprzedaż rocznika 2018. Hasło reklamowe odnoszące się do wszystkich modeli to: „Born to be wild”.
Ostatnia reklama z udziałem Jeepa Grand Cherokee emitowana w Polskiej telewizji pojawiła się niespełna kilka miesięcy później. Reklamowała ona zarówno Grand Cherokee, jak i inne modele Jeepa, z okazji drzwi otwartych występujących u Jeepa pod nazwą „Noc cudów”. Wykorzystane hasło reklamowe to tym razem: „Jeep. Legendy nie rodzą się, lecz są tworzone”.
Piąta generacja.
Jeep Grand Cherokee V został zaprezentowany po raz pierwszy w 2021 roku.
W lutym 2020 roku Jeep oficjalnie zapowiedział, że w drugiej połowie 2020 roku zaprezentowana zostanie pierwsza od 11 lat, zupełnie nowa piąta generacja Grand Cherokee oznaczona kodem fabrycznym "WL". Z powodu pandemii COVID-19 i związanego z nią wstrzymania produkcji w fabrykach na terenie Stanów Zjednoczonych, zarówno oficjalna prezentacja, jak początek sprzedaży nowego Grand Cherokee zostały ostatecznie przełożone z ostatniego kwartału 2020 roku na początek 2021 roku.
Samochód opracowany został na platformie Alfy Romeo Stelvio, charakteryzując się znacznie większym nadwoziem o długości przekraczającej 5,2 metra i bardziej kanciastą sylwetką z pojemniejszym bagażnikiem mogącym po raz pierwszy pomieścić 3 rząd siedzeń. Parametry te stały się jednak jedynie wyróżnikiem dłuższego, ponad 5,2-metrowego siedmiomiejscowego wariantu o nazwie Jeep Grand Cherokee L, który zadebiutował w pierwszej kolejności.
Już w momencie debiutu producent potwierdził plany przedstawienia także bezpośredniego następcy w postaci krótszego, 5-miejscowego modelu, który ostatecznie zadebiutował ponad pół roku później, w lipcu 2021 roku wyróżniając się wyraźnie krótszym tylnym zwisem i dwoma rzędami siedzeń w standardzie.
Pod kątem stylistycznym, Grand Cherokee piątej generacji został upodobniony do większej linii modelowej Wagoneer/Grand Wagoneer. Masywny, pionowy przód zdobi duża atrapa chłodnicy oraz wąskie reflektory, przez całą sylwetkę nadwozia biegnie chromowana listwa, z kolei tylną część nadwozia zwieńczyły podłużne lampy.
Deska rozdzielcza zyskała masywniejszy kształt, z większą liczbą ozdobników. Konsolę centralną zdominował 10,3-calowy ekran dotykowy do sterowania systemem multimedialny, a deskę rozdzielczą ubogaciło nowe koło kierownicy.
Gama jednostek napędowych w początkowym etapie produkcji została utworzona przez podstawowy, 3,6-litrowy silnik benzynowy V6, a także mocniejsze 5,7-litrowe V8 z rodziny jednostek napędowych Hemi.
Grand Cherokee 4xe.
Wraz z debiutem podstawowej, krótszej wersji Grand Cherokee V w lipcu 2021 roku, Jeep przedstawił także pierwszy w historii tej linii modelowej wariant o napędzie hybrydowym typu plug-in o przydomku 4xe. Utworzył go silnik spalinowy oraz elektryczny wraz z baterią umożliwiającą doładowywanie z gniazdka i poruszanie się w trybie elektrycznym. Producent nie ujawnił jeszcze dokładnych parametrów tej odmiany.

</doc>
<doc id="2196008" url="https://pl.wikipedia.org/wiki?curid=2196008" title="125 Dywizja Piechoty">
125 Dywizja Piechoty



</doc>
<doc id="2196009" url="https://pl.wikipedia.org/wiki?curid=2196009" title="123 Dywizja Piechoty">
123 Dywizja Piechoty

Dywizje piechoty noszące numer 123:

</doc>
<doc id="2196010" url="https://pl.wikipedia.org/wiki?curid=2196010" title="102 Dywizja Piechoty">
102 Dywizja Piechoty

Dywizje piechoty noszące numer 102:

</doc>
<doc id="2196011" url="https://pl.wikipedia.org/wiki?curid=2196011" title="110 Dywizja Piechoty">
110 Dywizja Piechoty

Dywizje piechoty noszące numer 110:

</doc>
<doc id="2196012" url="https://pl.wikipedia.org/wiki?curid=2196012" title="111 Dywizja Piechoty">
111 Dywizja Piechoty

Dywizje piechoty noszące numer 111:

</doc>
<doc id="2196014" url="https://pl.wikipedia.org/wiki?curid=2196014" title="112 Dywizja Piechoty">
112 Dywizja Piechoty



</doc>
<doc id="2196015" url="https://pl.wikipedia.org/wiki?curid=2196015" title="113 Dywizja Piechoty">
113 Dywizja Piechoty



</doc>
<doc id="2196016" url="https://pl.wikipedia.org/wiki?curid=2196016" title="121 Dywizja Piechoty">
121 Dywizja Piechoty



</doc>
<doc id="2196017" url="https://pl.wikipedia.org/wiki?curid=2196017" title="122 Dywizja Piechoty">
122 Dywizja Piechoty

Dywizje piechoty noszące numer 122:

</doc>
<doc id="2196018" url="https://pl.wikipedia.org/wiki?curid=2196018" title="126 Dywizja Piechoty">
126 Dywizja Piechoty



</doc>
<doc id="2196019" url="https://pl.wikipedia.org/wiki?curid=2196019" title="129 Dywizja Piechoty">
129 Dywizja Piechoty



</doc>
<doc id="2196020" url="https://pl.wikipedia.org/wiki?curid=2196020" title="131 Dywizja Piechoty">
131 Dywizja Piechoty



</doc>
<doc id="2196021" url="https://pl.wikipedia.org/wiki?curid=2196021" title="132 Dywizja Piechoty">
132 Dywizja Piechoty



</doc>
<doc id="2196022" url="https://pl.wikipedia.org/wiki?curid=2196022" title="134 Dywizja Piechoty">
134 Dywizja Piechoty



</doc>
<doc id="2196023" url="https://pl.wikipedia.org/wiki?curid=2196023" title="137 Dywizja Piechoty">
137 Dywizja Piechoty



</doc>
<doc id="2196024" url="https://pl.wikipedia.org/wiki?curid=2196024" title="Toni Jimenez">
Toni Jimenez



</doc>
<doc id="2196025" url="https://pl.wikipedia.org/wiki?curid=2196025" title="154 Dywizja Piechoty">
154 Dywizja Piechoty



</doc>
<doc id="2196026" url="https://pl.wikipedia.org/wiki?curid=2196026" title="Oliver Pla">
Oliver Pla



</doc>
<doc id="2196028" url="https://pl.wikipedia.org/wiki?curid=2196028" title="155 Dywizja Piechoty">
155 Dywizja Piechoty



</doc>
<doc id="2196029" url="https://pl.wikipedia.org/wiki?curid=2196029" title="This Is War (singel)">
This Is War (singel)



</doc>
<doc id="2196030" url="https://pl.wikipedia.org/wiki?curid=2196030" title="156 Dywizja Piechoty">
156 Dywizja Piechoty



</doc>
<doc id="2196032" url="https://pl.wikipedia.org/wiki?curid=2196032" title="158 Dywizja Piechoty">
158 Dywizja Piechoty



</doc>
<doc id="2196033" url="https://pl.wikipedia.org/wiki?curid=2196033" title="SKS Starachowice">
SKS Starachowice



</doc>
<doc id="2196034" url="https://pl.wikipedia.org/wiki?curid=2196034" title="Biegi narciarskie na Zimowej Uniwersjadzie 2011">
Biegi narciarskie na Zimowej Uniwersjadzie 2011

Biegi narciarskie na Zimowej Uniwersjadzie 2011 odbyły się w dniach 28 stycznia – 5 lutego 2011. Zawodnicy rywalizowali w jedenastu konkurencjach – pięciu męskich, pięciu żeńskich i w jednej sprinterskiej sztafecie mieszanej. Zwycięzcami klasyfikacji medalowej zostali reprezentanci Rosji.

</doc>
<doc id="2196035" url="https://pl.wikipedia.org/wiki?curid=2196035" title="159 Dywizja Piechoty">
159 Dywizja Piechoty



</doc>
<doc id="2196036" url="https://pl.wikipedia.org/wiki?curid=2196036" title="Stal Starachowice">
Stal Starachowice



</doc>
<doc id="2196038" url="https://pl.wikipedia.org/wiki?curid=2196038" title="162 Dywizja Piechoty">
162 Dywizja Piechoty



</doc>
<doc id="2196040" url="https://pl.wikipedia.org/wiki?curid=2196040" title="163 Dywizja Piechoty">
163 Dywizja Piechoty



</doc>
<doc id="2196041" url="https://pl.wikipedia.org/wiki?curid=2196041" title="Chitrino (gmina)">
Chitrino (gmina)

Chitrino (bułg. Община Хитрино) − gmina w północno-wschodniej Bułgarii.
Miejscowości.
Miejscowości wchodzące w skład gminy Chitrino:

</doc>
<doc id="2196043" url="https://pl.wikipedia.org/wiki?curid=2196043" title="164 Dywizja Piechoty">
164 Dywizja Piechoty



</doc>
<doc id="2196044" url="https://pl.wikipedia.org/wiki?curid=2196044" title="166 Dywizja Piechoty">
166 Dywizja Piechoty



</doc>
<doc id="2196045" url="https://pl.wikipedia.org/wiki?curid=2196045" title="168 Dywizja Piechoty">
168 Dywizja Piechoty



</doc>
<doc id="2196046" url="https://pl.wikipedia.org/wiki?curid=2196046" title="Future Trance Vol. 39">
Future Trance Vol. 39

Future Trance Vol. 39 – album wydany w 2007 roku zawierający utwory różnych wykonawców.
Lista utworów.
CD 1.
Źródło: "Discogs"
CD 2.
Źródło: "Discogs"

</doc>
<doc id="2196047" url="https://pl.wikipedia.org/wiki?curid=2196047" title="Spoidło poprzeczne">
Spoidło poprzeczne



</doc>
<doc id="2196049" url="https://pl.wikipedia.org/wiki?curid=2196049" title="169 Dywizja Piechoty">
169 Dywizja Piechoty



</doc>
<doc id="2196050" url="https://pl.wikipedia.org/wiki?curid=2196050" title="170 Dywizja Piechoty">
170 Dywizja Piechoty



</doc>
<doc id="2196051" url="https://pl.wikipedia.org/wiki?curid=2196051" title="180 Dywizja Piechoty">
180 Dywizja Piechoty



</doc>
<doc id="2196052" url="https://pl.wikipedia.org/wiki?curid=2196052" title="181 Dywizja Piechoty">
181 Dywizja Piechoty

Dywizje piechoty noszące numer 181:
Armii Czerwonej:

</doc>
<doc id="2196054" url="https://pl.wikipedia.org/wiki?curid=2196054" title="182 Dywizja Piechoty">
182 Dywizja Piechoty



</doc>
<doc id="2196055" url="https://pl.wikipedia.org/wiki?curid=2196055" title="183 Dywizja Piechoty">
183 Dywizja Piechoty



</doc>
<doc id="2196056" url="https://pl.wikipedia.org/wiki?curid=2196056" title="189 Dywizja Piechoty">
189 Dywizja Piechoty



</doc>
<doc id="2196057" url="https://pl.wikipedia.org/wiki?curid=2196057" title="190 Dywizja Piechoty">
190 Dywizja Piechoty



</doc>
<doc id="2196059" url="https://pl.wikipedia.org/wiki?curid=2196059" title="HamKam Hamar">
HamKam Hamar



</doc>
<doc id="2196060" url="https://pl.wikipedia.org/wiki?curid=2196060" title="196 Dywizja Piechoty">
196 Dywizja Piechoty



</doc>
<doc id="2196061" url="https://pl.wikipedia.org/wiki?curid=2196061" title="Leonid Andriejew (lekkoatleta)">
Leonid Andriejew (lekkoatleta)



</doc>
<doc id="2196063" url="https://pl.wikipedia.org/wiki?curid=2196063" title="197 Dywizja Piechoty">
197 Dywizja Piechoty



</doc>
<doc id="2196064" url="https://pl.wikipedia.org/wiki?curid=2196064" title="Daniel Örlund">
Daniel Örlund

Daniel Kjell Valter Erik Örlund (ur. 23 czerwca 1980 w Sztokholmie) – szwedzki piłkarz występujący na pozycji bramkarza. Zawodnik IF Brommapojkarna.
Kariera klubowa.
Örlund treningi rozpoczął w wieku 6 lat w klubie Enskede. W 1996 roku przeszedł do juniorów ekipy Spårvägen, a w 1999 roku został włączony do jej pierwszej drużyny grającej w Division 1 Norra. W tym samym roku spadł z klubem do Division 2 Östra Svealand. W 2002 roku trafił do zespołu AIK Fotboll z Allsvenskan. W sezonie 2004 przebywał na wypożyczeniu w Café Opera United. W tym samym sezonie rozegrał 1 spotkanie dla ekipy AIK Fotboll, z którą spadł do Superettan. W 2005 roku Örlund awansował z klubem do Allsvenskan. W 2006 roku wywalczył z nim wicemistrzostwo Szwecji. W sezonie 2008 grał na wypożyczeniu w norweskim Fredrikstadzie. W Tippeligaen zadebiutował 24 sierpnia 2008 roku w zremisowanym 0:0 pojedynku z Hamarkameratene. Po zakończeniu sezonu 2008 wrócił do Solny. W 2009 roku zdobył z nią Puchar Szwecji.
W 2010 roku Örlund podpisał kontrakt z norweskim Rosenborgiem Trondheim z Tippeligaen. Pierwszy ligowy mecz w jego barwach zaliczył 14 marca 2010 roku przeciwko Molde (2:1). W 2010 roku zdobył z klubem mistrzostwo Norwegii. W 2015 roku grał w HJK Helsinki, a w 2016 został zawodnikiem IF Brommapojkarna.
Kariera reprezentacyjna.
W reprezentacji Szwecji Örlund zadebiutował 20 stycznia 2010 roku w wygranym 1:0 towarzyskim meczu z Omanem.

</doc>
<doc id="2196065" url="https://pl.wikipedia.org/wiki?curid=2196065" title="Microsoft Springboard">
Microsoft Springboard

Microsoft Springboard jest serwisem internetowym Microsoftu, a właściwie częścią portalu Microsoft TechNet.
W serwisie prezentowane są kluczowe technologie klienckie:
Informacje o wyżej wymienionych technologiach podzielone są na 3 grupy - "poznawanie", "wdrażanie" i "utrzymywanie" danych produktów. W odróżnieniu od pozostałej części portalu TechNet informacje i wskazówki dotyczące oprogramowania są dużo bardziej skondensowane i skupiają się na najważniejszych kwestiach.
Dostęp do zasobów witryny jest bezpłatny.

</doc>
<doc id="2196066" url="https://pl.wikipedia.org/wiki?curid=2196066" title="Szkoła Wyższa Polskich Drużyn Strzeleckich">
Szkoła Wyższa Polskich Drużyn Strzeleckich

Szkoła Wyższa Polskich Drużyn Strzeleckich – szkoła o profilu wojskowym, powstała w 1911 roku, kształcąca kandydatów na oficerów Polskich Drużyn Strzeleckich.
Program nauczania szkolenia trwającego osiem miesięcy dostosowany był do potrzeb armii regularnej. Składał się z dwóch części: teoretycznej i praktycznej. W części teoretycznej wykładano: taktykę, służbę inżynieryjną, terenoznawstwo, organizację armii obcych, teorię strzelań, geografię wojenną i administrację wojskową, wykładano też strategię oraz taktykę wojny partyzanckiej. Część praktyczna obejmowała musztrę, ćwiczenia taktyczne, regulamin służby polowej, technikę budowy umocnień stałych i polowych. 
Ukończyło Szkołę ponad 50 podchorążych. Wykładowcami w Szkole oraz jej absolwentami byli znani później oficerowie, z których tacy jak: Stefan Dąb-Biernacki, Mieczysław Norwid-Neugebauer, Marian Januszajtis-Żegota, Stanisław Burhardt-Bukacki, Aleksander Narbutt-Łuczyński, Włodzimierz Maxymowicz-Raczyński, Józef Olszyna-Wilczyński, Wacław Scaevola-Wieczorkiewicz w niepodległej Polsce odegrali dużą rolę w Wojsku Polskim. 

</doc>
<doc id="2196067" url="https://pl.wikipedia.org/wiki?curid=2196067" title="Rybczyński">
Rybczyński



</doc>
<doc id="2196071" url="https://pl.wikipedia.org/wiki?curid=2196071" title="198 Dywizja Piechoty">
198 Dywizja Piechoty



</doc>
<doc id="2196072" url="https://pl.wikipedia.org/wiki?curid=2196072" title="199 Dywizja Piechoty">
199 Dywizja Piechoty



</doc>
<doc id="2196073" url="https://pl.wikipedia.org/wiki?curid=2196073" title="Marmon-Herrington Armoured Car">
Marmon-Herrington Armoured Car

Marmon-Herrington Armoured Car (South African Reconnaissance Vehicle) – samochód pancerny konstrukcji południowoafrykańskiej z okresu II wojny światowej. Pojazdy wykorzystywane były przez armię brytyjską oraz inne formacje alianckie głównie podczas kampanii afrykańskiej, a na mniejszą skalę także podczas walk na Dalekim Wschodzie.
W 1938 roku rząd południowoafrykański zlecił rozpoczęcie prac mających na celu skonstruowanie własnego samochodu pancernego. Projekt rozwijał się powoli do czasu wybuchu II wojny światowej w 1939 roku. Pierwsze egzemplarze pojazdu gotowe były w 1940 roku. Jako że przemysł w kraju nie był zdolny do masowej produkcji tego typu pojazdów, większość komponentów do jego produkcji była sprowadzana. Podwozia produkowane były w zakładach Ford w Kanadzie, układ przeniesienia napędu w zakładach Marmon-Herrington w Stanach Zjednoczonych, podczas gdy uzbrojenie sprowadzano z Wielkiej Brytanii. W Związku Południowej Afryki produkowano jedynie płyty stalowe na opancerzenie oraz montowano pojazdy.
Pierwsze samochody, oznaczane jako South African Reconnaissance Vehicle Mk I, posiadały napęd tylko na jedną oś, a ich uzbrojenie stanowiły dwa karabiny maszynowe Vickers. Pojazdy te wzięły udział w walkach we wschodniej Afryce, po czym większość wróciła do Związku Południowej Afryki, gdzie wykorzystywano je do celów szkoleniowych. Kolejna wersja, Mk II posiadała już napęd na cztery koła i uzbrojona była dodatkowo w karabin przeciwpancerny Boys. Pojazdy te trafiły na front północnoafrykański, gdzie były najliczniej używanymi alianckimi pojazdami rozpoznawczymi w początkowej fazie wojny. W najliczniej produkowanej wersji Mk III pojazdy różniły się głównie krótszym rozstawem osi. Ostatnia z produkowanych seryjnie wersji, Mk IV została całkowicie przeprojektowana. Posiadała ona nadwozie samonośne, silnik umieszczono w tylnej części pojazdu, a podstawowym uzbrojeniem samochodu była armata 2-funtowa. Zaprojektowane zostały także kolejne wersje pojazdu, które nigdy jednak nie wyszły poza stadium prototypu, m.in. 8-kołowa wersja Mk VI.

</doc>
<doc id="2196075" url="https://pl.wikipedia.org/wiki?curid=2196075" title="South African Reconnaissance Vehicle">
South African Reconnaissance Vehicle



</doc>
<doc id="2196077" url="https://pl.wikipedia.org/wiki?curid=2196077" title="Ołeksij Kłymenko">
Ołeksij Kłymenko

Ołeksij Hryhorowycz Kłymenko (ukr. Олексій Григорович Клименко, ros. Алексей Григорьевич Клименко, "Aleksiej Grigorjewicz Klimienko"; ur. 1912 w Kijowie, zm. 24 lutego 1943 w Kijowie) – ukraiński piłkarz, grający na pozycji obrońcy, a wcześniej pomocnika.
Kariera piłkarska.
Kariera klubowa.
Od 1936 bronił barw Dynama Kijów. Po zajęciu Kijowa przez niemieckich okupantów został jeńcem wojennym. Po wyjściu z niewoli razem z innymi piłkarzami z Kijowa w zakładzie piekarskim zorganizowali drużynę Start Kijów. W 1942 piłkarze rozegrali dziewięć meczów towarzyskich. Uczestniczył w znanym „meczu śmierci”, po którym trafił do obozu koncentracyjnego. 24 lutego 1943 rozstrzelany przez niemieckich nazistów w Babim Jarze.

</doc>
<doc id="2196078" url="https://pl.wikipedia.org/wiki?curid=2196078" title="Rozdroże pod Kopą">
Rozdroże pod Kopą

Rozdroże pod Kopą (niem. "Tänkenkamm") – węzeł dróg leśnych i szlaków turystycznych, położony na wysokości 998 m n.p.m. w południowo-zachodniej Polsce, w Górach Izerskich w Sudetach Zachodnich.
Położenie.
Rozdroże położona jest w środkowo-zachodniej części Gór Izerskich, w zachodniej części Wysokiego Grzbietu, między wzniesieniem Sine Skałki po południowo-wschodniej stronie a Mokrą Przełęczą po północno-zachodniej stronie, około 6,25 km na południowy wschód od Świeradowa-Zdroju.
Fizjografia.
Rozdroże pod Kopą to niewielka powierzchniowo górska wierzchowina położona na zachodnim zboczu Sinych Skałek zwanym "Młaki", na której znajduje się mało znaczące skrzyżowanie dróg leśnych. Najbliższe otoczenie rozdroża zajmuje niewielka śródleśna polana, dalsze otoczenie porasta las świerkowy. Na północ w niewielkiej odległości od skrzyżowania położone jest źródło bezimiennego górskiego potoku, dopływu "Wodopoju".
Turystyka.
Przez rozdroże prowadzą szlaki turystyczne.

</doc>
<doc id="2196079" url="https://pl.wikipedia.org/wiki?curid=2196079" title="Stanisław Biegański (pijar)">
Stanisław Biegański (pijar)

Paweł Stanisław Biegański (ur. 25 stycznia 1860 w Krakowie, zm. 3 kwietnia 1913 tamże) – polski duchowny katolicki, pijar, historyk zakonu, działacz filatelistyczny.
Życiorys.
Studia teologiczne odbył na Uniwersytecie Jagiellońskim. Do zakonu pijarów wstąpił w 1881, na kapłana został wyświęcony w 1886. Przez wiele lat związany był z krakowskim kolegium pijarów: w latach 1887–1889 kierował konwiktem (rektorem kolegium był w tym czasie Adam Słotwiński), potem był nauczycielem kolegium, wreszcie objął kierownictwo szkoły przygotowawczej do gimnazjum.
Jako historyk zajmował się szkołami pijarskimi i dorobkiem Stanisława Konarskiego. Wydał też kilka żywotów świętych i modlitewników, zajmował się przekładami z włoskiego i niemieckiego. Z prac o Konarskim wymienić można: "Poczet prac ks. Stanisława Konarskiego S.P." (1896), "Konarsciana. Zbiór dokumentów odnoszących się do życia i działalności ks. Stan. Konarskiego S.P." (zeszyt 1, Mikołów 1897), "Poczet autorów, którzy o St. Konarskim pisali"". Na uczczenie dwusetnej rocznicy urodzin Ks. Stanisława Konarskiego S.P." (Kraków 1900), przekład "Wybrane poezje A. M. Duriniego arcybiskupa ancyrańskiego nuncjusza w Polsce o Stanisławie Konarskim" (Kraków 1885). Dziejom szkół pijarskich Biegański poświęcił prace: "Wiadomość o Polakach, którzy kształcili się w Kolegium Nazareńskim Pijarów w Rzymie" ("Kwartalnik Historyczny", 1897) oraz "Szkoły pijarskie w Polsce" ("Muzeum", 1897, także jako osobna odbitka "na pamiątkę 300 letniej rocznicy istnienia Zgromadzenia ks. Pijarów", Lwów 1898). W tej ostatniej rozprawie omówił założenie zakonu przez Józefa Kalasancjusza i sprowadzenie pijarów do Polski, przedstawił wykaz wszystkich kolegiów pijarskich w Polsce wraz z datami utworzenia i zamknięcia, a także omówił stan szkolnictwa zakonnego przed i po reformie Konarskiego. Przy okazji beatyfikacji pijara Pompiliusza Pirottiego ogłosił jego biografię (Kraków 1890), podobnie po kanonizacji Piotra Fouriera z zakonu kanoników regularnych laterańskich spolszczył (w oryginale włoski) i wydał żywot nowego świętego (Kraków 1897). Napisał też hagiografie Franciszka z Asyżu (Bogucice 1893) i Jana Bożego (Mikołów 1893) oraz rys historyczny parafii w Bogucicach ("Matka Boska łaskami słynąca w Bogucicach i krótka historia tejże parafii", Mikołów 1893). Przygotował do wydania zbiór modlitw maryjnych "Weź w Twą opiekę" (Kraków 1888) oraz obszerny modlitewnik z pieśniami "Anioł Stróż prawowiernego katolika" (Mikołów 1900). Prawdopodobnie był też autorem kilku innych modlitewników oraz pracy "Katolicki rok kościelny, czyli objaśnienie świąt, obrządków i ceremonii kościelnych" (Mikołów 1897).
Ks. Biegański był również zasłużonym działaczem młodego polskiego ruchu filatelistycznego. Działał w Związku Polskich Zbieraczy Znaczków Pocztowych (był pierwszym prezesem), potem był członkiem i działaczem, a od 1902 prezesem Kółka Filatelistów Polskich w Krakowie. W krakowskim klasztorze pijarów organizował spotkania filatelistów. Wystawiał swoje zbiory. Z tematyki pocztowej ogłosił m.in. "Poczta w dawnej Polsce" (1894), "Kartka do dziejów poczty w Krakowie" (1899). Pisał na łamach miesięcznika "Polski Filatelista". Zasłużył się w staraniach o zjednoczenie i rozwój polskiej filatelistyki.
Pochowany został na Cmentarzu Rakowickim, jego grób odnaleźli i odnowili na początku lat 60. XX wieku członkowie Pijarskiego Koła Naukowego, kierowanego przez ojca Innocentego Bubę.

</doc>
<doc id="2196081" url="https://pl.wikipedia.org/wiki?curid=2196081" title="Geografia Jamajki">
Geografia Jamajki

Geografia Jamajki – dziedzina nauki zajmująca się badaniem Jamajki pod względem geograficznym.
Jamajka jest państwem wyspiarskim leżącym na wyspie o tej samej nazwie w archipelagu Wielkich Antyli na Morzu Karaibskim w Ameryce Środkowej. Jamajka leży w odległości 150 km od południowo-wschodnich wybrzeży Kuby i około 175 km do Haiti. Wyspa cechuje się wyżynno-górzystym krajobrazem i tropikalnym klimatem.
Jamajka została odkryta przez Krzysztofa Kolumba w 1494 roku.
Nazwa.
Nazwa wyspy – Jamajka pochodzi od lokalnej nazwy w języku arawackim "Xaymaca", która oznaczała „krainę drewna i wody”. Wyspa została odkryta przez Krzysztofa Kolumba w 1494 roku, który nadał jej nazwę "Santiago" – jednak nazwa ta się nie przyjęła.
Położenie i powierzchnia.
Powierzchnia kraju to 10 991 km² (10 831 km² zajmuje ląd a 160 km² wody). Poza główną wyspą Jamajką, do Jamajki należą niewielkie wyspy: Pedro Cays leżące około 70 km na południe od głównej wyspy i Morant Cays leżące na południowym wschodzie, a także grupa przybrzeżnych wysepek Port Royal Cays.
Jamajka jest trzecią pod względem wielkości wyspą na Karaibach (po Kubie i Haiti) – ma 235 km długości a jej maksymalna szerokość to 82 km. Leży ok. 150 km na południe od Kuby, ok. 160 km na zachód od Haiti i ok. 630 km na północny wschód od karaibskiego wybrzeża Ameryki Południowej.
Linia brzegowa Jamajki wynosi 1022 km. Poprzez wody terytorialne graniczy od północy z Kubą, a od północnego wschodu z Haiti.
Rzeźba i ukształtowanie terenu.
Jamajka jest krajem górzysto-wyżynnym, należącym do jednostki fizycznogeograficznej zwanej śródziemnomorzem amerykańskim. Ponad połowa wyspy leży na wysokości powyżej 300 m n.p.m. Najwyższe pasmo górskie Góry Błękitne leży we wschodniej części kraju, gdzie najwyższy szczyt – Blue Mountain Peak ma 2256 m n.p.m. Cechą charakterystyczną północno-zachodniej części wyspy jest rzeźba krasowa i liczne jaskinie, m.in. Green Grotto Caves. Na południowym zachodzie wznoszą się góry Don Figuerero, Santa Cruz i May Day. Tereny nizinne ograniczają się do obszarów nadbrzeżnych.
Linia brzegowa jest dobrze rozwinięta, z wieloma zatokami, m.in. Bluefields, Portland i Discovery, a także półwyspy jak półwysep Palisadores. Linię brzegową urozmaicają liczne niewielkie zatoki i przylądki. Wybrzeże jest przeważnie niskie, mające w wielu miejscach postać piaszczystych plaż. W wielu miejscach wybrzeże jest namorzynowe. W niektórych miejscach brzeg morski jest wysoki.
Budowa geologiczna.
Wyspa Jamajki, jak i wyspy do niej należące są pochodzenia wulkanicznego i wypiętrzyły się w wyniku działalności wulkanicznej. Jamajka jest zbudowana z pofałdowanych i ponasuwanych w czasie orogenezy alpejskiej utworów kredowych i trzeciorzędowych, które tworzą łańcuchy górskie wyspy. Utwory pochodzące z kredy to skały pochodzenia wulkanicznego, a trzeciorzędowe to niewielkie wystąpienia intruzji oraz osadowe sekwencje paleoceńskie i eoceńskie. Głównymi skałami tych okresów są skały organodetrytyczne, wapienne i margliste oraz piaskowce. Fałdowe struktury mają przebieg mniej więcej równoleżnikowy. 
Najwyższe pasmo Jamajki – Góry Błękitne są w większości zbudowane ze skał kredowych. Jamajka charakteryzuje się występowaniem silnych zjawisk krasowych, co wiąże się z istnieniem znacznego udziału skał wapiennych na tej wyspie – ponad połowę wyspy pokrywają wapienie. Wzdłuż południowego wybrzeża występują wapienne osady pochodzące z czwartorzędu. Na wyspie obecnie nie występuje działalność wulkaniczna, a w podłożu znajdują się pokłady boksytów i gipsu. Wokół południowej części wyspy wykształciły się rafy koralowe.
Klimat.
Jamajka znajduje się w strefie klimatu równikowego i według klasyfikacji klimatów Köppena ma trzy strefy klimatyczne: 
Obszar Jamajki leży w strefie działań gorących prądów morskich i północno-wschodnich pasatów.
Temperatury przez cały rok są prawie takie same, gdzie roczne amplitudy nie przekraczają 5 °C. Występują jednak duże różnice regionalne, co wiąże się z wysokością nad poziom morza. Na nizinach rozkład dobowy i roczny temperatur jest typowy dla klimatu równikowego, gdzie temperatury wynoszą 24-28 °C. Istotny wpływ na przebieg temperatur ma wpływ Morza Karaibskiego i prądów morskich. Inne wartości termiczne występują na terenach wyżynnych i górzystych, gdzie średnie temperatury wynoszą od 18 do 15 °C w wysokich partiach gór. Zdarza się, że w najwyższych partiach Gór Błękitnych średnie dobowe wartości termiczne mogą obniżyć się do 10 °C, a nawet mniejszych.
Opady są ogólnie wysokie, typowe dla obszarów równikowych, lecz zróżnicowane regionalnie. Najniższe opady występują na zawietrznych stokach gór i jest to około 1000 mm rocznie. Najwięcej opadów jest w północno-wschodniej części wyspy, gdzie roczna suma opadów dochodzi do 6000 mm. W pozostałej części wyspy średnia opadowa wynosi 2000 mm rocznie. Największe opady przypadają na okres letni. Jamajka cechuje się wysoką wilgotnością, szczególnie tam, gdzie są wysokie opady. Wyspa co roku jest nawiedzana przez cyklony tropikalne.
Wody.
Sieć rzeczna jest dobrze rozwinięta i zasobna w wodę, co wiąże się z opadami deszczu. Większość rzek bierze początek w środkowej, górzystej części wyspy. Wskutek zjawisk krasowych, wiele rzek wpływa w leje krasowe i znika po ziemią.
Rzeki płyną ze stosunkowo dużą prędkością, a na kilka z nich znajdują się bystrza. Rzeki płynące na południe są dłuższe niż rzeki płynące na północ. Do rzek płynących na południe należą m.in. Plantain Garden, Yallahs River, Hope River, Rio Pedro, Rio Minho, Black River i Milk River; na północ płyną m.in. Rio Grande, Wag Water, White River, Martha Brae, Montego River i Great River. Najdłuższą rzeką jest Rio Minho o długości 100 km.
Występują też gorące źródła wód mineralnych. Na obszarach nadmorskich, zwłaszcza w południowej i zachodniej części wyspy występują bagna. Na Jamajce nie ma większych jezior, poza mokradłami i rozlewiskami.
Gleby.
Jamajka należy do karaibskiej krainy glebowej. Powszechną formacją glebową są zbielicowane gleby laterytowe. Na obszarach krasowych wytworzyły się gleby terra rossa.
Flora i fauna.
Flora.
Świat roślinny związany jest ze strefą klimatyczną i rzeźbą wyspy. Naturalną szatę roślinną tworzyły na wschodzie lasy zrzucające liście na okres suszy oraz miejscami wilgotne lasy równikowe. Najwyższe partie pokrywają lasy karłowate.
Jeszcze w XV w. wyspę w całości pokrywały lasy, które zostały wcięte przez Europejczyków. Lasy równikowe zachowały się w dolinach, choć ich udział jest niewielki. Łączna powierzchnia lasów na Jamajce wynosi około 25%. Głównymi i cennymi gatunkami drewna w lasach równikowych na Jamajce są mahonie, hebany i palisandry.
Na terenach wyżynnych występuje roślinność sawannowa i suchorośla, obie te formacje w wielu miejscach zostały wyparte przez tereny rolnicze. Wybrzeże w wielu miejscach jest porośnięte przez lasy namorzynowe, a w strefie nadbrzeżnej występuje też roślinność bagienna. 
Charakterystycznym drzewem Jamajki jest mahoe, powszechne są także palmy. Europejczycy przywieźli natomiast trzcinę cukrową, bananowce i drzewa cytrusowe.
Na wyspie występuje ponad 3000 gatunków roślin okrytonasiennych, w tym 200 gatunków storczykowatych.
Fauna.
Świat zwierząt Jamajki należy do antylskiej krainy neotropikalnej. Największe skupiska zwierząt występują w lasach tropikalnych. 
Największymi drapieżnikami są krokodyle, których populacja jest niewielka. Do większych ssaków należą dzikie świnie, powszechne są drobne zwierzęta, głównie gryzonie i gady. Charakterystycznym gryzoniem jest rzadko występująca nocohutia jamajska. Najliczniej występującymi ssakami są nietoperze. W 1872 roku introdukowano mangustowate, które żywią się szczurami i wężami.
Na wyspie występuje około 200 gatunków ptaków, w tym 25 endemicznych (np. uszatka jamajska). Charakterystycznym ptakiem jest endemiczny koliber czarnogłowy, który uznawany jest za symbol narodowy – jego wizerunek znajduje się w logo linii lotniczych Air Jamaica. 
Z gadów powszechne są jaszczurki jak np. gekony, liczne są także węże. W słodkich wodach najliczniej występuje ryba z rodziny mugilowatych "Dajaus monticola". Odnotowano tu 14 gatunków świetlikowatych. 
Ochrona przyrody.
Na terenie Jamajki utworzono dotychczas jeden park narodowy – Blue and John Crow Mountains National Park, który w 2015 roku został wpisany na listę światowego dziedzictwa UNESCO. Na terenie parku występuje zagrożony wyginięciem motyl .
Demografia.
Ludność Jamajki jest silnie zróżnicowana pod względem etnicznym – zamieszkują ją ludzie pochodzenia afrykańskiego, hinduskiego, chińskiego, europejskiego i arabskiego. Według danych jamajskiego urzędu statystycznego w 2018 roku Jamajka miała nieco ponad 2,7 miliona mieszkańców. Szacunki na 2020 rok przewidują wzrost liczby ludności do nieco ponad 2,8 miliona. Ponad 56% populacji mieszka w miastach.
Językiem urzędowym jest angielski a powszechnie używanym także jamajski – język kreolski na bazie angielskiego.
Prawie 65% Jamajczyków jest wyznania protestanckiego, ok. 2% katolickiego, ok. 2% to Świadkowie Jehowy, ok. 1% należy do Ruchu Rastafari, ok. 6,5% wyznaje inne religie a ok. 21% to osoby bez przynależności religijnej (stan na 2011 rok).

</doc>
<doc id="2196082" url="https://pl.wikipedia.org/wiki?curid=2196082" title="Ambuków">
Ambuków

Ambuków (ukr. Амбуків) – wieś na Ukrainie w rejonie włodzimierskim, obwodu wołyńskiego.
Znajduje tu się stacja kolejowa Łudzin, położona na linii Włodzimierz – Łudzin – Linia Hutnicza Szerokotorowa.
Majątek ziemski Wereszczyńskich Jana, Maurycego, Józefa, Maksymiljana w pow. Włodzimierskim, dusz 57 został objęty przez konfiskaty na Litwie i Rusi po r. 1831.

</doc>
<doc id="2196083" url="https://pl.wikipedia.org/wiki?curid=2196083" title="WebsiteSpark">
WebsiteSpark

Microsoft WebsiteSpark – program rozwojowy Microsoftu przeznaczony dla nowo powstałych, niewielkich przedsiębiorstw zajmujących się tworzeniem serwisów internetowych. Uczestnicy otrzymują na 3 lata dostęp do oprogramowania firmy Microsoft wspomagających projektowanie, tworzenie, rozwój i testowanie aplikacji/stron internetowych.
Oprogramowanie dostępne dla uczestników.
Oprogramowanie można pobrać bezpośrednio z serwisu MSDN. Uczestnicy mogą także dwukrotnie uzyskać indywidualną pomoc techniczną od Microsoftu.

</doc>
<doc id="2196084" url="https://pl.wikipedia.org/wiki?curid=2196084" title="Ketron Audya">
Ketron Audya

Ketron AUDYA - stacja robocza firmy Ketron, wprowadzona na rynek w 2008 roku.
Opis.
Audya posiada kolorowy wyświetlacz TFT; 320x240 pikseli, 76 klawiszy After Touch, 80GB dysk twardy, oraz 197 głosową polifonię. Instrument ten wyposażony został w 360MB próbek Wave. Audya ma 320 brzmień typu "program".
Modele i wersje.
Seria Audya składa się z 4 modeli:

</doc>
<doc id="2196087" url="https://pl.wikipedia.org/wiki?curid=2196087" title="Kaolinowo (gmina)">
Kaolinowo (gmina)

Kaolinowo (bułg. Община Каолиново) − gmina w północno-wschodniej Bułgarii.
Miejscowości.
Miejscowości wchodzące w skład gminy Kaolinowo:

</doc>
<doc id="2196088" url="https://pl.wikipedia.org/wiki?curid=2196088" title="Marcos Martínez">
Marcos Martínez

Marcos Martínez Ucha (ur. 15 października 1985 w Madrycie) – hiszpański kierowca wyścigowy.
Kariera.
Formuła Junior.
Marcos karierę rozpoczął w roku 1998, od startów w kartingu. W 2004 roku przeszedł do wyścigów samochodów jednomiejscowych, debiutując w Hiszpańskiej Formule Junior 1600. Stanąwszy raz na podium, zmagania zakończył na 8. miejscu.
Formuła 3.
W latach 2005-2008 Martinez brał udział w Hiszpańskiej Formule 3. Najlepiej spisał się w pierwszym roku startów, kiedy to w głównym cyklu został sklasyfikowany na 9. pozycji, natomiast w Pucharze F300, sięgnął po tytuł wicemistrzowski. Faktycznie jednak startował tylko w tym pucharze. W kolejnych dwóch sezonach był liczony już tylko do głównej klasyfikacji, w której zajął wówczas odpowiednio 10. i 13. lokatę, w generalnej klasyfikacji. W 2008 roku zaliczył gościnny występ, w jednej rundzie. W ciągu dwóch wyścigów, w jednym sięgnął po zwycięstwo. Nie był jednak liczony do klasyfikacji.
Seria GP2.
W sezonie 2007 Hiszpan dostał szansę startów w bezpośrednim przedsionku Formuły 1 - serii GP2. W hiszpańskiej ekipie Racing Engineering, zastąpił wówczas Wenezuelczyka Ernesto Viso. Brak doświadczenia odbił jednak piętno na wynikach. W debiutanckiej dla niego rundzie, na torze Hungaroring, nawet nie przeszedł kwalifikacji. Głównym powodem tego zajścia, była jednak awaria silnika w bolidzie Hiszpana. Do kolejnych czterech eliminacji, zdołał się zakwalifikować, jednakże tylko w trzech znalazł się na mecie. Podczas pierwszego wyścigu, na dobrze znanym dla siebie, hiszpańskim torze Ricardo Tormo, dojechał na świetnej czwartej lokacie. Dzięki dorobku pięciu punktów, ostatecznie rywalizację ukończył na 22. miejscu. 
Formuła Renault 3.5.
W roku 2006 Marcos zadebiutował w wyścigach Formuły Renault 3.5, zastępując we włoskiej ekipie EuroInternational Brazylijczyka Carlosa Iaconelliego. Wystąpił w sześciu wyścigach, w żadnym jednak nie dojechał do mety.
Do serialu powrócił w sezonie 2008. Reprezentując hiszpańską stajnię Pons Racing, już w pierwszym wyścigu uzyskał najszybszy czas okrążenia. W ciągu siedemnastu wyścigów, tylko czterokrotnie znalazł się jednak na punktowanych lokatach. Najlepiej zaprezentował się podczas pierwszego wyścigu, w Portugalii, w którym dojechał na drugiej pozycji. Zdobyte punkty pozwoliły Marcosowi zająć w klasyfikacji 15. pozycję.
W 2009 roku Martinez (ponownie w Pons Racing) w znakomity sposób rozpoczął zmagania, zwyciężając w pierwszych trzech wyścigach. Po czwarty triumf sięgnął jeszcze w sobotniej rywalizacji w Wielkiej Brytanii. Poza tym jeszcze trzykrotnie sięgnął po punkty. Będąc zdecydowanym liderem po pierwszej połowie sezonu, w drugiej spisał się fatalnie, ani razu nie dojeżdżając na punktowanych pozycjach. Tak słaba postawa sprawiła, że Marcos w generalnej klasyfikacji spadł dopiero na 7. miejsce.
W Formule Renault 3.5 pojawił się jeszcze podczas dwóch wyścigów w sezonie 2011. Zmienił ona na rundę na Hungaroringu Rumuna Michaela Hercka w zespole Pons Racing. Gdy pierwszy wyścig nie ukończył, w drugim był sklasyfikowany na 13 pozycji. Sezon ukończył na 31 miejscu w klasyfikacji generalnej.
Superleague Formula.
W sezonie 2010 Hiszpan przeniósł się do serii Superleague Formula. Ścigając się w barwach Sevilli (zespół EmiliodeVillota Motorsport), Marcos dwukrotnie stanął na podium, w tym raz zwyciężył, ostatecznie zajmując 14. lokatę, w końcowej klasyfikacji.

</doc>
<doc id="2196089" url="https://pl.wikipedia.org/wiki?curid=2196089" title="Marcos Martinez">
Marcos Martinez



</doc>
<doc id="2196092" url="https://pl.wikipedia.org/wiki?curid=2196092" title="Bolesław Stawiński">
Bolesław Stawiński

Bolesław Stawiński (ur. 1908 w Łodzi, zm. 1983 w Bytomiu) – polski malarz, rysownik, pedagog, członek Grupy Krakowskiej.
Studiował w latach 1928-1934 w Akademii Sztuk Pięknych w Krakowie u Władysława Jarockiego, Teodora Axentowicza, Fryderyka Pautscha, Wojciecha Weissa. 
Wraz z Saszą Blonderem, Jonaszem Sternem i Leopoldem Lewickim był współzałożycielem Grupy Krakowskiej. Jak i inni członkowie Grupy Krakowskiej wyznawał poglądy radykalnie lewicowe.
Wakacje 1939 spędził w Krzemieńcu, gdzie zastała go wojna i tam przeżył okres II wojny światowej. Po wojnie jako repatriant trafił przypadkowo do Bytomia, gdzie pozostał na stałe.
Mimo że dwaj jego bracia zostali ministrami w rządzie PRL, Stawiński odmawiał przyjęcia korzyści z tytułu więzów rodzinnych.
W roku 1949 został powołany na stanowisko wykładowcy w katowickim Oddziale Państwowej Wyższej Szkoły Sztuk Plastycznych we Wrocławiu.
Prace w zbiorach muzeów: Białystok-Muzeum Okręgowe, Łódź-Muzeum Sztuki, Bydgoszcz-Muzeum Okręgowe, Poznań-Muzeum Narodowe, Bytom-Muzeum Górnośląskie, Rzeszów-Muzeum Okręgowe, Chełm-Muzeum Okręgowe, Szczecin-Muzeum Narodowe, Chorzów-Muzeum, Szreniawa-Muzeum Narodowe, Częstochowa-Muzeum Okręgowe, Rolnictwa, Kraków-Muzeum Narodowe, Warszawa-Muzeum Narodowe, Krosno-Muzeum Okręgowe, Wrocław-Muzeum Narodowe.

</doc>
<doc id="2196095" url="https://pl.wikipedia.org/wiki?curid=2196095" title="Kaspiczan (gmina)">
Kaspiczan (gmina)

Kaspiczan (bułg.: Община Каспичан) − gmina w północno-wschodniej Bułgarii.
Miejscowości.
Miejscowości wchodzące w skład gminy Kaspiczan:

</doc>
<doc id="2196097" url="https://pl.wikipedia.org/wiki?curid=2196097" title="Rów Balsas">
Rów Balsas

Rów Balsas, "Depresja Balsas" (hiszp. Depresión del Balsas) – region leżący pomiędzy Kordylierą Wulkaniczną a pasmem górskim Sierra Madre Płd. w Meksyku. Jej najniższy punkt znajduje się na wysokości 300-500 m. Na tej wysokości źródło bierze rzeka o tej samej nazwie. Florę tego obszaru stanowią głównie krzewiaste zarośla oraz karłowate drzewa, jak również kaktusy.

</doc>
<doc id="2196098" url="https://pl.wikipedia.org/wiki?curid=2196098" title="Nikoła Kozlewo (gmina)">
Nikoła Kozlewo (gmina)

Nikoła Kozlewo (bułg. Община Никола Козлево) − gmina w północno-wschodniej Bułgarii.
Miejscowości.
Miejscowości wchodzące w skład gminy Nikoła Kozlewo:

</doc>
<doc id="2196102" url="https://pl.wikipedia.org/wiki?curid=2196102" title="Mykoła Korotkych">
Mykoła Korotkych

Mykoła Iwanowycz Korotkych (ukr. Микола Іванович Коротких, ros. Николай Иванович Коротких, "Nikołaj Iwanowicz Korotkich"; ur. 1909 w Kijowie, zm. wrzesień 1942 w Kijowie) – ukraiński piłkarz, grający na pozycji napastnika.
Kariera piłkarska.
Kariera klubowa.
Od 1936 bronił barw Dynama Kijów. Po zajęciu Kijowa przez niemieckich okupantów został jeńcem wojennym. Po wyjściu z niewoli razem z innymi piłkarzami z Kijowa w zakładzie piekarskim zorganizowali drużynę Start Kijów. W 1942 piłkarze rozegrali dziewięć meczów towarzyskich. Uczestniczył w znanym "meczu śmierci". 6 września 1942 został aresztowany przez Gestapo. Niemcy znaleźli przy nim jego zdjęcie w mundurze funkcjonariusza NKWD. Jeszcze w tym samym miesiącu Korotkych zmarł z powodu tortur.

</doc>
<doc id="2196103" url="https://pl.wikipedia.org/wiki?curid=2196103" title="124 Dywizja Strzelecka (ZSRR)">
124 Dywizja Strzelecka (ZSRR)

124 Dywizja Strzelecka () – związek taktyczny piechoty Armii Czerwionej.
Sformowana 25.08.1939 w Ukraińskim Okręgu Wojskowym na bazie pułku ze składu 15 DS. Rozformowana 27.12.1941
Po raz drugi sformowana w grudniu 1941 w Woroneżu. 17.11.1942 przeformowana na 50 Dywizję Piechoty Gwardii.
Sformowana po raz trzeci 19.04.1943 w okolicach Leningradu na bazie 56 brygady Strzeleckiej, 102 Morskiej Brygady Strzelców, 138 Brygady Strzeleckiej i 34 Brygady Narciarzy.
Struktura organizacyjna.
Trzecie formowanie

</doc>
<doc id="2196104" url="https://pl.wikipedia.org/wiki?curid=2196104" title="Nowi pazar (gmina)">
Nowi pazar (gmina)

Nowi pazar (bułg. Община Нови пазар) − gmina w północno-wschodniej Bułgarii.
Miejscowości.
Miejscowości wchodzące w skład gminy Nowi pazar:

</doc>
<doc id="2196106" url="https://pl.wikipedia.org/wiki?curid=2196106" title="Smjadowo (gmina)">
Smjadowo (gmina)

Smjadowo (bułg. Община Смядово) − gmina w północno-wschodniej Bułgarii.
Miejscowości.
Miejscowości wchodzące w skład gminy Smjadowo:

</doc>
<doc id="2196107" url="https://pl.wikipedia.org/wiki?curid=2196107" title="Millesgården">
Millesgården

Millesgården – muzeum sztuki i ogród rzeźb przy domu szwedzkiego rzeźbiarza Carla Millesa i jego żony Olgi Milles w Lidingö pod Sztokholmem.
Galeria.
Rzeźby w Millesgården
Budynki w Millesgården

</doc>
<doc id="2196109" url="https://pl.wikipedia.org/wiki?curid=2196109" title="Herb województwa zielonogórskiego">
Herb województwa zielonogórskiego

Herb województwa zielonogórskiego przedstawiał na czerwonej tarczy trójkątnej białego stylizowanego orła, a na tym tle rozpostarte kontury województwa zielonogórskiego (kolor zielony) z uwidocznionymi w jego granicach dwiema rzekami (kolor niebieski).
Herb został ustanowiony Uchwałą Nr VIII/55/85 Wojewódzkiej Rady Narodowej w Zielonej Górze z dnia 18 lipca 1985 r. w sprawie ustanowienia herbu województwa zielonogórskiego

</doc>
<doc id="2196111" url="https://pl.wikipedia.org/wiki?curid=2196111" title="Heliport Ceuta">
Heliport Ceuta

Heliport Ceuta (, kod IATA: JCU, kod ICAO: GECE) – heliport w Hiszpanii w Ceucie. Jest to pierwsze lądowisko dla helikopterów w Hiszpanii, zbudowane i zarządzane przez AENĘ. Jego budowa miała na celu szybkie połączenie Ceuty z kontynentalną Hiszpanią.

</doc>
<doc id="2196113" url="https://pl.wikipedia.org/wiki?curid=2196113" title="Stary cmentarz żydowski w Czyżewie-Osadzie">
Stary cmentarz żydowski w Czyżewie-Osadzie



</doc>
<doc id="2196115" url="https://pl.wikipedia.org/wiki?curid=2196115" title="Adam Franciszek Jaźwiecki">
Adam Franciszek Jaźwiecki

Adam Franciszek Jaźwiecki ps. „Sandor” (ur. 23 grudnia 1900 w Krakowie, zm. 16 października 1946 w Świdnicy) – polski działacz niepodległościowy, malarz, grafik i rysownik, członek Grupy Krakowskiej.
Życiorys.
Podczas I wojny światowej walczył w Legionach Polskich, po zakończeniu działań wojennych rozpoczął naukę rysunku i malarstwa w prywatnych szkołach malarstwa i rysunku. Od 1928 studiował w Akademii Sztuk Pięknych w Krakowie u Fryderyka Pautscha i Teodora Axentowicza. Z powodu konfliktu związanego z wystawą podyplomową został relegowany z Akademii wraz ze Stanisławem Osostowiczem i Leopoldem Lewickim, ostatecznie uczelnię ukończył w 1933. W okresie międzywojennym malował obrazy batalistyczne, pejzaże i portrety. Zajmował się autolitografią.
Od początku okupacji hitlerowskiej w 1939 został skierowany do pracy w obozie przejściowym na ulicy Wąskiej w Krakowie. Był zaangażowany w pomoc uwięzionym, pomagał organizować ucieczki i produkował kenkarty. Denuncjacja w drugiej połowie 1942 była przyczyną aresztowania i uwięzienia w areszcie na ulicy Montelupich. Transportem w dniu 1 grudnia 1942 został wywieziony do KL Auschwitz, gdzie pracował w kartoflarni, a następnie w malarni obozowej. Pobyt w Auschwitz zakończył 12 marca 1943, kiedy przeniesiono go do KL Gross-Rosen. Przebywał tam przejściowo i już 22 kwietnia 1943 został przetransportowany do Sachsenhausen. Tam również nie przebywał długo, 22 lipca 1944 z obozu w Oranienburgu przewieziono Adama Jaźwieckiego do Halberstadt, gdzie znajdował się podobóz KL Buchenwald. W pierwszych dniach maja obóz ewakuowano, jeńców wyzwolono w okolicy Zwonitz. Powracając do Krakowa udało mu się zabrać część prac tworzonych obozach, portretował współwięźniów i samego siebie. Zachowała się kolekcja 113 obrazów, które przekazano do muzeum w Oświęcimiu. W 1945 Jaźwiecki nie pozostał w Krakowie, ciężko chory na gruźlicę przeprowadził się do Świdnicy gdzie zmarł.
Spoczywa na Cmentarzu Rakowickim.

</doc>
<doc id="2196116" url="https://pl.wikipedia.org/wiki?curid=2196116" title="Nowy cmentarz żydowski w Czyżewie-Osadzie">
Nowy cmentarz żydowski w Czyżewie-Osadzie



</doc>
<doc id="2196117" url="https://pl.wikipedia.org/wiki?curid=2196117" title="Parafia św. Apostołów Piotra i Pawła w Czyżewie-Osadzie">
Parafia św. Apostołów Piotra i Pawła w Czyżewie-Osadzie



</doc>
<doc id="2196118" url="https://pl.wikipedia.org/wiki?curid=2196118" title="Szumen (gmina)">
Szumen (gmina)

Szumen (bułg. Община Шумен) − gmina w północno-wschodniej Bułgarii.
Miejscowości.
Miejscowości wchodzące w skład gminy Szumen:

</doc>
<doc id="2196119" url="https://pl.wikipedia.org/wiki?curid=2196119" title="Zbiornik wodny Pająk">
Zbiornik wodny Pająk



</doc>
<doc id="2196121" url="https://pl.wikipedia.org/wiki?curid=2196121" title="Teichmann">
Teichmann

Teichmann, Teichman, Tajchmann, Tajchman:

</doc>
<doc id="2196122" url="https://pl.wikipedia.org/wiki?curid=2196122" title="Tajchman">
Tajchman



</doc>
<doc id="2196123" url="https://pl.wikipedia.org/wiki?curid=2196123" title="Teichman">
Teichman



</doc>
<doc id="2196125" url="https://pl.wikipedia.org/wiki?curid=2196125" title="Trond Olsen">
Trond Olsen

Trond Olsen (ur. 5 lutego 1984 w Lyngen) – norweski piłkarz występujący na pozycji pomocnika.
Życiorys.
Kariera klubowa.
Olsen zawodową karierę rozpoczynał w 2001 roku w klubie FK Bodø/Glimt z Tippeligaen. W tych rozgrywkach zadebiutował 9 września 2001 w zremisowanym 2:2 meczu ze Stabæk IF. 28 września 2001 w wygranym 5:1 pojedynku z SK Brann strzelił pierwszego gola w lidze norweskiej. W 2003 roku wywalczył z zespołem wicemistrzostwo Norwegii. W 2005 roku spadł z nim do Adeccoligaen. Wówczas został wypożyczony do ekipy Lillestrøm SK z Tippeligaen. Spędził tam kilka miesięcy, a potem powrócił do FK Bodø/Glimt. W 2007 roku awansował z nim do Tippeligaen.
W 2009 roku Olsen odszedł do Rosenborga Trondheim, również grającego w ekstraklasie. Pierwszy ligowy mecz zaliczył tam 15 marca 2009 przeciwko Vålerenga Fotball (3:0). W 2009 i 2010 roku zdobył z klubem mistrzostwo Norwegii. W 2010 roku zdobył z nim także Superpuchar Norwegii.
W 2011 roku Olsen został zawodnikiem Vikinga FK. Następnie grał dla FK Bodø/Glimt i Sogndal Fotball. 
Kariera reprezentacyjna.
W reprezentacji Norwegii Olsen zadebiutował 19 listopada 2008 w przegranym 0:1 towarzyskim meczu z Ukrainą.

</doc>
<doc id="2196126" url="https://pl.wikipedia.org/wiki?curid=2196126" title="Anna Schäffer">
Anna Schäffer

Anna Schäffer (ur. 18 lutego 1882 w Mindelstetten, zm. 5 października 1925 tamże) – niemiecka tercjarka franciszkańska (OFS), mistyczka, stygmatyczka, święta Kościoła katolickiego.
Anna Schäffer urodziła się w rodzinie zapewniającej religijne wychowanie. 4 lutego 1901 Anna pracując w leśniczówce poślizgnęła się i wpadła obiema nogami do kotła z wrzącym ługiem. W 1902 opuściła szpital, jednak była sparaliżowana. Po wypadku zaczęła doznawać kolejnych mistycznych doświadczeń: w snach ukazał się jej św. Franciszek z Asyżu, a potem Jezus Chrystus. Otrzymała również dar stygmatów.
Zmarła 5 października 1925 w opinii świętości.
7 marca 1999 została beatyfikowana przez Jana Pawła II, a kanonizowana w dniu 21 października 2012 przez Benedykta XVI.

</doc>
<doc id="2196131" url="https://pl.wikipedia.org/wiki?curid=2196131" title="Wenec (gmina)">
Wenec (gmina)

Wenec (bułg. Община Венец) − gmina w północno-wschodniej Bułgarii.
Miejscowości.
Miejscowości wchodzące w skład gminy Wenec:

</doc>
<doc id="2196132" url="https://pl.wikipedia.org/wiki?curid=2196132" title="Klasyfikacja Dwukropkowa">
Klasyfikacja Dwukropkowa



</doc>
<doc id="2196134" url="https://pl.wikipedia.org/wiki?curid=2196134" title="Murena cętkowana">
Murena cętkowana

Murena cętkowana, moringa siatkowana ("Gymnothorax favagineus") – gatunek morskiej ryby węgorzokształtnej z rodziny murenowatych (Muraenidae). Występuje w pobliżu raf koralowych u wybrzeży Azji, Afryki, Australii i Nowej Gwinei, na głębokościach do 45 m p.p.m.
Osiąga do 3 m długości. Jedna z dwóch największych – obok mureny olbrzymiej ("Gymnothorax javanicus") – indopacyficznych murenowatych. Ubarwienie białe w czarne cętki. Murena cętkowana ma słaby wzrok, ale bardzo dobry węch. Szczęka uzbrojona jest w silne, hakowate zęby. Dorosłe osobniki mogą być agresywne.
Prowadzi nocny tryb życia, w dzień przebywa w szczelinach skał. Żywi się małymi rybami i głowonogami.

</doc>
<doc id="2196136" url="https://pl.wikipedia.org/wiki?curid=2196136" title="Daniel Orlund">
Daniel Orlund



</doc>
<doc id="2196137" url="https://pl.wikipedia.org/wiki?curid=2196137" title="Mickael Tavares">
Mickael Tavares



</doc>
<doc id="2196140" url="https://pl.wikipedia.org/wiki?curid=2196140" title="Weliki Presław (gmina)">
Weliki Presław (gmina)

Weliki Presław (bułg. Община Велики Преслав) − gmina w północno-wschodniej Bułgarii.
Miejscowości.
Miejscowości wchodzące w skład gminy Weliki Presław:

</doc>
<doc id="2196141" url="https://pl.wikipedia.org/wiki?curid=2196141" title="Port lotniczy Kordoba">
Port lotniczy Kordoba

Port lotniczy Kordoba (, kod IATA: ODB, kod ICAO: LEBA) – lotnisko znajdujące się 6 km od Kordoby w Andaluzji w Hiszpanii. Obecnie ruch pasażerski odbywa się tu głównie w sezonie letnim poprzez sezonowe połączenia lotnicze i czartery, brak jest natomiast ruchu pasażerskiego całorocznego. Mimo to lotnisko posiada ogromne znaczenie iż w Kordobie znajduje się jeden z największych szpitali ("Hospital Universitario Reina Sofía") przeprowadzający przeszczepy organów i wiele z nich transportowanych jest do szpitala właśnie drogą powietrzną.

</doc>
<doc id="2196143" url="https://pl.wikipedia.org/wiki?curid=2196143" title="Kąkolewnica">
Kąkolewnica

Kąkolewnica – wieś gminna we wschodniej Polsce położona w województwie lubelskim, w powiecie radzyńskim, w gminie Kąkolewnica (do 2010 pn. "gmina Kąkolewnica Wschodnia"), której jest siedzibą.
Do końca 2010 roku były to cztery wsie: Kąkolewnica Wschodnia, Kąkolewnica Południowa, Kąkolewnica Północna i Rudnik, z których Kąkolewnica Wschodnia stanowiła siedzibę gminy. 1 stycznia 2011 wszystkie cztery wsie połączono w jedną o nazwie Kąkolewnica. 
Wieś królewska w starostwie kąkolewnickim w ziemi łukowskiej województwa lubelskiego w 1786 roku. W latach 1975–1998 miejscowość administracyjnie należała do województwa bialskopodlaskiego.
17 sierpnia 1920 roku, podczas Bitwy Warszawskiej, polska Brygada Jazdy Ochotniczej w boju pod Kąkolewnicą pokonała bolszewicką 170 Brygadę Strzelców.
W listopadzie 1943 r. doszło tu do walki 6 batalionu Gwardii Ludowej z oddziałem Narodowych Sił Zbrojnych. W grudniu 1943 r. został tu zamordowany Jakub Aleksandrowicz - dowódca Okręgu Gwardii Ludowej na Podlasiu.
W sierpniu 1944 r. we wsi został ulokowany tymczasowo sztab 2 Armii Wojska Polskiego. W grudniu 1944 r. zorganizowany był tu szpital z 2 Armii Wojska Polskiego, który prowadził tutaj zgrywające szkolenia i ćwiczenia.
Niedaleko miejscowości leży Uroczysko Baran, w którym od jesieni 1944 do lutego 1945 rozstrzeliwano żołnierzy AK, WiNu i BCh, dezerterów z ludowego Wojska Polskiego i ludzi uznanych przez za wrogów przez NKWD, Smiersz i polskie władze komunistyczne. Wyroki śmierci wykonywano metodą radziecką: ofiary miały ręce skrępowane drutem. 
Na Uroczysku Baran pochowano przynajmniej kilkuset przeciwników "władzy ludowej", zamordowano do listopada 1945 roku 1500-1800 osób.
We wsi działa powstały w 1999 roku klub piłkarski Grom Kąkolewnica, który w sezonie 2020/21 występuje w bialskiej klasie okręgowej.

</doc>
<doc id="2196144" url="https://pl.wikipedia.org/wiki?curid=2196144" title="Tochman">
Tochman



</doc>
<doc id="2196145" url="https://pl.wikipedia.org/wiki?curid=2196145" title="Łukasz Migdalski">
Łukasz Migdalski

Łukasz "Migdał" Migdalski (ur. 26 stycznia 1975) – polski muzyk, kompozytor i klawiszowiec. Członek Akademii Fonograficznej ZPAV. Od 1996 do 2000 roku występował w grupie Aion. W 1999 roku dołączył do formacji Lebenssteuer. Następnie współpracował z zespołem Sacriversum.
W 2005 roku dołączył do zespołu Artrosis w którym zastąpił Macieja Niedzielskiego. Pod koniec 2010 roku wraz z gitarzystą Krystianem Kozerawskim, basistą Remigiuszem Mielczarkiem oraz perkusistą Pawłem Świcą opuścił formację Artrosis. Tego samego roku muzycy powołali zespół pod nazwą Electric Chair.
5 lipca 2008 roku Migdalski ożenił się z Agatą Lejbą - wokalistka znaną z występów w grupie Pathfinder.

</doc>
<doc id="2196146" url="https://pl.wikipedia.org/wiki?curid=2196146" title="Gmina Kąkolewnica Wschodnia">
Gmina Kąkolewnica Wschodnia



</doc>
<doc id="2196148" url="https://pl.wikipedia.org/wiki?curid=2196148" title="123 Dywizja Strzelecka (ZSRR)">
123 Dywizja Strzelecka (ZSRR)

123 Dywizja Strzelecka () – związek taktyczny piechoty Armii Czerwionej.
Sformowana we wrześniu 1939 w Kalinińskim Okręgu Wojskowym na bazie 146 pułku strzeleckiego. 

</doc>
<doc id="2196149" url="https://pl.wikipedia.org/wiki?curid=2196149" title="Nalžovské Hory">
Nalžovské Hory

Nalžovské Hory − miasto w Czechach, w kraju pilzneńskim. W 2016 r. miasto to zamieszkiwało 1 171 osób.

</doc>
<doc id="2196151" url="https://pl.wikipedia.org/wiki?curid=2196151" title="Port lotniczy Albacete">
Port lotniczy Albacete

Port lotniczy Albacete (, kod IATA: ABC, kod ICAO: LEAB) – lotnisko położone 4 km na południe od hiszpańskiego miasta Albacete zarządzane przez Aena. Port lotniczy jako lotnisko cywilne rozpoczął działalność w 2003 r.

</doc>
<doc id="2196152" url="https://pl.wikipedia.org/wiki?curid=2196152" title="Wyrbica (gmina)">
Wyrbica (gmina)

Wyrbica (bułg. Община Върбица) − gmina w północno-wschodniej Bułgarii.
Miejscowości.
Miejscowości wchodzące w skład gminy Wyrbica:

</doc>
<doc id="2196154" url="https://pl.wikipedia.org/wiki?curid=2196154" title="Mużok">
Mużok



</doc>
<doc id="2196155" url="https://pl.wikipedia.org/wiki?curid=2196155" title="Musok">
Musok



</doc>
<doc id="2196157" url="https://pl.wikipedia.org/wiki?curid=2196157" title="Francisco Farinós">
Francisco Farinós



</doc>
<doc id="2196158" url="https://pl.wikipedia.org/wiki?curid=2196158" title="Francisco Farinos">
Francisco Farinos



</doc>
<doc id="2196160" url="https://pl.wikipedia.org/wiki?curid=2196160" title="Kursy Wojskowe">
Kursy Wojskowe

Kursy Wojskowe Związku Walki Czynnej powstały w 1908 r. we Lwowie.
Zorganizowano Kursy: niższy, średni i wyższy. Prowadzone początkowo w tajemnicy przed władzami austriackimi. Dlatego miały trudności kadrowe oraz w zakresie pomocy szkoleniowych. Kurs niższy obejmował szkolenie pojedynczego żołnierza i był punktem wyjścia do kursu średniego i wyższego, które kształciły kadrę podoficerską i oficerska. Na kursach wykładano historię ogólną i historię wojskowości, która miała rozwijać myślenie taktyczne. Uczono taktyki spiskowo-bojowej, w tym historii organizacji powstańczych, taktyki walk powstańczych, oraz zasad konspiracji. Wykładano też przedmioty specjalne, jak: organizacja armii rosyjskiej, jej dyslokacji w Królestwie, sposób pełnienia służby wartowniczej, dyslokacji magazynów wojskowych i ich ochrony. Nauczano nauki o broni, topografii, służby saperskiej i musztry. studiowano geografie wojenną, szczególnie Królestwa (jego ośrodki administracyjne, komunikacje, dyslokacje wojsk). nauka na kursach trwała kilka tygodni. Uczestnikami kursów była młodzież akademicka i szkolna, a wykładowcami oficerowie w służbie austriackiej bądź oficerowie rezerwy. Wykładali m.in. Władysław Sikorski, Marian Kukiel, Mieczysław Ryś-Trojanowski, J. Oldakowski.
W 1910 ZWC przekształcił się w Towarzystwo Sportowo-Gimnastyczne Strzelec, bez zmiany charakteru działalności. Strzelec był jawny i popierany przez Austriaków, co ułatwiało organizację Kursów, zakup broni i amunicji. Strzelec prowadził dalej Kursy średnie i wyższe, bazując na młodzieży akademickiej i gimnazjalnej. Od władz austriackich do szkolenia uzyskano koszary w Krakowie oraz place ćwiczeń, strzelnice, umundurowanie. słuchacze byli zorganizowani w kompanie i bataliony. W szkoleniu odstąpiono od koncepcji działań spiskowo-rewolucyjnych i przestawiono się na szkolenie kadr dla regularnej armii, wzorując się na programach austriackich szkół wojskowych. 

</doc>
<doc id="2196161" url="https://pl.wikipedia.org/wiki?curid=2196161" title="Makar Honczarenko">
Makar Honczarenko

Makar Mychajłowycz Honczarenko (ukr. Макар Михайлович Гончаренко, ros. Макар Михайлович Гончаренко, "Makar Michajłowicz Gonczarenko"; ur. w Kijowie, zm. 1 kwietnia 1997 w Kijowie) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1929 rozpoczął karierę piłkarską w drużynie Komunalnyk Kijów, skąd w 1931 przeszedł do Żełdoru Kijów. Potem bronił barw klubów Dinamo Iwanowo i Osnowa Iwanowo. W 1935 powrócił do Kijowa, gdzie został piłkarzem Dynama Kijów. Po zajęciu Kijowa przez niemieckich okupantów został jeńcem wojennym. Po wyjściu z niewoli razem z innymi piłkarzami z Kijowa w zakładzie piekarskim zorganizowali drużynę Start Kijów. W 1942 piłkarze rozegrali dziewięć meczów towarzyskich. Uczestniczył w znanym "meczu śmierci", po którym trafił do obozu koncentracyjnego. W 1945 występował w Charczowyku Odessa, a w 1947 zakończył karierę piłkarską w Spartaku Chersoń.
Kariera trenerska.
Po zakończeniu kariery zawodniczej pracował jako trener w piłkarskich klubach Odessy, Sum, Lwowa, Chersonia, Kijowa (DJuSSz SKA Kijów). W 1962 prowadził Awanhard Żółte Wody. 1 kwietnia 1997 zmarł w wieku 85 lat.

</doc>
<doc id="2196162" url="https://pl.wikipedia.org/wiki?curid=2196162" title="122 Dywizja Strzelecka (ZSRR)">
122 Dywizja Strzelecka (ZSRR)

122 Dywizja Strzelecka () – związek taktyczny piechoty Armii Czerwionej.
Sformowana 5.09.1939 w Jelcu (OrOW) na bazie 6 Dywizji Strzeleckiej.

</doc>
<doc id="2196164" url="https://pl.wikipedia.org/wiki?curid=2196164" title="Ardie">
Ardie

Ardie Werk GmbH − niemieckie przedsiębiorstwo produkcyjne z branży motoryzacyjnego, zajmujące się produkcją motocykli.
Historia.
Ardie zostało założone w Norymberdze w 1919 roku przez Arno Dietricha, który nazwał firmę od początkowych liter swojego imienia i nazwiska. Pierwsze motocykle były wyposażone w dwusuwowe jednocylindrowe silniki 288 i 304 cm³. Sam Dietriech zginął w trakcie testów prototypu nowego modelu trzy lata później. W 1925 roku przedsiębiorstwo rozpoczęło współpracę w dziedzinie silników z londyńskim JA Prestwich Industries. W latach 30. zostało przez nową politykę hitlerowskich Niemiec zmuszone porzucić współpracę z firmą angielską i podjąć ją z niemieckim Bark and Kūchen. W 1930 roku Ardie podjęło współpracę z Josefem Ganzem, w celu zbudowania prototypu małego samochodu Ardie-Ganz. Od 1936 roku firma powróciła do produkcji silników własnej produkcji. W okresie II wojny światowej Ardie produkowała motocykle na potrzeby niemieckiej armii.
Po zakończeniu wojny zakład dwukrotnie próbował wznowić działalność, ale bez powodzenia. Firma zaprzestała działalności w 1958 roku.

</doc>
<doc id="2196165" url="https://pl.wikipedia.org/wiki?curid=2196165" title="Blachownia (zbiornik wodny)">
Blachownia (zbiornik wodny)

Blachownia – zbiornik retencyjny na Stradomce położony w mieście Blachowni, w powiecie częstochowskim. Ma powierzchnię 47 ha i objętość 0,5 mln m³. Maksymalna głębokość zbiornika wynosi około 2 m, natomiast średnia głębokość to 1 m. Oprócz Stradomki do zalewu wpływa także Trzepizurka.
Normalny poziom piętrzenia wody w zbiorniku wynosi 259,5 m n.p.m. Pod względem fizycznogeograficznym zbiornik jest położony na Wyżynie Woźnicko-Wieluńskiej, w Obniżeniu Górnej Warty. Zbiornik znajduje się w otulinie Parku Krajobrazowego Lasy nad Górną Liswartą.
Powierzchnia zlewni zbiornika wynosi 113,33 km², z czego 67,89 km² to zlewnia Stradomki (powyżej zbiornika), a 22,11 km² to zlewnia Trzepizurki. W otoczeniu zbiornika dominują obszary leśne oraz, w mniejszym stopniu, rolnicze.
Wykorzystanie.
Zbiornik pozwala na wyrównywanie przepływu przy krótkotrwałych wezbraniach (funkcja przeciwpowodziowa). Pełni również rolę rekreacyjną, jest uznawany za jeden z największych walorów turystycznych gminy Blachownia.
Zalew znajduje się niedaleko od centrum Blachowni. Nad zalewem działa wypożyczalnia sprzętu pływającego i klub żeglarski (klasy Omega oraz Optimist), dookoła zalewu położone są tereny rekreacyjne. Zalew jest również miejscem wędkowania.
Historia.
Zbiornik został utworzony w latach 40. XIX wieku na terenach bagiennych. Spiętrzona woda miała dawać napęd urządzeniom pobliskiego zakładu hutniczego, jednak z powodu panujących warunków klimatycznych (występujące naprzemiennie susze i mrozy) takie rozwiązanie nie zapewniało ciągłości dostaw energii, w związku z czym z niego zrezygnowano.
Zalew był szczególnie popularnym miejscem wypoczynku dla mieszkańców Częstochowy w latach 60. i 70. XX wieku. W Blachowni organizowano nawet letnie kolonie dla dzieci. W latach 90. ruch turystyczny znacznie podupadł.
W latach 1980–2018 w pobliżu zalewu znajdował się amfiteatr.
W 2011 roku wykonano remont jazu spiętrzającego wody zalewu. W 2018 roku rozpoczęła się rekultywacja zbiornika obejmująca między innymi odmulanie dna za pomocą refulera oraz budowę ścieżek wokół zbiornika.

</doc>
<doc id="2196166" url="https://pl.wikipedia.org/wiki?curid=2196166" title="Ángel Manuel Cuéllar">
Ángel Manuel Cuéllar

Ángel Manuel Cuéllar Llanos (ur. 13 września 1972 w Villafranca de los Barros) – hiszpański piłkarz grający na pozycji napastnika. W swojej karierze 2 razy wystąpił w reprezentacji Hiszpanii.
Kariera klubowa.
Karierę piłkarską Cuéllar rozpoczął w klubie Real Betis. Swoją grę w tym klubie rozpoczął od występów w rezerwach. W 1990 roku awansował do kadry pierwszego zespołu. 3 listopada 1990 zadebiutował w Primera División w przegranym 0:1 wyjazdowym spotkaniu z CD Logroñés. W 1991 roku spadł z Betisem do Segunda División, a w 1994 roku klub z Sewilli powrócił do Primera División. W sezonie 1994/1995 Cuéllar strzelił 14 goli w lidze i był najskuteczniejszym graczem swojej drużyny.
W 1995 roku Cuéllar odszedł z Betisu do Barcelony. Zadebiutował w niej 2 września 1995 w wygranym 2:0 wyjazdowym meczu z Realem Valladolid. W Barcelonie przez kolejne 2 lata był rezerwowym zawodnikiem i przegrywał rywalizację o miejsce w składzie z takimi napastnikami jak: Meho Kodro, Ronaldo, Giovanni, Christo Stoiczkow czy Juan Antonio Pizzi. Rozegrał w Barcelonie 20 spotkań ligowych i strzelił 2 gole. W 1996 roku zdobył z Barceloną Superpuchar Hiszpanii, a w 1997 roku -Puchar Króla i Puchar Zdobywców Pucharów.
Latem 1997 roku Cuéllar wrócił do zespołu Betisu, gdzie jednak nie grał w podstawowym składzie, a w 2000 roku spadł z nim do drugiej ligi. W 2001 roku Betis wrócił do Primera División, a sam Cuéllar odszedł do Gimnàstiku Tarragona. Z kolei w sezonie 2002/2003 grał w Racingu de Ferrol. Zarówno z Gimnàstikiem, jak i Racingiem spadł z ligi. W latach 2003–2005 grał w Levante UD (zaliczył z nim awans z Segunda do Primera División w 2004 roku), a w latach 2005–2007 w CD Lugo. Karierę kończył w 2008 roku jako zawodnik Narón BP.
Kariera reprezentacyjna.
W reprezentacji Hiszpanii Cuéllar zadebiutował 30 listopada 1994 roku w wygranym 2:0 towarzyskim spotkaniu z Finlandią. W swojej karierze rozegrał tylko jeszcze jeden mecz w kadrze narodowej, 22 lutego 1995 przeciwko Niemcom (0:0). W swojej karierze grał też w reprezentacji U-16, U-18, reprezentacji Hiszpanii U-20 i U-23. Z kadrą U-16 wywalczył mistrzostwo Europy w 1988.

</doc>
<doc id="2196167" url="https://pl.wikipedia.org/wiki?curid=2196167" title="Angel Manuel Cuellar">
Angel Manuel Cuellar



</doc>
<doc id="2196169" url="https://pl.wikipedia.org/wiki?curid=2196169" title="Kelly Liggan">
Kelly Liggan

Kelly Liggan (ur. 5 lutego 1979 w Dublinie) – irlandzka tenisistka.
Kariera tenisowa.
Zawodniczka występująca głównie w turniejach cyklu ITF. W 1996 roku wygrała swój pierwszy mecz w tego typu rozgrywkach, w Portugalii, pokonując w pierwszej rundzie turnieju kwalifikacyjnego reprezentantkę gospodarzy Angelę Cardoso. Dopiero po czterech latach, w roku 2000, odniosła tryumf wygrywając niewielki (10 000 $) turniej w Montrealu, pokonując w finale gry singlowej Amerykankę Jennifer Embry. W sumie w turniejach tej rangi wygrała cztery turnieje singlowe i siedem deblowych.
W zawodach cyklu WTA zadebiutowała w 2001 roku na Hawajach, gdzie do turnieju głównego przebiła się z kwalifikacji, by w pierwszej rundzie przegrać z Katariną Srebotnik. W 2002 roku wygrała swój jedyny mecz w turnieju głównym w grze singlowej, w Tokio, gdzie jako kwalifikantka pokonała w pierwszej rundzie Rikę Fujiwarę z Japonii. Większy sukces odniosła w grze deblowej, wygrywając jedyny turniej karierze w Tajlandii w 2002 roku. W turniejach wielkoszlemowych nie wystąpiła nigdy w turnieju głównym w grze singlowej, natomiast w deblu wystąpiła dwukrotnie, w 2003 roku w Australian Open (w parze z Angelique Widjaja) i w 2004 w Wimbledonie (w parze z Arantxą Parra Santonją). W obu przypadkach zakończyła udział na pierwszej rundzie.
Reprezentowała również swój kraj w rozgrywkach Pucharu Federacji.
W 2010 roku, z powodu kontuzji nadgarstka zakończyła karierę zawodową.

</doc>
<doc id="2196171" url="https://pl.wikipedia.org/wiki?curid=2196171" title="Oloví">
Oloví

Oloví − miasto w Czechach, w kraju karlowarskim. W 2016 r. miasto to zamieszkiwało 1 742 osób.

</doc>
<doc id="2196172" url="https://pl.wikipedia.org/wiki?curid=2196172" title="Wojciech Iwańczak">
Wojciech Iwańczak

Wojciech Józef Iwańczak (ur. 19 stycznia 1948 we Wrocławiu) – polski historyk, mediewista, profesor nauk humanistycznych.
Życiorys.
W 1965 ukończył XLI LO im. Joachima Lelewela w Warszawie. W latach 1965–1970 odbył studia z zakresu historii na Uniwersytecie Warszawskim. Od 1970 do 1972, również na UW, studiował dziennikarstwo. Doktoryzował się w 1981 w Instytucie Historii PAN w Warszawie. Stopień doktora habilitowanego uzyskał w 1990 na UW w oparciu o rozprawę "Ludzie miecza, ludzie modlitwy i ludzie pracy. Trójpodział społeczeństwa w średniowiecznej myśli czeskiej". Postanowieniem Prezydenta RP z 15 marca 2002 otrzymał tytuł profesora nauk humanistycznych.
W latach 1973–1976 pracował jako redaktor w „Tygodniku Kulturalnym”. Od 1976 do 1980 był doktorantem w Instytucie Historii PAN. W 1982 rozpoczął pracę w Wyższej Szkole Pedagogicznej w Kielcach (przekształconej następnie w Akademię Świętokrzyską i Uniwersytet Jana Kochanowskiego). W 1990 został kierownikiem Zakładu Historii Średniowiecznej w Instytucie Historii na Wydziale Humanistycznym. Pracował również we Wszechnicy Świętokrzyskiej w Kielcach. Ponadto był przewodniczącym Komisji Nauki i Spraw Zagranicznych Rady Głównej Szkolnictwa Wyższego, a także członkiem Komitetu Nauk Historycznych Polskiej Akademii Nauk.
Specjalizuje się w dziejach kultury Europy późnośredniowiecznej. Jego zainteresowania badawcze obejmują: dzieje Europy środkowej w średniowieczu ze szczególnym uwzględnieniem schyłku tej epoki, historię Czech w różnych przekrojach, etos rycerski, wyobraźnię społeczną, socjologię średniowieczną, różne aspekty wojskowości, dziejopisarstwo, historiografię XIX i XX wieku dotyczącą średniowiecza, epokę Luksemburgów, husytyzm, dzieje geografii i kartografii w średniowieczu i wczesnych czasach nowożytnych, wyobraźnię przestrzenną, odkrycia geograficzne, podróże oraz wiedzę o świecie.

</doc>
<doc id="2196173" url="https://pl.wikipedia.org/wiki?curid=2196173" title="Przywóz (Ostrawa)">
Przywóz (Ostrawa)

Przywóz (cz. Přívoz, niem. Prziwos, ok. 1920 i od 1939 do 1945 Oderfurt) – jedna z 37 części miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach, która ma powierzchnię 560,73 ha. Populacja w 2001 wynosiła 4691 osób, zaś w 2010 odnotowano 618 adresy. 
Położona jest u ujścia Ostrawicy do Odry, w granicach historycznych Moraw. Z Morawską Ostrawą współtworzy miejski obwód Morawska Ostrawa i Przywóz. Przed przyłączeniem do Morawskiej Ostrawy w 1924, Przywóz był samodzielną gminą i miasteczkiem.
Historia.
Historia osady sięga początków XIV wieku. Po raz pierwszy wzmiankowana w 1377 jako "Prsiewoz". Nazwa pochodzi od słowa prom (cz. "Přívoz"). Przywóz leżał na dawnym trakcie z Opawy do Cieszyna, a podróżnicy pokonywali rzekę właśnie promem. W 1555 wieś zakupiło miasto Morawska Ostrawa; biskup ołomuniecki zwolnił ją z feudalnych zależności na rzecz miasta, co trwało aż do 1848 roku.
Uprzemysłowienie rejonu Ostrawy w drugiej połowie XIX wieku również miało duży wpływ na Przywóz, ekonomiczny i demograficzny. 1 maja 1847 otwarto przebiegający przez Przywóz odcinek Kolei Północnej, z czego skorzystał właściciel huty w Witkowicach – Salomon Rothschild odprowadzając stąd do niej nitkę transportową. Następnie tę linię kolejową odkupiło państwo, które w 1864 wybudowało linię do Michałkowic a w 1870 przedłużyło ją do Dąbrowy i Orłowej czyniąc Przywóz bardzo ważnym węzłem kolejowym obsługującym Zagłębie Ostrawsko-Karwińskie. Od 1851 wydobywano tu węgiel kamienny w kopalni Franciszek. W 1900 roku Przywóz uzyskał prawa miejskie. W 1909 uruchomiono tu koksownię wraz z elektrownią. Powstało kilka kolonii robotniczych: przy kopalni Franciszek (1870–1926), przy koksowni (1906–1926), koło Odry (1910–1912), zaś dla pracowników kolei powstały liczne domy czynszowe. Budownictwo było spontaniczne, lecz podlegało planowi zagospodarowania opracowanego przez wiedeńskiego architekta imieniem Camillo Sitte. Współpracował on również przy projekcie neobarokowego ratusza wybudowanego w latach 1896–1897 (dzisiejsze archiwum miejskie) i neogotyckiego kościoła parafialnego pw. Niepokalanego Poczęcia Najświętszej Marii Panny, który jest dziś najważniejszym zabytkiem Przywozu.
Według austriackiego spisu ludności z 1900 w 533 budynkach mieszkalnych w Przywozie w powiecie Morawska Ostrawa na obszarze 587 hektarów mieszkało 10873 osób. co dawało gęstość zaludnienia równą 1852,3 os./km², z tego 10062 (92,5%) mieszkańców było katolikami, 295 (2,7%) ewangelikami, 508 (4,7%) wyznawcami judaizmu a 8 innej religii lub wyznania, 5304 (48,8%) było niemiecko-, 3441 (31,6%) czeskojęzycznymi a 1913 (17,6%) posługiwało się innymi językami (głównie polskim).
Przed 1920 miejscowi Niemcy zasiadający w miejskim urzędzie przeforsowali nową nazwę – Oderfurt, którą zniesiono po przejęciu miasta przez Czechosłowację. W 1924 miasto przyłączono do Morawskiej Ostrawy.
W 1926 urodził się tu Wiesław Adam Berger.

</doc>
<doc id="2196175" url="https://pl.wikipedia.org/wiki?curid=2196175" title="Porga">
Porga



</doc>
<doc id="2196178" url="https://pl.wikipedia.org/wiki?curid=2196178" title="Weiner">
Weiner

Miejscowość w USA:
Osoby:

</doc>
<doc id="2196179" url="https://pl.wikipedia.org/wiki?curid=2196179" title="Väinämöinen (1932)">
Väinämöinen (1932)

Väinämöinen – pancernik obrony wybrzeża Fińskiej Marynarki Wojennej, okręt siostrzany okrętu flagowego „Ilmarinen”. „Väinämöinen” został zbudowany przez stocznię Crichton-Vulcan w Turku i oddany do służby w 1932 roku. 
Po II wojnie światowej, w ramach odszkodowań wojennych, „Väinämöinen” został sprzedany przez Finlandię Związkowi Radzieckiemu w 1947 roku, gdzie służył aż do 1966 roku.
Opis konstrukcji.
„Väinämöinen” był tak samo uzbrojony jak „Ilmarinen”. Urządzenia systemu kontroli ognia oraz urządzenia naprowadzające na cel były elektryczne, czyli podawanie wartości i rozkazów mogło być wykonywane bez kontaktu głosowego. Za pomocą mechanicznej aparatury wartości podawane były natychmiast do dział.
Tak samo jak „Ilmarinen”, „Väinämöinen” miał zostać tzw. mobilnym punktem artyleryjskim i między innymi być odpowiedzialnym za obronę zdemilitaryzowanych Wysp Alandzkich. Jednak obydwa okręty źle się sprawdzały w działaniach na otwartym morzu. Największym problemem tego typu okrętów było to, że były niestabilne. Minimalna głębokość kila wraz z wysoką wieżą artyleryjską powodowały, że okręt był bardzo chybotliwy. Mówiono też, że były niewygodne, ale nie były niebezpieczne dla swoich załóg. Z potężnym uzbrojeniem okrętu – 254 mm działa Bofors – można było strzelać pociskami o wadze 225 kg na odległość 31 km.
Służba okrętu.
Pierwszy dłuższy rejs okręt odbył do Spithead, żeby wziąć udział w uroczystości koronowania króla Jerzego VI. Jednak w czasie rejsu dały o sobie znać wady konstrukcyjne i „Väinämöinen” był zmuszony poprosić o holowanie przez szwedzki pancernik HMS "Drottning Victoria". Na miejscu w Spithead okręt był jednak bardzo chwalony za swoje „smukłe linie”. Wielu oficerów z doświadczeniem z Morza Bałtyckiego zauważyło także, że kształt „Väinämöinena” jest doskonały dla warunków panujących na Bałtyku.
Wojna zimowa.
Podczas wojny zimowej oba pancerniki przesunięto na Wyspy Alandzkie, w celu powstrzymania ewentualnej inwazji. Kiedy pokrywa lodowa zaczęła być odpowiednio twarda przesunięto je do Turku, gdzie za pomocą swoich dział przeciwlotniczych chroniły miasto przed nalotami radzieckich bombowców.
Wojna kontynuacyjna.
Na początku wojny kontynuacyjnej oba pancerniki typu "Väinämöinen" miał za zadanie osłonę operacji „Kilpapurjehdus” czyli wyładowania żołnierzy na Wyspach Alandzkich. Okręty zostały zaatakowane przez radzieckie samoloty rano 22 czerwca 1941 roku niedaleko Wysp Alandzkich. 27 lipca 1941 roku podczas bitwy o Bengtskär oba okręty wezwano do rejonu, aby wspomogły obrońców. Myślano bowiem, że w rejonie znajdują się radzieckie niszczyciele.
Jedynym razem, kiedy "Väinämöinen" i "Ilmarinen" otworzyły ogień do oddziałów Armii Czerwonej, była ewakuacja radzieckich wojsk z półwyspu Hanko. "Väinämöinen" uczestniczył także w odciągającej uwagę operacji "Nordwind" w dniu 13 września 1941 roku, podczas której okręt siostrzany zatonął po wejściu na minę. Po wykonaniu tego zadania "Väinämöinen" służył dalej jako bateria artylerii przeciwlotniczej, chroniąc z sukcesem Turku przez dwa lata. W 1943 roku przesunięto "Grupę Väinämöinen", która składała się z "Väinämöinena", sześciu patrolowców typu "VMV" oraz sześciu trałowców, na wschód, żeby zajęła pozycje koło wybrzeża między Helsinkami a Kotką. Pancernik nie brał jednak zbyt aktywnego udziału w działaniach wojennych, ponieważ radzieckie ciężkie jednostki nawodne nigdy nie wypłynęły z Leningradu. Jego najważniejszym zadaniem było patrolowanie ze swoim zespołem Zatoki Fińskiej między polami minowymi "Seeigel" i "Nashorn", a także ochrona niemiecko-fińskiej sieci przeciwpodwodnej przecinającej zatokę.
Podczas szeroko zakrojonej ofensywy w 1944 roku ZSRR włożył spory wkład w zatopienie "Väinämöinena". Radziecki zwiad lotniczy zlokalizował "Väinämöinena" w porcie w Kotka i postanowiono go zaatakować za pomocą 132 myśliwców i bombowców. Atak nastąpił 16 lipca 1944 roku. Jednak okrętem zlokalizowanym przez radziecki zwiad lotniczy był tak naprawdę niemiecki krążownik przeciwlotniczy "Niobe" i z tego powodu samoloty napotkały ciężki ostrzał artylerii przeciwlotniczej. Dziewięć samolotów zostało zestrzelonych, zanim bomby z dwóch radzieckich bombowców A-20 Havoc trafiły "Niobe". Działa przeciwlotnicze kontynuowały jednak ostrzał, podczas gdy okręt tonął (na płytkiej wodzie). 70 ludzi zginęło.
Po wojnie.
Po zakończeniu wojny kontynuacyjnej postanowiono, że „Väinämöinen” zostanie przekazany ZSRR jako odszkodowanie wojenne. Okręt został przejęty przez radziecką flotę 29 maja 1947 roku, dostał nową nazwę „Wyborg”. Okręt służył w radzieckiej marynarce przez sześć lat w anektowanym porcie w Porkkala.
"Wyborg" był modernizowany w latach 50. i służył przez pewien czas jako okręt mieszkalny w Tallinnie, ale w 1958 roku rozpoczęto przygotowania do złomowania. W tym samym czasie rozpoczęto także rozmowy na temat zwrotu okrętu Finlandii. Jednostka została ostatecznie wycofana ze służby w radzieckiej Marynarce Wojennej 25 lutego 1966 roku i sprzedana na złom 25 września tego samego roku w bazie w Leningradzie. Według radzieckich obliczeń z okrętu Rosjanie otrzymali ok. 2700 ton metalu.

</doc>
<doc id="2196181" url="https://pl.wikipedia.org/wiki?curid=2196181" title="Gymnothorax favagineus">
Gymnothorax favagineus



</doc>
<doc id="2196186" url="https://pl.wikipedia.org/wiki?curid=2196186" title="Rage Against the Machine (demo)">
Rage Against the Machine (demo)

Rage Against the Machine – demo, metalowego zespołu Rage Against the Machine, wydane w grudniu 1991 roku przez wytwórnię Atlantic Records. Album sprzedał się z nakładem 5000 kopii, w cenie 5 dolarów.
Lista utworów.
Nieoficjalnie, również w obieg wyszło EP w formacie 7", na których znalazły się następujące single:

</doc>
<doc id="2196188" url="https://pl.wikipedia.org/wiki?curid=2196188" title="Amazon Elastic Compute Cloud">
Amazon Elastic Compute Cloud

Amazon Elastic Compute Cloud (EC2) – serwis WWW dostarczający skalowalną moc obliczeniową w chmurze obliczeniowej.
Dostęp do zasobów Amazon jest realizowany przez strony WWW, jak również dzięki bezpiecznym połączeniom SSH, które szczególnie przydatne są dla administratorów systemów zainstalowanych w chmurze. Interfejs WWW umożliwia konfigurację, dostosowanie potrzebnej pojemności i mocy obliczeniowej.
Serwery EC2 znajdują się obecnie w USA, Irlandii, Singapurze, Japonii, Australii, Brazylii i Niemczech.
Amazon EC2 redukuje czas potrzebny do zainstalowania i uruchomienia wielu serwerów. Pozwala na przeskalowanie zasobów, zarówno w górę, jak i w dół, w zależności od bieżących potrzeb. Opłaty są pobierane w zależności od używanych w danym momencie zasobów (ilości pamięci RAM, liczby CPU itd.). Amazon EC2 udostępnia również różne narzędzia ułatwiające tworzenie oprogramowania.
Aby używać Amazon EC2 należy:

</doc>
<doc id="2196192" url="https://pl.wikipedia.org/wiki?curid=2196192" title="Pilníkov">
Pilníkov

Pilníkov − miasto w Czechach, w kraju hradeckim. W 2016 r. miasto to zamieszkiwało 1 246 osób.

</doc>
<doc id="2196194" url="https://pl.wikipedia.org/wiki?curid=2196194" title="Ratu Josefa Iloilo">
Ratu Josefa Iloilo



</doc>
<doc id="2196195" url="https://pl.wikipedia.org/wiki?curid=2196195" title="Ratu Sir Penaia Ganilau">
Ratu Sir Penaia Ganilau



</doc>
<doc id="2196196" url="https://pl.wikipedia.org/wiki?curid=2196196" title="Ratu Epeli Ganilau">
Ratu Epeli Ganilau



</doc>
<doc id="2196198" url="https://pl.wikipedia.org/wiki?curid=2196198" title="Zgorzelinowe zapalenie skóry">
Zgorzelinowe zapalenie skóry



</doc>
<doc id="2196200" url="https://pl.wikipedia.org/wiki?curid=2196200" title="Lučany nad Nisou">
Lučany nad Nisou

Lučany nad Nisou − miasto w Czechach, w kraju libereckim. 
1 stycznia 2017 miasto zamieszkiwało 1792 osoby, a ich średni wiek 41,4 roku.

</doc>
<doc id="2196202" url="https://pl.wikipedia.org/wiki?curid=2196202" title="Sobór Narodzenia Najświętszej Maryi Panny w Głębokiem">
Sobór Narodzenia Najświętszej Maryi Panny w Głębokiem



</doc>
<doc id="2196203" url="https://pl.wikipedia.org/wiki?curid=2196203" title="Borja García">
Borja García

Borja García (ur. 15 grudnia 1982 roku w Walencji) – hiszpański kierowca wyścigowy.
Kariera.
Formuła Toyota.
Hiszpan karierę rozpoczął w roku 1998, od startów w kartingu. W 2000 roku przeszedł do wyścigów samochodów jednomiejscowych, debiutując w Hiszpańskiej Formule Toyota 1300. Już w pierwszym podejściu sięgnął w niej po tytuł mistrzowski, zwyciężając w czterech wyścigach.
World Series by Nissan.
W roku 2001 Borja awansował do serii World Series by Nissan. Stanąwszy w niej raz na podium, został sklasyfikowany na 10. miejscu. W kolejnym sezonie przeniósł się do Formuły Nissan 2000. W ciągu czternastu wyścigów, sześciokrotnie meldował się w pierwszej trójce, z czego dwukrotnie na najwyższym stopniu. Ostatecznie zmagania zakończył na 3. pozycji.
Formuła 3.
W latach 2002–2004 Garcia brał udział w Hiszpańskiej Formule 3 (reprezentował ekipę Racing Engineering). Po dwukrotnym zajęciu trzeciego miejsca w klasyfikacji generalnej, w ostatnim roku startów zdominował rywalizację, zwyciężając w dziewięciu z czternastu wyścigów. Hiszpan wziął udział również w jednej rundzie Formuły Lliure. Okazał się najlepszy, jednakże nie był liczony do ogólnej punktacji.
Seria GP2.
Dzięki sukcesom w hiszpańskiej F3, Borja dostał szansę startów w hiszpańskiej stajni, w bezpośrednim przedsionku Formuły 1 – serii GP2. W pierwszym roku startów pięciokrotnie dojeżdżał na punktowanych lokatach, dwukrotnie przy tym stając na podium (w sobotnich zmaganiach, w Turcji, zajął trzecie miejsce, natomiast w niedzielnym wyścigu, w Belgii, był drugi). Ostatecznie został sklasyfikowany na 14. pozycji.
W sezonie 2007 przeniósł się do włoskiej stajni Durango. W ciągu dwudziestu jeden wyścigów, dziewięciokrotnie sięgał po punkty, na najlepszym uzyskując dwukrotnie czwartą lokatę (w sprintach, na torze Sakhir oraz Ricardo Tormo). Zdobyte punkty pozwoliły Garcii w zajęciu 10. miejsca, w końcowej klasyfikacji.
World Series by Renault.
W 2006 roku startował w barwach ekipy RC Motorsport, w Formule Renault 3.5. Równa i konsekwentna jazda zaowocowała tytułem wicemistrzowskim, z zaledwie pięcioma punktami straty do triumfatora Alxa Danielssona. W ciągu sezonu siedmiokrotnie stawał na podium, w tym raz na najwyższym stopniu (w drugim wyścigu, w Belgii).
Dwa lata później wystartował w trzech pierwszych eliminacjach, ponownie reprezentując włoski zespół. Biorąc udział w pięciu wyścigach, tylko w jednym sięgnął po punkty, zajmując szóste miejsce w inauguracyjnym wyścigu, na włoskim torze Monza. Zdobyte punkty dały mu w ogólnej punktacji 24. lokatę.
Formuła Atantic.
W sezonie 2009 ścigał się w amerykańskiej serii Formuła Atlantic. Wystąpiwszy w dziesięciu wyścigach, zmagania zakończył na 7. miejscu.
Superleague Formula.
W roku 2008 zadebiutował w nowo powstałej serii Superleague Formula. Reprezentując hiszpański klub Sevilla FC (zespół GTA Motor Competición), raz sięgnął po zwycięstwo, odnosząc je podczas niedzielnej rywalizacji, na obiekcie Donington Park. Ostatecznie został sklasyfikowany na 10. pozycji.
W 2010 roku wystąpił w pierwszych pięciu rundach, ścigając się dla portugalskiego klubu Sporting CP (ekipa Atech GP/Reid Motorsport). W ciągu dziesięciu wyścigów, osiem razy zdobył punkty, na najlepszym dwukrotnie uzyskując piątą pozycję. W ten też sposób wspomógł swój zespół w zajęciu 15. miejsca, w generalnej klasyfikacji.

</doc>
<doc id="2196205" url="https://pl.wikipedia.org/wiki?curid=2196205" title="Łeopold Łewycki">
Łeopold Łewycki

Leopold Hipolit Lewicki
Wzgl. ukr. Леопо́льд Іва́нович Леви́цький,(ur. 7 sierpnia 1906 r. w Burdiakowcach, zm. 14 maja 1973 r. we Lwowie) – malarz, grafik, rzeźbiarz. Polak
Życiorys.
Urodzony 7 sierpnia 1906 Lewicki Leopold (Hipolit) jako syn kowala Jana Lewickiego (s.Antoniego i Angeli) oraz Olgi córki Onufrego Bluz i Severyny Jopek. [Ksiega polskich urodzen wsi Burdiakowce 1885-1943. Str.46]Uczęszczał do Państwowego Gimnazjum im. Juliusza Słowackiego w Czortkowie, a po jego ukończeniu studiował od roku 1925 prawo na Uniwersytecie Jagiellońskim, ale szybko zamienił je na studia w Akademii Sztuk Pięknych w Krakowie.
Początkowo studiował rzeźbę u Ksawerego Dunikowskiego, potem grafikę u Józefa Mehoffera i malarstwo u Władysława Jarockiego. Kontynuował studia w Paryżu 1930/1931 w paryskiej filii Akademii, kierowanej przez Józefa Pankiewicza. W czasie pobytu w Paryżu skrystalizowały się jego lewicowe poglądy. Został wydalony z Francji w roku 1931 za udział w demonstracji pod Ścianą Komunardów na cmentarzu Père-Lachaise organizowanej przez Francuską Partię Komunistyczną.
Po powrocie do Polski studiował na ASP w Krakowie u rektora Fryderyka Pautscha. Już w czerwcu 1932 r. doszło między władzami uczelni i częścią studentów do konfliktu o umieszczenie jego prac w dorocznej wystawie uczelnianej. Tego samego dnia został aresztowany za stworzenie grafik o treści anty­religijnej i antypaństwowej. Zwolniony z aresztu w lipcu, w listopadzie został relegowany z uczelni, ale też otrzymał wraz z dwoma innymi relegowanymi studentami wystawę w gmachu Związku Powszechnego Artystów Plastyków w Krakowie, a w grudniu został przyjęty do ZPAP. 
Został członkiem Grupy Krakowskiej, którą współtworzył ze swoimi przyjaciółmi Jonaszem Sternem i Henrykiem Wicińskim, tworząc ostatnią generację przedwojennej awangardy. Ponieważ Grupa sympatyzowała z komunizmem (Lewicki był aktywistą Komunistycznej Partii Polski), był represjonowany przez Policję. Jako członek Grupy miał trzy wystawy swoich dzieł: w gmachu Towarzystwa Przyjaciół Sztuk Pięknych we Lwowie (1933 r.), w Liceum Krzemienieckim w Krzemieńcu Wołyńskim (1934 r.) i siedzibie ZPAP w Krakowie (1935 r.), a w 1936 r. jego prace zakwalifikowano do wystawy zbiorowej w warszawskim Instytucie Propagandy Sztuki. 
Po zakończeniu edukacji uprawiał uprawiał linoryt i drzeworyt. W swoim malarstwie czerpał z puryzmu, futuryzmu i ekspresjonizmu czy prac Paula Klee i George'a Grosza. Tworzył obrazy o radykalnej tematyce społecznej, ale także wielopłaszczyznowe kompozycje abstrakcyjne. W 1935 r. zamieszkał w Czortkowie i wkrótce został aresztowany w związku ze śledztwem prowadzonym przeciw członkom Komunistycznej Partii Zachodniej Ukrainy oraz KPP. Zwolniony pół roku później, m.in. po apelu krakowskiego oddziału ZPAP, w 1936 r. zamieszkał we Lwowie. 
W styczniu 1937 r. zorganizowano wystawę prac jego i Stanisława Osostowicza w ZPAP we Lwowie, gdzie doceniono jego grafiki, ale miesiąc później znalazł się wśród 30 lewicujących artystów, których usunięto z krakowskiego ZPAP pod pretekstem zalegania ze składkami, zaś w marcu ZPAP przystąpił do Obozu Zjednoczenia Narodowego. 
Po wrześniu 1939 został przewodniczącym rady miejskiej Czortkowa, potem dziennikarzem w regionalnej gazecie „Nowe Życie”, pracował także w miejscowym Domu Armii Radzieckiej. Po agresji niemieckiej ewakuowany do Azji Środkowej, w rejonie Samarkandy, gdzie pracował jako nauczyciel i członek batalionów budowlanych. W 1944 r. zamieszkał znów we Lwowie, od tamtej pory tworzył w stylu socrealizmu malarstwo sztalugowe i dekoracyjne, rzeźbę oraz grafikę, a głównie drzeworyty i działał w związku plastyków. Po wojnie jego prace wystawiano w wystawach poświęconych sztuce polskiej i ukraińskiej, m.in. w Warszawie (1955, 1956, 1962, 1966), Lwowie (1949, 1957), Berlinie (1961), Moskwie (1951) i San Francisco (1963). W roku 1970 został mianowany Zasłużonym Artystą Ukraińskiej Republiki Radzieckiej. 
Zmarł 14 maja 1973 r. we Lwowie i został pochowany na Cmentarzu Łyczakowskim.
Upamiętnienie.
W 1984 w dawnym mieszkaniu Lewickiego we Lwowie otwarto muzeum jego imienia. Również we wsi Burdiakowce otwarto w 1996 r. poświęcone mu muzeum.

</doc>
<doc id="2196207" url="https://pl.wikipedia.org/wiki?curid=2196207" title="120 Dywizja Strzelecka (ZSRR)">
120 Dywizja Strzelecka (ZSRR)

120 Dywizja Strzelecka () – związek taktyczny piechoty Armii Czerwionej.
Sformowana w Orle na bazie 19 Dywizji Strzeleckiej i 35 Brygady Zapasowej wiosna 1940 roku.
Po wybuchu wojny niemiecko-radzieckiej, 28 czerwca 1941 przerzucona do Briańska. Brała udział w bitwie pod Jelnią (pierwszej udanej radzieckiej operacji zaczepnej). Jako szósta spośród radzieckich dywizji uzyskała status "gwardyjskiej".

</doc>
<doc id="2196212" url="https://pl.wikipedia.org/wiki?curid=2196212" title="Marian Wacław Drozdowski">
Marian Wacław Drozdowski

Marian Wacław Drozdowski (ur. 7 września 1898 w Łodzi, zm. 2 listopada 1980 w Wołominie) – działacz gospodarczy, senator II Rzeczypospolitej, urzędnik.
Syn Wacława, łódzkiego fabrykanta, i Elżbiety z Horodeńskich. Maturę uzyskał w Łodzi w 1916 r., zaś w 1920 złożył egzamin dyplomowy w warszawskiej Wyższej Szkole Handlowej (od 1991 r. SGH). Działał w ZMP „Zet” i w „Zarzewiu”. 12 listopada 1918 roku zgłosił się na ochotnika do powstającego Wojska Polskiego; służył w 28 pułku piechoty. W lipcu 1920 r. ukończył kurs oficerów gospodarczych, uzyskując stopień podporucznika. W listopadzie tegoż roku został urlopowany, zaś w 1921 r. przeniesiony do rezerwy.
Po wojnie polsko-radzieckiej najpierw mieszkał w Warszawie, działał w Towarzystwie Straży Kresowej (1921–1922), a następnie na Śląsku gdzie, z ramienia ZET-u, kierował w latach 1924-1927 śląskim oddziałem Związku Obrony Kresów Zachodnich. W latach 1927–1932 był zastępcą naczelnika wydziału handlu zagranicznego w Ministerstwie Przemysłu i Handlu. Od roku 1932 zamieszkał w Katowicach, był dyrektorem Izby Przemysłowo-Handlowej, udzielał się jako publicysta ekonomiczny. W wyborach 1938 r. został wybrany w województwie śląskim na senatora. Wstąpił do sanacyjnego klubu OZN, był sekretarzem komisji budżetowej i gospodarczej.
Podczas niemieckiej okupacji kierował działem aprowizacji Zarządu Miejskiego w Warszawie. Po wojnie był dyrektorem departamentu w Ministerstwie Handlu Zagranicznego, następnie – do 1968 r. – dyrektorem Centrali Hurtu Spożywczego.
Zmarł 2 listopada 1980 roku, został pochowany na cmentarzu komunalnym Północnym. Z poślubioną 30 października 1932 r. żoną Aldoną z Chomiczów miał córkę Marię (1933) oraz synów – Wojciecha (1935) i Andrzeja (1940). Był odznaczony Krzyżem Komandorskim Orderu Odrodzenia Polski (III kl.), Krzyżem Kawalerskim Legii Honorowej (V kl.), czecho-słowackim Orderem Lwa Białego (1947) i Złotym Krzyżem Zasługi.

</doc>
<doc id="2196213" url="https://pl.wikipedia.org/wiki?curid=2196213" title="119 Dywizja Strzelecka (ZSRR)">
119 Dywizja Strzelecka (ZSRR)

119 Dywizja Strzelecka () – związek taktyczny piechoty Armii Czerwionej.
Sformowana 19 sierpnia 1939 roku w Krasnojarsku jako dywizja stzrelecka, stycznia 1940 roku (na czas wojny zimowej) przeformowana w dywizję zmotoryzowaną, 17 kwietnia 1940 znowu jako strzelecka.
Powtórnie sformowana 21.04.1942 na bazie 51 Brygady Strzeleckiej w Moskiewskim Okręgu Wojskowym. 16.12.1942 przeformowana na 54 Dywizję Piechoty Gwardii.
Po raz trzeci sformowana 19.04.1943 na bazie 161 Brygady Strzeleckiej w Moskiewskim Okręgu Wojskowym.
Struktura organizacyjna.
Pierwsze formowanie

</doc>
<doc id="2196217" url="https://pl.wikipedia.org/wiki?curid=2196217" title="Mašťov">
Mašťov

Mašťov − miasto w Czechach, w kraju usteckim. W 2016 r. miasto to zamieszkiwały 564 osoby.

</doc>
<doc id="2196218" url="https://pl.wikipedia.org/wiki?curid=2196218" title="Borja Garcia">
Borja Garcia



</doc>
<doc id="2196222" url="https://pl.wikipedia.org/wiki?curid=2196222" title="Kamikaze (album Twisty)">
Kamikaze (album Twisty)

Kamikaze – czwarty studyjny album amerykańskiego rapera Twisty. Został wydany 27 stycznia, 2004 roku. Uplasował się na 1. miejscu notowania Billboard 200, dzięki singlowi "Slow Jamz". Jest to pierwszy album Twisty, który uzyskał status platynowej płyty.

</doc>
<doc id="2196225" url="https://pl.wikipedia.org/wiki?curid=2196225" title="Hanlin Yuan">
Hanlin Yuan



</doc>
<doc id="2196229" url="https://pl.wikipedia.org/wiki?curid=2196229" title="116 Dywizja Strzelecka (ZSRR)">
116 Dywizja Strzelecka (ZSRR)

116 Dywizja Strzelecka () – dywizja Armii Czerwonej.
Sformowana 1939 roku w Penzie, liczyła 6000 żołnierzy. Po niemieckim ataku, w lipcu–sierpniu 1941 uczestniczyła w obronie Czerkas, zaś we wrześniu została praktycznie rozbita w okrążeniu pod Kijowem i 21 grudnia 1941 rozformowana.
22 stycznia 1942 roku 457 Dywizję Strzelecką, sformowaną 8 grudnia 1941 w Zabajkalskim Okręgu Wojskowym, przemianowano na 116 Dywizję Strzelecką. W 1945 roku razem z 111 Dywizją Strzelecką i 213 Dywizją Strzelecką wchodziła w skład 48 Korpusu Strzeleckiego. 116 DS uczestniczyła m.in. w ofensywie Armii Czerwonej rozpoczętej 12 stycznia 1945 roku, biorąc udział w przełamaniu niemieckich fortyfikacji Stellung a2.
Struktura organizacyjna.
Pierwsze formowanie

</doc>
<doc id="2196231" url="https://pl.wikipedia.org/wiki?curid=2196231" title="457 Dywizja Strzelecka (ZSRR)">
457 Dywizja Strzelecka (ZSRR)



</doc>
<doc id="2196233" url="https://pl.wikipedia.org/wiki?curid=2196233" title="Pyšely">
Pyšely

Pyšely − miasto i gmina w Czechach, w powiecie Benešov, w kraju środkowoczeskim. Według danych Czeskiego Urzędu Statystycznego z dnia 1 stycznia 2017 liczyło 1 905 mieszkańców.

</doc>
<doc id="2196235" url="https://pl.wikipedia.org/wiki?curid=2196235" title="Pawło Komarow">
Pawło Komarow

Pawło Mykołajowycz Komarow (ukr. Павло Миколайович Комаров, ros. Павел Николаевич Комаров, "Pawieł Nikołajewicz Komarow"; ur. w Rieutowie, zm. w Toronto) – ukraiński piłkarz, grający na pozycji napastnika.
Kariera piłkarska.
Kariera klubowa.
Od 1935 bronił barw Dynama Kijów. Po zajęciu Kijowa przez niemieckich okupantów został jeńcem wojennym. Po wyjściu z niewoli razem z innymi piłkarzami z Kijowa w zakładzie piekarskim zorganizowali drużynę Start Kijów. W 1942 piłkarze rozegrali dziewięć meczów towarzyskich. Uczestniczył w znanym "meczu śmierci", po którym trafił do obozu koncentracyjnego. Potem niemiecka władza przeniosła piłkarza do Niemiec, gdzie pracował jako inżynier w zakładzie Messersmidt. Po zakończeniu II wojny światowej wyjechał do Kanady, gdzie zmarł.

</doc>
<doc id="2196236" url="https://pl.wikipedia.org/wiki?curid=2196236" title="MS Manifest Lipcowy">
MS Manifest Lipcowy

MS Manifest Lipcowy – pierwszy zbudowany w Polsce statek klasy "panamax", masowiec typu B-521, zbudowany w Stoczni im. Komuny Paryskiej w Gdyni i zwodowany w kwietniu 1970 roku. W chwili powstania był największym statkiem Polskiej Marynarki Handlowej; przeznaczony był do przewozu węgla, rudy, fosforytów i apatytów.
Historia i rejsy.
„Manifest Lipcowy” był największym statkiem zbudowanym do tamtej pory w Polsce. Głównym konstruktorem i projektantem był Jerzy Igielski. Projekt powstał w 1968 roku i wtedy rozpoczęto cięcie blach. Statek budowano metodą połówkową. Stępkę położono 11 września 1969. Część rufową wodowano 11 listopada 1969, po czym 18 marca 1970 połączono ją w doku z częścią przednią i wodowanie całości nastąpiło 1 kwietnia 1970. Matką chrzestną była spawaczka Irena Ostrowska. Statek został ukończony 31 sierpnia 1970 i 15 września przekazany armatorowi. Nazwę nadano mu na cześć manifestu PKWN, którego 25. rocznicę ogłoszenia obchodzono w roku rozpoczęcia budowy statku. Statek był prototypem typu B 521 i nosił numer budowy B 521/1.
W dziewiczy rejs statek wyruszył z węglem ze Świnoujścia do Tarentu, pod dowództwem kpt. ż.w. Józefa Miłobędzkiego. Następnie 22 października 1970 wyruszył z węglem do Nagoi w Japonii, pod dowództwem kpt. ż.w. Jana Ulickiego. Statek cztery razy w tej podróży przeciął równik i w drodze powrotnej jako pierwszy polski statek handlowy z ładunkiem opłynął 1 lutego 1971 przylądek Horn.
Masowiec ten miał siedem samotrymujących się ładowni o pojemności prawie 64 tys. m³. Pokrywy ładowni rozsuwały się hydraulicznie na boki (systemu MacGregor), co było nowoczesnym rozwiązaniem, po raz pierwszy zastosowanym na polskim statku. Odsłaniały one dostęp dla dźwigów portowych do szerokich, obszernych ładowni. „Manifest” nie posiadał własnych urządzeń przeładunkowych, jedynie trzy 1,5-tonowe bomy gospodarcze i sześć półtonowych dźwigów pomocniczych. System balastowania statku pozwalał na kombinowany przewóz ładunków: z jednej strony ciężkiej rudy, z drugiej na przykład lekkiego zboża. Dla przewozu rudy ładownie 1, 3, 5 i 7 zostały dodatkowo wzmocnione płytami stali o podwyższonej wytrzymałości (GA-15).
Jak na lata 70. XX wieku jednostka była wyposażona w nowoczesne urządzenia nawigacyjne i antykolizyjne radary. Posiadała też silne windy manewrowe z automatycznym naciągiem lin cumowniczych na czas postoju w porcie. Silnik Cegielski-Sulzer 9RD76, dający moc 15 300 KM przy 122 obr./min pozwalał statkowi osiągać prędkość 15,4 węzła pod pełnym obciążeniem. Zasięg miał, jak na owe czasy, także bardzo duży – 12 tysięcy mil morskich, dlatego przeznaczono go do oceanicznej żeglugi trampowej.
Wszyscy członkowie 46-osobowej załogi "Manifestu" mieszkali we własnych kabinach wyposażonych w toalety. Statek był klimatyzowany a marynarze mieli do dyspozycji basen pływacki, saunę, salę gimnastyczną i kinową, świetlicę.
Mimo że na „Manifeście” zastosowano wiele nowoczesnych rozwiązań, a załoga korzystała z licznych wygód, nie był to statek do końca udany. Odczuwalna była wibracja układu napędowego, a nadto nadmierne kołysanie, z uwagi na brak stępek przeciwprzechyłowych. Polska Żegluga Morska sprzedała go po trzynastu latach eksploatacji i przewiezieniu około 4 milionów ton ładunków, 4 stycznia 1983, przedsiębiorstwu Żegluga Polska. W następnych statkach projektu B 521 wprowadzono zmiany konstrukcyjne, m.in. obniżono nadbudówkę, dodano stępki przeciwprzechyłowe i zmniejszono liczbę kominów do jednego. Z serii 11 zbudowanych statków 9 przeznaczono na eksport, a pod polską banderą pływały MS „Politechnika Szczecińska” i MS „Politechnika Śląska”.
„Manifest Lipcowy” został następnie sprzedany polsko-cypryjskiej spółce Polhellas i 23 kwietnia 1983 zaczął pływać pod banderą Sri Lanki, pod nazwą „Lena” (według innych informacji „Leno”). W 1986 roku zmienił banderę na cypryjską i nazwę na „Kotronas”, a następnie w 1987 na „Despina”. Został sprzedany na złom do Chin w listopadzie 1999 roku.

</doc>
<doc id="2196238" url="https://pl.wikipedia.org/wiki?curid=2196238" title="115 Dywizja Strzelecka (ZSRR)">
115 Dywizja Strzelecka (ZSRR)

115 Dywizja Strzelecka () – związek taktyczny piechoty Armii Czerwionej.
Sformowana 7.09.1939 na bazie 2 pułku strzeleckiego 1 Moskiewskiej Dywizji Proletariackiej. Wzięła udział w kampanii polskiej.

</doc>
<doc id="2196240" url="https://pl.wikipedia.org/wiki?curid=2196240" title="Alexandre Negrao">
Alexandre Negrao



</doc>
<doc id="2196242" url="https://pl.wikipedia.org/wiki?curid=2196242" title="Zbigniew Zapasiewicz (ojciec)">
Zbigniew Zapasiewicz (ojciec)

Zbigniew Zapasiewicz (ur. 8 marca 1906 w Warszawie, zm. 25 kwietnia 1937 tamże) – polski działacz społeczny.
Życiorys.
Student Politechniki Warszawskiej, następnie tamtejszego Uniwersytetu. Współorganizator Legionu Młodych, w latach 1930–1934 komendant główny tej organizacji, przywódca lewicowego nurtu. Od 1935 a. 1936 w PPS, działał również w warszawskich strukturach ruchu związkowego.
W 1930 ożenił się z Marią z Kreczmarów (1906–1985). Ich synem był Zbigniew Zapasiewicz (1934–2009), wybitny aktor.
Został pochowany na cmentarzu Powązkowskim w Warszawie (kwatera 99-1-16).

</doc>
<doc id="2196250" url="https://pl.wikipedia.org/wiki?curid=2196250" title="Stárkov">
Stárkov

Stárkov − miasto w Czechach, w kraju hradeckim. W 2006 roku miasto to na powierzchni 1652 ha zamieszkiwało 655 osób.

</doc>
<doc id="2196253" url="https://pl.wikipedia.org/wiki?curid=2196253" title="Pustułka prążkowana">
Pustułka prążkowana

Pustułka prążkowana ("Falco zoniventris") – gatunek ptaka drapieżnego z rodziny sokołowatych (Falconidae). To endemiczny gatunek Madagaskaru. Nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał Wilhelm Peters, nadając mu nazwę "Falco (Hypotriorchis) zoniventris". Opis ukazał się w 1854 roku. Jako miejsce typowe autor wskazał zatokę St. Augustin na Madagaskarze.
Najbliższymi krewnymi pustułki prążkowanej są pustułka ciemna i pustułka białorzytna żyjące na stałym lądzie Afryki. Podane 3 gatunki umieszcza się czasem w podrodzaju "Dissodectes". Nie wyróżnia się podgatunków.
Charakterystyka.
Ma 27–30 cm długości i 60–68 cm rozpiętości skrzydeł. Górna część ciała jest szara, a ogon ma ciemne upierzenie. Górne partie są białawe z ciemnoszarymi pręgami na podgardlu i w górnej części piersi. Ciemnoszare paskowanie widać w dolnej części piersi i na brzuchu. Nogi, oczy i woskówka są żółte. Wokół oczu zaznacza się naga żółta obwódka. Osobniki młodociane są bardziej brązowe niż ptaki dorosłe, mają ciemniejsze oczy i mniej nagą skórę wokół oczu.
Pustułki prążkowane wydają przenikliwy, przerywany szczebiot i ostry wrzaskliwy okrzyk. Poza okresem lęgowym ptaki te jednak nie odzywają się.
Występowanie.
To dość pospolity gatunek w południowej i zachodniej części Madagaskaru, ale na północy i wschodzie wyspy występuje tylko lokalnie. Na centralnym płaskowyżu go nie ma. Występuje od poziomu morza po 2000 metrów n.p.m. Zasiedla polany i skraje lasów oraz obszarów zalesionych.
Zachowanie.
Rzadko pustułki prążkowane zawisają w powietrzu i wypatrują z tej pozycji zdobyczy. Zwykle poluje z zasiadki. Żywi się małymi gadami, jak kameleony i gekony z rodzaju "Phelsuma", duże owady, np. koniki polne i chrząszcze, a wyjątkowo ptaki. Ofiary są łapane z ziemi lub chwytane z gałęzi i pni drzew.
Okres lęgowy.
Trwa od września do grudnia. Gniazdo jest prostym, wyskrobanym zagłębieniem, często stanowi je stare gniazdo po innym ptaku, a zwłaszcza po wandze sierpodziobej. Usytuowane jest w dziupli drzewa lub wśród epifitycznych zarośli. Samica składa 3 żółtawe jaja.
Status.
IUCN uznaje pustułkę prążkowaną za gatunek najmniejszej troski (LC, "Least Concern"). Liczebność populacji szacuje się na 670–6700 dorosłych osobników. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.

</doc>
<doc id="2196254" url="https://pl.wikipedia.org/wiki?curid=2196254" title="Sony Pictures Home Entertainment">
Sony Pictures Home Entertainment

Sony Pictures Home Entertainment Inc. (krócej SPHE) – oddział Sony Pictures Entertainment, zajmujący się dystrybucją filmów wydawanych do użytku domowego.
Historia.
Przedsiębiorstwo zostało założone w czerwcu 1978 roku w Burbanku, w Kalifornii, jako Columbia Pictures Home Entertainment, w listopadzie 1979 roku wydało 20 filmów. Licencję i dystrybucję pierwszych 20 wydań filmowych miało Time-Life Video, należące do Time-Life Films, lecz związek był krótkotrwały i Columbia Pictures uruchomiła własne ramię dystrybucyjne.
W marcu 1981 roku zmieniło swoją nazwę na RCA/Columbia Pictures International Video, po tym jak Columbia uruchomiła spółkę joint venture wspólnie z RCA. Zajmowało się dystrybucją filmów NBC, ponieważ było wówczas jednostką zależną RCA.
Od czasu powstania Tri-Star Pictures, przedsiębiorstwo stało się jednym z trzech głównych dystrybutorów produkcji Tri-Star do użytku domowego. Dystrybuowało również filmy innych wytwórni, w tym m.in. większość kinowych produkcji studia New Line Cinema.
W 1989 roku SPHE zaczęło się specjalizować w dystrybucji filmów wytwórni filmowych i seriali telewizyjnych Sony wydawanych na płyty CD, DVD i Blu-ray Disc.
W sierpniu 1991 roku General Electric sprzedało 50% udziałów firmie Sony Corporation, po czym RCA/Columbia zostało przemianowane na Columbia TriStar Home Video przez Sony.
W kwietniu 2001 roku przedsiębiorstwo zmieniło swoją nazwę na Columbia TriStar Home Entertainment, którą posiadało do listopada 2004 roku, kiedy to zostało przemianowane na Sony Pictures Home Entertainment.
W 2008 roku SPHE podpisało trzyletnią umowę z Anchor Bay Entertainment na globalne wydanie filmów na płyty DVD (z wyjątkiem Ameryki Północnej, Kanady, Australii i Wielkiej Brytanii).
21 lutego 2010 roku The Weinstein Company podpisała kontrakt z SPHE na dystrybucję filmów do użytku domowego za pośrednictwem Sony Pictures Worldwide Acquisitions. 31 sierpnia 2010 roku SPHE podpisało wieloletnią umowę z Image Entertainment na marketing oraz dystrybucję filmów na płyty DVD i Blu-ray za pośrednictwem Image.
23 kwietnia 2012 roku Mill Creek Entertainment zawarło kontrakt na dystrybucję filmów do użytku domowego z SPHE, nabywając tym samym prawa do dystrybucji 250 filmów z katalogu Sony Pictures Entertainment na płyty DVD i Blu-ray. 27 sierpnia 2013 roku Mill Creek zawarło kontrakt z SPHE na dystrybucję 665 filmów z katalogu Sony Pictures i 54 programów telewizyjnych na DVD.

</doc>
<doc id="2196256" url="https://pl.wikipedia.org/wiki?curid=2196256" title="Stráž nad Nežárkou">
Stráž nad Nežárkou

Stráž nad Nežárkou − miasto w Czechach, w kraju południowoczeskim. W 2006 r. miasto na powierzchni 3629 ha zamieszkiwało 846 osób.

</doc>
<doc id="2196257" url="https://pl.wikipedia.org/wiki?curid=2196257" title="SKS Sandomierz">
SKS Sandomierz



</doc>
<doc id="2196258" url="https://pl.wikipedia.org/wiki?curid=2196258" title="Spójnia Sandomierz">
Spójnia Sandomierz



</doc>
<doc id="2196259" url="https://pl.wikipedia.org/wiki?curid=2196259" title="Prosečné (Czechy)">
Prosečné (Czechy)

Prosečné – miasto w Czechach, w kraju hradeckim. W 2006 roku zamieszkiwało je 550 mieszkańców. Pierwsza pisemna wzmianka o miejscowości pochodzi z roku 1342. W 1882 powstała tutaj szkoła, zaś w 1898 został wybudowany nowy kościół.

</doc>
<doc id="2196260" url="https://pl.wikipedia.org/wiki?curid=2196260" title="Sparta Sandomierz">
Sparta Sandomierz



</doc>
<doc id="2196261" url="https://pl.wikipedia.org/wiki?curid=2196261" title="Prosečné">
Prosečné



</doc>
<doc id="2196262" url="https://pl.wikipedia.org/wiki?curid=2196262" title="Dyskografia Lil’ Flipa">
Dyskografia Lil’ Flipa

Poniżej przedstawiona jest dyskografia amerykańskiego rapera o pseudonimie artystycznym Lil’ Flip.
Ścieżki dźwiękowe.
Poniżej ukazane są utwory, które ukazały się na ścieżce dźwiękowej do danego filmu.

</doc>
<doc id="2196263" url="https://pl.wikipedia.org/wiki?curid=2196263" title="Ignacy Płażewski">
Ignacy Płażewski

Ignacy Płażewski (ur. 29 lipca 1899 w Ozorkowie, zm. 22 sierpnia 1977 w Łodzi) – fotograf, historyk, wydawca, honorowy członek Związku Polskich Artystów Fotografików. Autor książek z dziedziny fotografii. 
Członek tajnego harcerstwa. Uczestnik walk 1918–1920. Absolwent Szkoły Nauk Politycznych w Warszawie. Wydawca Biblioteki Domu Polskiego – najtańszej polskiej książki w prenumeracie. Naczelnik wydziału Państwowego Wydawnictwa Książek we Lwowie. Zmarł w Łodzi. Został pochowany na Cmentarzu Zarzew w Łodzi. 
Ojciec Jerzego Płażewskiego, nestora polskiej krytyki filmowej.
Życie i twórczość.
W czasie II wojny światowej pozbawiony zawodu wydawcy zajął się profesjonalnie fotografią. W 1944 mianowany szefem Wojskowego Instytutu Naukowo Wydawniczego, został w 1950 w stopniu pułkownika wyrzucony z wojska i aresztowany. 
Po powrocie do fotografii został organizatorem ruchu fotograficznego w Łodzi powojennej. Zorganizował oddział Polskiego Towarzystwa Fotograficznego i został jego pierwszym prezesem. Przyjęty do Związku Polskich Artystów Fotografików kierował jakiś czas Łódzką Delegaturą ZPAF, następnie przez wiele lat był prezesem łódzkiego okręgu związku.
Uczestniczył w licznych salonach fotograficznych. Miał cztery pośmiertne indywidualne wystawy. Opierając się na długo gromadzonej bibliotece fotograficznej ostatnie lata poświęcił pisaniu książki "Dzieje fotografii polskiej", by, jak mówił, ".. żadna więcej dyscyplina sztuki nie pozostała bez spisanej historii". 
W zbiorach ikonograficznych Muzeum Historii Miasta Łodzi znajduje się obszerna kolekcja zdjęć autorstwa Ignacego Płażewskiego.

</doc>
<doc id="2196265" url="https://pl.wikipedia.org/wiki?curid=2196265" title="LZS Suchedniów">
LZS Suchedniów



</doc>
<doc id="2196268" url="https://pl.wikipedia.org/wiki?curid=2196268" title="Minigun">
Minigun



</doc>
<doc id="2196269" url="https://pl.wikipedia.org/wiki?curid=2196269" title="Erbach (Hesja)">
Erbach (Hesja)

Erbach – miasto powiatowe w Niemczech, w kraju związkowym Hesja, w rejencji Darmstadt, siedziba powiatu Odenwaldkreis.
Geografia.
Miasto położone jest na wysokości od 200 do 560 m n.p.m. w dolinie rzeki Mümling. Od północy sąsiaduje z Michelstadt, na wschodzie z Kirchzell, na południu z Hesseneck, a na zachodzie z Mossautal. W roku 2007 zostało przeprowadzone referendum, w którym ludność opowiedziała się przeciwko połączeniu z Michelstadt w roku 2009. Od reformy samorządowej z roku 1972 jest miastem powiatowym złożonym z jedenastu dzielnic.
Współpraca.
Miejscowości partnerskie:

</doc>
<doc id="2196270" url="https://pl.wikipedia.org/wiki?curid=2196270" title="Strmilov">
Strmilov

Strmilov − miasto w Czechach, w kraju południowoczeskim. W 2006 r. miasto to na powierzchni 3 058 ha zamieszkiwało 1418 osób.
Współpraca.
Miejscowość partnerska:

</doc>
<doc id="2196275" url="https://pl.wikipedia.org/wiki?curid=2196275" title="Bob Guccione">
Bob Guccione

 
Robert Charles Joseph Edward Sabatini „Bob” Guccione (ur. 17 grudnia 1930 w Brooklynie, zm. 20 października 2010 w Plano) – włosko-amerykański założyciel i wydawca magazynu „Penthouse”, także producent filmowy sycylijskiego pochodzenia. W 1982 znalazł się na liście 400 najbogatszych według dwutygodnika „Forbes”.
Życiorys.
Wczesne lata.
Urodził się w nowojorskim Brooklynie w sycylijsko-amerykańskiej rodzinie rzymskokatolickiej księgowego Anthony’ego i Niny Guccione. Wychowywał się w Bergenfield w New Jersey. Przez pewien czas był ministrantem, rozważał możliwość wstąpienia do zakonu i kapłaństwo. W 1948 ukończył Blair Academy w Blairstown w New Jersey i wyjechał do Kalifornii.
W ciągu kolejnych 12 lat Guccione udał się w podróż po Europie i Afryce Północnej, szkicując turystów w kawiarniach i przyjmując pracy dorywcze. 
W 1960 Guccione osiadł w Londynie, gdzie prowadził działalność pralni chemicznej, rysował komiksy dla konsorcjum i zajął się edytowaniem niewielką gazety.
Kariera.
W 1965 roku podczas pracy w Londynie jako rysownik w niepełnym wymiarze godzin i felietonista, zredagował i zaprojektował magazyn „Penthouse”. Pierwszy brytyjski numer wyprzedano w ciągu kilku dni. Sukces magazynu doprowadził go w 1969 do powrotu do Stanów Zjednoczonych. W 1969 w USA wprowadził „Penthouse”.
W 1976 Guccione współfinansował kontrowersyjny historyczny film pornograficzny "Kaligula" ("Caligula") w reżyserii Tinto Brassa z udziałem Malcolma McDowella, Helen Mirren, Johna Gielguda i Petera O’Toole. Film, wydany na kasetach wideo pod koniec 1979, został wyprodukowany we Włoszech (Dear Studios w Rzymie). Guccione stworzył także magazyny „Omni” i „VIVA”.
17 września 1983 Vanessa Williams stała się pierwszą czarnoskórą Amerykanką, która zwyciężyła w konkursie Miss Ameryki, ale kiedy ujawniono jej zdjęcia w negliżu dla magazynu „Penthouse” z 1982, 24 lipca 1984 została zmuszona do oddania korony najpiękniejszej Amerykanki. Przed swoją wielką karierę pozowała także Madonna i Traci Lords.
Kiedy w 1998 roku Guccione zachorował na raka gardła, sprzedał swoje dzieła sztuki. Przychody ze sprzedaży „Penthouse” skurczyły się, a długi rosły. W 2001 magazyn przyniósł 10 milionów dolarów strat. W 2003 Guccione ogłosił upadłość i zrezygnował z funkcji prezesa i dyrektora naczelnego Penthouse International.
Życie prywatne.
W lipcu 1949, w wieku 18 lat ożenił się z Lillian Abrams, która urodziła córkę Toninę. Następnie wyjechał do Europy, gdzie zajął się malarstwem. Żył z żoną i córkę w Rzymie i Paryżu, lecz brak pieniędzy spowodował, że po kilku latach Lillian powróciła do Kalifornii, a małżeństwo szybko się rozpadło. W Tangerze poznał angielską piosenkarkę Muriel Hudson. Podróżowali razem przez kilka lat, pobrali się w 1955 i mieli czworo dzieci: Roberta Charlesa „Boba” Jr. (ur. 19 września 1955), Ninę, Anthony’ego i Nicholasa (ur. 1965). Gdy jednak rodzina nie wyrabiała finansowo - tonęła w długach, jego żona opuściła go, zabierając ze sobą dzieci. W 1979 doszło do rozwodu. Związał się z Kathryn „Kathy” Keeton, tancerką z Republiki Południowej Afryki, która potem była jego partnerką biznesową, a później od 17 stycznia 1988 - trzecią z kolei żoną. 19 września 1997 Katherine Keeton zmarła z powodu komplikacji po operacji na niedrożność jelit w wieku 58 lat. W 2006 po raz czwarty ożenił się z April Dawn Warren.
Śmierć.
Zmarł 20 października 2010 w Plano Specialty Hospital, po długiej walce z chorobą, na raka płuc w wieku 79 lat.

</doc>
<doc id="2196276" url="https://pl.wikipedia.org/wiki?curid=2196276" title="Jakob Arjouni">
Jakob Arjouni

Jakob Arjouni, właśc. Jakob Michelsen (ur. 8 października 1964 we Frankfurcie nad Menem, zm. 17 stycznia 2013 w Berlinie) − niemiecki pisarz.
Życiorys.
Jest synem dramatopisarza Hansa Güntera Michelsena. Studiował we Francji, jako pisarz debiutował w 1985 roku kryminałem "Happy Birthday, Türke!". Jej głównym bohaterem jest prywatny detektyw tureckiego pochodzenia, wychowywany jednak w niemieckiej rodzinie, Kemal Kayankaya. Książka w 1992 została zekranizowana, a Arjouni napisał jeszcze trzy książki z tym bohaterem w roli głównej. jest również autorem powieści, zbiorów opowiadań oraz sztuk teatralnych. Na język polski przetłumaczono dwa pierwsze tomy z cyklu o Kayankayi oraz zbiór opowiadań "Idioci. Pięć bajek". Przed współczesnymi bohaterami powyższych opowiadań staje wróżka mogąca zrealizować jedno ich życzenie.

</doc>
<doc id="2196281" url="https://pl.wikipedia.org/wiki?curid=2196281" title="Škrle">
Škrle

Škrle - mała wieś w Czechach, w Gminie Bílence. Znajduje się około 2 km na południowy wschód od Bílenic.
Linki zewnętrzne.
Katastralna mapa Škrle na stronie ČÚZK

</doc>
<doc id="2196284" url="https://pl.wikipedia.org/wiki?curid=2196284" title="New Year Island">
New Year Island

New Year Island – niewielka wyspa w Cieśninie Bassa, położona u północno-zachodnich wybrzeży wyspy King (na północny zachód od Tasmanii). W jej pobliżu znajduje się wyspa Christmas Island.
Teren wyspy obejmuje rezerwat dzikiej zwierzyny, mieszkają tam między innymi takie ptaki jak burzyk cienkodzioby ("Puffinus tenuirostris"), petrelek krótkodzioby ("Pachyptila turtur"), mewa grubodzioba ("Larus pacificus"), mewa czerwonodzioba ("Chroicocephalus novaehollandiae") i ostrygojad australijski ("Haematopus fuliginosus") oraz gady – wąż tygrysi, "Egernia whitii" i "Niveoscincus metallicus".

</doc>
<doc id="2196285" url="https://pl.wikipedia.org/wiki?curid=2196285" title="Styczeń 2011">
Styczeń 2011



</doc>
<doc id="2196286" url="https://pl.wikipedia.org/wiki?curid=2196286" title="Legenda Johnny’ego Lingo">
Legenda Johnny’ego Lingo

Legenda Johnny'ego Lingo (ang. "The Legend of Johnny Lingo") – nowozelandzki film przygodowy z 2003 roku w reżyserii Stevena Ramireza.
Opis fabuły.
Młody Tama unika śmierci we wzburzonych falach oceanu. Trafia na polinezyjską wyspę. Gdy zostaje wygnany przez tubylców, znajduje schronienie u Mahany i jej ojca. Jako dorosły opuszcza wyspę. Zostaje służącym legendarnego Johnny'ego Lingo.

</doc>
<doc id="2196287" url="https://pl.wikipedia.org/wiki?curid=2196287" title="Mieczysław Protasowicki">
Mieczysław Protasowicki

Mieczysław Protasowicki (ur. 20 marca 1943) – polski polityk, z zawodu lekarz weterynarii, myśliwy, senator III kadencji.
Życiorys.
Syn Michała i Julii z domu Nozdryn-Płotnickiej. W 1952 wraz z rodziną został zesłany do Kazachstanu, skąd w 1956 został repatriowany do Polski. W latach 1967–1968 odbył staż zawodowy Wojewódzkim Zakładzie Weterynarii w Zielonej Górze, od 1968 do 1971 pracował jako ordynator lecznicy dla zwierząt w Świebodzinie, następnie jako kierownik lecznic dla zwierząt w Żarach (1971–1977) i Witnicy (1977–1989). Później zatrudniony w Wojewódzkim Zakładzie Weterynarii w Gorzowie Wielkopolskim, od 1989 do 1999 pełnił funkcję wojewódzkiego lekarza weterynarii, następnie przez rok był p.o. lubuskiego wojewódzkiego lekarza weterynarii. W latach 2000–2003 zajmował stanowisko powiatowego lekarza weterynarii w Strzelcach Krajeńskich, po czym przeszedł na emeryturę.
Zaangażowany w działalność samorządu zawodowego lekarzy weterynarii, a także Polskiego Związku Łowieckiego. Od 1993 do 1997 był senatorem III kadencji, wybranym z ramienia Polskiego Stronnictwa Ludowego w województwie gorzowskim. Pełnił funkcję zastępcy przewodniczącego Komisji Obrony Narodowej i członka Komisji ds. Emigracji i Polaków za Granicą. Bez powodzenia kandydował w wyborach parlamentarnych w 1997 i 2001.
Odznaczenia: Złoty (2000) i Srebrny Krzyż Zasługi, Odznaka „Za wzorową pracę w służbie weterynaryjnej”, Odznaka „Zasłużony Pracownik Rolnictwa”, Odznaka „Zasłużony Pracownik Przemysłu Spożywczego i Skupu”, Medal 40-lecia Polski Ludowej, Odznaka za Zasługi dla Województwa Gorzowskiego, Srebrny i Brązowy Medal Zasługi Łowieckiej, Medal św. Huberta, Odznaka „Zasłużony Działacz Turystyki”.
W 1966 ożenił się z Ewą Fornalską, z którą ma troje dzieci.

</doc>
<doc id="2196288" url="https://pl.wikipedia.org/wiki?curid=2196288" title="Operacja Baawar">
Operacja Baawar

Operacja Baawar (z pasztuńskiego "ubezpieczenie") – operacja wojskowa rozpoczęta 5 grudnia 2010 roku przez wojsko kanadyjskie i amerykańskie wspierane przez siły rządowe przeciwko talibom w prowincji Kandahar.
Przebieg.
Operacja rozpoczęła się 5 grudnia na zachód od miasta Kandahar. Główne działania odbywają się przede wszystkim w dystrykcie Pandżwai - talibskiej twierdzy. Główne działania zbrojne wykonuje kanadyjski Task Force Kandahar, z 1. batalionu Royal Regiment. Wojska amerykańskie zapewniają wsparcie lotnicze, a afgańskie zabezpieczają drogę z Mushan do Sperwan Ghar.
7 grudnia Kanadyjczycy z Królewskiego Pułku 22 wchodzącego w skład 1 batalionu zdobyli kontrolę nad miejscowością Zangabad. W walce uczestniczyły czołgi Leopard 2A6M.
18 grudnia po stronie aliantów padła pierwsza ofiara. W wyniku wybuchu miny IED w dystrykcie Pandżwai zginął kanadyjski kapral Steve Martin.

</doc>
<doc id="2196289" url="https://pl.wikipedia.org/wiki?curid=2196289" title="Ciało bardzo niepedagogiczne">
Ciało bardzo niepedagogiczne

Ciało bardzo niepedagogiczne (ang. "Lower Learning") – amerykańska komedia z 2008 roku w reżyserii Marka Lefferty'ego.
Opis fabuły.
Szkoła imienia Geraldine Ferraro ma zostać zlikwidowana. Placówka ma fatalną opinię. Uczniowie nie uczą się. Nauczyciele są leniwi, a dyrektor jest chciwy. Tylko wicedyrektor Tom Willoman (Jason Biggs) dba o dobre imię szkoły. Aby uchronić placówkę przed zamknięciem, musi zmotywować nauczycieli do pracy i udowodnić nieuczciwość dyrektora.

</doc>
<doc id="2196290" url="https://pl.wikipedia.org/wiki?curid=2196290" title="MS Liwiec">
MS Liwiec

MS Liwiec – eks "Seatern", drobnicowiec zbudowany w 1956 roku w stoczni Ottensener Eisenwerke AG w Hamburgu w Niemczech.
Historia i rejsy.
Zakupiony od norweskiego armatora na przełomie lat 1957/1958 częściowo za dewizy uzyskane ze sprzedaży statku MS Nida, częściowo z Funduszu Rozbudowy Floty (kosztował 166 000 GBP). Przejęty 11 stycznia 1958 roku w Oslo, pływał na różnych liniach regularnych PŻM i (od 1 stycznia 1970) PLO, m.in. do Reykjavíku oraz na detaszowanej linii Braiła–Lewant.
Jako pierwszy w PMH został przebudowany na pojemnikowiec dowozowy. Powiększono mu luki i odpowiednio wzmocniono ładownie (ustawiono dodatkową gródź wodoszczelną); zdemontowano windy ładunkowe i maszty z bomami, zastępując je lekkimi masztami sygnalizacyjno-nawigacyjnymi; zastosowano pokrywy lukowe typu pontonowego, co pozwala ustawiać na nich kontenery (13 sztuk); ulokowano balast stały w podwójnym dnie.
Przebudowa „Liwca” stała się wzorem dla dalszych prac tego rodzaju. W nowej postaci statek eksploatowany był na liniach kontenerowych bliskiego zasięgu z bazą w Szczecinie.
2 lutego 1982 roku o godzinie 19.45 pod naporem lodów wszedł na skalistą mieliznę w Sundzie koło szwedzkiej latarni morskiej Lysegrund i uległ uszkodzeniu (rozdarte zewnętrzne poszycie pod trzema zbiornikami balastowymi), ale woda do wnętrza kadłuba się nie przedostała. Po dwóch dniach przybyły polskie jednostki: holownik "Posejdon" i kuter Ratownictwa Morskiego "Sztorm II". Statek stał na równej stępce, ściągnięcie go wydawało się bezproblemowe. 
Jednak w nocy z 3 na 4 lutego ponownie natarła kra. Lody wepchnęły "Liwca" głębiej na mieliznę czyniąc więcej zniszczeń, a ustąpiły dopiero 7 lutego. Dopiero wówczas można było przystąpić do akcji ratunkowej. By tego dokonać częściowo rozładowano statek (zdjęto kontenery) i odpompowano paliwo (gdyby pękły zbiorniki nastąpiłaby katastrofa ekologiczna).
Po ściągnięciu 10 lutego 1982 roku i odholowaniu do Świnoujścia Liwiec został (wobec nieopłacalności remontu) sprzedany armatorowi egipskiemu, pod banderę panamską.

</doc>
<doc id="2196291" url="https://pl.wikipedia.org/wiki?curid=2196291" title="Disney Television Animation">
Disney Television Animation

Disney Television Animation (dawniej: Walt Disney Pictures Television Animation Group, Walt Disney Television Animation) – amerykańska wytwórnia animowanych produkcji telewizyjnych należąca do The Walt Disney Company. Powstała ona w 1984 roku jako Walt Disney Pictures Television Animation Group. W 1987 roku nazwę wytwórni zmieniono na Walt Disney Television Animation. W 2011 roku ponownie ją skrócono i dziś nazwa wytwórni to Disney Television Animation.
Od 2003 roku Walt Disney Television Animation jest częścią holdingu Disney-ABC Television Group, dawniej była częścią zależnego od Walt Disney Studio Entertainment studia Walt Disney Studios w Burbanku w Kalifornii.

</doc>
<doc id="2196296" url="https://pl.wikipedia.org/wiki?curid=2196296" title="Reprezentacja Rumunii w bobslejach">
Reprezentacja Rumunii w bobslejach

Reprezentacja Rumunii w bobslejach – zespół reprezentujący Rumunię w zawodach międzynarodowych w bobslejach. Reprezentanci Rumunii w bobslejach zdobyli jeden medal olimpijski – brązowy w 1968 roku. Jest to jedyny medal olimpijski zdobyty przez reprezentację Rumunii na Zimowych Igrzyskach Olimpijskich. Rumuńscy bobsleiści uczestniczyli w Igrzyskach Olimpijskich 16 razy.

</doc>
<doc id="2196298" url="https://pl.wikipedia.org/wiki?curid=2196298" title="Voděrady">
Voděrady

Voděrady - mała wieś w Czechach, w Gminie Bílence. Znajduje się około 0,5 km na wschód od Bílenic. W 2001 mieszkało tu 17 osób.

</doc>
<doc id="2196299" url="https://pl.wikipedia.org/wiki?curid=2196299" title="Dragoş Panaitescu-Rapan">
Dragoş Panaitescu-Rapan

Dragoş Panaitescu-Rapan (ur. 3 września 1944 w Budapeszcie) – rumuński bobsleista, pilot, uczestnik trzech Igrzysk Olimpijskich w Sapporo w 1972, w Innsbrucku 1976 i w Lake Placid 1980.
Igrzyska Olimpijskie.
Dragoş Panaitescu-Rapan brał udział 3 razy w Igrzyskach Olimpijskich. W debiucie wystąpił w dwójce z innym debiutantem Dumitru Focşeneanu, zajmując 12. miejsce.
Cztery lata później w Innsbrucku Dragoş Panaitescu-Rapan wystąpił zarówno w dwójce Costelem Ionescu z którym zajął jak poprzednio 12. miejsce. W czwórce w składzie Dragoş Panaitescu-Rapan, Paul Neagu, Costel Ionescu, Gheorghe Lixandru, reprezentanci Rumunii zajęli 8. miejsce przegrywając z Niemcami (zarówno z RFN jak i NRD, Austriakami i Szwajcarami, a wygrywając z załogą najbardziej utytułowanego rumuńskiego bobsleisty Iona Panţuru.
Na Zimowych Igrzyskach Olimpijskich w 1980 Dragoş Panaitescu-Rapan uczestniczył zarówno w dwójkach jak i czwórkach. W dwójkach występował z hamulcowym Gheorghiem Lixandru zajął 11. miejsce. W czwórkach reprezentacja Rumunii w składzie Dragoş Panaitescu-Rapan, Dorel Cristudor, Sandu Mitrofan, Gheorghe Lixandru zajęła 8. miejsce.

</doc>
<doc id="2196300" url="https://pl.wikipedia.org/wiki?curid=2196300" title="Jacobo Majluta Azar">
Jacobo Majluta Azar

Jacobo Majluta Azar (ur. 9 października 1934 r. w Santo Domingo, zm. 2 marca 1996) – polityk z Dominikany, był wiceprezydentem w rządzie prezydenta Antonio Guzmána, a następnie po samobójstwie prezydenta, przez 43 dni, pełnił obowiązki prezydenta.
W 1961 r. wstąpił do Dominikańskiej Partii Rewolucyjnej (PRD), przy założeniu stanowisk kierowniczych w partii. Po wyborze na senatora w latach 1982-1984 pełnił funkcję przewodniczącego izby wyższej parlamentu. Po śmierci prezydenta Antonio Guzmána pełnił obowiązki prezydenta. Po wybraniu przez PRD kandydatury José Francisco Peña Gomeza, Majluta przegrał w 1986 roku wybory prezydenckie z Joaquínem Balaguerem. Majluta założył własną partię polityczną, Niezależną Partię Rewolucyjną (PRI). Zmarł 2 marca 1996 roku. Przyczyną śmierci był rak płuca na którego zachorował wskutek nałogowego palenia papierosów.
Linki zewnętrzne.
Jacobo Majluta Azar Biografia po hiszpańsku

</doc>
<doc id="2196301" url="https://pl.wikipedia.org/wiki?curid=2196301" title="Gheorghe Maftei (bobsleista)">
Gheorghe Maftei (bobsleista)

Gheorghe Maftei (ur. 7 sierpnia 1939 w Mogoşeşti, zm. w styczniu 2006) – rumuński bobsleista, uczestnik igrzysk olimpijskich w Innsbrucku (1964) i igrzysk w Grenoble (1968).
Igrzyska olimpijskie.
Gheorghe Maftei zadebiutował w igrzyskach olimpijskich w 1964 w austriackim Innsbrucku, podobnie zresztą jak reszta z piątki reprezentantów Rumunii. Najmłodszy z tej piątki Gheorghe Maftei wystąpił tylko w czwórkach. Reprezentacja Rumunii w składzie Ion Panţuru, Gheorghe Maftei, Constantin Cotacu, Hariton Paşovschi zajęła na tych zawodach 15. miejsce.
W igrzyskach olimpijskich w Grenoble Mafeti wystąpił zarówno w dwójkach, jak i czwórkach. W dwójce wraz z pilotem Romeo Nedelcu nie ukończył zawodów już w pierwszym zjeździe. W czwórce reprezentanci Rumunii w składzie Ion Panţuru, Petre Hristovici, Gheorghe Maftei, Nicolae Neagoe zajęła 4. miejsce.

</doc>
<doc id="2196302" url="https://pl.wikipedia.org/wiki?curid=2196302" title="Ion Panțuru">
Ion Panțuru

Ion Panțuru (ur. 11 września 1934 w Comarnic, zm. 17 stycznia 2016 w Ploeszti) – rumuński bobsleista (pilot), reprezentant kraju, brązowy medalista olimpijski, wicemistrz i brązowy medalista mistrzostw świata, siedmiokrotny medalista mistrzostw Europy.
Uczestnik czterech zimowych igrzysk olimpijskich – w Innsbrucku (1964), Grenoble (1968), Sapporo (1972) i Innsbrucku (1976). Podczas drugiego startu w igrzyskach olimpijskich zdobył brązowy medal w dwójkach mężczyzn, wspólnie z Nicolae Neagoe. Na pozostałych igrzyskach partnerem Panţuru w dwójkach byli Hariton Pașovschi, Ion Zangor i Gheorghe Lixandru.
Wraz z Dumitru Focşeneanu dwukrotnie zdobył medal mistrzostw świata FIBT w Lake Placid – w 1969 roku był to medal srebrny, a w 1973 medal brązowy.
W swojej karierze siedmiokrotnie zdobywał medale mistrzostw Europy FIBT. W pierwszej edycji mistrzostw, w Igls (1967) został mistrzem w czwórkach i wicemistrzem w dwójkach. W Sankt Moritz (1968) zdobył srebrny medal w czwórkach, w Cervinii (1969) srebrne medale w dwójkach i czwórkach, w Cortina d'Ampezzo (1970) brąz w czwórkach, a w Igls (1971) drugi w karierze tytuł mistrzowski w czwórkach.
Przed rozpoczęciem startów w bobslejach Ion Panțuru był bramkarzem w klubie piłkarskim Carpați Sinaia.

</doc>
<doc id="2196303" url="https://pl.wikipedia.org/wiki?curid=2196303" title="Ion Zangor">
Ion Zangor

Ion Zangor (ur. 5 czerwca 1938 w Azudze, zm. 1973) – rumuński bobsleista, uczestnik Zimowych Igrzysk Olimpijskich w Sapporo.
Igrzyska olimpijskie.
Ion Zangor uczestniczył w jednych Zimowych Igrzyskach Olimpijskich w 1972 w japońskim Sapporo. Na tych Igrzyskach Olimpijskich uczestniczył zarówno w konkursie dwójek i czwórek. W konkursie dwójek zajął 5. miejsce z Ionem Panțuru, przegrywając jedynie z Niemcami, Szwajcarami i Włochami. W konkursie czwórek, reprezentacja Rumunii w składzie Ion Panţuru, Ion Zangor, Dumitru Pascu i Dumitru Focșeneanu zajęła 10. miejsce.

</doc>
<doc id="2196304" url="https://pl.wikipedia.org/wiki?curid=2196304" title="Nicolae Neagoe">
Nicolae Neagoe

Nicolae Neagoe (ur. 2 sierpnia 1941 w Sinaia) – rumuński bobsleista (hamulcowy). Brązowy medalista olimpijski w bobslejowych dwójkach z Grenoble (wraz z pilotem Ionem Panțuru).
Igrzyska olimpijskie.
Nicolae Neagoe uczestniczył w jednych igrzyskach olimpijskich – w 1968 roku, kiedy wystartował w dwóch konkurencjach w bobslejach – w dwójkach, w których zdobył wraz z Panțuru brązowy medal oraz w czwórkach, w których Rumuni zdobyli czwarte miejsce w składzie uzupełnionym przez Petre Hristovici i Gheorghe Maftei. W zawodach czwórek, które ze względu na fatalne warunki pogodowe zostały skrócone do dwóch biegów, reprezentanci Rumunii mieli trzeci czas w drugim ze zjazdów.

</doc>
<doc id="2196305" url="https://pl.wikipedia.org/wiki?curid=2196305" title="Wietnam Południowy na Letnich Igrzyskach Olimpijskich 1972">
Wietnam Południowy na Letnich Igrzyskach Olimpijskich 1972

Reprezentacja Wietnamu Południowego na Letnich Igrzyskach Olimpijskich 1972 w Monachium składała się z dwóch zawodników – Hồ Minh Thu i Hương Hoàng Thi, który debiutował w igrzyskach olimpijskich. Był to ostatni występ reprezentacji Wietnamu Południowego na igrzyskach olimpijskich.
Strzelectwo.
Strzelectwo było jedyną dyscypliną w której zmagali się reprezentanci Wietnamu.
Mężczyźni

</doc>
<doc id="2196307" url="https://pl.wikipedia.org/wiki?curid=2196307" title="Lažany">
Lažany

Lažany - mała wieś w Czechach, w Gminie Hrušovany. Znajduje się około 1,5 km na północny wschód od Hrušovan. W 2001 roku było tu 54 mieszkańców.

</doc>
<doc id="2196308" url="https://pl.wikipedia.org/wiki?curid=2196308" title="Rodney White">
Rodney White

Rodney Charles White (ur. 28 czerwca 1980 w Filadelfii) – amerykański profesjonalny koszykarz, występujący na pozycjach niskiego lub silnego skrzydłowego.
Były zawodnik uniwersytetu Charlotte, został tam mianowany najlepszym graczem roku przez ESPN. Do NBA dołączył w drafcie 2001, został wybrany przez Detroit Pistons, w pierwszej rundzie i z numerem 9. Gra zazwyczaj na pozycjach niskiego skrzydłowego lub rzucającego obrońcy. W NBA jego talent zgasł. W sezonie 2001/02 zagrał tylko w 16 meczach, przebywając na parkiecie gry nieco ponad osiem minut i zdobywając 3,5 punktu.
W 2009 reprezentował Los Angeles Lakers podczas rozgrywek letniej lig NBA w Las Vegas.

</doc>
<doc id="2196309" url="https://pl.wikipedia.org/wiki?curid=2196309" title="Petralona (stacja metra)">
Petralona (stacja metra)

Petralona – stacja metra ateńskiego na linii 1.

</doc>
<doc id="2196316" url="https://pl.wikipedia.org/wiki?curid=2196316" title="Konstytucja Czarnogóry">
Konstytucja Czarnogóry

Konstytucja Czarnogóry – najważniejszy akt prawny Czarnogóry ratyfikowany i przyjęty przez parlament, poprzez osiągnięcie wymaganej większości kwalifikowanej 2/3 głosów, na nadzwyczajnej sesji w dniu 19 października 2007 r. Została ogłoszona oficjalnie 22 października 2007, zastępując tym samym konstytucję z 1992 r. Konstytucja składa się ze 158 artykułów w 8 rozdziałach.
Nowa ustawa zasadnicza określiła Czarnogórę jako demokratyczne państwo obywatelskie, w którym prawo stanowi suwerenny rząd. Znalazły się w niej również zapisy stawiające republice za cel dbałość o środowisko i sprawiedliwość społeczną.
Preambuła stwierdza równość i wolność zarówno Czarnogórców jak i przedstawicieli mniejszości narodowych oraz religijnych – tj. Serbów, Bośniaków, Albańczyków, Chorwatów, muzułmanów – a także innych lojalnych wobec demokracji obywateli Czarnogóry. Gwarantuje również rozdział kościoła od państwa.
Ustanowiła czarnogórski językiem urzędowym, ale przyznała również prawo do używania serbskiego (będącego urzędowym w myśl poprzedniej konstytucji), bośniackiego, albańskiego i chorwackiego. Ponadto dopuszcza równe wobec prawa stosowanie cyrylicy i alfabetu łacińskiego.
Utrzymała dotychczasową flagę, godło i hymn oraz ustanowiła je oficjalnymi symbolami państwowymi.
Stwierdza również, że prezydent wybierany jest na pięcioletnią kadencję i może sprawować urząd maksymalnie przez okres dwóch kadencji. Aby otrzymać obywatelstwo Czarnogóry potencjalny obywatel musi spędzić w kraju 10 z 15 ostatnich lat przed nadaniem obywatelstwa.

</doc>
<doc id="2196322" url="https://pl.wikipedia.org/wiki?curid=2196322" title="Fredrik Winsnes">
Fredrik Winsnes

Fredrik Guttormsen Winsnes (ur. 28 grudnia 1975 w Trondheim) – norweski piłkarz występujący na pozycji pomocnika.
Kariera klubowa.
Winsnes seniorską karierę rozpoczynał w 1996 roku w klubie Ranheim Fotball. W 1997 roku odszedł do Rosenborga. Zdobył z nim siedem mistrzostw Norwegii (1997, 1998, 1999, 2000, 2001, 2003, 2004) oraz dwa Puchary Norwegii (1999, 2003). W 2002 roku przebywał także na wypożyczeniu w szwedzkim zespole Hammarby IF.
W 2006 roku Winsnes odszedł do duńskiego Aalborga. W Superligaen zadebiutował 12 marca 2006 roku w zremisowanym 2:2 meczu z AC Horsens, w którym strzelił także gola. W 2007 roku zajął z klubem 3. miejsce w Superligaen. W tym samym roku wrócił do Norwegii, gdzie podpisał kontrakt z zespołem Strømsgodset IF z Tippeligaen. Pierwszy ligowy mecz zaliczył tam 1 lipca 2007 roku przeciwko ekipie Stabæk (2:3). W Strømsgodset spędził dwa sezony.
W 2010 roku Winsnes ponownie został graczem Rosenborga. W tym samym roku zdobył z nim mistrzostwo Norwegii oraz Superpuchar Norwegii. W 2011 roku zakończył karierę.
Kariera reprezentacyjna.
W reprezentacji Norwegii Winsnes zadebiutował 24 stycznia 2001 roku w wygranym 3:2 towarzyskim meczu z Koreą Południową. W latach 2001-2009 w drużynie narodowej rozegrał 19 spotkań.

</doc>
<doc id="2196323" url="https://pl.wikipedia.org/wiki?curid=2196323" title="Bombardowanie ambasady chińskiej w Belgradzie">
Bombardowanie ambasady chińskiej w Belgradzie

Bombardowanie ambasady chińskiej w Belgradzie – omyłkowe zbombardowanie ambasady Chińskiej Republiki Ludowej przez amerykański bombowiec B-2 podczas operacji Allied Force. W wyniku ataku zginęło trzech obywateli Chin. W Chinach podejrzewano, że atak przeprowadzono celowo, jednak nie znaleziono dowodów potwierdzających te spekulacje. Pomimo tego w odwecie w Chinach dopuszczono się aktów wandalizmu wobec budynku ambasady Stanów Zjednoczonych w Pekinie. Incydent miał miejsce 7 maja 1999 roku.
Bill Clinton oficjalnie przeprosił Chiny za omyłkowe zbombardowanie ambasady. W oświadczeniu z 22 lipca 1999 roku prezydent Stanów Zjednoczonych oświadczył, że spekulacje o świadomym zbombardowaniu budynku są bezpodstawne. Zdaniem Clintona, do incydentu doszło w wyniku trzech czynników: wadliwej techniki wykorzystywanej do lokalizacji zamierzonego celu (planowo miała być zbombardowana siedziba Jugosłowiańskiej Federalnej Dyrekcji ds. Dostaw i Zamówień), posiadania nieprawidłowej lokalizacji ambasady chińskiej w wywiadowczej bazie danych oraz nie dostrzeżenia błędów podczas przeglądu technicznego.

</doc>
<doc id="2196325" url="https://pl.wikipedia.org/wiki?curid=2196325" title="100 Dywizja Piechoty Lekkiej (III Rzesza)">
100 Dywizja Piechoty Lekkiej (III Rzesza)

100 Dywizja Piechoty Lekkiej (niem. "100. leichten Infanterie-Division") – dywizja wchodząca w skład 6 Armii, walczyła podczas bitwy stalingradzkiej, gdzie została okrążona i rozbita. Jej dowódcą był generał porucznik Werner Sanne.
W kwietniu 1943 r. jednostkę odtworzono jako 100 Dywizję Strzelców.

</doc>
<doc id="2196327" url="https://pl.wikipedia.org/wiki?curid=2196327" title="Barbara Łękawa">
Barbara Łękawa

Barbara Maria Łękawa (ur. 31 października 1941 w Białymstoku) – polska inżynier, działaczka katolicka, senator III kadencji.
Życiorys.
Ukończyła studia na Wydziale Elektroniki Politechniki Warszawskiej. Pracowała w branży telekomunikacyjnej, m.in. jako dyrektor zakładu telekomunikacji TP w Białymstoku. Działała w Stowarzyszeniu Elektryków Polskich. W 1981 wstąpiła do NSZZ „Solidarność”, w drugiej połowie lat 80. była członkinią Biskupiej Rady Społecznej. Zaangażowana w działalność organizacji katolickich, była prezesem lokalnego Klubu Inteligencji Katolickiej. Została damą Zakonu Rycerskiego Grobu Bożego w Jerozolimie.
W 1993 jako kandydatka Komitetu Wyborczego KIK w Białymstoku oraz Stowarzyszenia Rodzin Katolickich Archidiecezji Białostockiej uzyskała mandat senatora III kadencji w województwie białostockim. Była członkinią klubu senackiego NSZZ „Solidarność”. Zasiadała w Komisji Polityki Społecznej i Zdrowia oraz Komisji Spraw Emigracji i Polaków za Granicą. W 1997 nie ubiegała się o reelekcję.

</doc>
<doc id="2196331" url="https://pl.wikipedia.org/wiki?curid=2196331" title="Brendan Haywood">
Brendan Haywood

Brendan Todd Haywood (ur. 27 listopada 1979 w Nowym Jorku) – amerykański zawodowy koszykarz, grający na pozycji środkowego, mistrz NBA z 2011.
Haywood ukończył szkołę średnią Dudley w Greensboro w Karolinie Północnej. W 1997 wystąpił w meczu gwiazd amerykańskich szkół średnich - McDonald’s All-American.
Absolwent Uniwersytetu Karoliny Północnej. Profesjonalna kariera Haywooda rozpoczęła się, gdy został wybrany przez Cleveland Cavaliers z 20 numerem draftu 2001, jednak nie rozegrał tam żadnego meczu i w ramach wymiany z Cleveland trafił do Orlando Magic, którzy z kolei wymienili go do Washington Wizards w zamian za Larry’ego Profita i wybór w pierwszej rundzie draftu. 13 lutego 2010 Haywood wziął udział w wymianie w ramach, której do Dallas Mavericks oprócz niego trafili Caronem Butlerem i DeShawnem Stevensonem, a do Wizards Josh Howard, Drew Gooden, James Singleton i Quinton Ross. 8 lipca 2010 Haywood przedłużył kontrakt z Mavericks, podpisując sześcioletnią umowę opiewającą na 55 milionów dolarów. W lipcu 2012 został zwolniony za pomocą amnestii przez Dallas Mavericks, po czym został przejęty przez Charlotte Bobcats. 12 lipca 2014, wraz z prawami do Dwighta Powella trafił do Cleveland Cavaliers w zamian za Scotty’ego Hopsona.
27 lipca 2015 roku trafił w wyniku wymiany do klubu Portland Trail Blazers. 3 dni później został zwolniony.

</doc>
<doc id="2196333" url="https://pl.wikipedia.org/wiki?curid=2196333" title="Jadwiga Stokarska">
Jadwiga Stokarska

Jadwiga Stokarska (ur. 27 lipca 1948 w Nowym Lubiejewie) – polska polityk i rolnik, senator III i IV kadencji z województwa ostrołęckiego.
Życiorys.
Z wykształcenia inżynier ogrodnik, studiowała w Szkole Głównej Gospodarstwa Wiejskiego. Pracowała m.in. jako agronom i kierownik służby rolnej, instruktorka w spółdzielni ogrodniczej w Wyszkowie i nauczycielka przedmiotów ogrodniczych. Prowadziła również gospodarstwo rolne. Została działaczką Stowarzyszenia Rodzin Katolickich.
W wyborach w 1993 po raz pierwszy została wybrana do Senatu. Kandydowała w poparciem NSZZ Rolników Indywidualnych „Solidarność”. Zasiadała w Komisji Samorządu Terytorialnego i Administracji Państwowej, Komisji Rolnictwa oraz Komisji Emigracji i Polaków za Granicą. Pod koniec kadencji była członkinią klubu senackiego NSZZ „Solidarność”. W 1997 uzyskała reelekcję z ramienia własnego komitetu wyborczego. W 2001 wycofała się z działalności politycznej.

</doc>
<doc id="2196334" url="https://pl.wikipedia.org/wiki?curid=2196334" title="Gheorghe Lixandru">
Gheorghe Lixandru

Gheorghe Lixandru (ur. 26 marca 1956 w Bukareszcie) – rumuński bobsleista, uczestnik trzech zimowych igrzysk olimpijskich: w Innsbrucku w 1976, w Lake Placid w 1980, w Sarajewie w 1984.
Igrzyska olimpijskie.
Gheorghe Lixandru uczestniczył w trzech igrzyskach olimpijskich.
Na igrzyskach w Innsbrucku uczestniczył w dwójce z Ion Panțuru, zdobywając 11. miejsce oraz w czwórce w składzie Dragoş Panaitescu-Rapan, Paul Neagu, Costel Ionescu, Gheorghe Lixandru, zajmując 8. lokatę.
Cztery lata później na igrzyskach w Lake Placid uczestniczył również w dwójce z pilotem Dragoşem Panaitescu-Rapanim, a w czwórce występując dokładnie w tym samym zestawieniu, co w Innsbrucku.
Na igrzyskach w Sarajewie Gheorghe Lixandru wystąpił jedynie w konkurencji czwórek, która w składzie Dorin Degan, Cornel Popescu, Gheorghe Lixandru, Costel Petrariu, zajęła 7. miejsce.

</doc>
<doc id="2196335" url="https://pl.wikipedia.org/wiki?curid=2196335" title="AWF Biała Podlaska">
AWF Biała Podlaska



</doc>
<doc id="2196337" url="https://pl.wikipedia.org/wiki?curid=2196337" title="Keele University">
Keele University

Keele University – angielska uczelnia w pobliżu Newcastle-under-Lyme w Staffordshire, założona w 1949 roku jako eksperymentalne kolegium wdrażające szeroki program nauczania i badania interdyscyplinarne, najbardziej znana z pionierskich podwójnych stopni w Wielkiej Brytanii.
Uniwersytet zajmuje obszar wielkości 617 akrów (2,5 km²) i jest położony w pobliżu wsi Keele. Budynki akademickie wraz z domami parku naukowego i centrum konferencyjnym czynią go największym kampusem uniwersyteckim w Wielkiej Brytanii.

</doc>
<doc id="2196338" url="https://pl.wikipedia.org/wiki?curid=2196338" title="Andrews University">
Andrews University

Andrews University – amerykańska szkoła wyższa w Berrien Springs, w stanie Michigan.
Szkoła została założona w 1874 roku przez Kościół Adwentystów Dnia Siódmego jako Battle Creek College w Battle Creek w Michigan. Była to pierwsza wyższa szkoła, jaką założyli adwentyści dnia siódmego. Obecnie jest sztandarową uczelnią adwentystycznego systemu edukacyjnego.
Od początku XX wieku szkoła powoli rosła. W 1901 postanowiono przenieść uczelnię do Berrien Springs. Wraz ze zmianą lokalizacji, szkołę przemianowano na Emmanuel Missionary College. W latach 40. zbudowano nowy budynek administracyjny, Nethery Hall, będący obecnie siedzibą College of Arts &amp; Sciences. W 1959 roku Potomac University został przeniesiony z Waszyngtonu do Berrien Springs i przyłączony do Emmanuel Missionary College'. Tym samym do szkoły zostały dołączone studia podyplomowe i seminarium duchowne. W 1960 roku, szkoła została przemianowana na „Andrews University” na cześć Johna Nevinsa Andrewsa.

</doc>
<doc id="2196340" url="https://pl.wikipedia.org/wiki?curid=2196340" title="Paul Brickhill">
Paul Brickhill

Paul Chester Jerome Brickhill (ur. 20 grudnia 1916 w Melbourne, zm. 23 kwietnia 1991) – australijski pisarz. Jego rodzicami byli George Russell Brickhill, dziennikarz, i jego żona Izitella Victoria z domu Bradshaw. Ukończył North Sydney Boys' High School. Do wybuchu II wojny światowej pracował jako dziennikarz. Po wybuchu II wojny światowej służył w australijskich siłach RAF. W 1943 roku został zestrzelony nad Tunezją i został wzięty do niemieckiej niewoli. Uczestniczył w wielkiej ucieczce z obozu Stalag Luft III. 
W 1950 roku napisał książkę "The Great Escape" na temat ucieczki z obozu jenieckiego. Na jej podstawie powstał w 1963 film "Wielka ucieczka" w reżyserii Johna Sturgesa.

</doc>
<doc id="2196342" url="https://pl.wikipedia.org/wiki?curid=2196342" title="Ádám Récsey">
Ádám Récsey

Baron Ádám Récsey von Récse (ur. 10 lutego 1775 w Sárd, zm. 26 października 1852 w Wiedniu) – węgierski polityk, generał, premier Węgier od 3 do 7 października 1848, honorowy obywatel Lwowa.
Życiorys.
W roku 1789 zaciągnął się do armii austriackiej. Wyróżnił się w czasie kampanii holenderskiej (1793-94) i włoskiej (1796-1801), za co uzyskał awans na podpułkownika. Walczył w kampanii 1812 przeciw Rosji, w ramach austriackiego korpusu posiłkowego. W 1813 walczył w bitwach pod Dreznem, Kulm i Lipskiem. 1833 był dywizjonerem we Włoszech.
W latach 1839–1846 był dowódcą wojsk w Galicji, biorąc udział w tłumieniu ruchów narodowowyzwoleńczych w 1846. Otrzymał za to honorowe obywatelstwo miasta Lwowa (razem z 3 innymi osobami). Mianowany premierem przez cesarza Ferdynanda I Habsburga, w czasie Wiosny Ludów, szybko podał się do dymisji w wyniku rewolucji w Wiedniu.
Awanse:

</doc>
<doc id="2196343" url="https://pl.wikipedia.org/wiki?curid=2196343" title="Yunlin">
Yunlin

Yunlin () – powiat w zachodniej części Tajwanu. W 2010 roku liczył 717 653 mieszkańców. Siedzibą powiatu jest miasto Douliu.
Symbole powiatu:
Podział administracyjny.
Powiat Yunlin dzieli się na jedno miasto, pięć gmin miejskich i czternaście gmin:

</doc>
<doc id="2196346" url="https://pl.wikipedia.org/wiki?curid=2196346" title="Ryszard Czerwiński (fotograf)">
Ryszard Czerwiński (fotograf)

Ryszard Czerwiński (ur. 4 października 1937 w Wilnie zm. 14 listopada 2010 w Olsztynie) – polski fotograf. W 1977 został przyjęty w poczet członków Związku Polskich Artystów Fotografików – nr. legitymacji 450.
Życiorys.
W latach 50. przeprowadził się do Olsztyna. W latach 60. był korespondentem telewizji, robił też programy przyrodnicze dla Niemców i Amerykanów.
Do wydanych przez niego albumów z fotografiami przyrody polskiej należą m.in.: „Karkonosze”, „Warmia i Mazury”, „Cuda Polski”, oraz „Pejzaż Polski”. Zmarł 14 listopada 2010.

</doc>
<doc id="2196348" url="https://pl.wikipedia.org/wiki?curid=2196348" title="Merton E. Davies">
Merton E. Davies

Merton E. Davies (ur. 13 września 1917 w Saint Paul, zm. 17 kwietnia 2001 w Santa Monica) – amerykański inżynier i astronom.
Życiorys.
W 1937 roku ukończył studia na Uniwersytecie Stanforda, po czym krótko uczył matematyki na University of Nevada. Po wybuchu wojny zatrudnił się w Douglas Aircraft Company. W 1947 roku został członkiem RAND Corporation (wówczas oddziału firmy Douglas, a od 1948 samodzielnej organizacji), gdzie pracował w oddziale zajmującym się projektowaniem rakiet i sztucznych satelitów. Stał się pionierem w technologii budowy satelitów szpiegowskich (w tym satelitów Corona), zwłaszcza w dziedzinie konstrukcji kamer i interpretacji otrzymanych obrazów. Mimo że większość jego prac w tym zakresie pozostaje utajniona, 18 sierpnia 2000 roku został oficjalnie uznany przez National Reconnaissance Office za jednego z pionierów systemu krajowego rozpoznania i wynalazcę kamery Spin-Pan. Aparat ten był używany przez satelity programu Corona i brał udział w wielu misjach rozpoznawczych, głównie w latach 60. XX wieku. Davies był pracownikiem RAND Corporation aż do 1998 roku.
Pracował również dla Pentagonu, zajmując się analizą radzieckich systemów wojskowych na podstawie zdjęć z satelitów Corona i samolotów szpiegowskich U2.
Pod koniec lat sześćdziesiątych zaangażował się w NASA w badania planet, pracując nad interpretacją zdjęć Marsa przesłanych przez sondy Mariner 6, 7 i 9, i tworząc na ich podstawie mapy powierzchni. Tym samym zajmował się podczas misji sond Mariner 10 (przelot obok Wenus i Merkurego), Voyager i Galileo. Naukowiec projektu Galileo Torrence Johnson określił go jako osobę, która „obserwowała większą część Układu Słonecznego niż jakikolwiek inny człowiek”.
Jego imię nosi jeden z kraterów na Marsie.

</doc>
<doc id="2196354" url="https://pl.wikipedia.org/wiki?curid=2196354" title="Wide Angle Search for Planets">
Wide Angle Search for Planets

SuperWASP ("Wide Angle Search for Planets") – międzynarodowy program badawczy mający na celu wyszukiwanie planet pozasłonecznych. W 2006 roku ogłoszono odkrycie pierwszej planety, która nosi nazwę WASP-1 b. Obecnie (7 lipca 2013) w "Encyklopedii pozasłonecznych układów planetarnych" wymienione są 72 planety odkryte w ramach tego programu, 3 z nich zostały niezależnie odkryte w ramach Projektu HATNet.
W programie SuperWASP bierze udział osiem, głównie brytyjskich, ośrodków badawczych i akademickich:
Obserwacje prowadzone są w dwóch zautomatyzowanych, zlokalizowanych w dwóch różnych miejscach na kuli ziemskiej obserwatoriach, co pozwala obserwować obie półkule nieba. Pierwsze (SuperWASP-North) znajduje się na wyspie La Palma, a drugie (SuperWASP-South) na terenie South African Astronomical Observatory w Południowej Afryce.

</doc>
<doc id="2196358" url="https://pl.wikipedia.org/wiki?curid=2196358" title="Albert Graham Ingalls">
Albert Graham Ingalls

Albert Graham Ingalls (ur. 16 stycznia 1888, zm. 13 sierpnia 1958) – amerykański astronom amator i redaktor naukowy. Dzięki felietonom w „Scientific American”, w tym w rubryce "The Amateur Scientist", oraz serii trzech książek "Amateur Telescope Making", wywarł wielki wpływ na astronomię amatorską i amatorskie teleskopy w Stanach Zjednoczonych.
Życiorys.
Ingalls urodził się w Elmirze, w stanie Nowy Jork. W 1914 roku ukończył studia na Cornell University. Pracował dorywczo, m.in. jako operator telegrafu, potem zaciągnął się do Gwardii Narodowej Nowego Jorku i podczas I wojny światowej pełnił służbę we Francji.
W 1923 został redaktorem w „Scientific American”, z tej pracy utrzymywał się aż do emerytury w 1955 roku. Później opisał swoje obowiązki redakcyjne jako „pozyskiwanie, edycję artykułów, odnajdywanie i opisywanie ilustracji, korektę tekstu, bycie mamką dla sześciu dużych artykułów każdego miesiąca”.
Głównymi zainteresowaniami Ingallsa były astronomia i budowa teleskopów. Po zapoznaniu się z artykułem autorstwa Russella W. Portera o konstrukcji teleskopów, zaprosił go w czerwcu 1925 do Nowego Jorku. Owocem tej wizyty był artykuł w „Scientific American”, który ukazał się w tym samym roku. Artykuł został tak dobrze przyjęty, że Ingalls zapoczątkował cykl artykułów o tworzeniu amatorskich teleskopów. Niektóre z nich napisał wspólnie z Porterem. Ingalls i Porter się zaprzyjaźnili i przez kolejne trzydzieści lat byli czołowymi postaciami amerykańskiej społeczności związanej z konstrukcją teleskopów amatorskich.

</doc>
<doc id="2196359" url="https://pl.wikipedia.org/wiki?curid=2196359" title="Maciej Demel">
Maciej Demel

Maciej Demel (ur. 26 lipca 1923 w Twierdzy Modlin, zm. 27 stycznia 2017) – polski pedagog, lekarz, profesor nauk o kulturze fizycznej, specjalista w zakresie teorii wychowania fizycznego i pedagogiki zdrowia.
Życiorys.
Był twórcą polskiej szkoły edukacji zdrowotnej nowoczesnej koncepcji wychowania fizycznego. Uczęszczał do Gimnazjum im. Stefana Batorego w Warszawie, w którym zdał maturę na tajnych kompletach w roku 1942. Ukończył studia w zakresie medycyny, pedagogiki oraz wychowania fizycznego. Doktoryzował się (1962) i habilitował na Uniwersytecie Warszawskim (1965). Tytuł profesora nadzwyczajnego nauk o kulturze fizycznej uzyskał w 1970 roku, a profesora zwyczajnego w 1979.
Zainteresowania naukowe koncentrował wokół zagadnień związanych z integracją biologicznych i społecznych.
Był autorem kilkuset prac naukowych z teorii wychowania fizycznego, pedagogiki zdrowia i historii medycyny społecznej. Był również nauczycielem akademickim UMCS i AM w Lublinie, WSWF w Krakowie i Poznaniu, WSP w Kielcach oraz Uniwersytetu Warszawskiego i AWF w Warszawie. 16 lutego 1993 r. otrzymał tytuł doktora honoris causa AWF w Krakowie.
Książki.
Główne prace jego autorstwa:

</doc>
<doc id="2196367" url="https://pl.wikipedia.org/wiki?curid=2196367" title="Krwawy biwak">
Krwawy biwak

Krwawy biwak (tytuł oryg. "The Final Terror") − amerykański horror filmowy (slasher) z 1983 roku. Jeden z pierwszych projektów w filmografii Andrew Davisa, reżysera i producenta filmowego, twórcy przebojów kinowych "Nico − Poza prawem" (1988) i "Ścigany" (1993).
Fabuła.
Para amerykańskich turystów biwakuje w górach gdy nagle jeden po drugim zaczynają ginąć w niewyjaśnionych warunkach. Po pewnym czasie okazuje się, że jeden z biwakowiczów jest seryjnym zabójcą. Pozostali biwakowicze próbują go powstrzymać używając czakramów i lodowych sopli. Krwawa gra rozpoczyna się wokoło osady.

</doc>
<doc id="2196369" url="https://pl.wikipedia.org/wiki?curid=2196369" title="Cmentarz żydowski w Iłowie">
Cmentarz żydowski w Iłowie

Cmentarz żydowski w Iłowie – kirkut służący niegdyś żydowskiej społeczności Iłowa. Powstał pod koniec XVIII w., był położony przy obecnej ul. Gen. Włada, u wylotu ul. Leśnej. Miał powierzchnię 1,5 ha. Został zniszczony podczas II wojny światowej. Nie zachowały się na nim nagrobki.

</doc>
<doc id="2196370" url="https://pl.wikipedia.org/wiki?curid=2196370" title="John MacArthur (kaznodzieja)">
John MacArthur (kaznodzieja)

John MacArthur (ur. 19 czerwca 1939 w Los Angeles) – amerykański kaznodzieja baptystyczny, teolog, autor wielu książek chrześcijańskich, mówca znany z własnego programu radiowego "Grace to You".
Jest pastorem Megakościoła Grace Community Church w Kalifornii. Napisał i redagował w sumie ponad 150 książek, w tym bestsellerów nagradzanych przez Gold Medallion Book Award oraz ECPA Christian Book Award.
Poddał krytyce działalność i nauczanie Joela Osteena, którego nazwał quasi-panteistą. Billy'emu Grahamowi zarzucił niebiblijną naukę o zbawieniu i głoszenie katolickiego uniwersalizmu. Zdaniem McArthura zbawienie nie jest możliwe poza chrześcijaństwem. Adwentystów zaliczył do kultów.
Jest także zdeklarowanym kreacjonistą młodej ziemi i przeciwnikiem teorii ewolucji .
Książki.
Publikacje przetłumaczone na język polski jego autorstwa:

</doc>
<doc id="2196371" url="https://pl.wikipedia.org/wiki?curid=2196371" title="Cmentarz żydowski w Kiernozi">
Cmentarz żydowski w Kiernozi



</doc>
<doc id="2196374" url="https://pl.wikipedia.org/wiki?curid=2196374" title="Witold Englender">
Witold Englender

Witold Englender (ur. 1946) – artysta fotograf, kolekcjoner starej fotografii (kolekcja ponad 6000 zdjęć), organizator wystaw popularyzujących historię fotografii.
Mieszka w Jastrzębiu-Zdroju.
Działalność.
Członek Krakowskiego Towarzystwa Fotograficznego (1964–1972), instruktor Harcerskiej Agencji Fotograficznej (1973–1975), członek Grupy Twórczej A-74 (1974–1979), członek Jastrzębskiego Klubu Fotograficznego "Niezależni" (1973–2008), członek Towarzystwa Miłośników Ziemi Jastrzębskiej (od 2001), członek honorowy Lubuskiego Towarzystwa Fotograficznego (2001), członek honorowy Fotoklub Rzeczypospolitej Polskiej Stowarzyszenia Twórców (1999), "Zasłużony dla Fotografii Polskiej".
Organizator Ogólnopolskiej Wystawy Zaproszeniowej pod patronatem Stowarzyszenia Pastelistów Polskich "12 pasteli – 12 Autorów" 2001/2002 – 12 ekspozycji. 
Współorganizator I, II i III Ogólnopolskiego Festiwalu Fotografii Otworkowej OFFO. 
Od 1997 roku prowadzi własną, niekomercyjną galerię wystawową Galeria "Ciasna" w Jastrzębiu, w której prezentowane są zmieniane co miesiąc wystawy plastyki, fotografii, a także związane z historią ogólną i historią fotografii (do końca 2008 odbyło się 126 wystaw).
Twórczość.
Jest laureatem ponad trzydziestu nagród i wyróżnień za twórczość fotograficzną.
Wystawy zbiorowe.
Wziął udział w ponad 200. wystawach ogólnopolskich i międzynarodowych, m.in.: 
"Kobieta-portret, pejzaż, akt", czyli pierwsza "Venus" w Krakowie, ASSOFOTO'75 w byłym ZSRR, I International Exhibition of Photography - Ludvigshafen (RFN), II International Herrschinger Fotowoche - Frieding (RFN), Annual Competition "Men in Action" - Frieding (RFN), Howrah Colour Salon - Howrah (Indie), Wettbewerb - Kinder von Heute eine Hoffnung auf die Zukunft w Belgii, Biennal International de Fot. Camara Club Sabadell w Hiszpanii, Smethwick Colour International Exhibition w Anglii, Oslo Color Slide Exhibition w Norwegii, Algarve Photo Salon w Portugalii, Salo de Fot. de Muntanya - Barcelona (Hiszpania), Photo Competition of Envir. Cons. - Szolnok (Węgry), Salon Foto Club - Buenos Aires (Argentyna), Birkenhead International Col. Salon w Anglii, A Day's Exhibition of Photography - Brno (CSRS), One Day of Mine - Brno (CSRS), "Człowiek XX w." - Brno (CSRS), Salon International de Art Fot. "Foto - Sport90" - Brasov (Rumunia), "Festival Mondial de l'images de Montagna" - Antibes (Francja). 
A także: udział w wystawach zbiorowych Krakowskiego Towarzystwa Fotograficznego m.in. w Norymberdze i we Lwowie, udział we wszystkich edycjach Ogólnopolskiego Konkursu "Spotkania z Fotografią", Konfrontacji i Wystaw polsko-bułgarskich ("Probuda"/"Niezależni"), Wystaw Przeglądowych organizowanych przez JKF "Niezależni" oraz wszystkich wystawach zbiorowych JKF"N". 
Publikacje.
Autor felietonów na temat historii fotografii publikowanych w prasie fotograficznej: 
"Twój Magazyn fotograficzny", "Foto Mania", "Materiały Warsztatów Fotograficznych - Broniszów", "Pozytyw" i in. oraz w internecie.
Autor książek "Krótki przewodnik po zakładach fotograficznych Górnego Śląska od początku fotografii do końca I Wojny Światowej" (stypendium Marszałka Województwa Śląskiego) i "Małe co nieco nie tylko o fotografii" (wydana przez Lubuskie Towarzystwo Fotograficzne).
Wykłady i prelekcje.
Prowadzi liczne wykłady na warsztatach fotograficznych, prelekcje i pokazy z historii fotografii. 
Wykłady na Ogólnopolskich Warsztatach Fotograficznych w Broniszowie od 1999 roku. 
Wykłady z historii fotografii na Uniwersytecie III Wieku w Jastrzębiu 2003. 
Prelekcja "Niegdysiejsze gejsze czyli o wczesnej fotografii japońskiej" na Ogólnopolskich Warsztatach Fotograficznych "Krajobraz w fotografii" w Wągrowcu 2006. 
Prelekcja "Po prostu monidła" na konferencji "Fotografia portretowa jako źródło interdyscyplinarne", Muzeum, Rybnik 2008. 
Prelekcja i pokaz "Fotografia frywolna" DK Chwałowice 2009. 
Wystawy kolekcji starej fotografii.
Wystawy związane z historią fotografii, które zorganizował ze swoich zbiorów (od 1968 roku):
Udział kolekcji starej fotografii Witolda Englendera w ogólnopolskich wystawach związanych z historią fotografii
organizowanych przez Polskie Towarzystwo Historyczne oraz Muzea w Bytomiu, Chorzowie, Piotrkowie i Rybniku: 
Wyróżnienia (odznaczenia, tytuły, nagrody).
W 1992 Międzynarodowa Federacja Sztuki Fotograficznej nadała mu tytuł artysty (AFIAP).
Został mu przyznany Srebrny Medal „Zasłużony dla Fotografii Polskiej” (2007), Srebrna Odznaka FASFwP.
W 2002 roku Prezydent Miasta przyznał Nagrodę Miasta Jastrzębie Zdrój za całokształt działalności w dziedzinie twórczości artystycznej oraz za upowszechnianie kultury.

</doc>
<doc id="2196377" url="https://pl.wikipedia.org/wiki?curid=2196377" title="Fryderyk Albert">
Fryderyk Albert

Fryderyk Albert, wł. "Federico Albert" (ur. 16 października 1820 w Turynie, zm. 30 września 1876 w Lanzo Torinese) – włoski duchowny katolicki, teolog i prezbiter, założyciel żeńskiego zgromadzenia zakonnego, błogosławiony Kościoła rzymskokatolickiego.
Fryderyk Albert urodził się jako najstarszy syn wysokiego urzędnika państwowego. Studiował na akademii wojskowej. Podczas modlitwy przy grobie bł. Sebastiana Valfrè uprzytomnił sobie, że jest powołany do kapłaństwa. Na uniwersytecie w Turynie uzyskał doktorat teologii. Po święceniach mianowano go kapelanem królewskim. Wybudował hospicjum dla sierot pod wezwaniem Marii Niepokalanej. Tam też w roku 1869 założył Zgromadzenie Sióstr Wincentek (św. Wincentego) Niepokalanego Poczęcia NMP. W 1873 roku otrzymał nominację na biskupa Pinerolo, której nie przyjął.
Zmarł w opinii świętości w obecności salezjanów: św. Jana Bosko i bł. Michała Rua w Instytucie Salezjańskim w Lanzo, który wówczas odwiedził. Pochowany początkowo na miejscowym cmentarzu, został przeniesiony w 1877 roku do kaplicy Niepokalanego Serca Maryi w kościele parafialnym św. Piotra w okowach (wł. "Chiesa Parrocchiale di S. Pietro in Vincoli di Lanzo").
Beatyfikowany w Rzymie przez Jana Pawła II 30 września 1984 roku w 108. rocznicę swojej śmierci.
Jego wspomnienie liturgiczne obchodzone jest również w dzienną rocznicę śmierci.

</doc>
<doc id="2196378" url="https://pl.wikipedia.org/wiki?curid=2196378" title="218P/LINEAR">
218P/LINEAR

218P/LINEAR, też LINEAR 29 – kometa krótkookresowa, należąca do rodziny Jowisza.
Odkrycie.
Kometa została odkryta 29 kwietnia 2003 roku w ramach programu obserwacyjnego LINEAR.
Orbita komety i właściwości fizyczne.
Orbita komety 218P/LINEAR ma kształt elipsy o mimośrodzie 0,49. Jej peryhelium znajduje się w odległości 1,7 j.a., aphelium zaś 4,98 j.a. od Słońca. Jej okres obiegu wokół Słońca wynosi 6,11 roku, nachylenie do ekliptyki to wartość 18,16˚.
Jądro tej komety ma rozmiary maks. kilku km.

</doc>
<doc id="2196380" url="https://pl.wikipedia.org/wiki?curid=2196380" title="194P/LINEAR">
194P/LINEAR

194P/LINEAR, też LINEAR 9 – kometa krótkookresowa, należąca do rodziny Jowisza.
Odkrycie.
Kometa została odkryta 27 lutego 2000 roku w ramach programu obserwacyjnego LINEAR.
Orbita komety i właściwości fizyczne.
Orbita komety 194P/LINEAR ma kształt elipsy o mimośrodzie 0,57. Jej peryhelium znajduje się w odległości 1,71 j.a., aphelium zaś 6,32 j.a. od Słońca. Jej okres obiegu wokół Słońca wynosi 8,04 roku, nachylenie do ekliptyki to wartość 11,12˚.
Jądro tej komety ma rozmiary maks. kilku km.

</doc>
<doc id="2196381" url="https://pl.wikipedia.org/wiki?curid=2196381" title="68 Kozacki Oddział Konny Schutzmannschaft">
68 Kozacki Oddział Konny Schutzmannschaft

68 Kozacki Oddział Konny Schutzmannschaft (niem. Schutzmannschafts-Reiter-Abteilung 68 (kosakisch), ros. 68-й казачий полицейский батальон) – oddział wojskowy policji pomocniczej złożony z Kozaków pod koniec II wojny światowej
Oddział został sformowany w marcu 1944 r. na okupowanych terenach Białoruskiej SRR. Miał cztery pododdziały. Składał się z uchodźców kozackich, wycofujących się na zachód wraz z Kozackim Stanem. Występował też pod nazwą Unternehmen „Kormoran”. Wszedł w skład Kozackiej Brygady Konnej „Białoruś” płk. Medynskiego. Działał na północ od linii kolejowej Mińsk-Borysów. Wiosną uczestniczył w operacji antypartyzanckiej „Frühlingsfest”. Po odwrocie na zachód w czerwcu tego roku, pod koniec lipca w rejonie Łomży wszedł w skład dywizjonu konnego nowo utworzonej Schutzmannschaft-Brigade „Siegling”. Uczestniczył w kilku akcjach antypartyzanckich, po czym po rozwiązaniu Brygady 18 sierpnia został włączony do 30 Dywizji Grenadierów SS, złożonej głównie z Białorusinów. W grudniu przeniesiono go do obozu ćwiczebnego w Münsingen, gdzie była formowana 1 Dywizja Piechoty Sił Zbrojnych Komitetu Wyzwolenia Narodów Rosji.

</doc>
<doc id="2196382" url="https://pl.wikipedia.org/wiki?curid=2196382" title="216P/LINEAR">
216P/LINEAR

216P/LINEAR (też LINEAR 16) – kometa krótkookresowa, należąca do rodziny Jowisza. 
Odkrycie.
Kometa została odkryta 1 lutego 2001 roku w ramach programu obserwacyjnego LINEAR.
Orbita komety i właściwości fizyczne.
Orbita komety 216P/LINEAR ma kształt elipsy o mimośrodzie 0,44. Jej peryhelium znajduje się w odległości 2,15 j.a., aphelium zaś 5,61 j.a. od Słońca. Jej okres obiegu wokół Słońca wynosi 7,65 roku, nachylenie do ekliptyki to wartość 9,04˚.
Jądro tej komety ma rozmiary maks. kilku km.

</doc>
<doc id="2196383" url="https://pl.wikipedia.org/wiki?curid=2196383" title="209P/LINEAR">
209P/LINEAR

209P/LINEAR (również LINEAR 41) – kometa krótkookresowa, należąca do rodziny Jowisza. Jest to także obiekt typu NEO.
Odkrycie.
Kometa została odkryta 3 lutego 2004 roku w ramach programu obserwacyjnego LINEAR.
Orbita komety i właściwości fizyczne.
Orbita komety 209P/LINEAR ma kształt elipsy o mimośrodzie 0,69. Jej peryhelium znajduje się w odległości 0,90 j.a., aphelium zaś 4,96 j.a. od Słońca. Jej okres obiegu wokół Słońca wynosi 5,02 roku, nachylenie do ekliptyki to wartość 19,48˚.
Jądro tej komety ma rozmiary ok. 2 km.
Po przejściu przez peryhelium 6 maja 2014 roku kometa zbliżała się do Ziemi. Obliczono, że 29 maja osiągnie najmniejszą odległość równą 0,055 j.a., dziewiątą pod względem znanych zbliżeń komet do Ziemi. Ze względu na małą aktywność jądra, jasność komety pozostanie na poziomie 11, zatem będzie ona obserwowalna tylko przez teleskopy.
Rój meteorów.
Z kometą 209P/LINEAR związany był rój meteorów obserwowany w 2014 roku, zwanych Camelopardalidami (od łacińskiej nazwy gwiazdozbioru Żyrafy, w którym znajduje się radiant). Obliczona trajektoria komety wskazywała, że w maju 2014 roku Ziemia przejdzie przez obszar zawierający materię wyrzuconą przez nią w XVIII i na początku XX wieku, co dawało szansę na intensywny deszcz meteorów. Przejście nastąpiło w nocy z 23 na 24 maja 2014, jednak rój okazał się mało aktywny, maksymalna zenitalna liczba godzinna była równa 17.

</doc>
<doc id="2196386" url="https://pl.wikipedia.org/wiki?curid=2196386" title="Kozacka Brygada Konna Białoruś">
Kozacka Brygada Konna Białoruś

Kozacka Brygada Konna „Białoruś” (niem. Kosaken-Reiter-Brigade „Weißruthenien”), zwana też Brygadą Kozacką „Medynski” – niemiecka jednostka wojskowa złożona z Kozaków pod koniec II wojny światowej.
Brygada została sformowana rozkazem dowództwa Grupy Armii „Środek” w poł. marca 1944 r. w rejonie Płoskirów-Nowogródek. Składała się z 1 Kozackiego Pułku Konnego „Generała Krasnowa” płk. W. A. Łobyszewicza i 2 Kozackiego Pułku Konnego płk. G. P. Tarasenki, a następnie esauła Rusakowa, utworzonych z 68 Kozackiego Oddziału Konnego Schutzmannschaft, 70 Kozackiego Oddziału Konnego Schutzmannschaft, 71 Kozackiego Oddziału Konnego Schutzmannschaft, 72 Kozackiego Oddziału Konnego Schutzmannschaft, 73 Kozackiego Oddziału Konnego Schutzmannschaft i 74 Kozackiego Oddziału Konnego Schutzmannschaft. Liczyła ok. 4 tys. Kozaków. Rekrutowali się oni spośród uchodźców kozackich, którzy wycofali się na Białoruś wraz z Kozackim Stanem. Na czele brygady stanął płk A. I. Medynski. Zwalczała ona partyzantów. Wiosną uczestniczyła w operacji antypartyzanckiej „Frühlingsfest”. Po odwrocie na ziemie polskie w czerwcu 1944 r., została rozwiązana w lipcu w rejonie Siedlec.

</doc>
<doc id="2196387" url="https://pl.wikipedia.org/wiki?curid=2196387" title="Empowerment">
Empowerment



</doc>
<doc id="2196390" url="https://pl.wikipedia.org/wiki?curid=2196390" title="Polo na letnich igrzyskach olimpijskich">
Polo na letnich igrzyskach olimpijskich

Polo obecne było w programie igrzysk olimpijskich pięciokrotnie. Pierwszy raz zawodnicy i rywalizowali podczas Letnich Igrzysk Olimpijskich 1900 w Paryżu, a ostatni trzydzieści sześć lat później w Berlinie podczas Letnich Igrzysk Olimpijskich 1936.

</doc>
<doc id="2196392" url="https://pl.wikipedia.org/wiki?curid=2196392" title="Motocyklowe Grand Prix Imoli">
Motocyklowe Grand Prix Imoli

Motocyklowe Grand Prix Imoli – eliminacja Mistrzostw Świata Motocyklowych Mistrzostw Świata rozgrywana od 1996 do 1999 roku. Wyścigi odbywały się na torze Autodromo Enzo e Dino Ferrari.

</doc>
<doc id="2196393" url="https://pl.wikipedia.org/wiki?curid=2196393" title="Motocyklowe Grand Prix Szwajcarii">
Motocyklowe Grand Prix Szwajcarii

Motocyklowe Grand Prix Szwajcarii – eliminacja Mistrzostw Świata Motocyklowych Mistrzostw Świata rozgrywana od 1949 do 1954 roku. Wyścigi odbywały się na torze Circuit Bremgarten.

</doc>
<doc id="2196394" url="https://pl.wikipedia.org/wiki?curid=2196394" title="Ligier JS9">
Ligier JS9

Ligier JS9 – bolid Formuły 1 zespołu Ligier używany w sezonie 1978. Jedynym kierowcą modelu JS9 był Jacques Laffite, który dwukrotnie stawiał na trzecim stopniu podium w Hiszpanii i Niemczech.

</doc>
<doc id="2196395" url="https://pl.wikipedia.org/wiki?curid=2196395" title="McLaren MP4/2">
McLaren MP4/2

McLaren MP4/2 – bolid Formuły 1 zespołu McLaren używany w sezonach 1984-1986. Zaprojektowany przez Johna Barnarda, który się wzorował na modelu Lotus 97T zespołu Lotusa. Ten model Mclarena był ściśle oparty na modelu MP4/1E, który został użyty jako samochód testowy, wykorzystany w końcowych wyścigach sezonu 1983.
Silnik.
Silnik P01 V6T został zaprezentowany na Międzynarodowym salonie samochodowym w Genewie 1983. Na ostatnie cztery rundy sezonu 1983 TAG i Porsche przygotowały dla testowej wersji MP4/1E silnik z turbodoładowaniem za namową Rona Dennisa by sprawdzić nowy silnik z turbodoładowaniem na sezon 1984. Wyniki testów był niezadowalające przez awariami elektroniki, TAG i Porsche poprawili silnik podczas przerwy między sezonami 1983-1984.
Silnik charakteryzował się pojemnością 1499 cm3, 80-stopniowym rozchyleniem cylindrów i średnica cylindra 82 mm oraz skok tłoka 47,3 mm oraz wagą 150 kg które dawały moc 700 KM pomiędzy 10 a 11,5 tysiącami obrotów.

</doc>
<doc id="2196396" url="https://pl.wikipedia.org/wiki?curid=2196396" title="McLaren MP4/3">
McLaren MP4/3

McLaren MP4/3 – bolid Formuły 1 zespołu McLaren używany w sezonie 1987. Zaprojektowany przez Steve’a Nicholsa. Kierowcami byli mistrz świata Alain Prost i Stefan Johansson, który jeździł dla Ferrari w sezonie 1986.

</doc>
<doc id="2196397" url="https://pl.wikipedia.org/wiki?curid=2196397" title="Motocyklowe Grand Prix Katalonii 1998">
Motocyklowe Grand Prix Katalonii 1998

Motocyklowe Grand Prix Katalonii 1998 – siódma eliminacja Motocyklowych Mistrzostw Świata, rozegrana 18 - 20 września 1998 na torze Circuit de Catalunya w Barcelonie.

</doc>
<doc id="2196398" url="https://pl.wikipedia.org/wiki?curid=2196398" title="Ćwierćdolarówki z 50 amerykańskimi stanami">
Ćwierćdolarówki z 50 amerykańskimi stanami

Ćwierćdolarówki z 50 amerykańskimi stanami – seria monet dwudziestopięciocentowych emitowana przez Mennicę Stanów Zjednoczonych. Seria ta była bita w latach 1999-2008, z pięćdziesięciu różnymi wzorami na rewersie i jednym wspólnym wzorem z podobizną pierwszego prezydenta Jerzego Waszyngtona na awersie.
Program emisyjny miał stać się pomocą w zainteresowaniu numizmatyką nowej generacji obywateli. Cieszył się wielkim sukcesem i okazał się najlepszym tego typu programem w historii kraju: połowa obywateli Stanów Zjednoczonych zbierała emitowane w tej serii ćwierćdolarówki, zarówno poprzez stały abonament, jak i przypadkowo kolekcjonując monety znajdujące się w obiegu. Bank federalny zarobił 4,6 miliarda dolarów dzięki tzw. rencie emisyjnej.
Historia.
Projekt programu emisyjnego zrodził się podczas zebrań Obywatelskiego Komitetu Doradczego ds Monet Okolicznościowych (ang. Citizens Commemorative Coin Advisory Committee), który ukonstytuował się w grudniu 1993. Komitet zatwierdził monetę obiegową w 1995. Projekt spotkał się z życzliwym przyjęciem kongresmena Michaela N. Castle'a, który promował ustawę emisyjną w kongresie. Program emisyjny został zatwierdzony przez prezydenta Billa Clintona 1 grudnia 1997. Pierwsza moneta z serii, upamiętniająca stan Delaware, weszła do obiegu w 1999. 51% monet z tej serii było wybitych w mennicy w Filadelfii, zaś pozostałe w mennicy w Denver.
Projekt emisyjny.
Program zakładał emisję pięciu monet na rok. Symbole konkretnego stanu miały znaleźć się na rewersie monet. Element związany z tradycją lub historią stanu miał być zaprojektowany, jeśli to tylko było możliwe, przez artystę mieszkającego na jego terenie. Każdy z projektów zatwierdzały władze stanowe. Sekwencja emisyjna miała odzwierciedlać kolejność przystępowania stanów do unii.
Pod koniec 2008 ukończono emisję wszystkich monet z serii. Wybito w sumie 34 797 600 000 monet. Na każdy ze stanów przypadło średnio 695 952 000 sztuk. Najwięcej monet wybito dla upamiętnienia stanu Virginia – 1 594 616 000, najmniej dla upamiętnienia Oklahomy – 416 600 000. Współczynnik różnicy wyniósł 3,83. Podobną liczbę monet wybito dla stanów Missouri i Wisconsin – około 453 200 000 monet.
Wartość kolekcjonerska.
Podczas gdy liczba wybitych ćwierćdolarówek jest tak różnorodna – monet Wirginii jest prawie dwadzieścia razy więcej niż wybitych w następnej serii monety upamiętniającej Mariany Północne – żadna z tych obiegowych monet nie stała się na tyle rzadką, by osiągnąć znaczącą wartość kolekcjonerską.
Zainteresowanie kolekcjonerów wzbudziła moneta upamiętniająca stan Wisconsin z błędami powstałymi przy biciu monety w mennicy. Niektóre monety posiadają kolbę kukurydzy bez mniejszych liści, niektóre mają listek zakrzywiony ku górze, podczas gdy inne mają liście skierowane ku dołowi.
W 2005 wybito ćwierćdolarówki stanu Minnesota z dodatkowymi drzewami. W 2006 pojawiły się monety upamiętniające Kansas ze zgarbionym bizonem. Istnieją też monety Kansas z brakującą literą „T” w napisie, co w efekcie dało wezwanie: „IN GOD WE RUST”.

</doc>
<doc id="2196399" url="https://pl.wikipedia.org/wiki?curid=2196399" title="Motocyklowe Grand Prix Katalonii 1997">
Motocyklowe Grand Prix Katalonii 1997

Motocyklowe Grand Prix Katalonii 1997 - siódma eliminacja Motocyklowych Mistrzostw Świata, rozegrana 12 - 14 września 1997 na torze Circuit de Catalunya w Barcelonie.

</doc>
<doc id="2196400" url="https://pl.wikipedia.org/wiki?curid=2196400" title="Druty kwantowe">
Druty kwantowe



</doc>
<doc id="2196401" url="https://pl.wikipedia.org/wiki?curid=2196401" title="Bataliony Budowlane Luftwaffe Hiwisów">
Bataliony Budowlane Luftwaffe Hiwisów

Bataliony Budowlane Luftwaffe Hiwisów, niem. Luftwaffen-Bau-Bataillonen (Hiwi) - naziemne oddziały pomocnicze Luftwaffe złożone z Hiwisów podczas II wojny światowej
Luftwaffe od 1940 r. na terytorium Rzeszy miała 3-kompanijne pomocnicze Bau-Bataillonen, wykonujące zadania budowlane. Istniały one w każdym okręgu wojskowym Luftwaffe. W II poł. 1943 r. zostały sformowane cztery bataliony budowlane, złożone z Hiwisów, czyli b. czerwonoarmistów, służących jako pomocnicy w armii niemieckiej.
Został utworzony latem 1943 r. na bazie sztabu Luftwaffen-Bau-Bataillon 16./IV i trzech nowych kompanii Hiwisów. W poł. 1944 r. otrzymał nazwę Luftwaffen-Bau-Bataillon 227./XI (Lett.), gdyż składał się z Łotyszy. Na pocz. 1945 r. stacjonował w Szawlach.
Został utworzony zimą 1943/1944 r. na bazie Luftwaffen-Bau-Bataillon 7./XII. Miał cztery kompanie. W styczniu 1945 r. stacjonował w Krakowie.
Został utworzony zimą 1943/1944 r. na bazie Luftwaffen-Ausbildungs-Bataillon (Hiwi) 1/Luftgau XXV i 1 Kompanii Luftwaffen-Bau-Bataillon 1./XVII. Miał trzy kompanie. W styczniu 1945 r. stacjonował w Częstochowie. Wojnę zakończył w Saaz w Sudetenland.
Został utworzony zimą 1943/1944 r. na bazie Luftwaffen-Ausbildungs-Bataillon (Hiwi) 2/Luftgau XXV i trzech kompanii Luftwaffen-Bau-Bataillon 7./XVII. W styczniu 1945 r. stacjonował w Częstochowie. Wojną zakończył w Schönhengstgau w Protektoracie Czech i Moraw.

</doc>
<doc id="2196402" url="https://pl.wikipedia.org/wiki?curid=2196402" title="Berta Grünberg">
Berta Grünberg

Berta Grünberg właściwe Blima Grünberg (ur. 1912 w Gródku Jagiellońskim, zm. 1993 w Paryżu) – malarka, należąca do Grupy Krakowskiej.
Po studiach malarskich w Akademii Sztuk Pięknych w Krakowie (1931-1934) kontynuowała studia w Warszawie (1935-1937). W roku 1938 wyjechała wraz z Saszą Blonderem do Paryża, gdzie studiowała w filii Akademii Sztuk Pięknych w Krakowie kierowanej przez Józefa Pankiewicza oboje postanowili osiedlić się we Francji. 
W okresie studiów przystąpiła do Grupy Krakowskiej, skupiającej twórców o radykalnie lewicowych poglądach społecznych. 

</doc>
<doc id="2196403" url="https://pl.wikipedia.org/wiki?curid=2196403" title="Motocyklowe Grand Prix Indonezji">
Motocyklowe Grand Prix Indonezji

Motocyklowe Grand Prix Indonezji – była eliminacja Mistrzostw Świata Motocyklowych Mistrzostw Świata rozgrywana od 1996 do 1997 roku. Wyścigi odbywały się na torze Sentul International Circuit w Bogor.

</doc>
<doc id="2196405" url="https://pl.wikipedia.org/wiki?curid=2196405" title="Achrestus">
Achrestus

Achrestus − rodzaj chrząszcza z rodziny sprężykowatych. Używana wcześniej nazwa "Anepsius", również zaproponowana przez Candeze, okazała się już zajęta (nazwy tej użył LaConte dla przedstawiciela rodziny Tenebrionidae.
Rodzaj cechuje się charakterystycznymi segmentami tułowia: drugi i trzeci są blaszkowate, kolejny natomiast niewielki.
Owad występuje w Ameryce Środkowej (mianowicie w Nikaragui i Kostaryce) oraz Ameryce Południowej (dokładniej w Brazylii, Gujanie, Gujanie Francuskiej, Kolumbii, Wenezueli, Peru, Boliwii).

</doc>
<doc id="2196406" url="https://pl.wikipedia.org/wiki?curid=2196406" title="Beatrice Gumulya">
Beatrice Gumulya

Beatrice Gumulya (ur. 1 stycznia 1991 w Dżakarcie) – indonezyjska tenisistka.
Zadebiutowała w kwietniu 2005 roku, jako czternastolatka, na niewielkim turnieju ITF w Dżakarcie, przegrywając w pierwszej rundzie kwalifikacji 0:6, 1:6. Tydzień później wygrała swój pierwszy mecz na podobnym turnieju w Tarakanie, wygrywając 6:1, 6:0. Na swoim koncie ma wygrany jeden turniej singlowy i piętnaście deblowych tej rangi.
W 2008 roku w juniorskim turnieju wielkoszlemowym w US Open, wspólnie z partnerką Jessy Rompies osiągnęły półfinał turnieju deblowego. Sukces ten powtórzyła rok później w Australian Open, tym razem partnerując Noppawan Lertcheewakarn.
Jest młodszą siostrą tenisistki Sandy Gumulya.

</doc>
<doc id="2196408" url="https://pl.wikipedia.org/wiki?curid=2196408" title="Szkoła Podchorążych Polskiej Siły Zbrojnej">
Szkoła Podchorążych Polskiej Siły Zbrojnej



</doc>
<doc id="2196409" url="https://pl.wikipedia.org/wiki?curid=2196409" title="Achrestus flavocinctus">
Achrestus flavocinctus

Achrestus flavocinctus − gatunek chrząszcza z rodziny sprężykowatych.
Owad osiąga długość 10,5-14,5 mm.
Jest to ciemnonobrązowy i żółtawy chrząszcz.
Cechuje się on ciemnobrązowym czołem, na którym pośrodkowo widnieje żółta, trójkątna plama. Czułki są lekko zębate, składają się z 11 segmentów. U samca 1,5 segmenta sięga tylnych kątów przedplecza. Ich podstawa jest węższa od oka. 2. segment ma kształt okrągły, a 3. jest trójkątny i wydłużony, nie dorównuje długością kolejnemu. Ostatni wykazuje zwężenie u czubka. Górna warga, półokrągła, charakteryzuje się długimi setami. Żuwaczki są solidnie zbudowane, występuje "penicillius". Tworzą go sety. Okolica ta dobrze się u tego gatunku rozwinęła.
Przedtułów również przybiera barwę żółtą. Grzbiet pokrywają wypukłe pokrywy. Samiec posiada krótki i szeroki "aedagus".
Na goleniach widnieją niewielkie ostrogi.
Owad występuje w Ameryce Południowej, materiał użyty do opisania pochodził z Gujany oraz Gujany Francuskiej.

</doc>
<doc id="2196410" url="https://pl.wikipedia.org/wiki?curid=2196410" title="Aleksandr Biełow">
Aleksandr Biełow



</doc>
<doc id="2196412" url="https://pl.wikipedia.org/wiki?curid=2196412" title="Achrestus venustus">
Achrestus venustus

Achrestus venustus – gatunek chrząszcza z rodziny sprężykowatych.
Owad osiąga długość 10-13,5 mm.
Ciało chrząszcza ma kolory ciemnobrązowy, czarny i żółtawy.
Cechuje się on czołem barwy czarnej, na którym na przedzie pośrodkowo widnieje żółta, trójkątna plama. Czułki są lekko zębate, składają się z 11 segmentów. U samca 3,5 segmenta sięga tylnych kątów przedplecza. Ich podstawa jest węższa od oka. 2. segment ma kształt okrągły, a 3. dysponuje bocznym wyrostkiem, nie różniąc się długością od czwartego. Górna warga wykazuje kształt zbliżony do prostokątnego, jednakże jej kąty uległy zaokrągleniu, charakteryzuje się długimi setami. Żuwaczki są solidnie zbudowane, występuje "penicillius". Tworzą go krótkie sety. Ta pośrodkowa okolica dobrze się u tego gatunku rozwinęła.
Przedplecze barwy czarnej zdobią 3 podłużne, żółte pasy. Jego szerokość przewyższa długość, jest ono wypukłe. Grzbiet pokrywają wypukłe pokrywy. Samiec posiada długi i wąski "aedagus".
Owad występuje w Ameryce Południowej, w Brazylii.

</doc>
<doc id="2196414" url="https://pl.wikipedia.org/wiki?curid=2196414" title="Adiaphorus">
Adiaphorus

Adiaphorus − rodzaj chrząszcza z rodziny sprężykowatych. Rodzaj początkowo, gdy został stworzony przez Candezego, zawierał tylko 2 gatunki, później ten sam specjalista rozszerzył go o kolejny gatunek. W 1921 r. Hyslop ustanowił gatunkiem typowym tego rodzaju "Adiaphorus gracilicornis". Schwarz w 1906 oraz Schenkling 1925 przypisali rodzajowi 6 gatunków. W 1942 Fleutiaux opisał nowy gatunek, umieszczając go w "Adiaphorus", a równo pół wieku później Vats i Chauhan umieścili w nim kolejne 2 opisane przez siebie gatunki chrząszczy.
Owad występuje w Indiach i na Sri Lance.

</doc>
<doc id="2196415" url="https://pl.wikipedia.org/wiki?curid=2196415" title="Jan Gross (pisarz)">
Jan Gross (pisarz)



</doc>
<doc id="2196416" url="https://pl.wikipedia.org/wiki?curid=2196416" title="Adiaphorus gracilis">
Adiaphorus gracilis

Adiaphorus gracilis – gatunek chrząszcza z rodziny sprężykowatych.
Chrząszcz ten osiąga długość 7,5–9 mm.
Jest to brązowy chrząszcz o brązowożółtych pokrywach skrzydeł zdobionych na bokach brązowym pasem. Jego ciało porasta gęste, długie, żółtawe owłosienie. Biorąc pod uwagę barwę ciała, wyróżniają się jaśniejsze odnóża.
Cechuje się on łódkowatym, szerszym, niż dłuższym czołem. Czułki są zębate, składają się z 11 segmentów. U samca sięgają tylnych kątów przedplecza. Drugi segment ma kształt okrągły, a trzeci – wydłużony – nie dorównuje jednak długością kolejnemu. Ostatni jest zaokrąglony u czubka. Górna warga półeliptyczna, charakteryzuje się długimi setami. Żuwaczki są dobrze zbudowane.
Pokrywy skrzydeł są wypukłe. Samiec posiada "aedagus", którego fragment podstawny nie dorównuje długością częściom bocznym, łączącym się ze sobą od strony brzusznej.
Na goleniach widnieją małe ostrogi. Tarczki są za to wydłużone.
Owad występuje w Ameryce Południowej.

</doc>
<doc id="2196418" url="https://pl.wikipedia.org/wiki?curid=2196418" title="Podnoszenie ciężarów na Igrzyskach Wspólnoty Narodów 2010">
Podnoszenie ciężarów na Igrzyskach Wspólnoty Narodów 2010

Podnoszenie ciężarów na Igrzyskach Wspólnoty Narodów 2010, odbyło się w dniach 4 – 12 października 2010 w Jawaharlal Nehru Stadium w Nowym Delhi. Oprócz tradycyjnych ciężarów rozegrano również zawody w trójboju siłowym. Tabelę medalową wygrali Nigeryjczycy, którzy sięgnęli po 5 złotych medali, a także 4 srebrne i 5 brązowych krążków. Ciężarowcy z Nigerii zdominowali również zawody w trójboju siłowym, gdzie zdobyli wszystkie możliwe krążki.

</doc>
<doc id="2196419" url="https://pl.wikipedia.org/wiki?curid=2196419" title="Angelika Bachmann">
Angelika Bachmann

Angelika Bachmann (ur. 16 maja 1979 w Monachium) – niemiecka tenisistka.
Zawodniczka występująca głównie w turniejach ITF, w których zadebiutowała w 1995 roku, ale sukces odniosła dopiero sześć lat później, w 2001 roku, wygrywając turniej singlowy w Pilźnie w Czechach. W sumie wygrała dwa turnieje singlowe i siedem deblowych tej rangi.
W 1999 roku zadebiutowała w rozgrywkach WTA, dwukrotnie dostając się do turnieju głównego z kwalifikacji. W Taszkencie osiągnęła półfinał imprezy, w którym przegrała z Anną Smasznową. Czterokrotnie udało jej się też zagrać w turniejach wielkoszlemowych, za każdym razem jako kwalifikantka, ale udział kończyła na pierwszej rundzie turnieju głównego.
Po zakończeniu kariery (2009) została instruktorką tenisa w "TC GW Luitpoldpark" w Monachium.

</doc>
<doc id="2196420" url="https://pl.wikipedia.org/wiki?curid=2196420" title="Adiaphorus ponticerianus">
Adiaphorus ponticerianus

Adiaphorus ponticerianus − gatunek chrząszcza z rodziny sprężykowatych.
Chrząszcz ten osiąga długość w zakresie 10,5-11 mm.
Jest to brązowo-żółty owad. Jego czułki są ciemniejsze, niż większa część ciała, w przeciwieństwie do odnóży. Jego ciało porasta gęste, długie, cienkie, żółtawe owłosienie.
Czoło określa się jako łódkowate, o większej szerokości niż długości, wypukłe, o przednim brzegu zaokrąglonym. Nitkowate, cylindryczne czułki składają się z 11 segmentów. Podstawa nie dorównuje szerokością oku. Drugi segment ma kształt okrągły, a trzeci uległ wydłużeniu, nie dorównuje jednak długością kolejnemu. Ostatni jest zaokrąglony u czubka. Półeliptyczna w kształcie górna warga wykazuje pośrodku karbowanie, Żuwaczki są wąskie.
Przedplecze cechuje się długością znacznie przekraczającą jego szerokość. Pokrywy skrzydeł są wypukłe. Samiec ma "aedagus", którego fragment podstawny nie dorównuje długością częściom bocznym o klinowatym zakończeniu, łączącym się ze sobą od strony brzusznej.
Na goleniach widnieją małe ostrogi. Tarczki trójkątnego kształtu są za to wydłużone.
Owad występuje w Indiach.

</doc>
<doc id="2196423" url="https://pl.wikipedia.org/wiki?curid=2196423" title="Anoplischiopsis">
Anoplischiopsis

Anoplischiopsis − rodzaj chrząszcza z rodziny sprężykowatych. Tworząc rodzaj w 1986, Champion umieścił w nim 6 gatunków środkowoamerykańskich i 1 z Ameryki Południowej, konkretnie z Kolumbii, nazywany obecnie "Ischiodontus crocicollis" . Jednakże analizy Schenklinga (1925) czy Blackweldera (1944) nie zaliczały go już do rzeczonego rodzaju, umieszczając w nim już 8 gatunków. Wcześniej, w 1921 r., Hyslop ustanowił gatunkiem typowym tego rodzaju "Anoplischiopsis bivittatus" opisany przez Championa w 1895.
Obecnie zasięg rodzaju obejmuje Amerykę Północną (Meksyk) i Środkową, nie wymienia się w nim Południowej.

</doc>
<doc id="2196424" url="https://pl.wikipedia.org/wiki?curid=2196424" title="Szkoła Podchorążych Legionów Polskich">
Szkoła Podchorążych Legionów Polskich

Szkoła Podchorążych Legionów Polskich – szkoła kształcąca kandydatów na oficerów Legionów Polskich.
Historia szkoły.
Po wybuchu I wojny światowej nastąpiła mobilizacja Związku Strzeleckiego i Drużyn Strzeleckich. W oparciu o nie powstały Legiony Polskie podporządkowane polityczne Naczelnemu Komitetowi Narodowemu (NKN), militarnie armii austriackiej. W związku z napływem dużej liczby żołnierzy do Legionów (utworzono kilka pułków) zaistniała potrzeba kształcenia kadr wojskowych. W tym celu NKN zwrócił się do c. i k. Naczelnej Komendy Armii z prośbą o pozwolenie otwarcia polskiej szkoły podchorążych. 9 października 1914 szkołą rozpoczęła działalność, 4 listopada odbyło się otwarcie szkoły. Po mszy na Wawelu na placu obok budynku szkoły w Dębnikach odbyła się przysięga 92 podchorążych. Odebrał ją komendant Szkoły Roman Albinowski. Program nauki wzorowany był na austriackiej szkole oficerów rezerwy stanu wojennego. Szkolenie teoretyczne było bardzo wąskie i powierzchowne. Miało ono, z założenia, w możliwie najkrótszym czasie wyszkolić młodego dowódcę zdolnego dowodzić plutonem na froncie. 
Komendantem Szkoły mianowano ppłk. Władysława Sikorskiego, a następnie kpt. Romana Albinowskiego. Do Szkoły przyjęto 72 żołnierzy. Wśród nich byli absolwenci wyższych uczelni. W połowie listopada Szkoła została przeniesiona do Jabłonkowa, z końcem grudnia do Máramarossziget, a w połowie kwietnia 1915 do Kamieńska, gdzie rozpoczęto dopiero regularną naukę. Szkolenie trwało 7 tygodni. Dlatego przyjmowano do niej przeszkolonych żołnierzy lub podoficerów, możliwie z doświadczeniem bojowym. Po zakończeniu absolwenci otrzymywali stopień aspiranta oficerskiego, a następnie stopień podchorążego.
Szkoła kształciła przyszłych oficerów do lipca 1915, kiedy to została rozwiązana. 
27 lipca 1915 w dodatku do rozkazu nr 84 c. i k. Komendy Grupy Polskich Legionów ogłoszono „Wyniki kursu w Szkole podchorążych z czerwca – lipca 1915”.
Szkoła wykształciła ok. 200 aspirantów oficerskich i kilkunastu podchorążych.
Szkołę reaktywowano w 1916 w Legionowie, jako szkołę przyfrontowa Legionów. 
Odznaka pamiątkowa.
Odznaka czteroczęściowa o wymiarach 40x40 mm ma kształt krzyża Orderu Virtuti Militari nałożonego na koło o średnicy 31,5 mm. Krzyż i koło czarno oksydowane. W środku nałożona złota tarcza z nałożonym na niej orłem w koronie. Wzdłuż krawędzi tarczy zielono emaliowany wieniec. Na ramionach krzyża napisy "SZKOŁA POD - CHORĄŻYCH", "LEGIONY POLSKIE". Na lukach koła napisy dotyczący historii szkoły: „Kraków", „Łazy", „M.Sziget", „Kamieńsk". Litery w kole, krawędzie koła i strona odwrotna – srebrne. Strona odwrotna krzyża – czarna. Na odwrotnej stronie prawego ramienia krzyża sygnatura wytwórcy – Stanisława Reisinga.

</doc>
<doc id="2196425" url="https://pl.wikipedia.org/wiki?curid=2196425" title="Motocyklowe Grand Prix Brazylii">
Motocyklowe Grand Prix Brazylii

Motocyklowe Grand Prix Brazylii – eliminacja Motocyklowych mistrzostw świata rozgrywana w latach 1987 - 1989, 1992, 1995-1997, 1999-2004. Wyścigi odbywały się na torach Jacarepaguá, Interlagos i Goiânia. W roku 1995 wyścig odbył się pod nazwą Grand Prix Rio de Janeiro.

</doc>
<doc id="2196426" url="https://pl.wikipedia.org/wiki?curid=2196426" title="Anoplischiopsis bivittatus">
Anoplischiopsis bivittatus

Anoplischiopsis bivittatus − gatunek chrząszcza z rodziny sprężykowatych.
Chrząszcz ten osiąga długość pomiędzy 6,8 oraz 7,3 mm.
Większa część jego ciała jest koloru brązowego. Wyróżniają się tutaj odnóża, tylne kąty przedplecza i podłużny pas na skrzydłach: mają one barwę żółtą. Jego ciało pokrywa gęste, długie, cienkie owłosienie, które nie odróżnia się barwą.
Cechuje się on łódkowatym czołem, o szerokości większej od długości. Jego przedni brzeg jest zaokrąglony. Czułki składają się z 11 segmentów. Drugi segment ma kształt okrągły, a trzeci − cylindryczny. Jego długość jest mniejsza, niż czwartego segmentu. Ostatni zwęża się apikalnie. Górna warga półeliptyczna, o długich setach.
Przedplecze, o szerokości większej od długości, zwęża się na przedzie. Pokrywy skrzydeł cechują się tylko umiarkowaną wypukłością, zwężają się w swej dalszej części.
Na goleniach widnieją ostrogi o znacznej długości.
Chrząszcza zbadano dzięki materiałowi pochodzącemu z Kostaryki.

</doc>
<doc id="2196427" url="https://pl.wikipedia.org/wiki?curid=2196427" title="Hrabstwo Bernalillo">
Hrabstwo Bernalillo

Hrabstwo Bernalillo (ang. "Bernalillo County") – hrabstwo w stanie Nowy Meksyk w Stanach Zjednoczonych.

</doc>
<doc id="2196428" url="https://pl.wikipedia.org/wiki?curid=2196428" title="All on You">
All on You

„All on You” – siódmy singel Danny’ego wydany w 2009 roku. Singel był notowany przez siedem tygodni w Szwecji na Top 60 Singles, osiągnął siedemnaste miejsce.

</doc>
<doc id="2196429" url="https://pl.wikipedia.org/wiki?curid=2196429" title="Stawiński">
Stawiński



</doc>
<doc id="2196431" url="https://pl.wikipedia.org/wiki?curid=2196431" title="Marcin Chodkiewicz">
Marcin Chodkiewicz

Marcin Chodkiewicz (ur. 8 lipca 1982 w Zielonej Górze) – polski koszykarz grający na pozycji silnego skrzydłowego, obecnie zawodnik oraz trener II-ligowego zespołu Sokoła Marbo Międzychód.
Wychowanek Zastalu Zielona Góra, w którym grał nieprzerwanie od 1999 do 2012 roku, pełniąc przez pewien czas funkcję kapitana drużyny. W sezonie 2012/2013 był graczem grającego wówczas w I lidze SKK Siedlce. W latach 2013–2015 był zawodnikiem SKM-u Nowa Sól, w którym pełnił także funkcję asystenta trenera.
W sezonie 2004/2005 otrzymał tytuł MVP sezonu zasadniczego rozgrywek I ligi. Został także wybrany do „pierwszej piątki” sezonu zasadniczego tych rozgrywek.
Koszykówkę uprawia również jego brat, Adam, który także jest wychowankiem i byłym zawodnikiem Zastalu Zielona Góra. Jego ojciec Grzegorz jest trenerem koszykówki.

</doc>
<doc id="2196432" url="https://pl.wikipedia.org/wiki?curid=2196432" title="Hrabstwo Chaves">
Hrabstwo Chaves

Hrabstwo Chaves (ang. "Chaves County") – hrabstwo w stanie Nowy Meksyk w Stanach Zjednoczonych.

</doc>
<doc id="2196435" url="https://pl.wikipedia.org/wiki?curid=2196435" title="Szkoła Podchorążych Polskiego Korpusu Posiłkowego">
Szkoła Podchorążych Polskiego Korpusu Posiłkowego

Szkoła Podchorążych Polskiego Korpusu Posiłkowego – szkoła kształcąca kandydatów na oficerów piechoty Polskiego Korpusu Posiłkowego, powstała we wrześniu 1916 roku w Małopolsce.
Po likwidacji Legionów Polskich we wrześniu 1916 powstał z części sił Legionów Polski Korpus Posiłkowy. Przy dowództwie Polskiego Korpusu Posiłkowego powołano Szkołę Podchorążych. W szkole kształcono według programu austriackiej szkoły podchorążych rezerwy czasu wojennego. Kurs trwał 7 tygodni, 376 godzin szkoleniowych. Do Szkoły przyjmowano przeszkolonych żołnierzy i podoficerów, najchętniej z doświadczeniem bojowym. Celem było szybkie wyszkolenie dowódców plutonów do walk na froncie. W zakresie taktycznym szkolono powierzchownie, przyjmując, że przyszły oficer wiedzę w tym zakresie zdobędzie na froncie. Słuchaczom wpajano bezwzględne zaufanie do cesarza Franciszka Józefa, posłuszeństwo generałom i oficerom armii austriackiej i niemieckiej. W lipcu 1917 kiedy Polski Komitet Posiłkowy odmówi złożenia przysięgi na wierność Niemiec Szkołę rozwiązano. 
Szkoła wykształciła kilkudziesięciu dowódców plutonów i kompanii. Po zakończonym kursie absolwenci otrzymywali stopień aspiranta oficerskiego, a najlepsi stopień podchorążego. 

</doc>
<doc id="2196436" url="https://pl.wikipedia.org/wiki?curid=2196436" title="Volvo 140">
Volvo 140

Volvo serii 140 - samochód osobowy klasy średniej produkowany przez szwedzkie przedsiębiorstwo motoryzacyjne Volvo Car Corporation w latach 1966 - 1974.
Historia i opis modelu.
Decyzja o powstaniu nowego modelu marki Volvo zapadła w 1960 roku. Podjął ją ówczesny prezes marki - Gunnar Engellau. Projekt o oznaczeniu P660 miał być nieco większy, ale nie cięższy i droższy od poprzednika - modelu Amazon.
17 sierpnia 1966 roku w hotelu Lorensberg w Göteborg zaprezentowano przełomową dla marki serię 140, która zapoczątkowała także nowy system nazewnictwa modeli. Pierwsza cyfra oznaczała serię, druga odpowiadała liczbie cylindrów silnika, a trzecia - liczbie drzwi. Dwa dni po premierze rozpoczęto produkcję seryjną pojazdu. Mimo że podczas prezentacji zaprezentowano równocześnie trzy wersje nadwoziowe pojazdu, wersja 142 (dwudrzwiowy sedan) wprowadzona została do produkcji w 1967 roku, a wersję 145 (kombi) w 1968 roku.
W 1970 roku zaprezentowano wersję 145 Express, która otrzymała większą przestrzeń bagażową dzięki zastosowaniu podniesionego dachu od słupka B do końca nadwozia.
Auto napędzane było czterocylindrowym, umieszczonym z przodu, silnikiem benzynowym o pojemności 1.8 l i mocy maksymalnej 75 lub 96 KM. W 1969 roku gamę jednostek napędowych wzbogacono o 2 l silnik benzynowy o mocy 82 lub 100 KM, a w 1971 roku zaprezentowano jednostką z elektronicznym wtryskiem paliwa o mocy 120 KM.
Karoseria pojazdu otrzymała kontrolowane strefy zgniotu oraz wzmocnienia chroniące pasażerów podczas dachowania. Z biegiem lat pojazd doposażono m.in. w zagłówki oraz bezwładnościowe pasy bezpieczeństwa z sygnalizacją przypominającą o ich zapinaniu.
Produkcję pojazdu zakończono w 1974 roku po zbudowaniu 1 251 371 egzemplarzy, w tym 268 317 w wersji kombi.

</doc>
<doc id="2196437" url="https://pl.wikipedia.org/wiki?curid=2196437" title="Hrabstwo Cibola">
Hrabstwo Cibola

Hrabstwo Cibola (ang. "Cibola County") – hrabstwo w stanie Nowy Meksyk w Stanach Zjednoczonych.

</doc>
<doc id="2196438" url="https://pl.wikipedia.org/wiki?curid=2196438" title="Matrona Moskiewska">
Matrona Moskiewska

Matrona Moskiewska (ros. Матро́на Моско́вская), właśc. Matrona Dmitriewna Nikonowa (ros. Матро́на Дими́триевна Ни́конова) (ur. 1885 w Sebinie, zm. 2 maja 1952 w Moskwie) − święta Rosyjskiego Kościoła Prawosławnego.
Życiorys.
Urodziła się w rodzinie chłopskiej Dymitra i Natalii Nikonowów jako najmłodsze z czworga dzieci, po synach Iwanie i Michaile oraz córce Marii.
Według hagiografii, matka Matrony jeszcze przed urodzeniem czwartego dziecka planowała oddanie go do przytułku prowadzonego w sąsiedniej wsi Buczałki, gdyż uważała, że rodziny nie stać będzie na jego wychowanie. Zdanie w tej sprawie miała zmienić, gdy we śnie ujrzała białego gołębia z zamkniętymi oczami i twarzą człowieka.
Matrona Nikonowa przyszła na świat niewidoma. Według opracowań hagiograficznych od siódmego-ósmego roku życia posiadała dar przepowiadania przyszłości i uzdrawiania, a także czytania w myślach. Wychowana w głęboko religijnej rodzinie, spędzała wiele czasu w cerkwi. Z powodu posiadanych darów Matrona stała się znana w całej Rosji. Do domu jej rodziców przybywali chorzy z nadzieją na wyzdrowienie dzięki modlitwie dziewczynki. Dziewczynka miała również przewidzieć przyszłość kraju, w tym rewolucję październikową i jej następstwa. W wieku siedemnastu lat Matrona Nikonowa straciła władzę w nogach.
Do rewolucji październikowej Matrona Nikonowa nadal zamieszkiwała w domu rodziców, razem z braćmi. Obaj wstąpili do Komunistycznej Partii Związku Radzieckiego. Mimo tego kobieta nadal przyjmowała wszystkich, którzy pragnęli zwrócić się do niej z prośbą o poradę duchową i modlitwę. Ostatecznie jednak widząc, iż bracia obawiali się represji z jej powodu ze strony władz ZSRR, a także bojąc się, by nie spadły one również na jej rodziców, Matrona Nikonowa przeprowadziła się w 1925 do Moskwy, gdzie przebywała do końca życia, mieszkając u różnych krewnych i znajomych. Według żywota świętej milicja radziecka wielokrotnie zamierzała ją aresztować. Za każdym razem jednak kobieta przewidywała taką sytuację i w przeddzień przybycia milicjantów, lub nawet tego samego dnia, przenosiła się do nowego mieszkania. Cały czas spędzała na modlitwie i spotkaniach z pielgrzymami. Od odwiedzających ją osób wymagała wiary i noszenia krzyżyka.
W 1939 miała przewidzieć wybuch II wojny światowej i straty w ludziach poniesione w niej przez Związek Radziecki. W 1941 miała ponadto zapowiedzieć rychły początek działań wojennych w ZSRR i końcowe zwycięstwo Armii Czerwonej.
Według popularnej w Rosji legendy, po ataku III Rzeszy na Związek Radziecki z Matroną miał spotkać się Stalin, zaś kobieta przepowiedziała mu zwycięską obronę Moskwy.
Matrona Nikonowa spotykała się z wiernymi do końca swojego życia, mimo pogarszającego się stanu zdrowia. Regularnie również przystępowała do spowiedzi i Komunii Św. Zmarła 2 maja 1952 i została pochowana dwa dni później na cmentarzu nieczynnego wówczas Monasteru Daniłowskiego. Grób Matrony stał się celem licznych pielgrzymek. Obecnie (2010) jej relikwie przechowywane są w monasterze Opieki Matki Bożej w Moskwie.
Pamięć i kult.
W 1999 Matrona Moskiewska została kanonizowana.
W 2014 w jej rodzinnym domu otwarto muzeum.
Kontrowersje.
W 2008 kontrowersje wzbudziła ikona św. Matrony wystawiona w cerkwi św. Olgi w Petersburgu przez proboszcza parafii, ihumena Eustachego (Żakowa). Na wizerunku tym przedstawione zostało rzekome spotkanie świętej ze Stalinem, przy czym to postać radzieckiego dyktatora była głównym elementem kompozycji. Po protestach wiernych ihumen przeniósł ikonę w mniej eksponowane miejsce w cerkwi, a następnie – do swojego domu. Rosyjski Kościół Prawosławny ocenił jego zachowanie jako „sekciarstwo” i ukarał go dyscyplinarnie za wystawienie dla kultu niekanonicznej ikony.

</doc>
<doc id="2196442" url="https://pl.wikipedia.org/wiki?curid=2196442" title="Rafał Rajewicz">
Rafał Rajewicz

Rafał Rajewicz (ur. 2 lipca 1988 w Głogowie) – polski koszykarz grający na pozycji silnego skrzydłowego lub środkowego. Wychowanek Chrobrego Głogów. W swojej karierze rozegrał 85 meczów w Polskiej Lidze Koszykówki, obecnie zawodnik Dzików Warszawa.
Od 2006 był zawodnikiem Zastalu Zielona Góra, z którym miał kontrakt do końca sezonu 2012/13. Od lutego 2011 do końca sezonu 2010/11 był wypożyczony do Siarki Tarnobrzeg. W sezonie 2012/2013 ponownie został wypożyczony, tym razem do Kotwicy Kołobrzeg. Od września 2013 zawodnik SKM-u Nowa Sól, występującego w rozgrywkach II ligi. W październiku 2013, po rozegraniu w barwach Muszkieterów (z powodów sponsorskich SKM występuje pod taką nazwą) 5 meczów ligowych, został wypożyczony do Jeziora Tarnobrzeg. W Jeziorze rozegrał 9 meczów w Polskiej Lidze Koszykówki, po czym doznał kontuzji i w lutym 2014 rozwiązał z tym klubem umowę. W sezonie 2014/2015 ponownie reprezentował barwy Muszkieterów, rozgrywając w sumie 17 meczów w rozgrywkach II ligi. W styczniu 2015 roku został włączony do składu pierwszej drużyny Stelmetu Zielona Góra, jednak ostatecznie nie wystąpił w żadnym meczu tej drużyny ze względu na odniesioną kontuzję, przez którą przedwcześnie skończył swoje występy w sezonie 2014/2015. W lipcu 2015 podpisał kontrakt z pierwszoligowym wówczas klubem SKK Siedlce.
Jest leworęczny.

</doc>
<doc id="2196443" url="https://pl.wikipedia.org/wiki?curid=2196443" title="Rage Racer">
Rage Racer

Rage Racer (oryg. jap. レイジレーサー) – gra wideo przeznaczona na konsolę PlayStation wyprodukowana przez Namco Limited, wydana przez Namco Limited w Japonii 3 grudnia 1996 roku, w Stanach Zjednoczonych 30 kwietnia 1997 roku, w Europie wydana przez Sony Computer Entertainment w czerwcu 1997 roku.
Rozgrywka.
"Rage Racer" jest gra wyścigową. W grze występuje wiele starożytnych zabytków, miast, domy, tunele, wodospady, ruiny.

</doc>
<doc id="2196445" url="https://pl.wikipedia.org/wiki?curid=2196445" title="Termy Maltańskie">
Termy Maltańskie

Termy Maltańskie – ośrodek sportowo-rekreacyjny, położony na północnym brzegu Jeziora Maltańskiego w Poznaniu, niedaleko ośrodka rekreacyjnego Malta i toru Kolejki Parkowej Maltanka wiodącej do Nowego Zoo w Poznaniu, na Malcie, na osiedlu samorządowym Warszawskie-Pomet-Maltańskie. W obiekcie znajdują się: baseny rekreacyjne i sportowe oraz strefa saun. W basenach solankowych „Term Maltańskich” wykorzystywana jest pochodząca z pobliskiego odwiertu woda termalna - pobierana z głębokości ponad 1306 metrów solanka o temperaturze prawie 40 °C i niskiej mineralizacji doskonale nadająca się do celów rekreacyjnych i leczniczych.
Oddanie do użytku nastąpiło 16 października 2011 roku.
Budowa została wpisana na listę inwestycji, związanych z organizacją Mistrzostw Europy w Piłce Nożnej UEFA EURO 2012. W pobliżu „Term Maltańskich” powstanie także nowy kompleks hotelowy oraz zespół obiektów rekreacyjnych, w tym lodowisko i hala tenisowa. W okolicy ośrodka znajduje się hotel Novotel Poznań Malta. W 2015 roku w ośrodku był realizowany program rozrywkowy emitowany w telewizji Polsat pt. Celebrity Splash!.
Budowa.
Kompleks jest podzielony na dwie części:
Część sportowa.
Na część sportową „Term Maltańskich” składają się:
Basen sportowy odpowiada standardom międzynarodowym, europejskim i polskim oraz normom i wytycznym Międzynarodowej Federacji Pływackiej (FINA), Polskiego Związku Pływackiego oraz Międzynarodowej Federacji Sportu Uniwersyteckiego (FISU). Na co dzień, gdy nie odbywają się zawody 50 m basen olimpijski jest podzielony ruchomym pomostem na dwa 25-metrowe baseny.
Część rekreacyjna.
Na część rekreacyjną „Term Maltańskich” składają się:
Park wodny (aquapark), w tym:
Strefa saun, na którą składają się: Łaźnia aromatyczna Livello, Sauna Maximus (kamienna), Łaźnia kwiatowa, Łaźnia turecka, Tężnia solna, Grota śnieżna, Sauna Event, Sanarium, Tepidarium, Sauna VIP Evento, Łaźnia parowa VIP, Sauna ziemna KELO (zewnętrzna), Sauna Panorama (zewnętrzna).
SPA 1306 - gabinet SPA, oferujący zróżnicowane zabiegi SPA, zabiegi prozdrowotne, zabiegi estetyczne oraz masaże. 
W miesiącach letnich dostępne są również plaża zewnętrzna z leżakami i parasolami, wodny plac zabaw, wodny tor przeszkód, plac zabaw na plaży, oraz scena i bary plażowe. 
W 2020 roku strefa aquaparku przeszła rearanżację. Rozbudowano elementy wystroju i architektury, m.in. w centralnej części pojawił się wulkan z efektami świetlnymi i dźwiękowymi, powstały nowe miejsca relaksu (leżaki, wiszące fotele, roślinność) . Zmieniono również sklepienie hali. 
Komunikacja.
Bezpośredni dojazd do ośrodka możliwy jest poprzez kolejkę „Maltankę” (przystanek Ptyś) oraz linie autobusowe:
Ponadto, w okolicy (na wysokości hotelu Novotel, przy ul. Warszawskiej) znajduje się przystanek tramwajowy "Termalna" w ciągu linii tramwajowych
oraz przystanek autobusowy na żądanie "Termalna n/ż" w ciągu linii nocnej 233 Mogileńska ↔ Rondo Kaponiera.

</doc>
<doc id="2196446" url="https://pl.wikipedia.org/wiki?curid=2196446" title="Warsonofiusz Twerski">
Warsonofiusz Twerski

Warsonofiusz (zm. przed 1467) – święty mnich prawosławny.
Warsonofiusz i jego brat, mnich Sawa, byli zakonnikami monasteru Świętego Spotkania założonego w okolicach Tweru przez św. Sawę Uświęconego, w 1397. Starszy z braci, Warsonofiusz, został wyznaczony na przełożonego wspólnoty po tym, gdy jej dotychczasowy zwierzchnik, ihumen Sawa udał się na pielgrzymkę na górę Athos. Po pięciu latach Warsonofiusz przekazał zadania przełożonego swojemu bratu, sam zaś zamieszkał w oddaleniu od ludzi jako pustelnik. Według hagiografii i słów św. Józefa Wołockiego mnich żył w ten sposób kolejne czterdzieści lat, zajmując się jedynie modlitwą, śpiewem i czytaniem ksiąg. Warsonofiusz miał otrzymać dar zapamiętania całej treści Biblii - na prośby odwiedzających go pielgrzymów recytował i objaśniał dowolne fragmenty. Mnich był również odwiedzany przez inne osoby, pragnące otrzymać od niego poradę i wsparcie duchowe. Mnichowi przypisuje się również wskrzeszenie jednego z mnichów monasteru Świętego Spotkania, który został zamęczony przez diabła.
Po czterdziestu latach odosobnienia Warsonofiusz wrócił do klasztoru, gdzie przełożonym nadal był jego brat Sawa. Zmarł przed 1467.

</doc>
<doc id="2196447" url="https://pl.wikipedia.org/wiki?curid=2196447" title="Ulica Jana Henryka Dąbrowskiego w Poznaniu">
Ulica Jana Henryka Dąbrowskiego w Poznaniu

Ulica Jana Henryka Dąbrowskiego – ulica w Poznaniu, biegnąca od centrum miasta w kierunku zachodnim. Według W. Łęckiego jest to najdłuższa ulica w mieście (8,5 km, ponad 500 numerów adresowych). Według zarządcy drogi (Zarząd Dróg Miejskich) ulica ma 8175 m. Została wytyczona w 1828 roku jako szosa pocztowa do Berlina łącząca Poznań z Berlinem w przedłużeniu ówczesnej ul. Berlińskiej (obecnie ul. Fredry). Ulicę wraz z Jeżycami włączono do Poznania w 1900 roku. Na odcinku od ulicy Lutyckiej do granicy administracyjnej miasta stanowi odcinek drogi krajowej nr 92 (do 1952 roku drogi nr 17, w latach 1962–1985 drogi międzynarodowej E8, 1986–2005 drogi nr 2 oraz trasy europejskiej E30).
Ulica przebiega przez cztery osiedla samorządowe: Jeżyce, Ogrody, Wolę i Krzyżowniki-Smochowice.
Nazewnictwo.
Na przestrzeni lat ulica wielokrotnie zmieniała nazwę:
Historia.
Szosę pocztową, stanowiącą szybkie połączenie pomiędzy stolicą Wielkiego Księstwa Poznańskiego ze stolicą Królestwa Prus, zbudowano z inicjatywy i środków państwa pruskiego. Dzięki niej podróż dyliżansem pocztowym do Berlina trwała 26 godzin.
Bezpośrednie połączenie z miastem (z ul. Berlińską) zostało przerwane w momencie powstania po roku 1840 pierścienia poligonalnych fortyfikacji Twierdzy Poznań. Na szosę można było dostać się przez Bramę Berlińską lub Bramę Kundorfską (Królewską), a następnie drogą biegnącą wzdłuż fortyfikacji. Połączenie przywrócono dopiero w 1910 roku po wybudowaniu Mostu Teatralnego.
Od połowy XIX wieku wzdłuż szosy zaczęły powstawać wiejskie zagrody (jedną z nich, pochodzącą z ostatniej ćwiartki XIX wieku, jest zachowana pod numerem 40 zagroda bamberska). W późniejszym okresie na północ od szosy powstały cegielnia i fabryka nawozów sztucznych, zaś typowo wiejska zabudowa ustąpiła jednopiętrowym budynkom z muru pruskiego, z płaskim dachem krytym papą oraz tzw. przedogródkami, które przeznaczano dla robotników. Przykładem takiej zabudowy jest budynek nr 26. Z tego samego czasu pochodzą zlokalizowane na narożnikach dawnych dróg jeżyckiej wsi (obecne ulice Strzałkowskiego, Żurawia i Kościelna) nieco wystawniejsze budynki szachulcowe utrzymane w stylu szwajcarskim.
Kolejną ważną datą jest rok 1889, gdy zelżały wojskowe restrykcje dotyczące zabudowy w części wschodniej szosy (miało to związek ze wzrostem znaczenia zewnętrznego pierścienia fortów kosztem przestarzałych fortyfikacji poligonalnych). Dzięki staraniom ówczesnego nadburmistrza Poznania Richarda Wittinga w ostatniej dekadzie XIX wieku, na terenie, będących formalnie osobną wsią o charakterze przedmieścia Jeżycach, rozpoczęto wytyczanie siatki prostopadłych ulic. Powstały wówczas obecne ulice Mickiewicza i Kochanowskiego. Wytyczono również nowy przebieg drogi łączącej Jeżyce z Górczynem, tworząc na skrzyżowaniu tejże drogi z Szosą Berlińską kwadratowy plac targowy (dzisiejsze ul. Kraszewskiego i Rynek Jeżycki). Jednak aż do 1900 roku budynki nadal można było wznosić jedynie metodą szachulcową. Mimo to ich właściciele starali nadać im bardziej miejski charakter, tynkując fasady i pokrywając je sztukateriami. Z tego okresu pochodzą kamienice nr 7, 9/11, 50 i 54.
W 1900 roku zniesiono wewnętrzny pierścień fortyfikacji, zaś wieś Jeżyce włączono w obręb miasta Poznania. W 1903 roku zaczęto oddawać do użytku pierwsze kamienice czynszowe, których parter przeznaczano na lokale użytkowe. Wznoszone wówczas budynki czerpały inspiracje z architektury secesyjnej, w tym z jej schyłkowej odmiany – Quadratstil. Budynki z tego okresu to 1, 3, 5, 10, 15, 23, 24, 25, 33, 34, 35/37, 39, 43, 44, 46, 49, 53, 55 i 57. W tym też okresie ulicę wybrukowano oraz wytyczono torowisko tramwaju elektrycznego.
Jeszcze przed wybuchem I wojny światowej planowano przebicie nowej ulicy pomiędzy Wielką Berlińską a Hohenstaufów (dzisiejsza ul. Krasińskiego), by utworzyć plac Hohenstaufów. Projektu nie zrealizowano. W dwudziestoleciu międzywojennym zabudowywano wolne parcele. Większość z budynków nawiązywała do istniejącej zabudowy. Wyjątkiem był powstały w 1930 roku na narożniku ul. Dąbrowskiego i Kochanowskiego budynek Zakładu Ubezpieczeń Pracowników Umysłowych (obecnie Oddział I Zakładu Ubezpieczeń Społecznych) – pierwszy w Poznaniu budynek z żelbetu oraz budynek Kina Rialto.
Wschodnia część ulicy poważnie ucierpiała podczas walk w 1945 roku. Zniszczone kamienice 2, 4 i 6 rozebrano – tworząc skwer. Rozebrano także budynki na parcelach 18,29, 30, 31 i 32. Po wojnie uzupełniano luki w pierzejach. Powstały w ten sposób budynki takie jak 18, 20/22 czy 30/32.
W latach 70. rozbudowano ulicę do postaci dwujezdniowej na odcinku od ulicy Polskiej do granicy miasta (i dalej w kierunku Tarnowa Podgórnego).
W sierpniu 2021 roku poznański Zarząd Dróg Miejskich dokonał wymiany oświetlenia ulicy między węzłem z ulicą Lutycką do węzła z ulicami Słupską i Wichrową – w miejscu charakterystycznych niskoprężnych lamp sodowych marki Philips obecnie znajduje się oświetlenie bazujące na LED, zainstalowane na nowych słupach. W późniejszym czasie dokonano zmian na dalszym odcinku do granicy miasta – słupy z długimi wysięgnikami, na których znajdowały się oprawy sodowe Philips SGS204, zastąpiono nowymi konstrukcjami z zamontowanymi oprawami LED.
Opisane obiekty.
Od strony centrum, ku peryferiom:
Komunikacja miejska.
W ciągu ulicy na odcinku od mostu Teatralnego do placu Waryńskiego znajduje się dwutorowa trasa tramwajowa, po której kursują cztery linie dzienne obsługiwane przez MPK Poznań: 
oraz liczne autobusowe na zlecenie Zarządu Transportu Miejskiego w Poznaniu:
Dawniej, do 1970 roku, ulicą kursowała linia trolejbusowa nr 103 z pętli na Ogrodach do skrzyżowania z ulicą Santocką na Smochowicach.

</doc>
<doc id="2196449" url="https://pl.wikipedia.org/wiki?curid=2196449" title="Morten Moldskred">
Morten Moldskred

Morten Opsahl Moldskred (ur. 13 czerwca 1980 w Ulsteinvik) – norweski piłkarz występujący na pozycji napastnika. 
Kariera klubowa.
Moldskred seniorską karierę rozpoczynał w 1999 roku w klubie IL Hødd. W 2002 roku trafił do ekipy Moss FK z Tippeligaen. W tych rozgrywkach zadebiutował 28 kwietnia 2002 w przegranym 0:1 meczu z Odds BK. 30 czerwca 2002 w wygranym 4:0 pojedynku z Sogndal Fotball strzelił pierwszego gola w ekstraklasie. W tym samym roku spadł z klubem do Adeccoligaen. Wówczas odszedł do Aalesunds FK grającego w Tippeligaen. W 2003 roku spadł z zespołem do Adeccoligaen, ale w 2004 roku awansował z nim do Tippeligaen.
Na początku 2006 roku Moldkred podpisał kontrakt z drugoligowym FK Haugesund. Latem tego samego roku przeszedł do Tromsø IL (Tippeligaen). Pierwszy ligowy mecz zaliczył tam 30 lipca 2006 przeciwko Molde FK (2:0). W 2008 roku zajął z klubem 3. miejsce w lidze.
W 2010 roku Moldskred odszedł do Rosenborg BK również z ekstraklasy. Zadebiutował tam 14 marca 2010 w wygranym 2:1 ligowym spotkaniu z Molde. W tym samym roku zdobył z Rosenborgiem mistrzostwo Norwegii oraz Superpuchar Norwegii.
W sezonie 2012/2013 Moldskred grał w Aarhus GF. Latem 2013 wrócił do Tromsø IL.
W latach 2016–2017 występował w norweskim klubie Finnsnes IL.
Kariera reprezentacyjna.
W reprezentacji Norwegii Moldskred zadebiutował 5 września 2009 w zremisowanym 1:1 meczu eliminacji Mistrzostw Świata 2010 z Islandią. 3 marca 2010 w wygranym 1:0 towarzyskim pojedynku ze Słowacją strzelił pierwszego gola w drużynie narodowej.

</doc>
<doc id="2196450" url="https://pl.wikipedia.org/wiki?curid=2196450" title="Ulica Głogowska w Poznaniu">
Ulica Głogowska w Poznaniu

Ulica Głogowska – jedna z ważnych ulic Poznania, biegnąca od centrum miasta w kierunku południowym. 
Historia i nazwy.
Po wyparciu z miasta Niemców w 1945 ulica stała się główną arterią najmniej zniszczonej części Poznania, jaką był wówczas Łazarz, na którym ulokowano większość urzędów (m.in. miejski i wojewódzki), działających już wtedy, gdy trwały jeszcze walki o Cytadelę. 7 marca 1945 ulicą przeszła uroczysta defilada zwycięstwa, którą poprowadził gen. bryg. Władysław Korczyc. Na trybunie honorowej (przy Urzędzie Wojewódzkim, późniejszym gmachu VIII LO) zasiedli m.in.: gen. Józef Sankowski, gen. Karol Świerczewski, gen. Aleksander Waszkiewicz, Michał Żymierski, Feliks Widy-Wirski, Feliks Maciejewski i Stanisław Szenic.
Kolejne nazwy:
Charakterystyka komunikacyjna.
Podczas niemieckiej okupacji ulica leżała w ciągu tzw. "drogi Rzeszy" () o numerze 116, łączącej Wiedeń z Brnem, Wrocławiem, Poznaniem, Obornikami i Piłą.
W czasach Polski Ludowej, przypuszczalnie od lat 50. aż do połowy lat 80. pokrywała się z przebiegiem drogi państwowej nr 40 relacji Poznań – Wrocław oraz w latach 1962–1985 z drogą międzynarodową E83. Następnie od lutego 1986 roku, na mocy uchwały Rady Ministrów z 2 grudnia 1985 r. do 4 czerwca 2012 na odcinku od ul. Hetmańskiej do granicy administracyjnej miasta stanowiła odcinek drogi krajowej nr 5 oraz trasy europejskiej E261. Obecnie droga nr 5 poprowadzona jest południową i wschodnią obwodnicą miasta. Od 1 stycznia 2016 roku odcinek od skrzyżowania z ulicami Piotra Ściegiennego i Krzywą do węzła autostradowego "Poznań Komorniki" na granicy miasta wchodzi w skład drogi wojewódzkiej nr 196. Nazwa ulicy pochodzi od Głogowa, ze względu na jedno z ważniejszych dawniej miejsc docelowych na szlaku handlowym w kierunku na południe od Poznania.
W lutym 2020 roku w ramach uspokojenia ruchu dokonano zmiany organizacji ruchu na łazarskim odcinku ulicy – wprowadzono ograniczenie prędkości do 40 km/h, a w październiku tego samego roku na odcinku od skrzyżowania z ulicami Ryszarda Berwińskiego i Kanałową (przy Parku Wilsona) do ulicy Floriana Stablewskiego zredukowano liczbę pasów ruchu z dwóch do jednego, wyznaczając pas ruchu dla rowerzystów.
Tramwaj elektryczny na ulicy Głogowskiej pojawił się w kwietniu 1898 (konny nie docierał w ten rejon). Krańcówka znajdowała się przy ul. Niegolewskich. Już w maju tego samego roku przedłużono go do ul. Kosynierskiej. W 1928 linię znowu wydłużono, tym razem do Szosy Okrężnej, czyli dzisiejszej ul. Albańskiej. Obecna pętla została zbudowana w latach 60. XX wieku.
Opisane obiekty.
Od strony centrum, ku peryferiom:

</doc>
<doc id="2196451" url="https://pl.wikipedia.org/wiki?curid=2196451" title="Ulica Hetmańska w Poznaniu">
Ulica Hetmańska w Poznaniu

Ulica Hetmańska – ulica w południowej części Poznania biegnąca z zachodu w kierunku wschodnim. Stanowi fragment II ramy komunikacyjnej miasta oraz drogi wojewódzkiej nr 196, a dawniej także nr 433.
Nazewnictwo i historia.
Fragment ulicy przebiegający od wiaduktu w ciągu linii kolejowych nr 3, 271 i 272 do ronda Żegrze oficjalnie otrzymał swoją nazwę na mocy decyzji Miejskiej Rady Narodowej na sesji z dnia 1 grudnia 1988 roku. Odcinek ten można było znaleźć podpisany jako ulica Hetmańska na mapach sięgających II połowy lat 70..
W 1999 arteria została zmodernizowana na odcinku od ul. Głogowskiej do Ronda Starołęka.
Kategoryzacja i transport publiczny.
Od lat 70. do 1985 roku na odcinku od ulicy Głogowskiej do Ronda Starołęka była częścią drogi międzynarodowej E83, następnie od 14 lutego 1986 roku do 2012 r. znajdowała się w ciągu drogi krajowej nr 5 i trasy europejskiej E261, zaś w latach 1986–2014 na całej długości stanowiła część drogi krajowej nr 11, która obecnie omija Poznań zachodnią obwodnicą.
Środkiem arterii przebiega, na całej długości, dwutorowa trasa tramwajowa, na której zlokalizowano następujące przystanki (od zachodu): "Arciszewskiego", "Głogowska/Hetmańska", "Kolejowa", "Traugutta", "Rolna", "Hetmańska Wiadukt", "Rondo Starołęka", "Rondo Żegrze".

</doc>
<doc id="2196452" url="https://pl.wikipedia.org/wiki?curid=2196452" title="Motocyklowe Grand Prix Katalonii 1996">
Motocyklowe Grand Prix Katalonii 1996

Motocyklowe Grand Prix Katalonii 1996 - pierwsze w historii GP w Katalonii i siódma eliminacja Motocyklowych Mistrzostw Świata, rozegrana 13 - 15 września 1996 na torze Circuit de Catalunya w Barcelonie.

</doc>
<doc id="2196453" url="https://pl.wikipedia.org/wiki?curid=2196453" title="Ulica Tadeusza Kościuszki w Poznaniu">
Ulica Tadeusza Kościuszki w Poznaniu

Ulica Tadeusza Kościuszki - ulica w Poznaniu biegnąca przez Centrum (Osiedle Stare Miasto), równolegle do Al. Niepodległości. Do 1919 nosiła nazwę "Muellerwall", 1919-1939: "Wały Kościuszki", 1939-1945: "Oberwall, Niederwall", od 1945: "Tadeusza Kościuszki".
Ważniejsze obiekty położone przy ulicy:

</doc>
<doc id="2196455" url="https://pl.wikipedia.org/wiki?curid=2196455" title="Ulica Bukowska w Poznaniu">
Ulica Bukowska w Poznaniu

Ulica Bukowska – główna ulica Poznania biegnąca od centrum miasta w kierunku zachodnim (do Buku). 
Nazewnictwo.
W 1900 włączona wraz z Jeżycami w granice Poznania.
Na przestrzeni lat wielokrotnie miała zmienianą nazwę:
W 1990 r. zmieniono nazwę ulicy "Karola Świerczewskiego" na "Bukowska".
Charakter.
Ulica na odcinku pomiędzy skrzyżowaniem z ulicą Przybyszewskiego a granicą miasta stanowi fragment drogi wojewódzkiej nr 307, z czego fragment od skrzyżowania z ulicami Bułgarską i Polską do granic administracyjnych miasta został przebudowany i jest dwujezdniowy. Na odcinku od ul. Zeylanda aż do skrzyżowania z ulicą Przybyszewskiego został wytyczony buspas w stronę lotniska, natomiast na odcinku od skrzyżowania z ul. Bułgarską oraz ul. Polską do ul. Przybyszewskiego buspas poprowadzony jest w stronę centrum miasta. Dodatkowo na obu tych odcinkach obowiązują zakazy skrętu w lewo z ul. Bukowskiej.
Opisane obiekty.
Od centrum, ku peryferiom:

</doc>
<doc id="2196456" url="https://pl.wikipedia.org/wiki?curid=2196456" title="Bad Münster am Stein-Ebernburg">
Bad Münster am Stein-Ebernburg

Bad Münster am Stein-Ebernburg – dzielnica uzdrowiskowa miasta Bad Kreuznach w Niemczech, w kraju związkowym Nadrenia-Palatynat, w powiecie Bad Kreuznach, w gminie związkowej Bad Münster am Stein-Ebernburg. Do 30 czerwca 2014 samodzielne miasto.
Leży ok. 50 km na południowy zachód od Moguncji. W 2009 miasto liczyło 3 852 mieszkańców. Przez dzielnicę przebiega droga krajowa B48.

</doc>
<doc id="2196457" url="https://pl.wikipedia.org/wiki?curid=2196457" title="Sawa Twerski">
Sawa Twerski

Sawa Twerski (zm. ok. 1467) – święty mnich prawosławny.
Sawa i jego brat, mnich Warsonofiusz, byli zakonnikami monasteru Świętego Spotkania założonego w okolicach Tweru przez św. Sawę Uświęconego, w 1397.
Po odejściu przełożonego klasztoru, św. Sawy Wiszerskiego, na pielgrzymkę na górę Athos, obowiązki zwierzchnika wspólnoty przejął starszy z braci, Warsonofiusz. Po pięciu latach postanowił on rozpocząć życie pustelnicze i przekazał swój urząd Sawie. Według hagiograficznych wspomnień św. Józefa Wołockiego Sawa pełnił zadania przełożonego przez ponad 50 lat, surowo przestrzegając zasad życia klasztornego, szczególnie dbając o zachowanie mnichów w czasie nabożeństw. W czasie epidemii Sawa osobiście odwiedzał chorych i udzielał im sakramentów, a także grzebał zmarłych.
Ihumen zmarł ok. 1467. Według tradycji, gdy jego następca (mnich przybyły z innego monasteru) zaczął zmieniać zasady życia w monasterze ustalone przez Sawę, pojawił się on jego śnie i skarcił za wprowadzone zmiany, co skłoniło przełożonego do rezygnacji z funkcji.

</doc>
<doc id="2196458" url="https://pl.wikipedia.org/wiki?curid=2196458" title="Wachenheim an der Weinstraße">
Wachenheim an der Weinstraße

Wachenheim an der Weinstraße (hist. "Wachenheim im Speyergau") – miasto w Niemczech, w kraju związkowym Nadrenia-Palatynat, w powiecie Bad Dürkheim, siedziba gminy związkowej Wachenheim an der Weinstraße. W 2009 miasto liczyło 4 635 mieszkańców. Sąsiaduje z następującymi gminami: Friedelsheim, Gönnheim i Ellerstadt. 
Wachenheim jest zdominowane przez uprawy winorośli. W czerwcu odbywają się festiwale wina. Od 1966 funkcjonuje fabryka świec "Eyrich".
Współpraca.
Miejscowości partnerskie:

</doc>
<doc id="2196459" url="https://pl.wikipedia.org/wiki?curid=2196459" title="Hofheim am Taunus">
Hofheim am Taunus

Hofheim am Taunus – miasto powiatowe w Niemczech, w kraju związkowym Hesja, w rejencji Darmstadt, siedziba powiatu Main-Taunus. Miasto graniczy od północy z Eppstein i Kelkheim (Taunus), od wschodu z Frankfurtem nad Menem, Kriftel i Hattersheim am Main, od południa z Flörsheim am Main i Hochheim am Main, od zachodu z Wiesbaden. Położone jest na skraju zalesionego masywu gór Taunus.
W mieście działa teatr letni, jest ono również gospodarzem wielu plenerowych festiwali. Znajdujące się tutaj Muzeum Miejskie, zbudowane na fundamencie XVIII-wiecznego zabytkowego gospodarstwa, prezentuje głównie zbiory historyczne. W mieście znajduje się także park wodny.
Miasto partnerskie Pruszcza Gdańskiego.

</doc>
<doc id="2196460" url="https://pl.wikipedia.org/wiki?curid=2196460" title="Nicolae Istrate">
Nicolae Istrate

Nicolae Istrate (ur. 24 października 1982 w Câmpulung) – rumuński bobsleista, uczestnik dwóch igrzysk olimpijskich: w Turynie w 2006, w Vancouver w 2010.
Sportową karierę rozpoczął od lekkoatletyki – uprawiał wieloboje, był wielokrotnym mistrzem Rumunii.
Igrzyska Olimpijskie.
Nicolae Istrate uczestniczył w dwóch Igrzyskach Olimpijskich.
Na Igrzyskach w Turynie uczestniczył zarówno w dwójce z Adrian Duminicel, zdobywając 24. miejsce oraz w czwórce w składzie Nicolae Istrate, Adrian Duminicel, Mihai Iliescu, Levente Gabriel Bartha, zajmując 22 lokatę.
Cztery lata później na Igrzyskach w Vancouver uczestniczył również w dwójce z hamulcowym Florinem Crăciunem czwórce, w składzie Nicolae Istrate, Ioan Dovalciuc, Ionuţ Andrei, Florin Crăciun, zajął 11 pozycję.

</doc>
<doc id="2196461" url="https://pl.wikipedia.org/wiki?curid=2196461" title="Lista zamachów terrorystycznych w 2011">
Lista zamachów terrorystycznych w 2011

Poniższe zestawienie prezentuje największe zamachy terrorystyczne w roku 2011. Podczas niego miało miejsce 10 283 zamachów (rok wcześniej 11 641), podczas których zginęło lub zostało rannymi 43 990 osób (rok wcześniej 49 928), co było potwierdzeniem XXI-wiecznych trendów, zgodnie z którymi terroryzm jest coraz mniejszym zagrożeniem.

</doc>
<doc id="2196462" url="https://pl.wikipedia.org/wiki?curid=2196462" title="Höhr-Grenzhausen">
Höhr-Grenzhausen

Höhr-Grenzhausen − miasto w Niemczech, w kraju związkowym Nadrenia-Palatynat, w powiecie Westerwald, siedziba gminy związkowej Höhr-Grenzhausen. W 2010 miasto liczyło 9 191 mieszkańców. Miasto jest znane jako centrum przemysłu ceramicznego, znajduje się w nim muzeum poświęcone tej tematyce "(Keramikmuseum Westerwald)".

</doc>
<doc id="2196464" url="https://pl.wikipedia.org/wiki?curid=2196464" title="Goetschetal">
Goetschetal



</doc>
<doc id="2196465" url="https://pl.wikipedia.org/wiki?curid=2196465" title="Szkoła Podchorążych „Legia Podchorążych”">
Szkoła Podchorążych „Legia Podchorążych”

„Legia Podchorążych” – szkoła kształcąca kandydatów na oficerów polskich formacji wojskowych w Rosji, utworzona 10 grudnia 1917 roku w Bobrujsku.
W armii Imperium Rosyjskiego, mimo wydzielenia polskich formacji wojskowych m.in. Legion Puławski nie było organizowane polskie szkolnictwo wojskowe. W czerwcu 1917 po zorganizowaniu przez polskich oficerów armii rosyjskiej Związku Wojskowych Polaków i powstaniu Naczpolu, Rząd Tymczasowy wydał zgodę na tworzenie Korpusów Polskich w Rosji. Naczpol utworzył trzy Korpusy: I Korpus Polski w Rosji w rejonie Bobrujska, II Korpus Polski w Rosji na Podolu i III Korpus Polski w Rosji na Wołyniu. 
W grudniu 1917 roku przy I Korpusie Polskim pod dowództwem gen. J. Dowbora-Muśnickiego powstała „Legia Podchorążych” na prawach samodzielnej jednostki wojskowej. Szkoła przyjmowała wszystkich podchorążych z polskimi korzeniami z rozwiązanych szkół junkierskich. Legia podchorążych szkoliła oficerów piechoty, kawalerii, artylerii i saperów. Liczyła 174 podchorążych. Komendantem Szkoły był pułkownik Andrzej Tupalski. Wśród instruktorów byli oficerowie francuscy. W 1918 kiedy wojska sowieckie dotarły w rejon Bobrujska Szkołę rozwiązano, a podchorążych wcielono do jednostek I Korpusu. 

</doc>
<doc id="2196467" url="https://pl.wikipedia.org/wiki?curid=2196467" title="Zmarli w styczniu 2011">
Zmarli w styczniu 2011



</doc>
<doc id="2196468" url="https://pl.wikipedia.org/wiki?curid=2196468" title="Zmarli w roku 2011">
Zmarli w roku 2011



</doc>
<doc id="2196469" url="https://pl.wikipedia.org/wiki?curid=2196469" title="Viaduc de la Souleuvre">
Viaduc de la Souleuvre

Viaduc de la Souleuvre – częściowo zdemontowany wiadukt kolejowy w miejscowości La Ferrière-Harang służący obecnie do skoków na bungee.
Historia.
Viaduc de la Souleuvre był pierwotnie stalowym mostem kolejowym opartym na 5 kamiennych filarach. Zbudowano go w XIX w. na linii kolejowej łączącej Caen przez Saint-Lô z Vire i Granville. Budowa rozpoczęła się w 1887 r. a otwarcie miało miejsce 12 listopada 1893 r. Całkowita długość wiaduktu wynosiła 364,2 m a maksymalna wysokość 63,5 m. Wysokość filarów wynosi od 26 do 60 m, wymiary ich podstawy – 18 na 8 m, a szczytu 7 na 4 m. Zbudowane zostały z granitowych bloków o wadze 350 kg, pochodzących z kamieniołomu w rejonie Vire o łącznej objętości 14000 m³.
Przed II wojną światową przez wiadukt przejeżdżało dziennie około piętnastu pociągów. Podczas wojny był używany przez Niemców. Alianci usiłowali zniszczyć wiadukt w 1944 roku, jednak zdołali tylko uszkodzić konstrukcję stalową. Koło wiaduktu zrzucono ponad 500 bomb nie trafiając go. W sierpniu 1944 r. wiadukt naprawili Amerykanie.
Gdy w 1960 r. linia kolejowa została zamknięta, wiadukt przeznaczono do rozbiórki. Pomimo wielkiej lokalnej kampanii na rzecz zachowania mostu platforma z torami kolejowymi została wysadzona w 1970 r. Pozostało tylko 5 ogromnych filarów.
Wiadukt obecnie.
W roku 1990 na najwyższym, drugim od strony północy filarze wybudowano platformę do skoków na bungee. Platforma znajduje się 61 m ponad rzeką Soulevre, dostęp do niej zapewnia 140 m most wiszący, łączący z północnym końcem wiaduktu. Twórcą obiektu był A.J. Hackett.
W 1999 r. udostępniono kolejną atrakcję - Scable, czyli zjazd na linie zawieszonej w poprzek doliny z prędkością do 100 km/h.

</doc>
<doc id="2196471" url="https://pl.wikipedia.org/wiki?curid=2196471" title="Umm">
Umm



</doc>
<doc id="2196473" url="https://pl.wikipedia.org/wiki?curid=2196473" title="Adrian Duminicel">
Adrian Duminicel

Adrian Duminicel (ur. 30 września 1980 w Bukareszcie) – rumuński bobsleista, uczestnik dwóch igrzysk olimpijskich: Salt Like City 2002 oraz Turyn 2006.
Igrzyska Olimpijskie.
Nicolae Istrate uczestniczył w dwóch igrzyskach olimpijskich.
Na Igrzyskach w Salt Like City uczestniczył zarówno w dwójce z Florianem Enachem, zdobywając 25. miejsce oraz w czwórce w składzie Florian Enache, Adrian Duminicel, Iulian Păcioianu, Teodor Demetriad, zajmując 21 lokatę.
Cztery lata później na igrzyskach w Turynie uczestniczył również w dwójce z pilotem Nicolae Istrate czwórce, w składzie Nicolae Istrate, Adrian Duminicel, Mihai Iliescu, Levente Gabriel Bartha, zajął 22 pozycję.

</doc>
<doc id="2196474" url="https://pl.wikipedia.org/wiki?curid=2196474" title="Jakub Dłoniak">
Jakub Dłoniak

Jakub Dłoniak (ur. 29 października 1983 w Gorzowie Wielkopolskim) – polski koszykarz grający na pozycjach rzucającego obrońcy lub niskiego skrzydłowego, dwukrotny reprezentant Polski, obecnie zawodnik MKKS Żaka Koszalin.
Życiorys.
Jest wychowankiem Chemika Gorzów Wielkopolski, w którym grał w latach 1998–2002. Później występował w klubach SKK Szczecin (2002–2004), Tarnovia Tarnowo Podgórne (2004–2007), Znicz Pruszków (2007–2009) i Spójnia Stargard Szczeciński (2009–2010). W sezonie 2010/11 był zawodnikiem Zastalu Zielona Góra, z którym podpisał także kontrakt na sezon 2011/12. W sezonie 2012/2013 był zawodnikiem Jeziora Tarnobrzeg. Od czerwca 2013 roku był zawodnikiem Rosy Radom, z którą latem 2014 roku rozwiązał kontrakt i przeniósł się do Śląska Wrocław.
Uczestnik Meczu Gwiazd Polskiej Ligi Koszykówki 2011, 2013 (wystąpił wówczas również w konkursie rzutów za 3 punkty, w którym zajął 3. pozycję, odpadając w eliminacjach) i 2014. W sezonie 2010/11 zdobył tytuł "Najlepszego Polskiego Debiutanta" w rozgrywkach Polskiej Ligi Koszykówki. W sezonie 2012/2013 został królem strzelców Polskiej Ligi Koszykówki, zdobywając średnio po 20,1 punktów na mecz. Został także wybrany zawodnikiem, który w ciągu sezonu poczynił największy postęp ze wszystkich zawodników Polskiej Ligi Koszykówki.
W maju 2013 został powołany do szerokiego składu reprezentacji Polski, jednak ostatecznie nie został powołany na jakiekolwiek zgrupowanie w 2013 roku. W kadrze Polski zadebiutował rok później, rozgrywając 2 mecze towarzyskie przeciwko Czechom, w których zdobył łącznie 6 punktów. Po tych spotkaniach zrezygnował z dalszej gry w reprezentacji.
W czerwcu 2015 został zawodnikiem klubu MKS Dąbrowa Górnicza. 20 września 2016 roku podpisał umowę z TBV Startem Lublin. 10 maja 2017 został zawodnikiem AZS-u Koszalin. 20 listopada 2018 dołączył do GTK Gliwice. 15 listopada 2019 podpisał kontrakt z I-ligowym klubem Energa Kotwica Kołobrzeg. W listopadzie 2020 powrócił do gry w rodzinnym mieście, dołączając do debiutującej w sezonie 2020/2021 w rozgrywkach III ligi drużyny Onlajnersi Kangoo Basket Gorzów. W styczniu 2021 został zawodnikiem Żaka Koszalin.
Jest leworęczny.

</doc>
<doc id="2196476" url="https://pl.wikipedia.org/wiki?curid=2196476" title="Volvo 260">
Volvo 260

Volvo 260 – seria samochodów osobowych klasy średniej-wyższej produkowanych przez szwedzką firmę Volvo w latach 1974–1982. Dostępne były jako 2-drzwiowe coupé lub 4-drzwiowy sedan. Następca modelu 164. Do napędu użyto silnika "PRV" V6. Moc przenoszona była na oś tylną poprzez 4-biegową manualną bądź 3-biegową automatyczną skrzynię biegów. Samochód został zastąpiony przez model 760.

</doc>
<doc id="2196477" url="https://pl.wikipedia.org/wiki?curid=2196477" title="Graf transponowany">
Graf transponowany

Graf transponowany – graf skierowany z odwróconymi krawędziami.
Powstaje przez zmianę kierunku wszystkich krawędzi. Przykładowo krawędź 1 → 2, w grafie transponowanym zostanie zamieniona na krawędź 2 → 1.
Nazwa wywodzi się stąd, że macierz sąsiedztwa dla grafu formula_1 transponowanego jest transponowaną macierzą sąsiedztwa grafu wyjściowego formula_2
Ścisła definicja.
Niech formula_3 będzie grafem skierowanym. Graf formula_4 gdzie formula_5 nazywamy grafem transponowanym grafu formula_2

</doc>
<doc id="2196479" url="https://pl.wikipedia.org/wiki?curid=2196479" title="Brisbane International 2011 (kobiety)">
Brisbane International 2011 (kobiety)

Tenisowy turniej WTA Brisbane International 2011 odbył się w dniach 2 stycznia 2011 – 8 stycznia 2011 w australijskim Brisbane na kortach twardych. Pula nagród wyniosła 220 000 dolarów amerykańskich.

</doc>
<doc id="2196480" url="https://pl.wikipedia.org/wiki?curid=2196480" title="Amlwch">
Amlwch

Amlwch – miasto w Wielkiej Brytanii, najbardziej na północ wysunięte miasto Walii. Położone jest na wyspie Anglesey. W mieście nie ma plaży, ale są tu nadmorskie klify. Turystyka jest ważnym elementem lokalnej gospodarki. Swego czasu był to tętniący życiem port, z połączeniami do Wyspy Man oraz Liverpoolu.
Lokalną gazetą jest "Yr Arwydd".
Historia.
Według legendy w średniowieczu miasto rozwijało się jako port, ale nie był on widoczny z morza, co przyczyniło się do zmniejszenia ryzyka ataków wikingów.
Miasto gwałtownie rozwinęło się w XVIII wieku, w pobliżu ówczesnej największej na świecie kopalni miedzi w pobliskim Parys Mountain. Pod koniec XVIII wieku Amlwch liczyło około 10.000 mieszkańców i było największym miastem w Walii po Merthyr Tydfil. Jest to obecnie czwarta co do wielkości miejscowość na wyspie o populacji liczącej 3438 osób.
Kiedy wydobycie miedzi zaczęło spadać w połowie 1850 a przemysł stoczniowy stał się główną gałęzią przemysłu na wyspie, wiele osób zaczęło również wykonywać naprawy statków, a także zajęło się innymi sektorami gospodarki morskiej. Miasto było siedzibą przemysłu piwowarskiego, a także produkowało słynny tytoń Amlwch Shag Tobacco. Nawet po upadku kopalni miedzi pozostała część przemysłu chemicznego i w 1953 roku zaczęto wydobywać brom z morza (do stosowania w silnikach benzynowych), ale w 2004 wydobycie zostało zaprzestane ze względu na negatywny wpływ na środowisko.
Sport i edukacja.
W mieście zlokalizowane są kluby piłkarskie Adelphi Vaults F.C i Amlwch Town F.C.
Istnieje tu szkoła średnia Ysgol Syr Thomas Jones i szkoła podstawowa.

</doc>
<doc id="2196481" url="https://pl.wikipedia.org/wiki?curid=2196481" title="Menomonee Falls">
Menomonee Falls

Menomonee Falls – wieś w hrabstwie Waukesha w stanie Wisconsin. W roku 2013 zamieszkiwało ją 35 924 osoby. Miejscowość została założona w 1892.
Z Menomonee Falls pochodzi Jessica Szohr, amerykańska modelka i aktorka.

</doc>
<doc id="2196483" url="https://pl.wikipedia.org/wiki?curid=2196483" title="Almog Kohen (piłkarz)">
Almog Kohen (piłkarz)

Almog Kohen (ur. 1 września 1988 w Beer Szewie) – izraelski piłkarz występujący na pozycji pomocnika. Zawodnik klubu FC Ingolstadt 04.
Kariera klubowa.
Cohen jest wychowankiem klubu Beitar Tubruk, gdzie jako junior grał w latach 1998–2006. W 2006 roku trafił do Maccabi Netanja z Ligat ha’Al. W sezonie 2006/2007 zadebiutował w Ligat ha’Al. W debiutanckim sezonie rozegrał 7 spotkań. Wywalczył również z klubem wicemistrzostwo Izraela. W 2008 roku ponownie wywalczył z nim wicemistrzostwo Izraela. W Maccabi spędził 4 lata. W tym czasie rozegrał tam 89 spotkań i zdobył 8 bramek.
W 2010 roku Cohen podpisał kontrakt z niemieckim klubem 1. FC Nürnberg. W Bundeslidze zadebiutował 11 września 2010 roku w zremisowanym 1:1 meczu z Hamburgerem SV.
Kariera reprezentacyjna.
Coehn rozegrał 16 spotkań w reprezentacji Izraela U-21. W kadrze seniorskiej zadebiutował 2 września 2009 roku w wygranym 2:1 meczu eliminacji Mistrzostw Europy 2012 z Maltą.

</doc>
<doc id="2196484" url="https://pl.wikipedia.org/wiki?curid=2196484" title="Volvo 760">
Volvo 760

Volvo 760 – seria samochodów osobowych klasy średniej-wyższej produkowanych przez szwedzką firmę Volvo w latach 1982–1990. Dostępne były jako 4-drzwiowe sedany lub 5-drzwiowe kombi. Następca modelu 260. Do napędu używano silników R4, R6 oraz V6. Moc przenoszona była na oś tylną poprzez 5-biegową manualną bądź 4-biegową automatyczną skrzynię biegów. Samochód został zastąpiony przez model 960.
W plebiscycie na Europejski Samochód Roku 1983 model zajął 3. pozycję (za Audi 100 C3 i Fordem Sierrą).
Dane techniczne ('83 760 GLE).
"Źródło:"
Dane techniczne ('85 760 Turbo).
"Źródło:"

</doc>
<doc id="2196485" url="https://pl.wikipedia.org/wiki?curid=2196485" title="Bitwa o grzbiet Madinah">
Bitwa o grzbiet Madinah

Bitwa o grzbiet Madinah – starcie zbrojne, które miało miejsce 27 lutego 1991 w trakcie I wojny w Zatoce Perskiej. Bitwa była decydującym starciem w walkach o Kuwejt pomiędzy armią USA a wojskami Iraku.
Pod koniec lutego 1991 doszło do walk 1. Dywizji Pancernej Stanów Zjednoczonych z iracką dywizją Al-Madinah na obszarze – zwanym od znajdującej się tam formacji irackiej – grzbietem Madinah. W tym miejsciu Irakijczycy przygotowali na Amerykanów pułapkę rozmieszczając swoje czołgi w ukryciu na wyżynie. Amerykanie tymczasem po potwierdzeniu obecności jednostek Gwardii Republikańskiej na tym terenie rozpoczęli ostrzał pozycji wroga z wykorzystaniem artylerii i lotnictwa. Atak zakończył się całkowitą klęską Irakijczyków, którzy stracili 300 czołgów i pojazdów opancerzonych. Straty Amerykanów wyniosły 2 zabitych żołnierzy (z czego jeden żołnierz zginął od własnego ognia). Zwycięstwo umożliwiło siłom koalicji wkroczenie jeszcze tego samego dnia do stolicy Kuwejtu.

</doc>
<doc id="2196488" url="https://pl.wikipedia.org/wiki?curid=2196488" title="Żarko Comagić">
Żarko Comagić



</doc>
<doc id="2196490" url="https://pl.wikipedia.org/wiki?curid=2196490" title="Powłoka masy">
Powłoka masy

Powłoka masy w fizyce teoretycznej to abstrakcyjna matematyczna hiperpowierzchnia zanurzona w przestrzeni pędów. Wiąże ona energię, pęd i masę spoczynkową rozpatrywanej cząstki lub procesu. Określa ją równanie:
Powłoka masy jest konsekwencją szczególnej teorii względności oraz założenia, że masa spoczynkowa jest niezmienna. Jeśli założyć dodatkowo, że masa może być wyłącznie dodatnia, to powłoka masy przybiera kształt czterowymiarowego odpowiednika hiperboloidy dwupowłokowej w przestrzeni pędów. W granicy masy zerowej (np. dla fotonu) powłoka masy redukuje się do czterowymiarowego odpowiednika stożka. Dla masy dodatniej (i zerowej) dwie rozłączne powłoki hiperboloidy (lub stożka) odpowiadają cząstkom i antycząstkom. Gdyby dopuścić możliwość istnienia urojonej masy spoczynkowej, to powłoka masy przybrałaby kształt czterowymiarowej hiperboloidy jednopowłokowej i opisywałaby zachowanie tachionów.
Spełnienie równania powłoki masy jest równoważne spełnieniu równań ruchu. Można więc rozpatrywać odpowiednik powłoki masy w fizyce nierelatywistycznej, biorąc równania ruchu odpowiednie dla danej teorii. Jednak sama nazwa "powłoka masy" odnosi się ściśle do traktowania czterowektora energii-pędu jako obiektu pewnej przestrzeni czterowymiarowej, stąd ma sens jedynie w teorii względności.
Równanie powłoki masy jest prawem fizyki i spełniają je wszystkie obserwowane procesy. Można jednak teoretycznie założyć, że równanie to nie jest spełnione i badać konsekwencje takiego postulatu. Mówi się wtedy o procesach (równaniach, cząstkach) poza powłoką masy.
Istnieją prawa fizyki, które są spełnione wyłącznie na powłoce masy (np. twierdzenie Noether). Istnieją jednak takie prawa, które obowiązują nawet kiedy równanie powłoki masy nie jest spełnione.
Cząstki wirtualne nie spełniają równania powłoki masy.

</doc>
<doc id="2196492" url="https://pl.wikipedia.org/wiki?curid=2196492" title="Ketzin">
Ketzin



</doc>
<doc id="2196494" url="https://pl.wikipedia.org/wiki?curid=2196494" title="Archostemata">
Archostemata

Archostemata – jeden z czterech podrzędów chrząszczy obejmujący ponad 40 współcześnie żyjących oraz szereg wymarłych gatunków o najbardziej prymitywnych wśród chrząszczy cechach budowy. Występują na wszystkich kontynentach poza Antarktydą. W faunie polskiej nie stwierdzono przedstawicieli tej grupy zwierząt.
Cechy charakterystyczne.
Końce tylnych skrzydeł w czasie spoczynku są spiralnie skręcone. Na edeagusie znajduje się płytka bazalna. Biodra tylnych nóg są ruchome, czułki nitkowate lub paciorkowate. Na pokrywach widoczne są pozostałości użyłkowania.
Systematyka.
Do podrzędu zalicza się rodziny:
Analizy kladystyczne sugerują, że tak definiowane Archostemata tworzą klad.

</doc>
<doc id="2196495" url="https://pl.wikipedia.org/wiki?curid=2196495" title="Dumitru Focșeneanu">
Dumitru Focșeneanu

Dumitru Focșeneanu (ur. 8 listopada 1935 w Breazie, zm. 20 czerwca 2019 w Krajowej) – rumuński bobsleista, uczestnik Zimowych Igrzysk Olimpijskich w Sapporo.
Igrzyska Olimpijskie.
Ion Zangor uczestniczył w jednych Zimowych Igrzyskach Olimpijskich w 1972 w japońskim Sapporo. Na tych Igrzyskach Olimpijskich uczestniczył zarówno w konkursie dwójek i czwórek. W konkursie dwójek zajął 11. miejsce z Dragoșem Panaitescu-Rapanem, przegrywając jedynie z Niemcami, Szwajcarami i Włochami. W konkursie czwórek, reprezentacja Rumunii w składzie Ion Panţuru, Ion Zangor, Dumitru Pascu i Dumitru Focșeneanu zajęła 10. miejsce.

</doc>
<doc id="2196496" url="https://pl.wikipedia.org/wiki?curid=2196496" title="Volvo 780">
Volvo 780

Volvo 780 - samochód sportowy klasy średniej-wyższej produkowany przez szwedzką markę Volvo Car Corporation w latach 1985 - 1990
Historia i opis modeli.
Auto zostało po raz pierwszy oficjalnie zaprezentowane podczas targów motoryzacyjnych w Genewie w marcu 1985 roku jako następca modelu 262. Pojazd został zaprojektowany przez włoskie studio stylistyczne Bertone. Auto wytwarzane było we Włoszech na bazie podzespołów modelu 760. Wyprodukowano 8518 egzemplarzy pojazdu
Wyposażenie.
Standardowe wyposażenie pojazdu obejmuje m.in. system ABS i zamek centralny. Samochód mógł być wyposażony także m.in. w klimatyzację, podgrzewane oraz elektrycznie regulowane fotele, elektryczne sterowanie szyb, elektryczne sterowanie lusterek, elektryczną antenę radia, elektrycznie sterowany szyberdach, tempomat, wycieraczki reflektorów, alufelgi oraz wspomaganie kierownicy.

</doc>
<doc id="2196497" url="https://pl.wikipedia.org/wiki?curid=2196497" title="GOK">
GOK



</doc>
<doc id="2196500" url="https://pl.wikipedia.org/wiki?curid=2196500" title="100 Wayz">
100 Wayz

100 Wayz – siódmy studyjny album amerykańskiego zespołu hip-hopowego Tha Dogg Pound. Został wydany 17 sierpnia 2010 roku. 

</doc>
<doc id="2196502" url="https://pl.wikipedia.org/wiki?curid=2196502" title="Pustułka skalna">
Pustułka skalna

Pustułka skalna ("Falco tinnunculus rupicolus") – podgatunek pustułki zwyczajnej, średniej wielkości ptaka drapieżnego z rodziny sokołowatych (Falconidae). Takson o niepewnej pozycji taksonomicznej, przez niektórych systematyków wyodrębniany do rangi gatunku.
Występowanie.
Zamieszkuje tropikalną strefę klimatyczną Afryki w takich krajach jak:
Systematyka.
Do niedawna gatunek był uznawany za podgatunek pustułki " F. tinnunculus". Jednakże analizy sekwencji DNA genu cytochromu b dokonane przez Groombridge'a (2002) wykazały genetyczną odległość między pustułką skalną i innymi podgatunkami pustułki " F. tinnunculus". Ten dystans można porównać do różnic międzygatunkowych, są większe od innych podgatunków pustułki " F. tinnunculus" niż w porównaniu z pustułką australijską "F. cenchroides". Te odmienności ujawniają się w różnym upierzeniu i zachowaniu, jakie istnieją między pustułką " F. tinnunculus" a pustułką skalną. W oparciu o te dowody wydzielono ją jako nowy gatunek pustułki.
Nie wszyscy systematycy tę zmianę w taksonomii zaakceptowali, np. autorzy "Kompletnej listy ptaków świata" nadal uznają pustułkę skalną za podgatunek, również Międzynarodowa Unia Ochrony Przyrody (IUCN) nie traktuje jej jako osobny gatunek.
Migracje.
Gniazdowanie odbywa się głównie w południowo-zachodniej części areału. Prawdopodobnie gatunek wykazuje ruchy wędrówkowe na północ i północny wschód w okresie pozalęgowym. Możliwe, że ma to związek z sezonowymi opadami deszczu, który sprawiają, że łatwiej jest o zdobycz (van Zyl et al. 1994). Lokalne przemieszczenia mogą wystąpić w Botswanie, choć niektórzy ornitolodzy uznają go tam za ptaka osiadłego (Penry 1994). Migracje zaobserwowano u populacji z Zimbabwe, z ptakami wędrującymi zimą lub po okresie suszy (Irwin 1981).
Zachowanie.
Zamieszkuje wiele rodzajów biotopów od suchych po wilgotne. Najczęściej zasiedla górzyste, pagórkowate i skaliste obszary (van Zyl 1997, Dowsett et al. 2008), w przeciwieństwie do afrykańskich podgatunków pustułki " F. tinnunculus". Na zaludnionych terenach Botswany poluje z zasiadki ze słupów energetycznych i przewodów. Wykorzystuje również wysokie budynki, hałdy pokopalniane (miejsca te wykorzystuje też na gniazdowiska). W locie ślizgowym wykorzystuje wznoszące prądy powietrza (Penry op cit.).
W Botswanie występuje w górzystych i pagórkowatych terenach, gdzie gniazduje na klifach, skalistych zboczach leżących nad otaczającymi obszarami leśnymi i sawanną (Penry 1994). Na południowym zachodzie spotyka się go na suchych półpustyniach i zboczach zachodniego Molopo i nad doliną rzeki Nossob River. Widuje się go na lesistej sawannie.
W Zimbabwe zasiedla otwarte przestrzenie lub lesiste sawanny, ale w trakcie okresu lęgowego jego areał jest w znacznej mierze ograniczony do wzgórz zapewniających odpowiednie skały na założenie gniazda (Irwin 1981). Wydaje się, że jego rozmieszczenie nie zależy od wysokości nad poziomem morza. Gniazduje też na pagórkach zbudowanych z piaskowca na nisko leżących południowo-zachodnich równinach (Irwin op cit.).
Pożywienie.
Żywi się głównie owadami, ale karmi się również innymi zwierzętami – małymi ptakami, gryzoniami i gadami, w tym wężami. Poluje poprzez zawisanie w powietrzu wypatrywanie zdobyczy lub z zasiadki siedząc na pniaku,słupie telefonicznym lub przewodzie. W trakcie łowów wykonuje lot spadochronowy, a potem nurkowy by schwycić ofiarę z ziemi.
W Zimbabwe żywi się głównie małymi ssakami (Irwin 1981), a w Afryce Południowej David Swanepoel (Brown 2007) zaobserwował schwytanie nietoperza lecącego w stadzie w okolicach Cederberg.
Okres lęgowy.
Gniazda są ulokowane w szczelinach klifów skalnych, a rzadziej na budynkach i w opuszczonych kopalniach. Na podstawie obserwacji w Zambii samica składa od sierpnia do października zwykle 3 jaja. Wysiadywanie trwa 30 dni, a okres wychowywania młodych w gnieździe około 34 dni (Tarboton 1990). 
Status.
Populacja pustułki skalnej znajduje się na stabilnym poziomie.

</doc>
<doc id="2196503" url="https://pl.wikipedia.org/wiki?curid=2196503" title="Arthur Stern">
Arthur Stern

Arthur Stern (ur. 20 czerwca 1879 w Sohrau, zm. 1973) – niemiecko-izraelski lekarz neurolog.
Życiorys.
Dzieciństwo spędził w Königshütte (dziś Chorzów), gdzie jego ojciec Josef był radcą miejskim. Jego dziadkiem był Abraham Stern. Rodzina jego matki Huldy z domu Boehm pochodziła z Brzegu. Studiował medycynę na Uniwersytecie we Fryburgu, Uniwersytecie Fryderyka Wilhelma w Berlinie i Uniwersytecie w Monachium. Tytuł doktora medycyny otrzymał w 1903 roku. Od 1907 był asystentem w berlińskiej poliklinice Hermanna Oppenheima. Prowadził praktykę neurologiczną w Berlinie, w 1939 roku emigrował do Palestyny. Po wojnie konsultant w Szpitalu Bikur Cholim w Jerozolimie i dyrektor zakładu dla chorych umysłowo w Giwat Szaul.
W 1919 roku ożenił się z Else Wertheim, mieli dwójkę dzieci: Hannę i Liesel.
Autor autobiograficznej książki "In bewegter Zeit".

</doc>
<doc id="2196504" url="https://pl.wikipedia.org/wiki?curid=2196504" title="Anoplischius">
Anoplischius

Anoplischius − rodzaj chrząszcza z rodziny sprężykowatych, utworzony w 1857 przez Candèze. Badacz umieścił w nim wtedy 41 gatunków, w tym 39 nowych i 2 przeniesione z innych rodzajów. Liczba umieszczanych w rodzaju gatunków rosła, specjaliści odkrywali coraz to nowe gatunki. Champion odkrył 8 z nich. W 1906 do rodzaju zaliczano już 94 gatunków. Podzielono je też na 3 grupy, a w obrębie rodzaju wyróżniono podrodzaj "Cyathodera". Podobnie jak w przypadku kilku immych spokrewnionych rodzajów, w 1921 r. Hyslop ustanowił gatunek typowy, wybierając nań "Anoplischius pallidipes" . 4 lata później rodzaj liczył już 102 gatunki, ale w 1944 Blackwelder umieścił ich o 1 mniej. Obecnie do rodzaju zalicza się około 110 gatunków.
Owad występuje w następujących miejscach: Meksyk, Belize, Gwatemala, Nikaragua, Panama, Kuba, Haiti, Gwadelupa, Kolumbia, Wenezuela, Gujana, Gujana Francuska, Brazylia, Ekwador, Peru, Boliwia, Chile, Argentyna.
Należą tu m.in.:

</doc>
<doc id="2196505" url="https://pl.wikipedia.org/wiki?curid=2196505" title="Ridge Racer V">
Ridge Racer V

Ridge Racer V (oryg. jap. リッジレーサーV) w wersji na automaty do gier gra była wydana pod tytułem Ridge Racer V: Arcade Battle – gra wideo wyprodukowana przez Namco Limited, wydana przez Namco Limited na konsolę PlayStation 2 w Japonii 4 marca 2000 roku, w Stanach Zjednoczonych 25 października 2000 roku, w Europie 24 listopada 2000 roku. W 2001 roku grę wydano w Japonii w wersji na automaty do gier.
Rozgrywka.
"Ridge Racer V" jest piątą częścią z serii "Ridge Racer" pierwszą na konsolę PlayStation 2. "Ridge Racer V" jest dynamiczną grą wyścigową o charakterze zręcznościowym, elementy realistycznej symulacji ograniczono do minimum. Samochody w grze zostały zaprojektowane na jej potrzeby. Akcja rozgrywana jest z perspektywy pierwszej lub trzeciej osoby (inne widoki dostępne są w trybie powtórki). W grze występuje tryb kariery zawodniczej, polega na braniu udziału w wyścigach oraz zdobywaniu bonusów np. dodatkowe samochody, sekretne lokacje oraz nowe silniki. W grze zawarto rockowe utwory zespołu Boom Boom Satellites i liczne utwory w stylu techno. W grze dostępny jest tryb dla dwóch graczy na podzielonym ekranie.

</doc>
<doc id="2196512" url="https://pl.wikipedia.org/wiki?curid=2196512" title="Władcy umysłów">
Władcy umysłów

Władcy umysłów (ang. "The Adjustment Bureau") – amerykański film science fiction z 2011 roku w reżyserii George’a Nolfi. Fabuła filmu jest luźno oparta na krótkim opowiadaniu Philipa K. Dicka zatytułowanym Ekipa dostosowawcza "(Adjustment Team)". W rolach głównych wystąpili Matt Damon oraz Emily Blunt.
Fabuła.
David Norris (Matt Damon), były gracz koszykówki, a obecnie charyzmatyczny kongresmen, nawiązuje romans z piękną baletnicą, graną przez Emily Blunt. W trakcie ich znajomości Norris odkrywa, że istnieją siły, które chcą przerwać ich znajomość. Akcja filmu toczy się w różnych miejscach Manhattanu.

</doc>
<doc id="2196513" url="https://pl.wikipedia.org/wiki?curid=2196513" title="Proces technologiczny ciągły">
Proces technologiczny ciągły

Proces technologiczny ciągły – proces technologiczny, który przebiega w ustalonych warunkach, a doprowadzanie surowców i odbieranie produktów odbywa się równocześnie, w sposób nieprzerwany. W przypadku procesów wieloetapowych, wymienione warunki spełnia każdy z etapów: są prowadzone w warunkach niezmiennych w czasie, a półprodukty są w sposób ciągły kierowane do kolejnych etapów. 
Zaletami procesów ciągłych, odróżniającymi je od procesów okresowych, są np.: 
Ekonomiczna opłacalność stosowania procesów ciągłych zależy m.in. od wielkości produkcji. Orientacyjnie przyjmuje się, że stosowanie instalacji o działaniu ciągłym jest opłacalne, jeżeli wielkość produkcji przekracza 1000 Mg/rok, a nie jest opłacalne, jeżeli jest mniejsza od 100 Mg/rok.
Procesy ciągłe są stosowane bez względu na skalę produkcji wtedy, gdy reakcje przebiegają między dwoma gazami. Mogą nie być wskazane w przypadku produkcji wielkoskalowej, np. wtedy, gdy utrudnienia techniczne wymuszają częste przestoje (np. konieczność okresowego usuwania gromadzących się osadów).

</doc>
<doc id="2196514" url="https://pl.wikipedia.org/wiki?curid=2196514" title="Adam Kamiński">
Adam Kamiński



</doc>
<doc id="2196516" url="https://pl.wikipedia.org/wiki?curid=2196516" title="Grigore Socolescu">
Grigore Socolescu

Grigore Socolescu (ur. 7 sierpnia 1905, zm. 1995) – rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska Olimpijskie.
Grigore Socolescu uczestniczył pierwszych Zimowych Igrzyskach Olimpijskich w 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Drugi bobslej reprezentacji Rumunii w składzie Grigore Socolescu, Mircea Socolescu, Ion Gavăţ, Toma Petre Ghiţulescu, Traian Niţescu, w fatalnych warunkach atmosferycznych, zajęła 7. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne Igrzyska Olimpijskie w karierze tego bobsleisty.

</doc>
<doc id="2196517" url="https://pl.wikipedia.org/wiki?curid=2196517" title="Motocyklowe Grand Prix Walencji 2001">
Motocyklowe Grand Prix Walencji 2001

Motocyklowe Grand Prix Walencji 2001 – dwunasta eliminacja Motocyklowych Mistrzostw Świata, rozegrana 21 – 23 września 2001 na torze Circuit de Catalunya w Barcelonie.

</doc>
<doc id="2196518" url="https://pl.wikipedia.org/wiki?curid=2196518" title="Anoplischius bicarinatus">
Anoplischius bicarinatus

Anoplischius bicarinatus − gatunek chrząszcza z rodziny sprężykowatych.
Owad osiąga długość 19-22 mm.
Chrząszcz ten jest czerwonobrązowy, z jaśniejszymi odnóżami i czułkami. Jego ciało pokrywają bardzo długie, żółte, umiarkowanie gęste i cienkie włoski.
Cechuje się on wklęsłym, niej więcej łódkowatym czołem. Jego szerokość przewyższa długość. Czułki lekko są zębate, składają się z 11 segmentów. Ich podstawa jest węższa od oka. 2. segment ma kształt okrągły, a 3. zaś trójkątny, ustępuje on długością czwartemu. Górna warga wykazuje kształt zbliżona do eliptycznego, pośrodkowo karbowany. Zdobią ją długie sety. Żuwaczki są wąskie. Występuje "penicillius". Tworzą go krótkie sety. Ta pośrodkowa okolica dobrze się u tego gatunku rozwinęła.
Przedplecze, o szerokości przewyższającej długość, jest od przodu silnie wypukłe. Grzbiet pokrywają wypukłe pokrywy. Samiec posiada krótki i szeroki "aedagus". Jego płat środkowy zwęża się u czubka. Części boczne łączą się od strony brzusznej.
Owad występuje w Brazylii.

</doc>
<doc id="2196520" url="https://pl.wikipedia.org/wiki?curid=2196520" title="Diagnostyka obrazowa">
Diagnostyka obrazowa

Diagnostyka obrazowa, obrazowanie medyczne – dział diagnostyki i informatyki medycznej zajmujący się tworzeniem obrazów zmian fizjologicznych oraz patologicznych zachodzących w ciele ludzkim za pomocą różnego rodzaju oddziaływań fizycznych.
Metody obrazowania.
Konwencjonalna diagnostyka rentgenowska.
Obrazy otrzymuje się poprzez wykorzystanie wiązki promieniowania X przepuszczoną przez organizm badanego i rzutowaną na błonę filmową, która jest wrażliwa na promienie rentgenowskie. Tak otrzymane obrazy charakteryzują się cieniami, które pojawiają się z powodu pochłaniania części promieniowania przez tkanki. Konwencjonalna diagnostyka rentgenowska pozwala na badanie m.in. złamanych kości czy chorób płuc. Jest to najstarsza metoda obrazowania posiadająca pewne wady. Nadmierne oświetlanie promieniami X może być szkodliwe dla organizmu, a wizualizacje otrzymane z użyciem tego sposobu mogą być niewystarczająco dokładne do wystawienia poprawnej diagnozy. Dlatego obecnie zaczyna stosować się bardziej zaawansowane odmiany tej metody, a także zupełnie inne sposoby obrazowania medycznego.
Cyfrowe obrazowanie rentgenowskie.
Cyfrowe obrazowanie rentgenowskie jest odmianą konwencjonalnej diagnostyki rentgenowskiej, w której błonę filmową zastąpiono detektorami promieniowania X. Zaletami tego sposobu obrazowania jest większa czułość, łatwiejsza archiwizacja danych oraz możliwość edytowania otrzymanych za jej pomocą obrazów. Cyfrowe obrazowanie rentgenowskie dzieli się na dwa podtypy. Pierwszy to radiografia półcyfrowa (ang. computer radiography, CR), w niej korzysta się z kaset filmowych, w których taśma światłoczuła jest pokryta warstwą fosforu. Po zakończeniu badania można usunąć obraz za pomocą lasera. Dzięki temu kaseta może być wykorzystana wielokrotnie. Drugą odmianą jest radiologia cyfrowa (ang. digital radiography, DR). Pozwala ona na cyfrowy zapis obrazu bez wykonywania kroków pośrednich. Jest to możliwe dzięki specjalnym detektorom. Występują one w wielu odmianach, ale najpopularniejsza wersja wykorzystuje amorficzny krzem do obrazowania.
Tomografia.
Tomografia jest techniką umożliwiającą wykonywanie zdjęć warstwowych. Dzieli się ona na tomografię transmisyjną (dzieli się na m.in. badania dynamiczne i spiralne) oraz tomografię magnetycznego rezonansu jądrowego. Pierwszy rodzaj wykorzystuje promieniowanie X, drugi natomiast wykorzystuje oddziaływanie fal radiowych na protony umieszczone w silnym polu magnetycznym. Tomografia komputerowa jako pierwsze umożliwiała analizę danej warstwy organizmu. Uzyskanie obrazu danego przekroju wiąże się z wykonaniem serii naświetleń z różnych kierunków. Wiąże się to z poruszaniem się lamp naświetlających oraz detektorów wokół pacjenta. W pierwszych CT były to ruchy translacyjne i rotacyjne, stwarzały one pewne problemy. Aparatura rentgenowska była duża przez co przesuwanie jej trwało stosunkowo długo w celu zapewnienia dobrej jakości obrazu. Obecna (czwarta) generacja tomografów rozwiązała ten problem poprzez miniaturyzację lamp generujących promieniowanie X oraz inną budowę CT. W niej detektory są trwale umieszczone wokół pacjenta, a ruch obrotowy wykonuje jedynie aparatura RTG.
Tomografia emisyjna pojedynczego fotonu.
Tomografia emisyjna pojedynczego fotonu jest rozwinięciem scyntygrafii, w którym analizie poddaje się wiązkę promieniowania gamma emitowana przez radioizotop. Podobnie jak w klasycznej radiografii obraz pacjenta uzyskuje się za pomocą tzw. gamma-kamery i jest on rzutem trójwymiarowego organizmu na płaszczyznę. Metoda SPECT (ang. single photon emission tomography) jest metodą diagnostyki wykorzystującą do rekonstruowania wyglądu ciała dwie lub trzy-gamma kamery, które dokonują obrotu wokół pacjenta. Z tą techniką wiąże się PET (ang. positron emission tomography), który korzysta z promieniowania beta+ zamiast wiązki fotonów.
Ultrasonografia (USG).
USG wykorzystuje ultradźwięki do tworzenia wizualizacji badanego organizmu. Jest to jedna z tańszych i częściej stosowanych metod obrazowania. Korzysta ona ze zjawiska odbicia i rozpraszania się fali dźwiękowej na granicy ośrodków. Kolejną ważną zaletą tej metody jest to, że pozwala ona na otrzymywanie wizualizacji w czasie rzeczywistym. Z powodu nieinwazyjności i braku skutków ubocznych tej techniki, jest ona stosowana podczas badań prenatalnych. Pierwszym klinicznym zastosowaniem USG była diagnostyką płodu.
Medycyna nuklearna.
W medycynie nuklearnej radioaktywny izotop zostaje dołączony do składnika aktywnego biologicznie i wprowadzany do krwiobiegu, gdzie gromadzi się w organach. Patologie odzwierciedlone są w stężeniu izotopu wykraczającym poza normę.
Jednoczesne obrazowanie w wielu modalnościach.
Metoda ta wykorzystuje kilka metod obrazowania w celu zwiększenia dokładności odczytów.
Obrazowanie funkcjonalne.
Technika ta ma na celu zbadanie funkcjonowania organizmu zamiast jego stanu statycznego (budowy anatomicznej).
Mikroskopia.
Mikroskopia wykorzystuje do diagnostyki organizmu różnego rodzaju mikroskopy: konwencjonalne (optyczne), elektronowe, fazowo-kontrastowe czy konfokalne.
Obrazowanie fotoakustyczne.
Technika ta używa pulsujące z odpowiednią częstotliwością wiązki lasera oraz specjalnych sensorów wychwytujących fale dźwiękowe powstałe w wyniku oddziaływania promieni lasera na organizm.
Podstawowe parametry obrazów.
Rozdzielczość.
Jest to zdolność układu do zobrazowania dwóch źródeł światła będących w określonej odległości od siebie. Im jest większa tym lepsza dokładność wizualizacji otrzymanej za pomocą aparatury diagnostycznej.
Częstości przestrzenne.
Wielkość mierząca liczbę cykli zjawiska okresowego na jednostce długości. Można za jej pomocą definiować jasność obiektu.
Kontrast.
Różnica w natężeniu danej cechy obiektu, a natężeniem tej cechy w innych obiektach.
Kliniczne znaczenie badań obrazowych.
Do lat pięćdziesiątych XX wieku radiologią nazywano trzy działy wykorzystujące promieniowanie jonizujące w diagnostyce oraz terapeutyce. Były to: rentgenodiagnostyka, radioterapia oraz medycyna nuklearna. Z biegiem czasu dwie ostatnie dziedziny oddzieliły się tworząc nowe gałęzie nauk medycznych i przyczyniając się tym samym do powstania współczesnej definicji radiologii, która jest nierozerwalnie związana z obrazowaniem medycznym. Jednak diagnostyka obrazowa już nie posługuje się tylko promieniowaniem jonizującym, ale także rezonansem magnetycznym czy ultradźwiękami. Zajmuje się ona badaniem stanu ludzkiego organizmu oraz monitorowaniem zjawisk fizjologicznych w nim zachodzących. Jej znaczenie we współczesnej medycynie jest zarówno poznawcze jak i praktyczne. Stanowi ona jeden z podstawowych działów diagnostyki medycznej. Uważa się, że badania obrazowe umożliwiają ustalenie rozpoznania w ponad 50%, a w 30% mają znaczenie pomocnicze.
Zarys historii diagnostyki obrazowej.
Diagnostyka obrazowa jest ściśle związana z radiologią, dlatego też w ich dziejach występuje bardzo wiele elementów wspólnych.
Systemy detekcji promieniowania i detekcji obrazu.
Współcześnie można wyróżnić dwa systemy obrazowania: analogowy oraz cyfrowy. Konwencjonalny obraz na błonie halogenosrebrowej jest zbudowany z dużej liczby mikroskopijnych punktów. Ich ilość ulega zmniejszeniu w sposób ciągły zależnie od stopnia osłabienia promieniowania X po przejściu przez organizm, co wpływa na różnice w zaczernieniu poszczególnych obszarów błony. W diagnostyce obrazowej istnieje wiele rozwiązań mających na celu zapisanie obrazu w formie cyfrowej, jednak najpopularniejszymi z nich są skanery przenoszące dane z błony rentgenowskiej do pamięci komputera oraz cyfrowe płyty pamięciowe zawierające związki selenu i fosforu. Obraz zapisany na nich może zostać odczytany za pomocą specjalnego urządzenia laserowego.
Zarządzanie danymi obrazowymi w medycynie.
Jeszcze nie tak dawno temu nawet obrazy cyfrowe były przenoszone na błony filmowe. Teraz jednak powszechnie stosuje się archiwizację cyfrową, która zakłada digitalizację lub skanowanie obrazów otrzymanych analogowo. W tym celu wykorzystuje się PACS (Picture Archiving and Communication System).
Komputery w diagnostyce obrazowej.
Szybki rozwój nauk informatycznych przyczynił się do stworzenia nowych dziedzin diagnostyki. Bardziej zaawansowane metody obrazowania wymagały dużej mocy obliczeniowej oraz nośnika, który zarchiwizuje otrzymane dzięki nim dane. Tym wymogom sprostała generacja współczesnych komputerów. Zapewniły diagnostyce dokładniejszą analizę badanego organizmu, którego obraz dzięki nim był przechowywany w o wiele lepszej jakościowo formie.
Komputerowe wspomaganie diagnostyki obrazowej.
Komputerowo wspomagana diagnostyka medyczna CAD (ang. "computer aided diagnosis") to zestaw specjalistycznych technik służących do badania oraz interpretacji wskazanych cech obrazowych, by na ich podstawie dokonać diagnozy różnicującej. Dzięki nim lekarz zostaje odciążony przez co może skupić się na interpretowaniu przetworzonych danych. Służą do tego podstawowe operacje na obrazie jakie zapewnia mu system CAD. W ich skład wchodzą różne metody przetwarzania obrazów, które mają na celu:
Wśród operacji dokonywanych na obrazie lub jego fragmencie najważniejszymi są:
Informatyka medyczna.
Jest to dział informatyki bardzo silnie rozwijający się w ostatnich latach. Daje on lekarzowi narzędzia dzięki, którym otrzymuje on kompleksową wiedzę o pacjencie poprzez zastosowanie metod umożliwiających przeszukiwanie, przesyłanie, a także gromadzenie informacji o chorym. 
Przykład mammografii i radiografii płuc wykazuje, że wzrost znaczenia systemów CAD przyczynił się do poprawy wykrywalności zmian patologicznych. Jedną z metod poprawy skuteczności komputerowego wspomagania diagnostyki jest standaryzacja mammogramów. W tym celu opracowano SMF (ang. standard mammogram form), które dzięki modelowaniu procesu akwizycji i wydzieleniu tkanki gruczołowej pozwala uzyskać mammogram niezależny od parametrów procesu akwizycji. Przez to można dokonać standaryzacji procesów detekcji i zapewnić im wysoką wydajność w różnych badaniach.
Wspomaganie diagnostyki obrazowej.
Wspomaganie obrazowej diagnostyki metodami komputerami jest ściśle związane ze sztuczną inteligencją. Łączy je przede wszystkim wykorzystanie wielu wspólnych metod analizy danych, algorytmów przetwarzania danych czy detekcji i klasyfikacji informacji. Istotnym jest jeszcze wykorzystanie teorii przetwarzania obrazów czy zapewnienie narzędzi do ekstrakcji informacji i modelowania percepcji zmian w obrazach. Ważne jest także wykorzystanie wiedzy z zakresu medycyny, procesu interpretacji obrazów i weryfikacji ocen w niepowtarzalnych warunkach.
Przykłady zastosowań wspomagania komputerowego w medycynie:
Rynek diagnostyki obrazowej.
Rynek Polski.
Według raportu PMR „Rynek diagnostyki obrazowej w Polsce 2012. Prognozy rozwoju na lata 2012-2014” rynek diagnostyki obrazowej w 2012r. szacunkowo osiągnął wartość 882 mln zł, a w latach 2012-2014 ten segment sprzedaży wzrośnie średniorocznie o 14%. Stymulatorem tak szybkiego rozwoju są fundusze unijne oraz zmiana polityki zdrowotnej państwa. Zgodnie z prognozami w 2013r. rynek diagnostyki obrazowej przekroczy 1mld zł.
Rynki zagraniczne.
Do 2010 roku przeprowadzono na cały świecie ok. 5 mld badań obrazowania diagnostycznym. Przeszło 50% całkowitej ekspozycji na promieniowanie jonizujące w Stanach Zjednoczonych to promieniowanie z obrazowania medycznego.

</doc>
<doc id="2196521" url="https://pl.wikipedia.org/wiki?curid=2196521" title="5-hydroksyindolo-O-metylotransferaza">
5-hydroksyindolo-O-metylotransferaza



</doc>
<doc id="2196522" url="https://pl.wikipedia.org/wiki?curid=2196522" title="ASB Classic 2011">
ASB Classic 2011

Tenisowy turniej WTA ASB Classic 2011 odbył się w dniach 3 stycznia 2011 - 9 stycznia 2011 w nowozelandzkim Auckland na kortach twardych. Pula nagród wyniosła 220 000 dolarów amerykańskich.

</doc>
<doc id="2196523" url="https://pl.wikipedia.org/wiki?curid=2196523" title="Ryszard Błażyca">
Ryszard Błażyca

Ryszard Błażyca (ur. 1 kwietnia 1896 w Nowa Wieś, zm. 28 września 1981 w Rudzie Śląskiej-Wirku) – zapaśnik, górnik, olimpijczyk z Amsterdamu 1928.
Życiorys.
Urodził się w Nowej Wsi (obecnie dzielnica Rudy Śląskiej) jako syn górnika Karola i Marii z Pyroniów. Podczas I wojny światowej walczył w armii niemieckiej na froncie zachodnim. W 1919 został zaprzysiężony w Polskiej Organizacji Wojskowej Górnego Śląska. W tym samym roku zaczął uprawiać zapasy w klubie „Kraftsport Verein” Neudorf. W latach 1920–1926 był zawodnikiem Polonii Nowa Wieś. Od 1926 do 1934 był zawodnikiem Powstańca Nowa Wieś. W 1924 został międzynarodowym mistrzem Czechosłowacji. Odniósł zwycięstwo w eliminacjach przedolimpijskich 1924. Nie pojechał jednak na igrzyska olimpijskie do Paryża. W latach 1927–1928 był mistrzem polski w wadze lekkiej. Na igrzyskach olimpijskich w Amsterdamie zajął 7 miejsce. W latach 1935–1939 był wiceprezesem i instruktorem klubu Pokój Nowy Bytom. Podczas II wojny światowej został zesłany na roboty przymusowe w głąb Niemiec za odmowę trenowania zapaśników klubu Winter Sport Verein. Po 1945 został trenerem zapaśników „Pogoni” Nowy Bytom. Zmarł 28 września 1981 w Rudzie Śląskiej-Wirku i tam został pochowany.

</doc>
<doc id="2196524" url="https://pl.wikipedia.org/wiki?curid=2196524" title="Adam Kamiński (siatkarz)">
Adam Kamiński (siatkarz)

Adam Kamiński (ur. 27 maja 1984 w Chatham w Kanadzie) – kanadyjski siatkarz polskiego pochodzenia, grający na pozycji środkowego. Reprezentant Kanady.
Adam Kamiński urodził się jako syn Józefa i Kazimiery. Jego rodzice w latach 70. wyjechali do Kanady. Początkowo uprawiał koszykówkę, lecz pod koniec szkoły średniej zainteresował się siatkówką. Grał w uczelnianej drużynie, z którą dwa razy zdobył mistrzostwo i trzy razy wicemistrzostwo Kanady. W pierwszym sezonie uzyskał tytuł najlepszego debiutanta. Jego dobra gra w Ameryce zaowocowała transferem do słoweńskiego OK Salonit Anhovo Kanal, w którym spędził półtora roku i zdobył wicemistrzostwo kraju.
Po wygaśnięciu umowy ze słoweńską drużyną Kamiński rozpoczął poszukiwania nowego zespołu. Dostał kilka propozycji, wybrał beniaminka PlusLigi, Fart Kielce, z którym podpisał roczny kontrakt. W jego barwach zadebiutował w inauguracyjnym spotkaniu sezonu ze Skrą Bełchatów. W pierwszej rundzie pełnił rolę rezerwowego; najdłużej zagrał w pojedynku przeciwko Politechnice Warszawskiej; zdobył w nim cztery punkty. Pod koniec sezonu występował częściej; w meczach barażowych zdobył 45 punktów. Latem 2011 przedłużył o rok kontrakt z kieleckim zespołem.
Od stycznia 2013 roku był zawodnikiem czeskiego VK Dukla Liberec, a w sierpniu 2013 został graczem polskiego Cerradu Czarnych Radom.
Adam Kamiński ma także na swoim koncie występy w reprezentacji Kanady. Wziął udział w mistrzostwach świata 2010; jego kraj odpadł w pierwszej fazie rozgrywek.

</doc>
<doc id="2196525" url="https://pl.wikipedia.org/wiki?curid=2196525" title="114 Dywizja Strzelecka (ZSRR)">
114 Dywizja Strzelecka (ZSRR)

114 Dywizja Strzelecka () – związek taktyczny piechoty Armii Czerwionej.
Sformowana 4.07.1939 w Zabajkalskim Okręgu Wojskowym. 

</doc>
<doc id="2196526" url="https://pl.wikipedia.org/wiki?curid=2196526" title="N-acetylotransferaza serotoninowa">
N-acetylotransferaza serotoninowa



</doc>
<doc id="2196528" url="https://pl.wikipedia.org/wiki?curid=2196528" title="Willy Millowitsch">
Willy Millowitsch

Willy Millowitsch (ur. 18 stycznia 1909 w Kolonii, zm. 20 września 1999 tamże) – niemiecki aktor.
Życiorys.
Willy Millowitsch wywodzi się z rodziny z tradycjami aktorskimi. Jego rodzice Peter Wilhelm i Käthe byli aktorami, natomiast ciotka Cordy Millowitsch była aktorką i piosenkarką. Jako dziecko interesował się bardziej teatrem niż szkołą. W 1922 bez ukończenia szkoły zmienił zawód na aktorstwo. A w roku 1940 przejął od ojca kierownictwo Teatru Millowitsch, a później pracował jako dyrektor tego teatru jak również jako artysta.
W 1939 poślubił Linny Lüttgen, w późniejszym czasie doszło do rozwodu.

</doc>
<doc id="2196529" url="https://pl.wikipedia.org/wiki?curid=2196529" title="Anoplischius conicus">
Anoplischius conicus

Anoplischius conicus − gatunek chrząszcza z rodziny sprężykowatych.
Długość chrząszcza wynosi 10,5-12 mm.
Jest on ubarwiony jasno, ciemnobrązowo (głowa) i żółto (przedtułów, odnóża, przednia połowa skrzydeł). Owłosienie jest długie, żółte, umiarkowanie gęste.
Czułki, u samca bardzo długie, składają się z 11 segmentów. Niezależnie od płci wykazują ząbkowanie. 2. segment ma kształt okrągły, a 3. zaś trójkątny, dorównuje on długością czwartemu. Ostatni segment wykazuje zwężenie na swym końcu. Górna warga ma kształt zbliżony do okrągłego. Wytwarza długie sety. Żuwaczki są wąskie. Występuje "penicillius". Tworzą go krótkie sety. Ta pośrodkowa okolica dobrze się u tego gatunku rozwinęła.
Przedplecze o szerokości przewyższającej długość zwęża się zarówno w swej przedniej części, jak u podstawy tylnych kątów. Grzbiet pokrywają wypukłe pokrywy.
Występuje długa ostroga i tarczka kształtu pięciokątnego o zaokrąglonym tylnym brzegu.
Owad pochodzi z Boliwii.

</doc>
<doc id="2196530" url="https://pl.wikipedia.org/wiki?curid=2196530" title="7-dehydrocholesterol">
7-dehydrocholesterol



</doc>
<doc id="2196532" url="https://pl.wikipedia.org/wiki?curid=2196532" title="3-monooksygenaza kinureninowa">
3-monooksygenaza kinureninowa



</doc>
<doc id="2196534" url="https://pl.wikipedia.org/wiki?curid=2196534" title="Mircea Socolescu">
Mircea Socolescu

Mircea Socolescu (ur. 14 lipca 1902 w Bukareszcie, zm. 5 października 1993 tamże) – rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska olimpijskie.
Mircea Socolescu uczestniczył drugich Zimowych Igrzyskach Olimpijskich 1928 w szwajcarskim Sankt Moritz. Na tych igrzyskach wystąpił w jedynej bobslejowej konkurencji piątkach, prekursora bobslejowych czwórek. Drugi bobslej reprezentacji Rumunii w składzie Grigore Socolescu, Mircea Socolescu, Ion Gavăţ, Toma Petre Ghiţulescu, Traian Niţescu, w fatalnych warunkach atmosferycznych, zajęła 7. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne igrzyska olimpijskie w karierze tego bobsleisty.

</doc>
<doc id="2196536" url="https://pl.wikipedia.org/wiki?curid=2196536" title="2,4-dinitrofenylohydrazyna">
2,4-dinitrofenylohydrazyna



</doc>
<doc id="2196537" url="https://pl.wikipedia.org/wiki?curid=2196537" title="Brisbane International 2011 (mężczyźni)">
Brisbane International 2011 (mężczyźni)

Brisbane International 2011 – tenisowy turniej ATP z cyklu Brisbane International rozgrywany w dniach 2–9 stycznia 2011 roku w Brisbane na kortach twardych o puli nagród 372 500 dolarów amerykańskich.

</doc>
<doc id="2196538" url="https://pl.wikipedia.org/wiki?curid=2196538" title="Gminny Ośrodek Kultury w Bliżynie">
Gminny Ośrodek Kultury w Bliżynie

Gminny Ośrodek Kultury w Bliżynie to samorządowa jednostka kulturalna działająca na terenie Gminy Bliżyn zwana Zameczkiem. Ośrodek Kultury powstał w 1976 uchwałą ówczesnej Gminnej Rady Narodowej Nr XIV z dn. 11 X 1976. Pierwszym dyrektorem była Jadwiga Murdzek. W połowie lat 70. oprócz GOK-u funkcjonowały 3 ogólnodostępne biblioteki, (jeśli nie liczyć bibliotek szkolnych) publiczna, biblioteka zakładów POLIFARB, biblioteka publiczna w Mroczkowie. W 1993 r. ośrodek kultury i biblioteki zostały połączone w jedną instytucję, która zachowała swoją dotychczasową nazwę "Gminny Ośrodek Kultury". Od dnia 1 października 2007 dyrektorem ośrodka jest Katarzyna Skarus.
Zespoły Ludowe.
Gminny Ośrodek Kultury jest opiekunem zespołów:

</doc>
<doc id="2196539" url="https://pl.wikipedia.org/wiki?curid=2196539" title="Warsonofiusz II (biskup twerski)">
Warsonofiusz II (biskup twerski)

Warsonofiusz Twerski, Warsonofiusz Kazański, imię świeckie: Joann Wasiljewicz, (ur. ok. 1495 w Sierpuchowie – zm. 11 kwietnia 1576 w Kazaniu) – święty biskup prawosławny.
Życiorys.
Urodził się w rodzinie kapłana prawosławnego. W wieku siedemnastu lat został wzięty do niewoli przez Tatarów. W niewoli nauczył się mówić i pisać w języku tatarskim. Po trzech latach jego ojciec zdołał zgromadzić niezbędny okup, wykupując dwudziestoletniego wówczas Joanna. Po powrocie do Sierpuchowa młodzieniec postanowił zostać mnichem i udał się w tym celu do Moskwy, gdzie złożył wieczyste śluby zakonne w Monasterze Spaso-Andronikowskim, przyjmując imię Warsonofiusz. Następnie przyjął w nim święcenia diakońskie i kapłańskie. 
Mnich Warsonofiusz wyróżniał się pobożnością swojego życia na tyle, że dowiedział się o nim metropolita moskiewski Makary, który podniósł go do godności igumena i wyznaczył na przełożonego Metodiewskiej Pustelni Nikoło-Piesznoskiej, położonej w okolicach Dmitrowa. W 1553 w monasterze tym przebywał, w drodze do Monasteru Cyrylo-Biełozierskiego, car Iwan IV Groźny. Zwrócił on uwagę na przełożonego klasztoru jako na człowieka znającego język tatarski. W związku z tym spotkaniem w 1555 Warsonofiusz został skierowany do nowo powstałej eparchii kazańskiej, razem z jej pierwszym biskupem Guriaszem oraz byłym ihumenem monasteru Zaśnięcia Matki Bożej w Staricy Germanem. Otrzymał godność archimandryty i polecenie stworzenia w eparchii kazańskiej nowego klasztoru. Duchowny dotarł na miejsce 27 lipca 1555 razem z mnichami monasteru, którym dotąd kierował: Tichonem, Teodorytem, Hiobem, Andronikiem, Sylwestrem oraz mnichem z Monasteru Spaso-Andronikowskiego, Symeonem. W 1556 stworzyli oni klasztor Przemienienia Pańskiego położony w obrębie Kremla kazańskiego. 
W 1567 metropolita moskiewski Filip II wyznaczył Warsonofiusza na biskupa Tweru. Według hagiografii mimo uzyskanej godności biskupiej duchowny kontynuował surowy, ascetyczny tryb życia, poświęcając noce na modlitwę, zaś dni na pracę i starania na rzecz swojej eparchii. Przypisuje się mu dar uzdrawiania siłą swojej modlitwy. 
Po trzech latach na katedrze biskupiej Warsonofiusz zrezygnował z urzędu z powodu podeszłego wieku i złego stanu zdrowia. Zamieszkał w klasztorze założonym przez siebie w Kazaniu, gdzie złożył śluby wielkiej schimy. Zmarł w 1576 i został pochowany na terenie monasteru.
Żywot Warsonofiusza oraz biskupa kazańskiego Guriasza został opracowany przez patriarchę moskiewskiego Hermogena.

</doc>
<doc id="2196540" url="https://pl.wikipedia.org/wiki?curid=2196540" title="Salzatal">
Salzatal

Salzatal – gmina samodzielna w Niemczech, w kraju związkowym Saksonia-Anhalt, w powiecie Saale. Powstała 1 stycznia 2010 z połączenia gmin Beesenstedt, Bennstedt, Fienstedt, Höhnstedt, Kloschwitz, Lieskau, Salzmünde, Schochwitz i Zappendorf.

</doc>
<doc id="2196541" url="https://pl.wikipedia.org/wiki?curid=2196541" title="Iulian P. Gavăț">
Iulian P. Gavăț

Iulian P. "Ion" Gavăț (ur. 3 lipca 1900 w Tâmboeşti, zm. 18 czerwca 1978 w Bukareszcie) – geofizyk rumuński, profesor, członek Rumuńskiej Akademii Nauk (od 1955 członek korespondent). Był też bobsleistą, uczestnikiem Zimowych Igrzysk Olimpijskich w Sankt Moritz w 1928.
Igrzyska olimpijskie.
Ion Gavăț uczestniczył w pierwszych Zimowych Igrzyskach Olimpijskich 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Drugi bobslej reprezentacji Rumunii w składzie Grigore Socolescu, Mircea Socolescu, Ion Gavăț, Toma Petre Ghițulescu, Traian Nițescu, w fatalnych warunkach atmosferycznych, zajęła 7. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne igrzyska olimpijskie w karierze tego bobsleisty.

</doc>
<doc id="2196542" url="https://pl.wikipedia.org/wiki?curid=2196542" title="Toma Petre Ghițulescu">
Toma Petre Ghițulescu

Toma Petre Ghițulescu (ur. 29 czerwca 1902, zm. 26 października 1983), rumuński uczony, geolog i geofizyk, profesor uniwersytecki. Prowadził m.in. badania w Afryce. Udzielał się też w życiu politycznym i był krótko wiceministrem w resorcie ekonomicznym w rządzie marszałka Iona Antonescu. Ze stanowiska rządowego zrezygnował po siedmiu tygodniach w maju 1941, zanim rozwinęła się współpraca z hitlerowskimi Niemcami, dzięki czemu jako jedyny funkcjonariusz ówczesnych władz rumuńskich został zrehabilitowany w 1998.
Był również znanym sportowcem, bobsleistą, uczestnikiem Zimowych Igrzysk Olimpijskich w Sankt Moritz w 1928.
Igrzyska Olimpijskie.
Toma Petre Ghițulescu uczestniczył pierwszych Zimowych Igrzyskach Olimpijskich w 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Drugi bobslej reprezentacji Rumunii w składzie Grigore Socolescu, Mircea Socolescu, Ion Gavăț, Toma Petre Ghițulescu, Traian Nițescu, w fatalnych warunkach atmosferycznych, zajął 7. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne zimowe Igrzyska Olimpijskie w jego karierze bobsleisty. W 1924 Ghițulescu był w składzie reprezentacji Rumunii w rugby na igrzyskach paryskich, ale nie wystąpił w żadnym meczu.

</doc>
<doc id="2196543" url="https://pl.wikipedia.org/wiki?curid=2196543" title="Anoplischius haematopus">
Anoplischius haematopus

Anoplischius haematopus − gatunek chrząszcza z rodziny sprężykowatych.
Długość tego chrząszcza wynosi od 23 do 30 mm.
Jest on ubarwiony na kolor czerwonobrązowy, przy czym czułki i odnóża przybierają barwę jaśniejszą. Owłosienie żółte, długie bądź umiarkowanie długie.
Czułki u samca i u samicy wykazują nieznaczne ząbkowanie. Jak u innych gatunków, składają się z 11 segmentów. Po kulistym drugim segmencie następuje 3. − trójkątny i wydłużony. Nie dorównuje on jednakże długością czwartemu. Ostatni segment zwęża się na końcu. Górna warga, półokrągła, ma przedni brzeg wydrążony. Wytwarza długie sety. Z kolei "postmentum" tworzy tylko dwie długie sety, a inne umiarkowanej długości. Żuwaczki są szerokie. "Penicillius" jest tworzony przez krótkie sety. Ta okolica dobrze się u tego gatunku rozwinęła.
Grzbiet pokrywają wypukłe pokrywy skrzydeł, zwężające się ku końcowi. Wąski "aedagus" samca składa się z łączących się od strony brzusznej paramerów oraz krótszej od nich części podstawnej. Płat pośrodkowy jest wąski.
Występuje bardzo długa ostroga i tarczka kształtu przypominającego pentagonalny.
Owad pochodzi z Brazylii.

</doc>
<doc id="2196545" url="https://pl.wikipedia.org/wiki?curid=2196545" title="Bernhard Berliner">
Bernhard Berliner

Bernhard Berliner (ur. 23 marca 1885 w Hanowerze, zm. 26 listopada 1976) – niemiecki lekarz neurolog, psychiatra i psychoanalityk.
Syn Manfreda Berlinera i Hanny, z domu Dessau. Studiował psychologię u Wundta w Lipsku (tytuł doktora filozofii w 1907) i medycynę na Uniwersytecie we Fryburgu (tytuł doktora medycyny w 1909). Od 1910 do 1914 asystent w berlińskiej poliklinice Hermanna Oppenheima.
Po wybuchu II wojny światowej emigrował do Stanów Zjednoczonych. Członek założyciel San Francisco Psychoanalytic Society.
Jego nazwisko wiąże się z zaprojektowanym przezeń modelem młotka neurologicznego (tzw. młotek Berlinera).

</doc>
<doc id="2196546" url="https://pl.wikipedia.org/wiki?curid=2196546" title="Traian Nițescu">
Traian Nițescu

Traian Nițescu (ur. 11 października 1902 w Krajowie, zm. 19 kwietnia 1984 w Calgary) – rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska olimpijskie.
Traian Nițescu uczestniczył pierwszych Zimowych Igrzyskach Olimpijskich 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Drugi bobslej reprezentacji Rumunii w składzie Grigore Socolescu, Mircea Socolescu, Ion Gavăț, Toma Petre Ghițulescu, Traian Nițescu, w fatalnych warunkach atmosferycznych, zajęła 7. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne igrzyska olimpijskie w karierze tego bobsleisty.

</doc>
<doc id="2196547" url="https://pl.wikipedia.org/wiki?curid=2196547" title="Piotr Bochenek">
Piotr Bochenek

Piotr Bochenek (ur. 15 lipca 1975 w Warszawie) – polski wioślarz, nauczyciel wf, trener, olimpijczyk z Sydney 2000. Absolwent warszawskiej AWF. Zawodnik warszawskich klubów - m.in. AZS-AWF Warszawa.

</doc>
<doc id="2196548" url="https://pl.wikipedia.org/wiki?curid=2196548" title="111 Dywizja Strzelecka (ZSRR)">
111 Dywizja Strzelecka (ZSRR)

111 Dywizja Strzelecka () – związek taktyczny piechoty Armii Czerwionej.
Sformowana latem 1940 na bazie 29 Zapasowej Brygady Strzeleckiej Archangielskim Okręgu Wojskowym. Razem z 116 Dywizją Strzelecką i 213 Dywizją Strzelecką wchodziła w skład 48 Korpusu Strzeleckiego. W czasie walk na ziemiach polskich 111 DS dowodził płk Jurij Sokołow. Dywizja uczestniczyła m.in. w ofensywie Armii Czerwonej rozpoczętej 12 stycznia 1945 roku, biorąc udział w przełamaniu niemieckich fortyfikacji Stellung a2.

</doc>
<doc id="2196550" url="https://pl.wikipedia.org/wiki?curid=2196550" title="Anoplischius pyronotus">
Anoplischius pyronotus

Anoplischius pyronotus − gatunek małego chrząszcza z rodziny sprężykowatych.
Długość chrząszcza wynosi 8-9 mm.
Ten przedstawiciel sprężykowatych jest brązowy z wyjątkiem przedtułowia barwy żółtej. Owłosienie jest żółte, umiarkowanne pod względem gęstości i długości.
Jedenastosegmentowe czułki niezależnie od płci wykazują ząbkowanie. 2. segment ma kształt kulisty. Długości trzeciego i czwartego nie różnią się. Górna warga wykazuje kształt półkolisty. Porastają ją długie sety.
Przedplecze, o większej szerokości niż długości, w swej przedniej części stopniowo się zwęża ku przodowi. Jego przedni brzeg jest prosty, a boczne łódkowate. Wypukłe pokrywy również ulegają zwężeniu: w swych ⅔ dystalnych.
Występuje umiarkowanie długa ostroga na piszczeli. Tarczkę opisuje się jako wydłużoną i trójkątną.
Owad pochodzi z Kuby.

</doc>
<doc id="2196551" url="https://pl.wikipedia.org/wiki?curid=2196551" title="Austal">
Austal

Austal jest australijską firmą, która specjalizuje się w projektowaniu i budowie statków z aluminium. Jej główne produkty to promy pasażerskie i towarowe, luksusowe jachty i okręty wojskowe.

</doc>
<doc id="2196552" url="https://pl.wikipedia.org/wiki?curid=2196552" title="Motocyklowe Grand Prix Południowej Afryki">
Motocyklowe Grand Prix Południowej Afryki

Motocyklowe Grand Prix RPA – była eliminacja Mistrzostw Świata Motocyklowych Mistrzostw Świata rozgrywana w latach: od 1983 do 1985, w 1992 i od 1999 do 2004 roku. Wyścigi odbywały się na torach Kyalami i Phakisa Freeway.

</doc>
<doc id="2196553" url="https://pl.wikipedia.org/wiki?curid=2196553" title="Alexandru Berlescu">
Alexandru Berlescu

Alexandru Berlescu (ur. 22 lipca 1894, zm. ?) − rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska Olimpijskie.
Alexandru Berlescu uczestniczył pierwszych Zimowych Igrzyskach Olimpijskich w 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Pierwszy bobslej reprezentacji Rumunii w składzie Alexandru Berlescu, Petre Petrovici, Horia Roman, Eugen Ștefănescu, Tita Rădulescu, w fatalnych warunkach atmosferycznych, zajął 19. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne Igrzyska Olimpijskie w karierze tego bobsleisty.

</doc>
<doc id="2196554" url="https://pl.wikipedia.org/wiki?curid=2196554" title="Klemens Marchisio">
Klemens Marchisio

Klemens Marchisio, właśc. wł. "Clemente Marchisio" (ur. 1 marca 1833 w Racconigi k. Cuneo, zm. 16 grudnia 1903 w Rivalba k. Turynu w Piemoncie) – włoski ksiądz i proboszcz, założyciel Instytutu Córek św. Józefa (CFSG), błogosławiony Kościoła rzymskokatolickiego.
Klemens Marchisio był najstarszy z piątki rodzeństwa. W Turynie był uczniem św. Józefa Cafasso. W 1856 roku otrzymał święcenia kapłańskie. Najpierw zastępował proboszcza parafii w Cambiano, a następnie objął parafię w Rivalba Torinese, gdzie przez 47 lat sam był proboszczem. W 1877 założył wraz z Rozalią Sismondą (wł. "Rosalie Sismonda") instytut zakonny dla kobiet na prawie papieskim "Instytut Córek św. Józefa w Rivalbie" (wł. "Istituto delle Figlie di San Giuseppe di Rivalba"). Instytut otrzymał dekret pochwalny 6 sierpnia 1901, a formalnie został zatwierdzony przez Stolicę Apostolską, w czasie pontyfikatu swego przyjaciela Piusa X, dopiero 9 lipca 1908 roku.
Klemens Marchisio zmarł w wieku 70 lat w 1903 roku śmiercią naturalną w opinii świętości.
Dekret o heroiczności jego cnót ogłosił 4 maja 1970 Paweł VI.
Beatyfikacji Klemensa Marchisio dokonał papież Jan Paweł II 30 września 1984.
Wspomnienie liturgiczne bł. Klemensa obchodzone jest w dzienną pamiątkę śmierci.

</doc>
<doc id="2196555" url="https://pl.wikipedia.org/wiki?curid=2196555" title="Petre Petrovici">
Petre Petrovici

Petre Petrovici (ur. 5 grudnia 1899) − rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska Olimpijskie.
Petre Petrovici uczestniczył pierwszych Zimowych Igrzyskach Olimpijskich w 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Pierwszy bobslej reprezentacji Rumunii w składzie Alexandru Berlescu, Petre Petrovici, Horia Roman, Eugen Ştefănescu, Tita Rădulescu, w fatalnych warunkach atmosferycznych, zajął 19. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne Igrzyska Olimpijskie w karierze tego bobsleisty.

</doc>
<doc id="2196556" url="https://pl.wikipedia.org/wiki?curid=2196556" title="August Agbala O Browne">
August Agbala O Browne



</doc>
<doc id="2196557" url="https://pl.wikipedia.org/wiki?curid=2196557" title="Horia Roman">
Horia Roman

Horia Roman (ur. 14 lipca 1894, zm. w 1990) − rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska Olimpijskie.
Horia Roman uczestniczył drugich Zimowych Igrzyskach Olimpijskich 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Pierwszy bobslej reprezentacji Rumunii w składzie Alexandru Berlescu, Petre Petrovici, Horia Roman, Eugen Ştefănescu, Tita Rădulescu, w fatalnych warunkach atmosferycznych, zajął 19. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne igrzyska olimpijskie w karierze tego bobsleisty, w których brał czynny udział; cztery lata później poleciał jako rezerwowy.

</doc>
<doc id="2196559" url="https://pl.wikipedia.org/wiki?curid=2196559" title="Martin Smolinski">
Martin Smolinski

Martin Smolinski (ur. 6 grudnia 1984 w Gräfelfing) – niemiecki żużlowiec.
Dziadek Martina był Polakiem. Urodził się on i mieszkał nieopodal Katowic, jednak w trakcie II wojny światowej przeniósł się do Bawarii.
Trzykrotny finalista IMŚJ. Wielokrotny Indywidualny Mistrz Niemiec na żużlu. Zdobywał też Drużynowe Mistrzostwa Niemiec oraz Drużynowe Mistrzostwa Anglii. Jeździł m.in. w lidze polskiej, niemieckiej, angielskiej i szwedzkiej. W sezonie 2011, powrócił na polskie tory w barwach Startu Gniezno. W sezonie 2013 reprezentował barwy II-ligowego KSM Krosno. W sezonie 2014 był stałym uczestnikiem cyklu Speedwy Grand Prix.
Uczestniczy również w zawodach żużlowych rozgrywanych na długich torach.
Osiągnięcia.
Indywidualne Mistrzostwa Świata Juniorów
Drużynowy Puchar Świata
Indywidualne Mistrzostwa Europy Juniorów

</doc>
<doc id="2196562" url="https://pl.wikipedia.org/wiki?curid=2196562" title="Volvo V60">
Volvo V60

Volvo V60 – samochód osobowy klasy średniej produkowany pod szwedzką marką Volvo od 2011 roku. Od 2018 roku produkowana jest druga generacja modelu.
Pierwsza generacja.
Volvo V60 I został po raz pierwszy zaprezentowany podczas targów motoryzacyjnych w Paryżu w październiku 2010 roku.
Pojazd jest wersją kombi zaprezentowanego podczas targów motoryzacyjnych w Genewie pół roku wcześniej roku modelu Volvo S60 drugiej generacji. Auto zbudowane zostało na bazie płyty podłogowej, na której zbudowany został model XC60 oraz S80.
W lutym 2013 roku na rynku europejskim zadebiutowała wersja Plug-in Hybrid. W tym samym roku auto przeszło face lifting. Zmienione zostały m.in. przednie reflektory oraz grill, zderzaki i alufelgi.
W kwietniu 2013 roku zadebiutowała wersja R-Design, która cechuje się bardziej agresywną stylizacją oraz obniżonym, sportowym zawieszeniem. W czerwcu 2014 roku uruchomiono produkcję limitowanej, najmocniejszej wersji V60 zwanej Polestar, która napędzana jest sześciocylindrowym silnikiem o mocy 350 KM i posiada napęd na wszystkie koła. W listopadzie 2014 roku zaprezentowano uterenowioną wersję V60 Cross Country. Główne cechy tego pojazdu to podniesione o 6,5 cm zawieszenie oraz zmiany stylistyczne. Samochód w zależności od źródła napędu posiada napęd na przednie lub wszystkie koła.
Silniki.
(*) skrzynia biegów 6-biegowa, manualna
Druga generacja.
Volvo V60 II zostało oficjalnie zaprezentowane po raz pierwszy w marcu 2018 roku podczas targów motoryzacyjnych w Genewie.
W przeciwieństwie do pierwszej generacji modelu oraz innych modeli marki, jako pierwsza zaprezentowana została wersja kombi modelu klasy średniej, a dopiero po niej zaprezentowana zostanie wersja sedan, czyli trzecia generacja modelu S60. Jest to ostatnia z serii modelowej marki, która nie została jeszcze dopasowana do aktualnego języka stylistycznego Volvo, który charakteryzuje się kanciastym nadwozie, prostokątną atrapą chłodnicy i minimalistyczną deską rozdzielczą. Podobnie jak inne obecnie produkowane modele marki, auto zbudowane zostało na nowej płycie podłogowej SPA.
Wyglądem pojazd przypomina większy model V90. Wyposażone zostało w charakterystyczne dla nowych modeli marki elementy tj. m.in. światła do jazdy dziennej wykonane w technologii LED w kształcie młota Thora.
Podobnie jak Volvo XC40 auto dostępne będzie w abonamencie "Care by Volvo", który obejmuje m.in. ubezpieczenie, przeglądy i opony.
Wersje wyposażeniowe.
Standardowe wyposażenie podstawowej wersji pojazdu obejmuje m.in. 7 poduszek powietrznych, ABS z EBD, ESC, SIPS, WHIPS, EBA, EBL, RSC, system City Safety wspomagający hamowanie przy prędkościach poniżej 60 km/h, unikanie lub łagodzenie skutków kolizji z innymi pojazdami na skrzyżowaniach, a także z pieszymi, rowerzystami i dużymi zwierzętami, układ utrzymywania na pasie ruchu, układ ostrzegania o zbyt małej odległości przed poprzedzającymi pojazdami, układ ostrzegający o dekoncentracji kierowcy, układ informowania o znakach drogowych, tempomat, czujnik deszczu, TPMS, 6-głośnikowy system audio z 6,5-calowym ekranem dotykowym, dwustrefową klimatyzację automatyczną, wielofunkcyjną skórzaną kierownicę, w pełni wykonane w technologii LED reflektory przednie. Dodatkowo od 2018 roku wbudowano panel sterujący, który posiada funkcje Google (np. Google Maps).
Wersje rozszerzone dodatkowo wyposażona jest m.in. w system Volvo On Call, 9-calowy ekran dotykowy systemu audio, czujniki cofania, podgrzewane i elektrycznie składane lusterka zewnętrzne, 17 lub 18-calowe alufelgi. Wersja Inscription dodatkowo zawiera m.in. skórzaną tapicerkę oraz elektrycznie regulowany fotel kierowcy z 4-odcinkową regulacją odcinka lędźwiowego.
Wersja Plug-In Hybrid dodatkowo wyposażona została m.in. w panoramiczne okno dachowe, elektrycznie otwieraną klapę bagażnika oraz ogrzewanie postojowe.
Opcjonalnie auto doposażyć można m.in. w system BLIS, CTA, adaptacyjny tempomat, światła przeciwmgłowe, czterostrefową klimatyzację automatyczną, aktywne zawieszenie, przednie czujniki parkowania, asystenta parkowania równoległego i prostopadłego, kamerę 360 stopni, podgrzewane siedzenia przednie, tylne, kierownica oraz szyba przednia, wyświetlacz HUD, a także 15-głośnikowy system audio Bowers&amp;Wilkins oraz nawigację satelitarną.

</doc>
<doc id="2196563" url="https://pl.wikipedia.org/wiki?curid=2196563" title="Teatr Miejski w Raciborzu">
Teatr Miejski w Raciborzu

Teatr Miejski (niem. "Stadttheater") – nieistniejący już teatr w Raciborzu. Znajdował się pod adresem Troppauerstrasse 17, w okolicy dzisiejszych ulic Ludwika, Ogrodowej i Opawskiej. Istniał w latach 1921–1945.
Budynek teatru.
Teatr powstał w 1921 roku, po przebudowie lokalu rozrywkowego o nazwie Tivoli, mieszczącego restaurację, salę taneczną i duży ogród piwny przy dzisiejszej ulicy Ogrodowej. Ponieważ miasto nie miało wystarczającej ilości środków na budowę teatru, zwrócono się do mieszkańców z prośbą o wsparcie inwestycji. Zainteresowanie było spore i budowę udało się ukończyć. Scena teatru znajdowała się w miejscu dzisiejszej ulicy Ludwika, niedaleko skrzyżowania z Ogrodową. Wejście było od strony ulicy Opawskiej, poprzez przejście na podwórze znajdujące się naprzeciwko wlotu ulicy Staszica. Sala widowiskowa mogła pomieścić 788 widzów. 415 miejsc znajdowało się na parterze, 227 na pierwszym balkonie i 146 na drugim. Do dziś zachowało się jedynie zaplecze (budynek przy ulicy Ogrodowej 5) oraz magazyn kulis teatralnych (dom handlowy Jawor przy ulicy Ludwika). Teatr posiadał nowoczesne garderoby, zaplecze techniczne, pomieszczenia administracyjne i własną linię zasilania elektrycznego. W latach 1936–1940 nosił nazwę "Grenzlandtheater" ("Teatr Nadgraniczny"). Budynek spłonął w 1945 roku.
Historia teatru.
Teatr stał się siedzibą grupy utworzonej w 1919 roku przez Franza Gottscheidta (poprzednio dyrektora Teatru Miejskiego w Poznaniu) pod nazwą Oberschlesisches Wandertheater (Górnośląski Teatr Objazdowy), przekształconej wkrótce z teatru objazdowego w miejski i występującej przed powstaniem nowego obiektu najpierw w sali Volkshaus (Dom ludowy, obecnie kino Bałtyk), a następnie w Zentralhalle znajdującej się na rogu ulic Opawskiej i Drzymały. Od 1936 roku teatr w okresie od połowy czerwca do połowy września przenosił się na ziemię kłodzką, gdzie występował głównie w Dusznikach-Zdroju, ale również w Kudowie-Zdroju, Polanicy-Zdroju i Lądku-Zdroju.
Przy teatrze działała także amatorsko orkiestra miejska, przekształcona następnie w orkiestrę teatralną, z której w późniejszym okresie wyodrębniła się również orkiestra dęta. Dla realizacji niektórych przedstawień operowych ściągano także muzyków z innych teatrów. W orkiestrze grali przedstawiciele różnych zawodów, traktując to jako zajęcie dodatkowe. Niekiedy orkiestra, poszerzona o dodatkowych muzyków, występowała jako orkiestra symfoniczna. W latach 30. XX wieku występowała nawet we wrocławskiej rozgłośni radiowej.
Repertuar teatru był zróżnicowany. Wystawiano dramaty oraz komedie i farsy, a także opery i operetki. W 1926 roku, z okazji 50-lecia pracy artystycznej Franza Gottscheidta, pierwszego dyrektora teatru piastującego to stanowisko od początku jego istnienia do 1927 roku, wystawiono operę "Śpiewacy norymberscy" autorstwa Richarda Wagnera. W 1943 roku odbyła się z kolei prapremiera utworu "Das Lied von der Untreue" ("Pieśń o niewierności"), opartego na noweli Josepha von Eichendorffa pod tytułem "Z życia nicponia". W teatrze odbywały się także przedstawienia dla mniejszości polskiej. W repertuarze orkiestry symfonicznej znajdowało się m.in. oratorium "Pory roku" Josepha Haydna oraz "Pasja według św. Jana" i "Pasja według św. Mateusza" autorstwa Johanna Sebastiana Bacha.
Część biletów było współfinansowanych przez organizację Kraft durch Freude, pozostałe wykupywali mieszkańcy Raciborza. Wizyty w teatrze należały wówczas do dobrego obyczaju. Raz na trzy tygodnie, w niedzielne popołudnia do Raciborza przyjeżdżał także pociąg z widownią z Koźla.

</doc>
<doc id="2196565" url="https://pl.wikipedia.org/wiki?curid=2196565" title="Eugen Ștefănescu">
Eugen Ștefănescu

Eugen Ștefănescu (ur. 15 maja 1904) − rumuński bobsleista, uczestnik Zimowych Igrzysk Olimpijskich w Sankt Moritz w 1928.
Igrzyska Olimpijskie.
Eugen Ștefănescu uczestniczył pierwszych Zimowych Igrzyskach Olimpijskich w 1928 w szwajcarskim Sankt Moritz. Na tych Igrzyskach wystąpił w jedynej bobslejowej konkurencji piątkach, prekursora bobslejowych czwórek. Pierwszy bobslej reprezentacji Rumunii w składzie Alexandru Berlescu, Petre Petrovici, Horia Roman, Eugen Ștefănescu, Tita Rădulescu, w fatalnych warunkach atmosferycznych, zajął 19. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
Były to jedyne Igrzyska Olimpijskie w karierze tego bobsleisty.

</doc>
<doc id="2196567" url="https://pl.wikipedia.org/wiki?curid=2196567" title="Teatr Nadgraniczny w Raciborzu">
Teatr Nadgraniczny w Raciborzu



</doc>
<doc id="2196569" url="https://pl.wikipedia.org/wiki?curid=2196569" title="Köpenicker SC">
Köpenicker SC

Köpenicker SC – żeński klub piłki siatkowej z Niemiec. Został założony w 1991 roku z siedzibą w Köpenick (Berlin).
Od 2004 w klubie występuje Polka – Ilona Dröger, obecnie kapitan zespołu, od sezonu 2011/2012 Alicja Leszczyńska, a od sezonu 2012/13 Veronik Sarah Skorupka.

</doc>
<doc id="2196570" url="https://pl.wikipedia.org/wiki?curid=2196570" title="Tita Rădulescu">
Tita Rădulescu

Constantin "Tita" Rădulescu (ur. 18 grudnia 1904) − rumuński bobsleista, uczestnik Zimowych Igrzysk Olimpijskich w Sankt Moritz w 1928 i Zimowych Igrzysk Olimpijskich w Garmisch-Partenkirchen w 1936 roku.
Igrzyska Olimpijskie.
W 1928 w szwajcarskim Sankt Moritz wystąpił w jedynej bobslejowej konkurencji − piątkach, prekursorze bobslejowych czwórek. Pierwszy bobslej reprezentacji Rumunii w składzie Alexandru Berlescu, Petre Petrovici, Horia Roman, Eugen Ştefănescu, Tita Rădulescu w fatalnych warunkach atmosferycznych zajął 19. miejsce. Zawody podwójnie wygrała reprezentacja Stanów Zjednoczonych, trzecie miejsce zdobyli reprezentanci Niemiec.
W 1936 roku uczestniczył zarówno w dwójkach jak i czwórkach. W dwójce z Alexandru Frimem zajął 15. miejsce, a w czwórce reprezentacja Rumunii w składzie Alexandru Budişteanu, Tita Rădulescu, Alexandru Ionescu, Aurel Mărăşescu nie ukończyła zawodów. Zawody w Ga-Pa wygrali w dwójkach reprezentanci Stanów Zjednoczonych, natomiast w czwórce podwójne zwycięstwo odniosła reprezentacja Szwajcarii.

</doc>
<doc id="2196571" url="https://pl.wikipedia.org/wiki?curid=2196571" title="Asebis">
Asebis



</doc>
<doc id="2196572" url="https://pl.wikipedia.org/wiki?curid=2196572" title="Bitwa nad Haur al-Hammar">
Bitwa nad Haur al-Hammar

Bitwa nad Haur al-Hammar – starcie zbrojne, które miało miejsce 2 marca 1991 w trakcie I wojny w Zatoce Perskiej. Bitwa była ostatnim starciem pomiędzy armią USA a wojskami Iraku. Starcie miało miejsce kilka dni po formalnym zakończeniu walk. (28 lutego)
Dzień po wyzwoleniu Kuwejtu (27 lutego), prezydent George Bush podjął decyzję o przerwaniu walk. Głównodowodzący siłami USA generał Norman Schwarzkopf wydał rozkaz zniszczenia jak największej ilości sprzętu irackiego, który mógłby być wykorzystany w przyszłości do ponownych ataków. Dnia 2 marca w rejonie grobli nad słonym jeziorem Haur al-Hammar doszło do ostatniej bitwy pomiędzy 24 Zmechanizowaną Dywizją Piechoty a iracką Dywizją Hammurabi. Wycofujący się Irakijczycy zaatakowali stojącego na ich drodze przeciwnika, co spowodowało kontratak Amerykanów. Uderzenie przy wsparciu artylerii oraz helikopterów Apache doprowadziło do pogromu Irakijczyków. Dywizja Hammurabi straciła 200 pojazdów opancerzonych i kilka tysięcy jeńców.

</doc>
<doc id="2196574" url="https://pl.wikipedia.org/wiki?curid=2196574" title="Chatanga (wieś)">
Chatanga (wieś)

Chatanga () – wieś (ros. , trb. sieło) znajdująca się przy rzece Chatanga, na półwyspie Tajmyr, w Kraju Krasnojarskim, w azjatyckiej części Rosji. Jest to jedna z najbardziej wysuniętych na północ miejscowości w tym kraju. Położona jest 30 m nad poziomem morza. Liczba ludności wynosiła w 2002 roku ok. 3450 mieszkańców (według spisu powszechnego). W 2019 liczbę ludności szacuje się na około 2600 osób. Wyraz „chatanga” oznacza „wielką rzekę” w lokalnym języku ewenkijskim. Osadnictwo w tej okolicy istnieje od XVII wieku. Obsługiwane jest ono przez lotnisko Chatanga.
Turystyka.
Chatanga jest czasem odwiedzana przez zachodnich turystów zwiedzających Syberię. Udostępnione są dla nich: lotnisko, hotel, muzeum historii naturalnej oraz stacja pogodowa. Miejscowość planuje od 2020 roku stać się turystycznym ośrodkiem przesiadkowym, w którym rozpoczynać się będą wyprawy na biegun północny. Szacuje się, że w oferty może skorzystać od 300 do 500 turystów rocznie.

</doc>
<doc id="2196575" url="https://pl.wikipedia.org/wiki?curid=2196575" title="Lotniskowce eskortowe typu Avenger">
Lotniskowce eskortowe typu Avenger

Trzy lotniskowce eskortowe typu Avenger były w służbie podczas II wojny światowej. Wszystkie trzy zostały wybudowane w stoczni Sun Shipbuilding w Pensylwanii. Lotniskowce wodowały w 1939 i 1940 roku, a w 1942 zostały dostarczone do Royal Navy.
Lotniskowce mogły zabrać na pokład 555 ludzi, a ich długość wynosiła 150 m i szerokość 20 m. Wyporność lotniskowców typu Avenger wynosiła 8300 ton.

</doc>
<doc id="2196576" url="https://pl.wikipedia.org/wiki?curid=2196576" title="SLR Chełmce">
SLR Chełmce

SLR Chełmce (Stacja Linii Radiowych Chełmce) – betonowa wieża RTV o wysokości 74 metrów zlokalizowana we wsi Chełmce około 9 km na południowy wschód od centrum Kalisza (176 m n.p.m.). Nadajniki radiowe znajdują się 67 m nad poziomem terenu, a telewizyjne 69 i 72 m n.p.t. W związku z ich stosunkowo słabą mocą stacja obejmuje swoim zasięgiem tylko najbliższą okolicę. Właścicielem obiektu jest spółka Emitel sp. z o.o.
Transmitowane programy.
Programy radiowe.
Programy nienadawane

</doc>
<doc id="2196577" url="https://pl.wikipedia.org/wiki?curid=2196577" title="Bittor Alkiza">
Bittor Alkiza

Bittor Alkiza Fernández (ur. 26 października 1970 w San Sebastián) – piłkarz hiszpański grający na pozycji lewego lub środkowego pomocnika. W swojej karierze 3 razy wystąpił w reprezentacji Hiszpanii i strzelił 1 gola.
Kariera klubowa.
Karierę piłkarską Alkiza rozpoczął w klubie Real Sociedad z miasta San Sebastián. Swoją grę w tym klubie rozpoczął od występów w rezerwach. W 1991 roku awansował do kadry pierwszego zespołu. 31 sierpnia 1991 zadebiutował w Primera División w przegranym 0:2 wyjazdowym spotkaniu z Barceloną. 20 października 1991 w meczu z Valencią (3:1) strzelił swojego pierwszego gola w lidze hiszpańskiej. W Realu Sociedad grał do końca sezonu 1993/1994.
W 1994 roku Alkiza odszedł z Realu Sociedad do innego baskijskiego klubu, Athleticu Bilbao. Zadebiutował w nim 3 września 1994 w przegranym 0:2 domowym meczu z Deportivo La Coruña. Przez kolejne lata był podstawowym zawodnikiem Athleticu. Tworzył w nim linię pomocy z reprezentantami Hiszpanii, Jonem Andonim Goikoetxeą, Julenem Guerrero, Tiko czy Pablem Orbaizem. W sezonie 1996/1997 wywalczył z klubem z Bilbao wicemistzostwo Hiszpanii, a jesienią 1997 wystąpił z nim w fazie grupowej Ligi Mistrzów.
Latem 2003 roku Alkiza wrócił do zespołu Realu Sociedad. W sezonie 2003/2004 wystąpił z nim w fazie grupowej Ligi Mistrzów. W Realu grał przez 2 sezony i w 2005 roku w wieku 35 lat zakończył karierę piłkarską.
Kariera reprezentacyjna.
W reprezentacji Hiszpanii Alkiza zadebiutował 23 września 1998 roku w wygranym 1:0 towarzyskim spotkaniu z Rosją, w którym zdobył gola. W kadrze narodowej rozegrał łącznie 3 spotkania, wszystkie w 1998 roku i strzelił w nich 1 gola.

</doc>
<doc id="2196579" url="https://pl.wikipedia.org/wiki?curid=2196579" title="205 Dywizja Piechoty">
205 Dywizja Piechoty



</doc>
<doc id="2196580" url="https://pl.wikipedia.org/wiki?curid=2196580" title="Asebis modiglianii">
Asebis modiglianii

Asebis modiglianii − umieszczony w monotypowym rodzaju gatunek chrząszcza z rodziny sprężykowatych. Candèze w 1894 opisał go na podstawie okazu pochodzącego z Sumatry. Rodzaj wydaje się być blisko spokrewniony z "Heterocrepidius". Klasyfikacja nie jest tutaj jednak prosta, gdyż rozpatrując cechy różnych części ciała chrząszcza dochodzi się do odmiennych wniosków na temat jego systematyki. Chociażby biorąc pod uwagę "tarsus", odnajduje się podobieństwa w stosunku do rodzaju "Anchastus", zaliczanego nie do podplemienia Dicrepidiina, ale do Physorhinina w obrębie tego samego plemienia Ampedini. Z drugiej strony pewne inne cechy, jak "fascies", lokują go w obrębie tego pierwszego podplemienia, gdzie też się go umieszcza.

</doc>
<doc id="2196581" url="https://pl.wikipedia.org/wiki?curid=2196581" title="206 Dywizja Piechoty">
206 Dywizja Piechoty



</doc>
<doc id="2196582" url="https://pl.wikipedia.org/wiki?curid=2196582" title="207 Dywizja Piechoty">
207 Dywizja Piechoty



</doc>
<doc id="2196585" url="https://pl.wikipedia.org/wiki?curid=2196585" title="208 Dywizja Piechoty">
208 Dywizja Piechoty



</doc>
<doc id="2196586" url="https://pl.wikipedia.org/wiki?curid=2196586" title="209 Dywizja Piechoty">
209 Dywizja Piechoty



</doc>
<doc id="2196587" url="https://pl.wikipedia.org/wiki?curid=2196587" title="Guriasz (Rugotin)">
Guriasz (Rugotin)

Guriasz, imię świeckie Grigorij Rugotin (ur. 1510 w Radonieżu, zm. 5 grudnia 1563 w Kazaniu) – pierwszy prawosławny biskup kazański, święty Rosyjskiego Kościoła Prawosławnego.
Życiorys.
Urodził się w zubożałej rodzinie szlacheckiej. Według opracowań hagiograficznych, w młodości pracował u księcia Iwana Pieńkowa, gdzie został oskarżony o romans z jego małżonką i uwięziony w podziemiach rezydencji księcia. Pozwolono mu jednak na opracowywanie w zamknięciu książek do nauki alfabetu dla dzieci. Wszystkie zarabiane w ten sposób pieniądze więzień przekazywał ubogim. Okres uwięzienia wzmocnił jego wiarę; po uwolnieniu Grigorij Rugotin udał się do Wołokołamska i wstąpił do monasteru założonego przez świętego mnicha Józefa Wołockiego. W 1543 wspólnota klasztoru wybrała go na jej nowego przełożonego. Mnich Guriasz otrzymał wówczas godność igumena. Zadania przełożonego spełniał przez dziewięć lat, po czym dobrowolnie zrezygnował z funkcji i przeżył jeszcze dwa lata w klasztorze jako prosty mnich. Następnie został przeniesiony do monasteru Trójcy Świętej w Seliżarowie w eparchii twerskiej jako jego przełożony.
W 1555 razem z ihumenami Warsonofiuszem i Germanem udał się do Kazania, gdzie miał jako pierwszy objąć zarząd nowo powstałej eparchii. Na jej terytorium rozwinął szeroką działalność misyjną. W Kazaniu wzniósł sobór Zwiastowania i ponad 10 mniejszych cerkwi, przyczynił się również do założenia czterech monasterów.
W 1561 biskup Guriasz ciężko zachorował, nie mógł od tej pory samodzielnie chodzić. Na krótko przed śmiercią złożył przed ihumenem Warsonofiuszem śluby wielkiej schimy. Zmarł 5 grudnia 1563 i został pochowany w monasterze Przemienienia Pańskiego w Kazaniu.
4 grudnia 1595 na terenie klasztoru odnaleziono jego relikwie, razem z relikwiami Warsonofiusza; według tradycji ciała duchownych nie uległy rozkładowi. Wówczas biskup kazański Hermogen sporządził ich żywoty. Relikwie pierwszego biskupa Kazania przeniesiono do soboru Zwiastowania. Obecnie (XXI w.) znajdują się one w cerkwi św. Teodora, Dawida i Konstantyna w Kazaniu.

</doc>
<doc id="2196589" url="https://pl.wikipedia.org/wiki?curid=2196589" title="211 Dywizja Piechoty">
211 Dywizja Piechoty



</doc>
<doc id="2196590" url="https://pl.wikipedia.org/wiki?curid=2196590" title="Chruszczowka">
Chruszczowka

Chruszczowka (ros. Хрущёвка) – potoczna nazwa rozpowszechnionego w Rosji i republikach byłego Związku Radzieckiego rodzaju budynku mieszkalnego wykonanego z wykorzystaniem technologii wielkiej płyty lub cegły. Był masowo budowany w latach 1959–1985. 
Najczęściej miał 5 kondygnacji (parter w ZSRR był liczony jako pierwsze piętro), a swoją nazwę czerpał od nazwiska I sekretarza KC KPZR i przywódcy państwa radzieckiego Nikity Chruszczowa, za którego rządów rozpoczęto na skalę masową budowanie tego rodzaju budynków.
Inna, potoczna nazwa tego rodzaju budynków to „lodówka Chruszczowa”, wynikająca z ich słabej termoizolacji.
W sumie przez blisko 30 lat zbudowano w ZSRR chruszczowki o łącznej powierzchni użytkowej 290 mln m² – statystycznie mieszkał w nich co dziesiąty obywatel ZSRR. Na początku XXI wieku w chruszczowce mieszkał co ósmy mieszkaniec Petersburga.
Historia.
Pierwsze domy, nazwane później "chruszczowkami" pojawiły się w ZSRR wraz z dotarciem do tego państwa stworzonej na Zachodzie w latach 20. i 30. XX wieku technologii prefabrykacji budowlanej i hitlerowskiej idei budowy tanich, szybkich w produkcji domów mieszkalnych dla mas. Były to eksperymentalne budynki budowane w Moskwie na podstawie projektów opracowanych przez "Gosstrojprojekt" i Akademię Architektury ZSRR. Ich autorem był inżynier Witalij Łagutienko, a najpopularniejszy z nich, 5-piętrowy i najtańszy nosił symbol K-7. Pierwowzory chruszczowek pojawiły się w Moskwie w 1948. W 1950 rozpoczęto produkcję tych domów na skalę przemysłową. Gwałtowny rozwój tego rodzaju budownictwa nastąpił w połowie lat 50. wraz z uchwałami KC KPZR i Rady Ministrów z 1954 o budowie ponad 400 wytwórni prefabrykatów na terenie ZSRR przeznaczonych dla tego rodzaju budownictwa i z 1957 o rozwoju budownictwa mieszkaniowego w ZSRR. Szybkiemu wdrażaniu tego rodzaju budownictwa sprzyjała również wytyczna samego I sekretarza Nikity Chruszczowa, który za jeden z głównych celów swojej polityki wewnętrznej uznał zapewnienie każdemu obywatelowi ZSRR własnego mieszkania. Chruszczow z tym rodzajem budownictwa miał się zetknąć podczas swojej wizyty we Francji w 1950. 
Budowy chruszczowek zaprzestano w połowie lat 80. XX wieku. Obecnie dla większości miast rosyjskich są one problemem urbanistycznym. Ich tani i względnie mało solidny sposób budowania nie był przewidziany do użytkowania na dłużej niż 25–30 lat. Zajmując atrakcyjne tereny i jednocześnie stwarzając zagrożenie dla ich użytkowników, są coraz droższe w utrzymaniu. Ich modernizacja związana by była z kolei z kosztami liczonymi w miliardach rubli. Dlatego też najczęściej się je po prostu wyburza. W styczniu 2017 prezydent Władimir Putin w ramach „mieszkaniowej rewolucji” nakazał merowi Moskwy sporządzenie listy budynków-chruszczowek przeznaczonych do wyburzenia. Rozbiórka miała się odbywać bez zgody mieszkańców, których docelowo miano przesiedlać do nowych mieszkań komunalnych na peryferiach. Miała ona objąć około 4,5 tysiąca domów. Decyzja prezydenta, zanim jeszcze weszła w życie wywołała szeroką falę protestów i demonstracji w mieście. Ostatecznie w czerwcu 2017 Duma Państwowa Federacji Rosyjskiej przyjęła ustawę o wyburzeniu chruszczowek, jednak ze znaczącymi zmianami w stosunku do pierwotnego projektu – decyzja o wyburzeniu ma należeć do mieszkańców budynku (minimum 2/3 musi się opowiedzieć za jego rozbiórką), a właścicielom mieszkań zagwarantowano wysokie odszkodowania.
Dziś mocno krytykowana i wyśmiewana typowa chruszczowka – symbol ZSRR, według autorów współczesnej "Encyklopedii Rynku Nieruchomości" pomogła „milionom ludzi przenieść się do nowych mieszkań z baraków i mieszkań komunalnych i zacząć żyć po ludzku”. Eksperci zwracają uwagę na fakt, iż domy te pomimo niskiej jakości budowy przetrwały praktycznie bez żadnych remontów przez kilkadziesiąt lat. W Rosji (w Moskwie i Petersburgu) i w byłych republikach radzieckich są one również poddawane remontom na koszt władz, polegającym głównie na ich docieplaniu warstwą termoizolacyjną na elewacji. Według niektórych specjalistów rosyjskich, typowa chruszczowka przy odpowiednim kosztownym remoncie może być użytkowana jeszcze przez 60–80 lat.
Charakterystyka.
Klasyczna chruszczowka ma nie więcej niż 5 pięter licząc z parterem. Wynikało to z założeń radzieckich projektantów, którzy uważali, że pięć pięter to maksymalna wysokość jaką mieszkaniec może pokonać po schodach bez nadwyrężania swojego zdrowia. Brak windy zwiększał jednocześnie możliwość stworzenia dodatkowego metrażu mieszkalnego. Mieszkania typowej chruszczowki miały najczęściej dwa pokoje o wysokości 2,5 metra i powierzchni 15–18 m² (duży pokój – salon) i 9–12 m² (mały pokój – sypialnia). Początkowo była to konstrukcja o szkielecie wyłącznie stalowym, jednak później, z powodu zbyt dużego zużycia tego strategicznego metalu (16 kg na 1 m³ budowli), zastąpiono go szkieletem żelbetowym (3,75 kg na 1 m³).
Przypisy.
 

</doc>
<doc id="2196591" url="https://pl.wikipedia.org/wiki?curid=2196591" title="Ridge Racer 64">
Ridge Racer 64

Ridge Racer 64 (w wersji na konsolę Nintendo DS wydana pod tytułem Ridge Racer DS) – gra wideo wyprodukowana przez Nintendo Software Technology, wydana przez Namco Limited na konsolę Nintendo 64, w Stanach Zjednoczonych 14 lutego 2000, w Europie 4 lipca 2000 roku.
Rozgrywka.
"Ridge Racer 64" jest grą wyścigową z serii "Ridge Racer". W grze zawarto trzy trasy, każda ma trzy odmiany, 25 samochodów; każdy ma inną moc i prędkość.
W 2004 roku grę wydano pod tytułem "Ridge Racer DS" na konsolę Nintendo DS. W grze wprowadzono wiele poprawek. Grafika jest w pełni trójwymiarowa, animacja działa w 60 klatkach na sekundę.

</doc>
<doc id="2196592" url="https://pl.wikipedia.org/wiki?curid=2196592" title="Ridge Racer DS">
Ridge Racer DS



</doc>
<doc id="2196593" url="https://pl.wikipedia.org/wiki?curid=2196593" title="Grand Prix Południowej Afryki 1965">
Grand Prix Południowej Afryki 1965

Grand Prix Południowej Afryki 1965 (oryg. South African Grand Prix) – 1. runda Mistrzostw Świata Formuły 1 w sezonie 1965, która odbyła się 1 stycznia 1965, po raz 3. na torze Prince George Circuit.
11. Grand Prix Południowej Afryki, 3. zaliczane do Mistrzostw Świata Formuły 1.

</doc>
<doc id="2196594" url="https://pl.wikipedia.org/wiki?curid=2196594" title="212 Dywizja Piechoty">
212 Dywizja Piechoty



</doc>
<doc id="2196595" url="https://pl.wikipedia.org/wiki?curid=2196595" title="213 Dywizja Piechoty">
213 Dywizja Piechoty



</doc>
<doc id="2196596" url="https://pl.wikipedia.org/wiki?curid=2196596" title="Stanisław Suchorowski">
Stanisław Suchorowski

Stanisław Suchorowski (ur. 14 września 1902, zm. 15 września 1944) – polski miłośnik folkloru, nauczyciel, zbieracz pieśni ludowych oraz kompozytor, który badał obrzędy oraz sztukę ludową terenu województwa świętokrzyskiego.

</doc>
<doc id="2196598" url="https://pl.wikipedia.org/wiki?curid=2196598" title="214 Dywizja Piechoty">
214 Dywizja Piechoty



</doc>
<doc id="2196602" url="https://pl.wikipedia.org/wiki?curid=2196602" title="215 Dywizja Piechoty">
215 Dywizja Piechoty



</doc>
<doc id="2196603" url="https://pl.wikipedia.org/wiki?curid=2196603" title="Ratusz w Kecskemét">
Ratusz w Kecskemét

Ratusz w Kecskemét – siedziba głównej administracji węgierskiego miasta Kecskemét. Ratusz został zbudowany w latach 1893–1897 po tym, gdy jeszcze w XVIII wieku zniszczono stary ratusz miasta. Projekt nowego ratusza wykonali Ödön Lechner i Gyula Pártos. 
Na wystrój budynku składają się dachówki glazurowane przez Zsolnay ze wzorami na styl starej węgierskiej i tureckiej sztuki ludowej. Podobne rozwiązanie występuje w Muzeum Sztuki Stosowanej w Budapeszcie. Fasada jest zdobiona majolikami, a strzelisty szczyt zawiera kozła z herbu miasta. W środku znajdują się 174 pomieszczenia.

</doc>
<doc id="2196604" url="https://pl.wikipedia.org/wiki?curid=2196604" title="216 Dywizja Piechoty">
216 Dywizja Piechoty



</doc>
<doc id="2196605" url="https://pl.wikipedia.org/wiki?curid=2196605" title="Pożar w centrum handlowym w Hongkongu">
Pożar w centrum handlowym w Hongkongu



</doc>
<doc id="2196607" url="https://pl.wikipedia.org/wiki?curid=2196607" title="217 Dywizja Piechoty">
217 Dywizja Piechoty



</doc>
<doc id="2196608" url="https://pl.wikipedia.org/wiki?curid=2196608" title="218 Dywizja Piechoty">
218 Dywizja Piechoty



</doc>
<doc id="2196609" url="https://pl.wikipedia.org/wiki?curid=2196609" title="Reinhold Begas">
Reinhold Begas

Reinhold Begas (ur. 15 lipca 1831 w Schönebergu, zm. 3 sierpnia 1911 tamże) – niemiecki rzeźbiarz i malarz, syn malarza Carla Josepha Begasa. Jest uważany za głównego reprezentanta berlińskiej szkoły neobaroku.
Życiorys.
Naukę rozpoczął u rzeźbiarza Ludwiga Wilhelma Wichmanna w Berlinie. W latach 1846-1851 był uczniem Christiana Daniela Raucha w berlińskiej Akademii Sztuk Pięknych, kierowanej w latach 1846-1851 przez Johanna Gottfrieda Schadowa. Begas został w roku 1848 współpracownikiem Raucha. Dzięki uzyskanemu stypendium przebywał w latach 1856-1858 w Rzymie, gdzie poznał Arnolda Böcklina i Anselma Feuerbacha.
W roku 1861 został powołany do Arcyksiążęcej Saskiej Szkoły Sztuk Pięknych w Weimarze. W roku 1863 powrócił do Berlina. W okresie 1863-1864 przebywał powtórnie w Rzymie, 1865-1869 w Rzymie, 1869-1870 działał w Rzymie i Paryżu, po czym osiadł na stałe w Berlinie.
Od roku 1871 do końca życia był członkiem berlińskiej Akademii Sztuk Pięknych.
Monumentalne dzieła Begasa ukształtowały oblicze Berlina epoki Cesarstwa. Dzięki uznaniu cesarza Wilhelma II otrzymywał zlecenia na reprezentacyjne pomniki, jak np. pomnik cesarza Wilhelma I i pomnik Bismarcka przed Reichstagiem (obecnie na pl. Großer Stern).
Begas jest też twórcą Studni Neptuna (obecnie przed berlińskim ratuszem).

</doc>
<doc id="2196610" url="https://pl.wikipedia.org/wiki?curid=2196610" title="Hrabstwo Colfax (Nowy Meksyk)">
Hrabstwo Colfax (Nowy Meksyk)

Hrabstwo Colfax (ang. "Colfax County") – hrabstwo w stanie Nowy Meksyk w Stanach Zjednoczonych.

</doc>
<doc id="2196611" url="https://pl.wikipedia.org/wiki?curid=2196611" title="223 Dywizja Piechoty">
223 Dywizja Piechoty



</doc>
<doc id="2196612" url="https://pl.wikipedia.org/wiki?curid=2196612" title="221 Dywizja Piechoty">
221 Dywizja Piechoty



</doc>
<doc id="2196613" url="https://pl.wikipedia.org/wiki?curid=2196613" title="225 Dywizja Piechoty">
225 Dywizja Piechoty



</doc>
<doc id="2196614" url="https://pl.wikipedia.org/wiki?curid=2196614" title="227 Dywizja Piechoty">
227 Dywizja Piechoty



</doc>
<doc id="2196616" url="https://pl.wikipedia.org/wiki?curid=2196616" title="Hrabstwo Curry (Nowy Meksyk)">
Hrabstwo Curry (Nowy Meksyk)

Hrabstwo Curry (ang. "Curry County") – hrabstwo w stanie Nowy Meksyk w Stanach Zjednoczonych.

</doc>
<doc id="2196617" url="https://pl.wikipedia.org/wiki?curid=2196617" title="231 Dywizja Piechoty">
231 Dywizja Piechoty



</doc>
<doc id="2196618" url="https://pl.wikipedia.org/wiki?curid=2196618" title="Rumunia na Zimowych Igrzyskach Olimpijskich 1932">
Rumunia na Zimowych Igrzyskach Olimpijskich 1932

Reprezentacja Rumunii na Zimowych Igrzyskach Olimpijskich 1932 w Lake Placid składała się z 4 zawodników, którzy wystartowali w jednej konkurencji – w bobslejach. Mała liczba zawodników była spowodowana wysokimi kosztami podróży za ocean, które wynosiły 25 tysięcy lejów na osobę. Wyjazd bobsleistów został sfinansowany przez Ministerstwo Wojny, wszyscy bobsleiści byli wojskowymi. Wszyscy zawodnicy, oprócz rezerwowego, Horii Romana, byli debiutantami na igrzyskach olimpijskich.
Reprezentanci Rumunii nie zdobyli żadnego medalu; najwyższą lokatą było czwarte miejsce w bobslejowych dwójkach.
Przygotowania.
Reprezentanci Rumunii do startów przygotowywali się w Sinai, w południowych Karpatach, w centralnej części Rumunii. Ze względu na niedofinansowanie reprezentacji bobslej na którym trenowano był technicznie przestarzały, aczkolwiek różnice sprzętowe nie były jeszcze tak kluczowe jak cztery lata później w Ga-Pa. Alexandru Papană (pilot zarówno dwójki jak czwórki) miał wówczas powiedzieć.
Starty.
Bobsleje.
Bobsleje były jedyną dyscypliną, w której zaprezentowali się zawodnicy z Rumunii. W dwójce reprezentacji Rumunii wystąpili dwaj piloci wojskowi. Czwarte miejsce, na 12 startujących ekip, było sukcesem tej reprezentacji, cztery lata wcześniej najwyższą pozycją Rumunów była 7 lokata w piątkach. Rok później reprezentanci tego kraju zdobyli Mistrzostwo Świata, a w 1934 na tej samej imprezie zdobyli złoty i brązowy medal. W czwórce reprezentantom Rumunii powiodło się gorzej, gdyż zajęli szóste miejsce na 7 startujących ekip.
Mężczyźni

</doc>
<doc id="2196619" url="https://pl.wikipedia.org/wiki?curid=2196619" title="239 Dywizja Piechoty">
239 Dywizja Piechoty



</doc>
<doc id="2196620" url="https://pl.wikipedia.org/wiki?curid=2196620" title="Wyścig San Marino WTCC">
Wyścig San Marino WTCC

Wyścig San Marino WTCC – runda World Touring Car Championship rozegrana w 2005 na torze Autodromo Enzo e Dino Ferrari w mieście Imola we Włoszech. Zorganizowano ją jako dopełnienie Wyścigu Włoch, który odbył się wtedy na Monzy. Na Imoli odbywało się także Grand Prix San Marino Formuły 1; mimo że tor znajduje się we Włoszech, rundę WTCC nazwano właśnie Wyścigiem San Marino. Imola gościła także Wyścig Europy w sezonie 2008 i Wyścig Włoch w sezonie 2009.

</doc>
<doc id="2196622" url="https://pl.wikipedia.org/wiki?curid=2196622" title="Meihekou">
Meihekou

Meihekou (chiń. 梅河口; pinyin: "Méihékǒu") – miasto na prawach powiatu w północno-wschodnich Chinach, w prowincji Jilin, w prefekturze miejskiej Tonghua. W 1999 roku liczba mieszkańców miasta wynosiła 610 399. Węzeł kolejowy łączący linię Jilin-Shenyang z liniami prowadzącymi do Tonghua i Ji’an na wschodzie oraz Siping na zachodzie. Meihekou jest także ważnym punktem przeładunku samochodów ciężarowych.
Miasto założono w 1880 roku.

</doc>
<doc id="2196623" url="https://pl.wikipedia.org/wiki?curid=2196623" title="Hrabstwo De Baca">
Hrabstwo De Baca

Hrabstwo De Baca (ang. "De Baca County") – hrabstwo w stanie Nowy Meksyk w Stanach Zjednoczonych.

</doc>
<doc id="2196626" url="https://pl.wikipedia.org/wiki?curid=2196626" title="Tyflologia">
Tyflologia

Tyflologia (z gr. "typhlos" - niewidomy) – nauka zajmująca się problemami utraty wzroku.
Tyflologia nie jest wyodrębnioną dyscypliną naukową. Stanowi raczej zbiór wiadomości z wielu dziedzin jak psychologia, medycyna, pedagogika, socjologia, technika, które mogą być przydatne niewidomym lub osobom mającym do czynienia z niewidomymi w procesie ich wychowania, edukacji, terapii i rehabilitacji.

</doc>
<doc id="2196629" url="https://pl.wikipedia.org/wiki?curid=2196629" title="Encyklopedia popularna PWN">
Encyklopedia popularna PWN

Encyklopedia popularna PWN – jednotomowa, polska encyklopedia powszechna, po raz pierwszy wydana w 1980 przez PWN. W 1991 roku ukazało się pierwsze wydanie bez ingerencji cenzury PRL. Encyklopedia zawiera około 80 tysięcy haseł uszeregowanych w kolejności alfabetycznej. Do najnowszych wydań dołączana jest wersja CD-ROM z elektroniczną wersją encyklopedii.
Encyklopedii nie należy mylić z "A-Z Encyklopedią popularną PWN", po raz pierwszy wydaną w 1961, a od 1994 wznawianą jako "A-Z Mała encyklopedia PWN".

</doc>
<doc id="2196630" url="https://pl.wikipedia.org/wiki?curid=2196630" title="Wkraczając w pustkę">
Wkraczając w pustkę

Wkraczając w pustkę ("Enter the Void") – dramat produkcji francuskiej z 2009 roku w reżyserii Gaspara Noé. W filmie występują Nathaniel Brown, Paz de la Huerta i Cyril Roy.
Fabuła.
Oscar (Brown), żyjący w Tokio amerykański diler narkotyków, mieszka z siostrą Lindą (de la Huerta). Oskar rozmawia z Lindą na temat książki pożyczonej mu przez przyjaciela Alexa (Roy), "Tybetańskiej Księgi Umarłych". Po wyjściu siostry z domu Oscar zażywa DMT. Kilkuminutową sekwencję halucynacji przerywa telefon od Victora, który umawia się z Oskarem na transakcję w klubie Próżnia (The Void). Do mieszkania przychodzi Alex, obaj udają się na spotkanie z Victorem. Gdy Oscar wchodzi do klubu, okazuje się, że o spotkaniu uprzedzona była policja. Podczas próby ucieczki Oscar zostaje zastrzelony.
Dusza Oscara opuszcza jego ciało i rozpoczyna wędrówkę po mieście. Przenikając przez ściany budynków jest świadkiem dalszych wydarzeń w życiu jego siostry i przyjaciół. Alex ucieka i ukrywa się przed policją; Victor załamuje się i zostaje odrzucony przez rodziców; Linda również wpada w rozpacz i nie może pogodzić się ze śmiercią brata. Pokazane są sceny z przeszłości: dzieciństwo Oscara i Lindy, tragiczna śmierć ich rodziców w wypadku samochodowym, rozdzielenie rodzeństwa między dwie rodziny zastępcze, przyjazd Lindy do Tokio, romans Oscara z matką Victora.
Ostatnia scena pokazana jest z perspektywy dziecka, urodzonego przez matkę Oscara. Nie wiadomo, czy jest to wspomnienie Oscara, czy też jego życie rozpoczyna się na nowo.
Produkcja.
Pomysł na film Noé rozwijał przez lata. Około 2000 roku scenariusz był zaakceptowany do produkcji przez wytwórnię X-Filme Creative Pool Toma Tykwera, ale potem projekt zarzucono, z powodu zbyt wysokich kosztów. Po sukcesie komercyjnym "Nieodwracalne" z 2002 roku wytwórnia filmowa Wild Bunch zgodziła się sfinansować obraz. Ostatecznie, "Enter the Void" został wyprodukowany przez Fidélité Films z 70% udziałem finansowym Wild Bunch. Koproducentami były wytwórnia Noégo Les Cinémas de la Zone, wytwórnia efektów specjalnych BUF Compagnie, niemiecka Essential Filmproduktion i włoska BIM Distribuzione. Dodatkowe dofinansowanie zapewniły Canal+ i Eurimages. Budżet wyniósł 12,38 mln euro.
Zdjęcia.
Ekipa filmowa pracowała w Tokio przez trzy miesiące, począwszy od 19 października 2007. Sceny wspomnień były kręcone w Montrealu przez cztery tygodnie wiosny następnego roku, zdjęcia zakończono 16 maja 2008. Do Tokio wracano jeszcze dwukrotnie aby nakręcić uzupełniające ujęcia; raz jeszcze przed zdjęciami w Montrealu i po raz drugi, już po zakończeniu właściwych zdjęć. W zespole filmowców pracujących w Tokio tylko cztery osoby były z Francji, reszta ekipy była Japończykami. Za scenografię w Tokio odpowiadał Marc Caro, który dopiero co zakończył prace nad debiutanckim obrazem "Dante 01".
Większość filmu nakręcono na taśmie Kodak Vision3 250D. Sceny przedstawiające Oscara za życia były kręcone w formacie super 35 przy użyciu kamer Arricam LT, natomiast pozostałe ujęcia w formacie super 16 przy użyciu kamer Aaton XTR Prod. Autorem zdjęć był Benoît Debie, wcześniej pracujący z reżyserem przy "Nieodwracalne". Tak jak wtedy, Noé niechętnie korzystał ze sztucznego oświetlenia. Dzięki licznym neonom na ulicach Tokio udało się dodatkowe oświetlenie ograniczyć do minimum, mimo że wiele scen było kręconych późną nocą. W niektórych scenach Debie i Noé zdecydowali o użyciu dodatkowego barwnego oświetlenia, które miało odzwierciedlać nastroje bohaterów. Zastosowano wtedy czerwone, zielone i niebieskie automatyczne oświetlenie klubowe. Stosowano też oświetlenie stroboskopowe, programowane razem ze światłami klubowymi. Unikano niebieskiego światła, ponieważ twórcy filmu nie wiązali tej barwy z marzeniami sennymi. Operatorem kamery w większości scen był Noé, jedynie w kilku scenach z Oscarem biegnącym ulicą kamerę obsługiwał Debie, który jest wyższy.
Muzyka.
Noé zaprosił Thomasa Bangaltera z Daft Punk, autora muzyki do "Nieodwracalne", do stworzenia muzyki na potrzeby "Enter the Void". Jednak Bangalter pracował już nad muzyką do innego filmu, "". W zamian zaoferował skompilowanie ścieżki dźwiękowej z utworów innych artystów, by urzeczywistnić wizję „wiru dźwięków” Noégo. W czołówce filmu wykorzystano utwór „Freak” LFO. Sceny z dzieciństwa Oscara i Lindy zilustrowane są nagraniem Delii Derbyshire "Arii na strunie G" Bacha. W scenie halucynacji Oscara po DMT słychać początek utworu „ANS” grupy Coil. Ponadto, na ścieżce dźwiękowej filmu znalazły się utwory Toshiyi Tsunody („Music for Baby”), Alvina Luciera („Music for Gamelan Instruments, Microphones, Amplifiers and Loudspeakers”), Denisa Smalleya, Lullatone i Zbigniewa Karkowskiego.

</doc>
<doc id="2196631" url="https://pl.wikipedia.org/wiki?curid=2196631" title="Władysław Namysłowski">
Władysław Namysłowski

Władysław Wiktor Namysłowski (ur. 26 lutego 1889 w Zagórzu, zm. 27 stycznia 1957 w Toruniu) – polski prawnik specjalizujący się w historii prawa i prawie międzynarodowym, urzędnik konsularny.
Życiorys.
Był synem inżyniera kolejowego Władysława oraz Antoniny z Langnerów, jego przyrodnim młodszym bratem był Bolesław Namysłowski.
Uczęszczał do gimnazjum w Nowym Sączu, a następnie do Gimnazjum im. Jana Sobieskiego w Krakowie, które ukończył w 1907. Studiował na Uniwersytecie Jagiellońskim, uzyskując w 1913 stopień doktora praw. W czasie studiów interesował się historią Krakowa, owocem czego były dwie prace dotyczące krakowskiej milicji i poczty, wydane w 1913 przez Bibliotekę Krakowską. Po studiach odbywał praktyki sądowe i adwokackie w Krakowie, Tarnowie i Żabnie. 14 września 1914 ożenił się w Krakowie z Franciszką Anastazją Fischer. Po wybuchu I wojny światowej został ewakuowany do Freistadt, a następnie przeniósł się na tereny Bośni i Hercegowiny, gdzie pracował jako aplikant sądowy. W 1915 zdał egzamin sędziowski w Banja Luce i pracował tam jako sędzia, potem jako prokurator w Sarajewie.
W styczniu 1920 zmienił wyznanie z rzymskokatolickiego na luterańskie, co pozwoliło mu na przeprowadzenie rozwodu z pierwszą żoną w Nowym Sadzie w 1922. 18 sierpnia tego roku w Zemunie ożenił się po raz drugi z Bertą Krombholz.
Po odzyskaniu przez Polskę niepodległości wstąpił do służby zagranicznej. Był konsulem w Belgradzie (w latach 1918–1922), Berlinie (1922–1925) i Hamburgu (1925–1930). W latach 1930–1936 pracował jako radca i zastępca naczelnika w wydziale opieki prawnej MSZ.
25 listopada 1931 uzyskał uprawnienia "veniam legendi" w charakterze docenta w zakresie prawa międzynarodowego na Wydziale Nauk Politycznych i Społecznych Wolnej Wszechnicy. Wykładał też na Uniwersytecie Jana Kazimierza, gdzie 29 stycznia 1936 habilitował się w zakresie historii prawa południowosłowiańskiego. Stopień docenta w zakresie prawa międzynarodowego uzyskał 30 lipca 1936 na Wydziale Prawa i Nauk Ekonomicznych Oddziału Wolnej Wszechnicy w Łodzi. Nauczał prawa konsularnego i morskiego w Instytucie Nauk Politycznych w Wilnie oraz Szkole Morskiej w Gdyni. W październiku 1936 otrzymał prawo "veniam legendi" z zakresu praw południowo-słowiańskich na Wydziale Prawa Uniwersytetu Jana Kazimierza we Lwowie.
W 1928 zmarła jego druga żona. 3 czerwca 1929 ożenił się po raz trzeci z Katarzyną Marią Magdaleną Buck. Ich pierwszy syn (Jerzy) urodził się w 1932, a drugi (Janusz) w 1934.
W latach 1936–1939 był konsulem w Budapeszcie. Po wybuchu II wojny światowej uzyskał od rządu bezpłatny urlop i w lutym 1940 wyjechał do Jugosławii, gdzie podjął pracę w Ministerstwie Skarbu w Belgradzie. Po zajęciu Jugosławii przez Niemców pracował w urzędzie skarbowym w Zemunie oraz jako sędzia w Sremskiej Mitrovicy. W latach 1944–1945 był członkiem Komisji ds. Zbrodni Okupantów w Wojwodinie.
W październiku 1945 wrócił do Polski, gdzie początkowo pracował jako radca w Dyrekcji Kolei w Olsztynie. W 1946 został powołany prowizorycznie przez rektora na stanowisko profesora nadzwyczajnego w Katedrze Prawa Narodów Uniwersytetu Mikołaja Kopernika w Toruniu. Był jednym z organizatorów Wydziału Prawno-Ekonomicznego, jego prodziekanem (w latach 1945–1946) i dziekanem (1946–1953). Do 1954 kierował Katedrą Prawa Narodów (w 1948 została ona przemianowana na Katedrę Prawa Międzynarodowego Publicznego).
W 1954 wstrzymano rekrutację studentów na Wydział Prawa UMK, a Namysłowski został przeniesiony do Poznania, gdzie do 1957 pracował w Katedrze Prawa Międzynarodowego Publicznego Uniwersytetu Poznańskiego.
Od 1946 należał do Stronnictwa Demokratycznego, był wiceprezesem jego Komitetu Miejskiego w Toruniu, członkiem Komitetu Wojewódzkiego w Bydgoszczy oraz Rady Naczelnej (1948–1954).

</doc>
<doc id="2196632" url="https://pl.wikipedia.org/wiki?curid=2196632" title="Enter the Void">
Enter the Void



</doc>
<doc id="2196635" url="https://pl.wikipedia.org/wiki?curid=2196635" title="Hrabstwo Doña Ana">
Hrabstwo Doña Ana

Hrabstwo Doña Ana (ang. "Doña Ana County") – hrabstwo w stanie Nowy Meksyk w Stanach Zjednoczonych.

</doc>
<doc id="2196639" url="https://pl.wikipedia.org/wiki?curid=2196639" title="Atractosomus">
Atractosomus

Atractosomus − rodzaj chrząszcza z rodziny sprężykowatych. Jego gatunek typowy to "Atractodes flavescens" , który ustanowił Hyslop.
Obecnie zasięg rodzaju obejmuje Amerykę Północną, Środkową i Południową.

</doc>
<doc id="2196640" url="https://pl.wikipedia.org/wiki?curid=2196640" title="Ignacy Napoleon Ścibor-Bogusławski">
Ignacy Napoleon Ścibor-Bogusławski

Ignacy Napoleon Ścibor-Bogusławski herbu Ostoja (ur. 1807 w Żelisławiu, zm. 1882 w Mierzynie) – polski ksiądz katolicki, proboszcz mierzyński, uczestnik powstania styczniowego.
Życiorys.
Urodził się w niedzielę 5 lipca 1807 roku w Żelisławiu w rodzinie szlacheckiej Ścibor-Bogusławskich herbu Ostoja. Prawnuk Andrzeja Ścibor-Bogusławskiego h. Ostoja, komornika granicznego (wicepodkomorzego) łęczyckiego i sieradzkiego. Rodzicami jego byli Salomea z Bobowskich i Antoni Onufry Bogusławski, chrzestnymi natomiast Apolonia z Grodzickich i jej mąż Ignacy Kajetan Błeszyński, właściciele dóbr Żelisław. Jego dziadkami po mieczu byli – Marianna Chodakowska herbu Dołęga, dziedziczka części Łagiewnik i Jakub Bogusławski, dziedzic części dóbr Włocin, a po kądzieli – Marianna Bielska herbu Wierusz i Franciszek Bobowski, dzierżawcy dóbr królewskich Bieniec. Ignacy Bogusławski miał siostrę Petronelę Otocką, dziedziczkę Korczewa i brata Antoniego Jana, współwłaściciela Korczewa i gruntów rolnych w Janowie.
Ignacy Bogusławski pobierał naukę w Wieluniu u oo. Pijarów, a następnie w szkole wojewódzkiej w Piotrkowie (dzisiejsze I Liceum Ogólnokształcące im. Bolesława Chrobrego) aż do szóstej klasy. W 1828 roku wstąpił do seminarium diecezjalnego we Włocławku, gdzie po odbytych studiach otrzymał święcenia kapłańskie w 1831 roku. Następnie został wikariuszem w Łasku. W latach 1835–1882 był proboszczem parafii w Mierzynie. W roku 1843 został wylegitymowany wraz z bratem Antonim Janem ze szlachectwa przed Heroldią Królestwa Polskiego. W roku 1852 był ofiarodawcą na rzecz budowy szpitala w Piotrkowie. W latach 60. XIX w. prowadził kwesty na rzecz budowy kościoła pod wezwaniem Niepokalanego Poczęcia N. Maryi Panny, przy Placu Grzybowskim w Warszawie.
W okresie powstania styczniowego wspierał powstańców działających w okolicach Rozprzy i Kamieńska. Do dziś znana jest lokalnie opowieść jak po mszy świętej celebrowanej przez ks. Bogusławskiego powstańcy szykujący się do walki ostrzyli szable i kosy na stopniach kapliczki koło kościoła w Mierzynie, pozostawiając głębokie wyżłobienia. Ks. Ignacy Napoleon Bogusławski zmarł w piątek 11 lipca 1882 roku mając lat 75. Został pochowany na starym cmentarzu w Mierzynie. Jego grób zachował się do dnia dzisiejszego. 
Na płycie jego nagrobku widnieje napis: "Tu spoczywają zwłoki KS. IGNACEGO OSTOJA BOGUSŁAWSKIEGO JUBILATA PROBOSZCZA PRZEZ LAT 47 TUTEJSZEGO KOŚ. URODZONY 15 LIPCA 1807 R. z Ignacego i Salomei Bogusławskich Właścicieli majątku Bronowice w Obwodzie Rawskim Wyświęcony na Kapłana 1831 r. umarł 11 Lipca 1882 r. MAJĄC LAT 75"

</doc>
<doc id="2196642" url="https://pl.wikipedia.org/wiki?curid=2196642" title="Alicja Sobieraj">
Alicja Sobieraj

Alicja Sobieraj, znana również jako Alicja Sobieraj-Staszewska (ur. 15 sierpnia 1918, zm. 13 września 1987 w Łodzi) – polska aktorka teatralna i filmowa. Występowała m.in. w Teatrze Dolnośląskim w Jeleniej Górze, Teatrze Ziemi Łódzkiej i Teatrze Powszechnym w Łodzi

</doc>
<doc id="2196643" url="https://pl.wikipedia.org/wiki?curid=2196643" title="Hrabstwo Eddy (Nowy Meksyk)">
Hrabstwo Eddy (Nowy Meksyk)

Hrabstwo Eddy (ang. "Eddy County") – hrabstwo w stanie Nowy Meksyk w Stanach Zjednoczonych.

</doc>
<doc id="2196644" url="https://pl.wikipedia.org/wiki?curid=2196644" title="Atractosomus flavescens">
Atractosomus flavescens

Atractosomus flavescens − gatunek chrząszcza z rodziny sprężykowatych.
Chrząszcz ten osiąga długość pomiędzy 11,5 i 17,0 mm.
Brzuszna powierzchnia ciała chrząszcza ubarwiona jest brązowo, natomiast grzbietowa − żółtawo. Jego ciało pokrywają żółte włoski o umiarkowanej długości, jak i gęstości.
Cechuje się on niekompletnie łódkowatym, szerszym, niż dłuższym, wypukłym czołem o drobnej, a gęstej punktuacji. Czułki składają się z 11 segmentów. Drugi segment ma kształt okrągły, a trzeci zaś − wydłużony, jednak nie tak długi, jak czwarty. Ostatni zwęża się apikalnie. Górna warga półeliptyczna, karbowana pośrodku, o długich setach.
Płaskie przedplecze, o szerokości większej od długości, zwęża się na przedzie. Samiec ma krótki i szeroki "aedagus". Pokrywy wypukłe, zwężają się w dalszej ⅓.
Na goleniach widnieją ostrogi o znacznej długości.
Chrząszcza zbadano dzięki materiałowi pochodzącemu z Brazylii.

</doc>
<doc id="2196646" url="https://pl.wikipedia.org/wiki?curid=2196646" title="Taonan">
Taonan

Taonan (chiń. 洮南; pinyin: "Táonán") – miasto na prawach powiatu w północno-wschodnich Chinach, w prowincji Jilin, w prefekturze miejskiej Baicheng. W 1999 roku liczba mieszkańców miasta wynosiła 433 670. Stolica prefektury apostolskiej Lintong.

</doc>
<doc id="2196649" url="https://pl.wikipedia.org/wiki?curid=2196649" title="Rami Gerszon">
Rami Gerszon

Rami Gerszon (ur. 12 sierpnia 1988 w Riszon le-Cijjon) – izraelski piłkarz występujący na pozycji obrońcy.
Kariera klubowa.
Gershon zawodową karierę rozpoczynał w 2007 roku w Hapoelu Ironi z Liga Leumit (II liga). W sezonie 2007/2008 zadebiutował w tych rozgrywkach. W tamtym sezonie rozegrał 5 spotkań. Z klubem spadł również do Liga Alef (III liga). W sezonie 2008/2009 zagrał tam w 24 meczach.
W 2009 roku został wypożyczony do belgijskiego Standardu Liège. W Eerste klasse zadebiutował 21 lutego 2010 roku w przegranym 1:2 pojedynku z Club Brugge. Latem 2010 roku Gershon został wykupiony z Hapoelu przez Standard. Został stamtąd jednak wypożyczony do KV Kortrijk, również z Eerste klasse. Pierwszy ligowy mecz zaliczył tam 31 lipca 2010 roku przeciwko Club Brugge (1:0). 6 listopada 2010 roku w wygranym 1:0 spotkaniu z Germinalem Beerschot strzelił pierwszego gola w belgijskiej ekstraklasie.
W 2014 roku przeszedł do KAA Gent. W 2017 trafił do Maccabi Hajfa.
Kariera reprezentacyjna.
W reprezentacji Izraela Gershon zadebiutował 12 października 2010 roku w przegranym 1:2 meczu eliminacji Mistrzostw Europy 2012 z Grecją.

</doc>
<doc id="2196650" url="https://pl.wikipedia.org/wiki?curid=2196650" title="Blauta">
Blauta

Blauta − rodzaj chrząszczy z rodziny sprężykowatych (Elateridae).
Tworząc rodzaj w 1853, LeConte umieścił tam nowo opisany przez siebie gatunek "Blauta cauta". Minęło 6 lat, nim z kolei Candèze przeniósł tam "Ampedus cribrarius" i zsynonimizował oba te gatunki, pozostawiając rodzaj monotypowym. W związku z tym spotyka się informacje, że gatunkiem typowym rodzaju "Blauta" jest "Ampedus cribrarius" . Drugi gatunek, "Blauta falli", opisany został przez Browna w 1936, 11 lat po tym, jak Schenkling zdecydował się włączyć rodzaj do podrodziny Elaterinae.
Przedstawiciele rodzaju zasiedlają USA. Spotykano ich w następujących stanach: Karolina Północna, Missisipi, Alabama, Georgia, Karolina Południowa, Floryda.

</doc>
<doc id="2196651" url="https://pl.wikipedia.org/wiki?curid=2196651" title="A Pallas nagy lexikona">
A Pallas nagy lexikona

A Pallas nagy lexikona (pol. "Wielki leksykon Pallas") – pierwsza węgierska encyklopedia niebędąca tłumaczeniem. Została wydana w latach 1893–1897 przez Pallas Irodalmi és Nyomdai Rt. Encyklopedia ta początkowo składała się z 16 tomów i zawierała 150 000 haseł. W jej tworzeniu brało udział ponad 300 autorów. W 1900 roku wydano dwutomowe uzupełnienia.
W 1998 roku encyklopedia została zdigitalizowana i wydana na CD-ROM.

</doc>
<doc id="2196653" url="https://pl.wikipedia.org/wiki?curid=2196653" title="Hrabstwo Grant (Nowy Meksyk)">
Hrabstwo Grant (Nowy Meksyk)

Hrabstwo Grant (ang. "Grant County") – hrabstwo w stanie Nowy Meksyk w Stanach Zjednoczonych.

</doc>
<doc id="2196654" url="https://pl.wikipedia.org/wiki?curid=2196654" title="Ulica Dąbrowskiego w Poznaniu">
Ulica Dąbrowskiego w Poznaniu



</doc>
<doc id="2196655" url="https://pl.wikipedia.org/wiki?curid=2196655" title="VC Olympia (piłka siatkowa kobiet)">
VC Olympia (piłka siatkowa kobiet)

VC Olympia - żeński klub piłki siatkowej z Niemiec. Został założony w 1961 roku z siedzibą w Berlinie. Występuje w Volleyball Bundesliga kobiet.

</doc>
<doc id="2196657" url="https://pl.wikipedia.org/wiki?curid=2196657" title="Franz Welser-Möst">
Franz Welser-Möst

Franz Welser-Möst (ur. 16 sierpnia 1960 w Linzu) – austriacki dyrygent.
Życiorys.
Początkowo uczył się gry na skrzypcach, ale po uszkodzeniu ręki w wypadku samochodowym rozpoczął naukę dyrygentury. Zadebiutował na Festiwalu w Salzburgu w 1985, następnie prowadził London Philharmonic Orchestra. Od 1989 występował w Stanach Zjednoczonych, gdzie dyrygował Saint Louis Symphony Orchestra, Atlanta Symphony Orchestra, Bostońską Orkiestrą Symfoniczną, Filharmonią Nowojorską i Chicagowską Orkiestrą Symfoniczną.
W latach 1990–1996 był dyrygentem London Philharmonic Orchestra. Od 1995 do 2008 współpracował z Zurich Opera House, gdzie prowadził wiele oper, w tym cykle tetralogii "Pierścień Nibelunga" Richarda Wagnera. Od 2002 jest dyrektorem muzycznym Cleveland Orchestra. W 2007 rząd austriacki zaproponował mu stanowisko dyrektora muzycznego Opery Wiedeńskiej, które pełnił w latach 2010–2014.
W 2011, 2013 i 2023 poprowadził Koncert noworoczny Filharmoników Wiedeńskich.
Dokonał także wielu nagrań płytowych.

</doc>
<doc id="2196658" url="https://pl.wikipedia.org/wiki?curid=2196658" title="Zabójcza piękność">
Zabójcza piękność

Zabójcza piękność (tytuł oryg. "Drop Dead Gorgeous") − amerykańsko-niemiecki film fabularny (czarna komedia) z 1999 roku, wyreżyserowany przez Michaela Patricka Janna. Satyra na środowisko modelek oraz prowincjonalizm.
Opis fabuły.
W Mount Rose, małym miasteczku w stanie Minnesota, trwają przygotowania do corocznych wyborów Miss Nastolatek. Dawna zdobywczyni tytułu, Gladys Leeman, pragnie, by jej córka, Becky, powtórzyła ten sukces. Pozostałe uczestniczki konkursu nie zdają sobie sprawy, do czego może posunąć się Becky w walce o koronę miss.
Wydanie filmu.
Światowa premiera filmu przypadła na 9 lipca 1999 roku; wówczas projekt wyemitowano w trakcie Międzynarodowego Festiwalu Filmowego w Karlowych Warach. 12 lipca odbyła się premiera w Stanach Zjednoczonych, a jedenaście dni później, 23 lipca, film wszedł na rodzimy, amerykański rynek kinowy. 5 sierpnia 1999 "Zabójczą piękność" zaprezentowano widzom niemieckiego Fantasy Filmfest. Niemcy brały udział w produkcji obrazu, w tym kraju film znany jest pod tytułem "Gnadenlos schön". W Polsce projekt minął się z dystrybucją kinową, stając się filmem telewizyjnym.
"Zabójcza piękność" okazała się być niepowodzeniem komercyjnym w USA, zarabiając jedynie 10 571 408 dolarów przy budżecie bliskim piętnastu milionom USD. Reakcje krytyków na film były mieszane.

</doc>
<doc id="2196660" url="https://pl.wikipedia.org/wiki?curid=2196660" title="Karol Miklosz">
Karol Miklosz

Karol Miklosz, ukr. Карло Владиславович Мікльош – Karło Władysławowycz Miklosz (ur. 21 czerwca 1915 we Lwowie, zm. 31 maja 2003 tamże) – ukraiński piłkarz występujący na pozycji napastnika, sędzia i działacz piłkarski.
Kariera piłkarska.
Kariera klubowa.
W 1932 rozpoczął karierę piłkarską w składzie Ukrainy Lwów, w którym do osiągnięcia pełnoletniości występował pod nazwiskiem Klosz. W czasie okupacji Lwowa przez wojska radzieckie został piłkarzem klubu Obłspożywspiłka Lwów. Po wkroczeniu wojsk niemieckich powrócił do Ukrainy Lwów. Po wojnie został piłkarzem Dynama Lwów. W 1946 przeniósł się do Spartaka Lwów. Zakończył karierę piłkarską w zespole Łokomotyw Lwów.
Kariera zawodowa.
Po zakończeniu kariery zawodniczej pracował jako sędzia piłkarski. W latach 1955–1959 oraz 1960–1968 pełnił funkcji Przewodniczącego Związku Piłki Nożnej w obwodzie lwowskim. W latach 1968–1972 obejmował stanowisko dyrektora Karpat Lwów, z którym w 1969 zdobył Puchar ZSRR. Od 1990 do 1992 pracował na stanowisku prezesa Karpat. Z jego inicjatywy lwowski stadion zmienił nazwę na Ukraina.

</doc>
<doc id="2196661" url="https://pl.wikipedia.org/wiki?curid=2196661" title="Alemannia Aachen (piłka siatkowa kobiet)">
Alemannia Aachen (piłka siatkowa kobiet)

Alemannia Aachen – żeński klub piłki siatkowej z Niemiec. Został założony w 1900 roku z siedzibą w Akwizgranie. Występuje w Volleyball Bundesliga. W sezonie 2012/2013 w barwach klubu występuje polska siatkarka Paulina Biranowska.

</doc>
<doc id="2196662" url="https://pl.wikipedia.org/wiki?curid=2196662" title="Blauta cribraria">
Blauta cribraria

Blauta cribraria − gatunek chrząszcza z rodziny sprężykowatych (Elateridae). Jest to gatunek typowy w swym rodzaju, do którego, oprócz niego, zalicza się jeszcze 1 gatunek – "Blauta falli" .
Owad ten mierzy sobie 9–16 mm długości.
Jego czoło ma kształt łódkowaty, długość większą od szerokości. Jego przedni brzeg jest zaokrąglony i wypukły. Czułki liczą sobie 11 segmentów. Drugi segment ma kształt okrągły. Trzeci, choć wydłużony w kształcie, pozostaje krótki, krótszy choćby od czwartego segmentu. Ostatni z jedenastu zwęża się apikalnie. Górna warga przybiera kształt zbliżony do prostokąta, jednak jej przednie kąty są zaokrąglone. Porastają ją długie sety. Ta ostatnia cecha łączy ją z wargą dolną.
Przedplecze o szerokości mniejszej od długości zwęża się w kierunku przednim. Samiec posiada "aedagus", który, podobnie jak u innych pokrewnych rodzajów, posiada część podstawną krótszą od bocznych, które łączy się ze sobą po stronie brzusznej. Samica z kolei dysponuje pokładełkiem wyposażonym w "stylus".
Chrząszcza zbadano dzięki materiałowi pochodzącemu ze Stanów Zjednoczonych Ameryki.

</doc>
<doc id="2196664" url="https://pl.wikipedia.org/wiki?curid=2196664" title="TSV Sonthofen">
TSV Sonthofen

TSV Sonthofen - żeński klub piłki siatkowej z Niemiec. Został założony w 1963 roku z siedzibą w Sonthofen. Występuje w Volleyball Bundesliga.

</doc>
<doc id="2196665" url="https://pl.wikipedia.org/wiki?curid=2196665" title="Hrabstwo Guadalupe (Nowy Meksyk)">
Hrabstwo Guadalupe (Nowy Meksyk)

Hrabstwo Guadalupe (ang. "Guadalupe County") – hrabstwo w stanie Nowy Meksyk w Stanach Zjednoczonych.

</doc>
<doc id="2196666" url="https://pl.wikipedia.org/wiki?curid=2196666" title="Wyścig Szwecji WTCC">
Wyścig Szwecji WTCC

Wyścig Szwecji WTCC – runda World Touring Car Championship rozegrana w 2007 na torze Scandinavian Raceway w niewielkiej miejscowości Anderstorp w szwedzkim regionie Jönköping. Zorganizowano ją w zastępstwie Wyścigu Turcji. Rundę umieszczono także w kalendarzu na sezon 2008, jednak później odwołano ją na wniosek Szwedzkiego Narodowego Pełnomocnictwa Sportu, gdyż FIA nie doszła do komercyjnego porozumienia z organizatorami rundy. W związku z tym Wyścig Szwecji zastąpiono Wyścigiem Europy, który odbył się na torze Autodromo Enzo e Dino Ferrari we Włoszech.

</doc>
<doc id="2196667" url="https://pl.wikipedia.org/wiki?curid=2196667" title="Pingdong (powiat)">
Pingdong (powiat)

Pingdong () – powiat w południowej części Tajwanu. W 2010 roku liczył 873 509 mieszkańców. Siedzibą powiatu jest miasto Pingdong.
Symbole powiatu:
Podział administracyjny.
Powiat Pingdong dzieli się na jedno miasto, trzy gminy miejskie i dwadzieścia dziewięć gmin:

</doc>
<doc id="2196670" url="https://pl.wikipedia.org/wiki?curid=2196670" title="Corpus Hippocraticum">
Corpus Hippocraticum

Corpus Hippocraticum – najstarszy zachowany zabytek piśmienniczy medycyny starożytnej Grecji, według tradycji przypisywany Hipokratesowi z Kos, jednak w istocie będący zbiorem rozpraw wielu anonimowych autorów należących do różnych szkół medycznych. Napisany w dialekcie jońskim, datowany w przybliżeniu na lata 440 p.n.e. - 350 p.n.e. Składa się z wielu rękopisów, które w drodze kolejnych działań porządkujących wykonanych przez bibliotekarzy aleksandryjskich, zostały zgrupowane w całość. Badania literaturoznawcze dowiodły, że autorzy należeli przynajmniej do dwóch szkół lekarskich: z Kos i z Knidos.

</doc>
<doc id="2196671" url="https://pl.wikipedia.org/wiki?curid=2196671" title="SWE Volley-Team">
SWE Volley-Team

SWE Volley-Team - żeński klub piłki siatkowej z Niemiec. Został założony w mieście Erfurt. Występuje w Volleyball Bundesliga. 

</doc>
<doc id="2196673" url="https://pl.wikipedia.org/wiki?curid=2196673" title="Kamila z Auxerre">
Kamila z Auxerre

Kamila z Auxerre (ur. w Civitavecchii, zm. 3 marca 437 w Escolives) – dziewica, święta Kościoła katolickiego.
Według tradycji Kamila wyruszyła, wraz z Porkarią, Palladią, Magnencją i Maksymą, do północnej Italii, by prowadzić życie zakonne pod kierunkiem św. Germana z Auxerre. Zmarła w Escoulives nie dotarłszy do celu.
Relikwie św. Kamili zostały zbezczeszczone i spalone przez kalwinistów w XVI wieku.
Jej wspomnienie liturgiczne obchodzone jest w dies natalis (3 marca).

</doc>
<doc id="2196676" url="https://pl.wikipedia.org/wiki?curid=2196676" title="Hrabstwo Harding (Nowy Meksyk)">
Hrabstwo Harding (Nowy Meksyk)

Hrabstwo Harding (ang. "Harding County") – hrabstwo w stanie Nowy Meksyk w Stanach Zjednoczonych.

</doc>
<doc id="2196677" url="https://pl.wikipedia.org/wiki?curid=2196677" title="Teodozjusz (Bilczenko)">
Teodozjusz (Bilczenko)

Teodozjusz (białorus. Феадосій – "Fieadosij"; ros. Феодосий – "Fieodosij"; imię świeckie: białorus. Павел Захаравіч Більчанка – "Pawieł Zacharawicz Bilczanka"; ros. Павел Захарович Бильченко – "Pawieł Zacharowicz Bilczenko"; ur. 24 grudnia 1943 w Batumi) – biskup Białoruskiego Kościoła Prawosławnego.
Życiorys.
Urodził się w rodzinie wojskowego. W 1964 ukończył technikum elektromechaniczne w Charkowie, po czym podjął pracę w Instytucie Niskich Temperatur Akademii Nauk Ukraińskiej Socjalistycznej Republiki Radzieckiej. Po roku przeszedł do Instytutu Radiofizyki i Elektroniki, gdzie pracował przez pięć lat, równocześnie studiując wieczorowo w Instytucie Pedagogicznym, zaś od 1967 także pracując w instytucie „Энергосеть”, w oddziale z siedzibą w Kijowie.
W 1973 ukończył trzyletnią naukę w seminarium duchownym w Moskwie, a następnie pięcioletnie studia w Moskiewskiej Akademii Duchownej. Został wówczas zatrudniony na uczelni jako wykładowca homiletyki. 4 kwietnia 1977 złożył wieczyste śluby mnisze, zaś 19 maja i 6 listopada tego samego roku przyjmował kolejno święcenia diakońskie i kapłańskie. W 1980 otrzymał godność ihumena. Od 1993 archimandryta.
10 sierpnia 1997 w soborze Objawienia Pańskiego w Połocku miała miejsce jego chirotonia na biskupa połockiego i głębockiego. Od 2006 nosi tytuł arcybiskupa.
Do 2014 pełnił funkcję przewodniczącego Sądu Cerkiewnego Egzarchatu Białoruskiego, z której w wymienionym roku zrezygnował.
Postanowieniem Świętego Synodu z 30 sierpnia 2019 r., hierarcha (ze względu na wiek) przeszedł w stan spoczynku.

</doc>
<doc id="2196678" url="https://pl.wikipedia.org/wiki?curid=2196678" title="Ikuzawa">
Ikuzawa

Ikuzawa International – założony w 1994 roku przez kierowcę Formuły 2 i Formuły 3, Tetsu Ikuzawę, zespół Formuły 1. Dyrektorem zespołu został Peter Windsor, a dyrektorem technicznym – Enrique Scalabroni. Za elektronikę miał być odpowiedzialny Manminder Hayre.
Tetsu Ikuzawa planował wystawić własny zespół w Formule 1. W tym celu w 1994 roku w Basildon otworzył biuro projektowe, gdzie powstał projekt modelu Ikuzawa HW001 oraz model w skali 25%, który poddawano testom w tunelu aerodynamicznym. O tym modelu mówiono, że miał mieć "radykalną" skrzynię biegów. Projekt pokazywał również nietypowe sekcje boczne. Jednakże na początku 1996 roku z powodu braku pieniędzy projekt upadł i zespół Ikuzawa nigdy nie wziął udziału w zawodach Formuły 1.
W kwietniu 1996 roku mówiło się, że Jackie Stewart kupił projekt Ikuzawy, ale Stewart zaprzeczył, iżby zawarł porozumienie z Ikuzawą

</doc>
<doc id="2196679" url="https://pl.wikipedia.org/wiki?curid=2196679" title="Hrabstwo Hidalgo (Nowy Meksyk)">
Hrabstwo Hidalgo (Nowy Meksyk)

Hrabstwo Hidalgo (ang. "Hidalgo County") – hrabstwo w stanie Nowy Meksyk w Stanach Zjednoczonych.

</doc>
<doc id="2196680" url="https://pl.wikipedia.org/wiki?curid=2196680" title="Alexandru Papană">
Alexandru Papană

Alexandru Papană (ur. 18 września 1906 w Bukareszcie, zm. 17 kwietnia 1946 w Las Vegas) – rumuński bobsleista, uczestnik Zimowych Igrzysk Olimpijskich w Lake Placid w 1932, pilot wojskowy.
Piłka nożna.
Alexandru Papană w młodości był bramkarzem w klubie piłkarskim Colţea Bucureşti.
Bobsleje.
Igrzyska olimpijskie.
Alexandru Papană uczestniczył w Zimowych Igrzyskach Olimpijskich w 1932 w położonym w Stanach Zjednoczonych Lake Placid. Reprezentacja Rumunii, składająca się wyłącznie z bobsleistów, pojechała na tę imprezę dzięki dofinansowaniu z Ministerstwa Wojny.
Na tej olimpiadzie wystąpił zarówno w dwójce jak i w czwórce. W parze z Dumitru Hubertowi zajął 4. miejsce na 12 startujących. W czwórce reprezentacja Rumunii w składzie Alexandru Papană, Alexandru Ionescu, Ulise Petrescu, Dumitru Hubert zajęła przedostatnie, 6. miejsce. Obie konkurencje wygrali reprezentanci gospodarzy
Były to jedyne igrzyska olimpijskie w jego karierze jako bobsleisty.
Mistrzostwa świata.
Rok po igrzyskach Alexandru Papană wraz z Dumitru Hubertem zdobył mistrzostwo świata w bobslejowej dwójce w Schreiberhau w Niemczech (obecnie Szklarska Poręba). W 1934 roku ekipa ta zdobyła brązowy medal.
Śmierć.
17 kwietnia 1946 Alexandru Papană popełnił samobójstwo, wypijając truciznę. W swoim liście pożegnalnym prosił, by jego prochy zostały rozsypane z samolotu.

</doc>
<doc id="2196681" url="https://pl.wikipedia.org/wiki?curid=2196681" title="Stary cmentarz żydowski w Kiernozi">
Stary cmentarz żydowski w Kiernozi

Stary cmentarz żydowski w Kiernozi – kirkut służący niegdyś żydowskiej społeczności Kiernozi. Nie wiadomo dokładnie kiedy powstał. Znajdował się na północny zachód od miejskiego rynku. Teren nekropolii jest nieogrodzony i nie zachowały się na nim żadne nagrobki.

</doc>
<doc id="2196682" url="https://pl.wikipedia.org/wiki?curid=2196682" title="Błyszczanowicz">
Błyszczanowicz

Błyszczanowicz − polski herb szlachecki, odmiana herbu Ostoja
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym, między dwoma krzyżami kawalerskimi w pas, ułożonymi skośnie, miecz o głowni srebrnej i rękojeści złotej. 
Klejnot: pięć piór strusich. 
Labry czerwone podbite złotem. 
Najwcześniejsze wzmianki.
Dyplom z archiwum guberni kijowskiej, 1806 rok. 
Herbowni.
Herb ten, jako herb własny, przysługiwał jednej tylko rodzinie herbownych:
Błyszczanowicz.

</doc>
<doc id="2196683" url="https://pl.wikipedia.org/wiki?curid=2196683" title="Arystarch (Stankiewicz)">
Arystarch (Stankiewicz)

Arystarch (białorus. Арыстарх – "Arystarch"; ros. Аристарх – "Aristarch"; imię świeckie: białorus. Андрэй Еўдакімавіч Станкевич – Andrej Jeudakimawicz Stankiewicz; ros. Андрей Евдокимович Станкевич – "Andriej Jewdokimowicz Stankiewicz"; ur. 9 lipca 1941 w Osowieckiej Budzie, zm. 22 kwietnia 2012 tamże) – białoruski biskup prawosławny.
Życiorys.
Urodził się w rodzinie chłopskiej. W latach 1960–1963 odbywał zasadniczą służbę wojskową. W 1969 ukończył seminarium duchowne w Odessie i rozpoczął wyższe studia teologiczne w Moskiewskiej Akademii Duchownej. Jeszcze jako student, w 1970, złożył wieczyste śluby zakonne, przyjmując imię Arystarch. Następnie został wyświęcony na hierodiakona. Od 1971 do 1977 był hipodiakonem patriarchy moskiewskiego i całej Rusi Pimena. W 1973 uzyskał tytuł kandydata nauk teologicznych, kończąc studia w Akademii. 5 września 1977 został wyświęcony na hieromnicha, zaś w roku następnym otrzymał godność archimandryty. Przebywał w ławrze Troicko-Siergijewskiej.
29 lipca 1990 miała miejsce jego chirotonia biskupia; otrzymał wówczas tytuł biskupa homelskiego i mozyrskiego. Od 1992, w związku ze zmianą granic eparchii, tytuł uległ zmianie na "homelski i żłobiński". W 2000 podniesiony do godności arcybiskupiej.
Zmarł nagle w 2012 na zawał serca w rodzinnym domu w Budzie Osowieckiej. Został pochowany w monasterze św. Mikołaja w Homlu.

</doc>
<doc id="2196687" url="https://pl.wikipedia.org/wiki?curid=2196687" title="Zhanghua (powiat)">
Zhanghua (powiat)

Zhanghua () – powiat w zachodniej części Tajwanu. W 2010 roku liczył 1 307 286 mieszkańców. Siedzibą powiatu jest miasto Zhanghua.
Symbole powiatu:
Podział administracyjny.
Powiat Zhanghua dzieli się na dwa miasta, sześć gmin miejskich i osiemnaście gmin:

</doc>
<doc id="2196688" url="https://pl.wikipedia.org/wiki?curid=2196688" title="Hrabstwo Lea">
Hrabstwo Lea

Hrabstwo Lea (ang. "Lea County") – hrabstwo w stanie Nowy Meksyk w Stanach Zjednoczonych.

</doc>
<doc id="2196689" url="https://pl.wikipedia.org/wiki?curid=2196689" title="Bratja Daskałowi (gmina)">
Bratja Daskałowi (gmina)

Bratja Daskałowi (bułg. Община Братя Даскалови) − gmina w południowej Bułgarii.
Miejscowości.
Miejscowości wchodzące w skład gminy Bratja Daskałowi:

</doc>
<doc id="2196691" url="https://pl.wikipedia.org/wiki?curid=2196691" title="Elmar Baxşıyev">
Elmar Baxşıyev

Elmar Baxşıyev (ur. 3 sierpnia 1980 w Qusar) – azerski piłkarz grający na pozycji pomocnika. Od 2011 roku występuje w FK Qəbələ, do którego trafił z Neftçi PFK. W reprezentacji Azerbejdżanu zadebiutował w 2004 roku. Do 1 listopada 2013 roku rozegrał w niej 30 meczów.

</doc>
<doc id="2196693" url="https://pl.wikipedia.org/wiki?curid=2196693" title="Hrabstwo Lincoln (Nowy Meksyk)">
Hrabstwo Lincoln (Nowy Meksyk)

Hrabstwo Lincoln (ang. "Lincoln County") – hrabstwo w stanie Nowy Meksyk w Stanach Zjednoczonych.

</doc>
<doc id="2196694" url="https://pl.wikipedia.org/wiki?curid=2196694" title="Szolnoki MÁV FC 1910">
Szolnoki MÁV FC 1910



</doc>
<doc id="2196695" url="https://pl.wikipedia.org/wiki?curid=2196695" title="Calopsephus">
Calopsephus



</doc>
<doc id="2196696" url="https://pl.wikipedia.org/wiki?curid=2196696" title="Czirpan (gmina)">
Czirpan (gmina)

Czirpan (bułg. Община Чирпан) − gmina w południowej Bułgarii.
Miejscowości.
Miejscowości wchodzące w skład gminy Czirpan:

</doc>
<doc id="2196697" url="https://pl.wikipedia.org/wiki?curid=2196697" title="Wietnam na letnich igrzyskach olimpijskich">
Wietnam na letnich igrzyskach olimpijskich

Wietnam po raz pierwszy wziął udział w letnich igrzyskach olimpijskich w 1952 roku. Od tego czasu nie wystartował tylko na dwóch igrzyskach: w 1976 i 1984 roku.
Jak dotąd Wietnamczycy wywalczyli jeden złoty i trzy srebrne medale.

</doc>
<doc id="2196698" url="https://pl.wikipedia.org/wiki?curid=2196698" title="Hrabstwo Los Alamos">
Hrabstwo Los Alamos

Hrabstwo Los Alamos (ang. "Los Alamos County") – hrabstwo w stanie Nowy Meksyk w Stanach Zjednoczonych.

</doc>
<doc id="2196701" url="https://pl.wikipedia.org/wiki?curid=2196701" title="Lepomis macrochirus">
Lepomis macrochirus



</doc>
<doc id="2196702" url="https://pl.wikipedia.org/wiki?curid=2196702" title="Bass błękitnoskrzelny">
Bass błękitnoskrzelny



</doc>
<doc id="2196703" url="https://pl.wikipedia.org/wiki?curid=2196703" title="Józef Nowakowski">
Józef Nowakowski

Józef Nowakowski (ur. 16 września 1800 w Koryciskach, zm. 27 sierpnia 1865 w Warszawie) – polski pianista, kompozytor i pedagog.
Życiorys.
Nowakowski uczył się teorii, gry na fortepianie, rogu i puzonie w szkole przy klasztorze cystersów w Wąchocku, był członkiem kapel w Wąchocku i Radomiu, nauczał w posiadłości Joachima Karczewskiego w Ciepielowie (k. Opatowa). W latach 1821-1826 był uczniem Konserwatorium Warszawskiego, gdzie studiował kompozycję u Józefa Elsnera i grę na fortepianie u Wilhelma Würfla. Wówczas zaprzyjaźnił się z Fryderykiem Chopinem. W 1833 wyruszył w podróż po Niemczech, Włoszech i Francji, do stolicy ostatniej wielokrotnie następnie powracał (przebywał w Paryżu w 1838, 1841, 1846-47), gdzie wydał – za pośrednictwem Chopina – dedykowane mu "Etiudy fortepianowe". W 1836 odwiedził wraz z Chopinem Roberta Schumanna w Lipsku. Po powrocie na stałe do Warszawy nauczał prywatnie oraz w Instytucie Aleksandryjskim Wychowania Panien w Warszawie (1840-1844) i świeżo założonym Instytucie Muzyki (1861-1864). Pod koniec życia cierpiał na paraliż.
Należał do "Société Académique des Enfants d’Apollon" w Paryżu (wybrany w 1833) oraz Towarzystwa Muzycznego w Lembergu (Lwów). Do jego uczniów należał Kazimierz Wernik.
Twórczość.
Muzyka w przeważającej części przeznaczona na fortepian (etiudy, polonezy, kontredanse, ok. 60 mazurków), będąca pod wpływem twórczości Chopina. Komponował także lirykę wokalną (np. "Pieśni polskie"), instrumentalną muzykę kameralną ("Kwartet smyczkowy", 2 "Kwintety fortepianowe op. 10" i "op. 17") oraz symfoniczną (2? symfonie, 4 uwertury).
Był autorem popularnego w XIX w. podręcznika gry na fortepianie pt. "Szkoła na fortepian" według metody Franza Hüntena (wyd. Warszawa, 1850 lub 1847).

</doc>
<doc id="2196705" url="https://pl.wikipedia.org/wiki?curid=2196705" title="Calopsephus apicalis">
Calopsephus apicalis

Calopsephus apicalis − gatunek chrząszcza z rodziny sprężykowatych. Umieszczony został w rodzaju monotypowym, jest więc z konieczności jego gatunkiem typowym.
Owad osiąga długość 8-10 mm.
Większa część ciała owada jest koloru ciemnobrązowego. Wyłamują się tutaj żółte pokrywy skrzydeł, nie biorąc pod uwagę ciemnobrązowych dystalnych jednych trzecich. Także przedtułów jest żółty lub żółtobrązowy, zdobi go pośrodkowy brązowy pas. Porastające powłokę ciała owada grube, w miarę długie włoski nie różnią się barwą od tej powłoki.
Łódkowate czoło "C. apicalis" posiada szerokość równą swej długości, a w przedniej swej części jest najszersze i wypukłe. Czułki różnią się w zależności od płci: u samca są bardziej zębate, niż u samicy. U obojga składają się 11 segmentów. Ich podstawa jest węższa od oka. 2. segment ma kształt okrągły, 3. zaś jest trójkątny, nie dorównuje długością kolejnemu. Ostatni wykazuje zwężenie u koniuszka. Górna warga, półkolista, charakteryzuje się długimi setami. Żuwaczki są solidnie zbudowane, występuje "penicillius". Tworzą go sety. Okolica ta dobrze się rozwinęła u tego gatunku.
W przeciwieństwie do wielu innych przedstawicieli podplemienia Dicredipiina "aedagus" posiada część podstawną dorównującą długością paramerom. Natomiast płat pośrodkowy znacznie je w tym względzie przewyższa. Pokrywy lekko wypukłe, nieznacznie zwężają się w kierunku koniuszków.
Na goleniach brakuje ostróg, spotykanych u wieku innych chrząszczy spokrewnionych z "C apicalis".
Owad występuje w Afryce.

</doc>
<doc id="2196706" url="https://pl.wikipedia.org/wiki?curid=2196706" title="Hrabstwo Luna">
Hrabstwo Luna

Hrabstwo Luna (ang. "Luna County") – hrabstwo w stanie Nowy Meksyk w Stanach Zjednoczonych.

</doc>
<doc id="2196707" url="https://pl.wikipedia.org/wiki?curid=2196707" title="Stary cmentarz żydowski w Płocku">
Stary cmentarz żydowski w Płocku

Stary cmentarz żydowski w Płocku – kirkut w Płocku, znajdujący się przy ul. 3 Maja. Powstał przypuszczalnie około 1570. Cmentarz zajmował powierzchnię około 1,8 ha. Niemieccy narodowi socjaliści przekształcili teren cmentarza w park, natomiast większość nagrobków wykorzystali do brukowania ulic. Gdy ukazało się zarządzenie o likwidacji cmentarza, grupa Żydów udała się na cmentarz i wykopała szczątki Rabi Zysze Płockera, zmarłego przed 103 laty. Szczątki cadyka owinęli tałesem i pochowali na nowym cmentarzu. Tam również zakopali sprofanowane rodały. Po wojnie władze wydały zgodę na wzniesienie na terenie cmentarza Liceum Ogólnokształcącego im. Władysława Jagiełły.

</doc>
<doc id="2196708" url="https://pl.wikipedia.org/wiki?curid=2196708" title="Cmentarz żydowski w Płocku">
Cmentarz żydowski w Płocku



</doc>
<doc id="2196709" url="https://pl.wikipedia.org/wiki?curid=2196709" title="Catalamprus">
Catalamprus

Catalamprus − rodzaj chrząszcza z rodziny sprężykowatych. Zawiera on 2 gatunki. Gatunek typowy tego rodzaju wcześniej nazywał się "Pantolamprus angustus" . Basilewsky przeniósł go do nowego rodzaju, by oddzielić go od innego gatunku wymienionego rodzaju.
Przedstawiciele rodzaju charakteryzują się pewnymi synapomorfiami, ale i homoplazjami – równa długość trzeciego i czwartego segmentu czułków należą do tej drugiej grupy, podobnie jak nieregularne ułożenie kolców torebki kopulacyjnej.
Chrząszcze należące do tego rodzaju spotyka się w Afryce: w Republice Środkowoafrykańskiej, Demokratycznej Republice Konga oraz w Gabonie.

</doc>
<doc id="2196710" url="https://pl.wikipedia.org/wiki?curid=2196710" title="Feliks Manz">
Feliks Manz

Feliks Manz (ur. ok. 1498; zm. 5 stycznia 1527) – jeden ze współzałożycieli ruchu anabaptystów. Należał początkowo do grona uczniów Ulricha Zwingliego. 21 stycznia 1525 przyjął „powtórny chrzest” z rąk Jerzego Blaurocka. Na podstawie ustawy, uchwalonej przez radę miejską Zurychu Manz skazany został na śmierć przez utopienie. Wyrok wykonano 5 stycznia 1527 w rzece Limmat.
Linki zewnętrzne.
Global Anabaptist Mennonite Encyclopedia Online - Hasło: "Manz, Felix (ca. 1498-1527)"
Serwis Berejczycy, artykuł: "Historia Anabaptystów"

</doc>
<doc id="2196711" url="https://pl.wikipedia.org/wiki?curid=2196711" title="Wyścig Turcji WTCC">
Wyścig Turcji WTCC

Wyścig Turcji WTCC – runda World Touring Car Championship rozgrywana w latach 2005–2006 na torze Istanbul Park w azjatyckiej części Stambułu w Turcji. Wyścig Turcji zaplanowany w sezonie 2007 został odwołany i w jego zastępstwie zorganizowano Wyścig Szwecji na torze Scandinavian Raceway. Wszystkie cztery wyścigi wygrali Włosi, w tym dwa Gabriele Tarquini.

</doc>
<doc id="2196712" url="https://pl.wikipedia.org/wiki?curid=2196712" title="Zoltán Takács">
Zoltán Takács

Zoltán Takács (ur. 26 listopada 1983 roku w Budapeszcie) – węgierski piłkarz, grający na pozycji obrońcy. Obecnie reprezentuje barwy klubu Újpest FC.
Kariera klubowa.
Takács spędził pierwsze cztery i pół roku swojej kariery w Honvédzie Budapeszt, gdzie grał w NB I, (z wyjątkiem sezonu 2003/04, kiedy to Honvéd grał w NB II). W NB I zagrał w 72 meczach i zdobył 5 goli.
W sezonie 2003/04 Honvéd dotarł do finału Pucharu Węgier, w którym przegrał 1:3 z Ferencvárosi TC. Dzięki temu Honvéd zagrał w Pucharze UEFA, w którym wyeliminował MIKA Asztarak, ale następnie po serii rzutów karnych odpadł z Amiką Wronki.
W 2006 roku w Honvédzie Aldo Dolcetti został zastąpiony przez Attilę Supka. Supka pozbył się Takácsa i ten na zasadzie wolnego transferu przeszedł do Debreceni VSC, gdzie grał półtora sezonu. Potem przeszedł do włoskiego SPAL 1907, gdzie grał wiosną 2009 roku. Latem tego samego roku wrócił na Węgry, gdzie zatrudnił go Újpest FC.
Kariera reprezentacyjna.
Takács zagrał osiem meczów w reprezentacji Węgier U-21. 18 grudnia 2005 roku wszedł w 87 minucie meczu reprezentacji Węgier przeciwko Antigui i Barbudzie; był to jego jedyny występ w reprezentacji seniorów.

</doc>
<doc id="2196713" url="https://pl.wikipedia.org/wiki?curid=2196713" title="Gurkowo (gmina)">
Gurkowo (gmina)

Gurkowo (bułg.: Община Гурково) − gmina w środkowej Bułgarii.
Miejscowości.
Miejscowości wchodzące w skład gminy Gurkowo:

</doc>
<doc id="2196714" url="https://pl.wikipedia.org/wiki?curid=2196714" title="Dawid Ben Dajan">
Dawid Ben Dajan

Dawid Ben Dajan (hebr. דדי בן דיין, ang. David Ben Dayan, ur. 27 listopada 1978 w Holonie) – izraelski piłkarz występujący na pozycji obrońcy. Reprezentant Izraela. Zawodnik Maccabi Petach Tikwa.
Kariera klubowa.
Ben Dayan zawodową karierę rozpoczynał w 1997 roku w Maccabi Tel Awiw z izraelskiej ekstraklasy. W 1999 roku zdobył z nim Toto Cup. W 2001 roku oraz w 2002 roku zdobył z nim natomiast Puchar Izraela. W Maccabi spędził 5 lat. W 2002 roku odszedł do Hapoelu Petach Tikwa, również grającego w Ligat ha’Al. Występował tam przez pół roku, a w styczniu 2003 roku został graczem Hapoelu Kefar Sawa. W tym samym roku spadł z nim jednak do drugiej ligi. Wówczas odszedł z klubu.
W 2003 roku Ben Dayan trafił do pierwszoligowego Hapoelu Beer Szewa. W 2004 roku zajął z nim 4. miejsce w lidze, a rok później spadł z nim do Ligi Leumit. Wtedy podpisał kontrakt z amerykańskim Colorado Rapids z MLS. W tych rozgrywkach zadebiutował 18 sierpnia 2005 roku w wygranym 2:0 meczu z New England Revolution. 22 września 2005 roku w wygranym 2:0 pojedynku z Realem Salt Lake strzelił pierwszego gola w MLS. W Colorado grał do 2006 roku.
Latem 2006 roku Ben Dayan wrócił do Izraela, gdzie został graczem klubu Maccabi Netanja. W 2007 roku i w 2008 roku wywalczył z nim wicemistrzostwo Izraela. W Maccabi przez 3 lata rozegrał 86 spotkań i zdobył 18 bramek. W 2009 roku odszedł do Hapoelu Tel Awiw, z którym w 2010 roku zdobył mistrzostwo Izraela. Następnie grał w Omonii Nikozja i Hapoelu Akka. W 2013 roku został zawodnikiem Bene Sachnin.
Kariera reprezentacyjna.
W reprezentacji Izraela Ben Dayan zadebiutował 3 czerwca 2000 roku w przegranym 1:2 towarzyskim meczu z Węgrami. 10 października 2009 roku w wygranym 3:1 meczu eliminacji Mistrzostw Świata 2010 z Mołdawią strzelił pierwszego gola w drużynie narodowej.

</doc>
<doc id="2196715" url="https://pl.wikipedia.org/wiki?curid=2196715" title="Hrabstwo McKinley">
Hrabstwo McKinley

Hrabstwo McKinley (ang. "McKinley County") – hrabstwo w stanie Nowy Meksyk w Stanach Zjednoczonych.

</doc>
<doc id="2196716" url="https://pl.wikipedia.org/wiki?curid=2196716" title="Gyłybowo (gmina)">
Gyłybowo (gmina)

Gyłybowo (bułg. Община Гълъбово) − gmina w południowej Bułgarii.
Miejscowości.
Miejscowości wchodzące w skład gminy Gyłybowo:

</doc>
<doc id="2196719" url="https://pl.wikipedia.org/wiki?curid=2196719" title="Hrabstwo Mora">
Hrabstwo Mora

Hrabstwo Mora (ang. "Mora County") – hrabstwo w stanie Nowy Meksyk w Stanach Zjednoczonych.

</doc>
<doc id="2196721" url="https://pl.wikipedia.org/wiki?curid=2196721" title="Charles d'Eon">
Charles d'Eon

Charles d'Éon, właśc. Charles-Geneviève-Louis-Auguste-André-Timothée d'Éon de Beaumont (ur. 5 października 1728, zm. 21 maja 1810) − francuski dyplomata, szpieg, żołnierz, mason. Zasłynął z noszenia damskich sukien i podawania się za kobietę; jego anatomiczną płeć jednoznacznie ustalono dopiero po śmierci. Posługiwał się różnymi imionami, był znany jako Chevalier d'Éon (kawaler d'Éon), Mademoiselle d'Éon (panna d'Éon).
Życiorys.
Charles d'Éon urodził się w Tonnerre jako syn adwokata Louisa d'Éon de Beaumont i Françoise de Chavanson. Większość informacji o wczesnych latach życia d'Éona pochodzi z jego autobiografii, której wiarygodność jest kwestionowana. Akt urodzenia wyraźnie określa płeć narodzonego jako mężczyzny. Matka miała do ukończenia przez niego 7 lat – rzekomo dla zabawy – przebierać za dziewczynkę, wykorzystując ubranka drugiego dziecka, córki Lei. Biografowie podkreślali fizyczną, niemal dziewczęcą, wątłość chłopczyka. Źródłem wątpliwości były też dwa pierwsze imiona dziecka, pasujące do obu płci – pod ich żeńskimi wersjami d’Eon miał być jako trzyletnie dziecko ofiarowany Najświętszej Maryi Pannie.
W 1749 d'Éon ukończył Collège Mazarin w Paryżu i rozpoczął służbę w administracji. W 1758 został mianowany królewskim cenzorem historii i literatury.
W wolnych chwilach wprawiał się w szermierce. Był drobny, delikatny, ale za to sprytny. Zwinności fizycznej dorównywała bystrość umysłu. Wyróżniał się erudycją i inteligencją.
Pewnego dnia d’Eon założył się z przyjaciółmi, że przebierze się za kobietę i będzie ją udawał tak dobrze, że na żart nabierze się nawet Madame Pompadour, kochanka Ludwika XV. D’Eon wygrał zakład, oklaskiwał go nawet król, który był zachwycony metamorfozą. Zdolności te w połączeniu z doskonałą mimiką oraz andrygonicznymi, jak niektórzy zwracają uwagę, cechami fizycznymi sprawiły, że d’Eon świetnie sprawił się jako szpieg – jeden z trzydziestki tajnych agentów Le Secret du Roi. Dołączył do niego w 1756. Realizował wyłącznie zlecenia królewskie, często bez wiedzy ministrów i wbrew oficjalnej polityce międzynarodowej.
Od 1743 wersalski dwór nie miał w Petersburgu nawet konsula, załatwiając bieżące sprawy przez domy handlowe. Książę Conti, kierujący Le Secret du Roi, postanowił wyprawić do Imperium Rosyjskiego d’Eona wraz z towarzyszami, mając nadzieję, że występujący pod przykrywką Lei de Beaumont (własnej siostry) szpieg wybada stan negocjacji rosyjsko-angielskich i dotrze do cesarzowej Elżbiety. Dyplomata w kobiecym przebraniu nie wzbudził podejrzeń, ponieważ, jak zapisano w aktach francuskiego ministerstwa, "był młody, drobnej postury (wysoki na 5 stóp i 4 cale), o pełnej piersi, nogami zaś miał takie, że predystynowały go do przebieranek". Wyróżniał się niebieskimi oczyma, nienaturalnie wysokim jak na mężczyznę głosem oraz młodzieńczą zdrową cerą. W odpowiedniej chwili d’Eon ujawnił prawdziwą tożsamość i dostarczył carycy list od Ludwika XV ukryty w oprawie dzieła Monteskiusza. W rezultacie Rosja odwróciła się od planowanego sojuszu z Anglią, a zawarty w maju 1756 traktat francusko-austriacki doczekał się w roku następnym rosyjskiego podpisu. Na Wersalu rozeszła się plotka, że d’Eon jest hermafrodytą. Kiedy sojusz zaczął się łamać, d'Éon wrócił w 1758 do Petersburga pod własnym nazwiskiem jako sekretarz ambasady. Zwracano uwagę na jego niesamowite podobieństwo do siostry. W tym czasie Bestużew został oskarżony o spiskowanie z żoną następcy tronu Piotra, księżniczką Katarzyną, a sojusznik Francji, Michaił Woroncow, został mianowany kanclerzem. d’Eon wracał z rosyjskiej stolicy z ratyfikowanymi traktatami francusko-rosyjskimi.
Powrócił do Francji w 1761 i pracował jako sekretarz ambasadora, chargé d'affaires, a ostatecznie tymczasowy poseł pełnomocny przy brytyjskim tronie, działając zarówno w interesie ministra spraw zagranicznych, jak i Le Secret du Roi. Chcąc skompromitować dyplomatę, przeciwnicy polityczni zaczęli plotkować, że jest kobietą. Ten wyzywał na pojedynek każdego, kto ośmielał się wątpić w jego męskość. Został wkrótce kapitanem dragonów, walczył w wojnie siedmioletniej. W nagrodę za przewiezienie do Wersalu podpisanego przez Jerzego III traktatu pokojowego z Francją d'Éon zyskał oficjalne prawo do tytułu kawalera ("chevalier") oraz przysługujący mu za odwagę na polu walki order św. Ludwika, który odebrał 30 marca 1763.
Nie skąpił pieniędzy na przyciąganie londyńskich elit wystawnymi przyjemnościami. Jako Charles i jako Lea – występował bowiem raz jako mężczyzna, innym razem jako kobieta – stał się ważną osobistością na angielskim dworze. Obie tożsamości d’Eona – osobistości lubiące pokazać się i błyszczeć w towarzystwie, obdarowując znajomych – sprawiły, że zaczął popadać w długi.
W 1763 został ministrem pełnomocnym w Londynie, którą to funkcję wykorzystał do pracy szpiegowskiej. Wkrótce potem musiał opuścić posadę z powodu konfliktu z przełożonymi, których usiłował szantażować zdradzeniem planów inwazji francuskiej na Wielką Brytanię. Następne lata spędził w Londynie na wygnaniu. W 1764 opublikował "Lettres, mémoires, et négociations particuliéres", nie zdradził w nich jednak francuskich planów inwazji. W 1766 otrzymał od króla Francji pensję. Ambasada francuska w Londynie ogłosiła, że d’Eon jest kobietą, co miało go zdyskredytować w oczach wszystkich, z którymi miał kontakt. Pomysł był chybiony – londyńczycy zachwycali się dyplomatą, sprzedawano ryciny z jego podobiznami. Chociaż po Londynie przechadzał się zazwyczaj w wojskowym mundurze, na giełdzie przez rok obstawiano zakłady o jego prawdziwą płeć. Sam d’Eon nie odnosił się do plotek. Kontynuował pracę szpiega, jednocześnie poświęcając się swojemu hobby – bibliofilstwu; w swojej rezydencji w Londynie zgromadził 6 tys. książek i 500 rzadkich manuskryptów.
W 1777, po śmierci Ludwika XV, powrócił do Francji, gdzie ogłosił, że jest kobietą. Było to warunkiem postawionym podczas negocjacji z Ludwikiem XVI, które w imieniu króla prowadził Beaumarchais. Pamflecista Théveneau de Morande ogłosił w Londynie drukiem, że "3 lipca 1774 r. Charles-Genevieve d'Éon objawił mi z własnej woli swą płeć, pokazując pierś, a nawet pozwolił wsunąć rękę pod kołdrę. To była prawdziwa kobieta!". Doktor Le Goux, dawny medyk ambasady francuskiej, potwierdził oświadczenie powagą swej naukowej wiedzy. W dniu 25 sierpnia 1775 d’Eon oddał wszystkie posiadane przez siebie tajne dokumenty i oficjalnie potwierdził, że w dzieciństwie jego płeć ukryła matka. Król oświadczył, że "Charles Genevieve Louise Augusta Timothee d'Eon de Beaumont niniejszym jest zobowiązany do porzucenia munduru dragona," (…) "i ma powrócić do stroju właściwego jego przyrodzonej płci; jest zabronione, by pokazywał się w jakiejkolwiek części królestwa w innym stroju niż ten, który przystoi kobiecie". Zagwarantowano mu środki na zakup drogiej garderoby, a królowa Maria Antonina wysłała mu kilka gorsetów oraz dwórki do służby. Do końca 1777 d'Eon został uznany za kobietę we Francji i Anglii. Dzięki temu mógł też liczyć dożywotnio na królewską pensję. Jako panna d'Éon miał zajmować się rodową rezydencją w Tonnerre oraz wyrobem wina.
Po wybuchu wojny o niepodległość Stanów Zjednoczonych próbował zaciągnąć się do oddziałów wspomagających powstańców, ale nie uzyskał pozwolenia. Następne sześć lat spędził przymusowo w rodzinnej miejscowości.
Między 1777 a 1780 d’Eon przeżył głębokie nawrócenie religijne, bliska stała mu się ideologia jansenistyczna. Za Listem do Galatów zaczął uważać, że w niebie nie ma rozróżnienia ze względu na płeć. Bóg zaś daje każdemu ciało, jakie uważał, że do niego pasuje. We wspomnieniach wydanych w 1779 twierdził, że urodził się dziewczynką, a został wychowany jako chłopiec, ponieważ – zgodnie z kontraktem ślubnym – ojciec liczyć mógł na pokrycie długów spadkiem żony jedynie po spłodzeniu męskiego potomka. Początkowo Charles myślał, że chwałę zdobędzie jako dyplomata i żołnierz w służbie Francji, jednak ze względu na to, że męskość jest od narodzenia skażona przyrodzonym złem, nie mógł stać się cnotliwym człowiekiem. Za zło na świcie zaczął winić mężczyzn, a kobiecość traktował jako coś duchowego. Został kobietą, ponieważ życie jako płeć przeciwna do jego biologicznej było szansą na moralne odrodzenie. "Cnota kobiety triumfuje we mnie" – pisał po transformacji. Jako szpieg mógł mieć bardziej pragmatyczny powód oficjalnego uznania się za kobietę – zabrakło mu pieniędzy i by przeżyć, musiał wrócić do Francji.
W 1779 opublikował swoje pamiętniki "La Vie Militaire, politique, et privée de Mademoiselle d'Éon".
Sześć lat później powrócił do Wielkiej Brytanii. W wyniku francuskiej rewolucji utracił pensję i był zmuszony sprzedać swoją bibliotekę. W 1792 roku wysłał list do francuskiego Zgromadzenia Narodowego z propozycją wystawienia dywizji kobiecej do walki przeciw Habsburgom, ale ofertę odrzucono. Chciał jak Joanna d’Arc wystąpić jako kobieta w męskim stroju, by "walczyć i umrzeć za naród, Prawo i Króla". Sam walczył jednak w wojsku, został ranny w 1796. 
Od 1795 d'Eon nawiązał znajomość z wdową po angielskim admirale, Mary Cole. Przez 15 lat prowadzili razem gospodarstwo domowe przez 15 lat. Resztę życia spędził w biedzie w Londynie, przez cały czas nosząc kobiece suknie.
Zmarł w Londynie w 1810, a autopsja wykazała, że anatomicznie był mężczyzną. Lekarz M. Copeland, który badał jego ciało w obecności m.in. kilkunastu członków Akademii Medycznej Wielkiej Brytanii, oświadczył, zmarły od urodzenia był mężczyzną, miał pod każdym względem doskonale uformowane męskie narządy. Lekarz zapisał też, że "ciało prezentowało nienaturalną krągłość kończyn, miał słabo wykształcony zarost, gardło było bez dwóch zdań żeńskie, ramiona kwadratowe, piersi nienaturalnie pełne; ramiona, dłonie i palce solidne; biodra bardzo małe, a nogi i stopy podobne do ramion". Dziś twierdzi się, że być może d’Eon cierpiał na zespół Kalmanna powodujący niepełny rozwój cech płciowych. Ciało pochowano na cmentarzu Saint-Pancrace. Na nagrobku umieszczono napis „Éon de Beaumont 1728–1810”, bez imion i jakichkolwiek danych wskazujących na płeć.
Nie są znane jakiekolwiek związki miłosne d'Éona – ani jako kobiety, ani jako mężczyzny. Niektórzy wskazują na istnienie kochanki Nadzieżdy, którą d’Eon poznał podczas pobytu w Petersburgu, miał z nią dziecko, wreszcie, spędził z nią ostatnie lata życia w Londynie. W czasie pierwszej misji szpiegowskiej d’Eon miał mieć romans z carycą Elżbietą. Podejrzewano go o romans z królową Zofią Charlottą.
Upamiętnienie.
Od jego nazwiska utworzono jedną z synonimicznych nazw transwestytyzmu – eonizm.
Jego życiu poświęcono kilka książek, sztukę teatralną i serial anime ("Le Chevalier d'Eon"). Pojawia się w grach i serialach.
Jego imię nosi The Beaumont Society.
Jego nazwisko umieszczono na pomniku The Burdett-Coutts w St Pancras Gardens w Londynie.

</doc>
<doc id="2196723" url="https://pl.wikipedia.org/wiki?curid=2196723" title="Proces technologiczny okresowy">
Proces technologiczny okresowy

Proces technologiczny okresowy (periodyczny) – proces technologiczny cyklicznie powtarzany, co jest związane z cyklicznymi zmianami parametrów technologicznych (np. temperatura, ciśnienie, stężenia reagentów). Surowce są dostarczane do instalacji w odstępach czasu, wynikających z technologicznej koncepcji procesu. Produkty i półprodukty są odbierane okresowo po zakończeniu procesu lub osiągnięciu stanu określonego w tej koncepcji. W przypadku procesów wieloetapowych, wymienione warunki spełnia każdy z etapów: są prowadzone w warunkach niezmiennych w czasie, a półprodukty są w sposób ciągły kierowanych do kolejnych etapów. 
Zaletami procesów okresowych, odróżniającymi je od procesów ciągłych, są np. mniejsze koszty inwestycyjne. Procesy zwykle nie wymagają precyzyjnego, automatycznego sterowania. Parametry procesu mogą być łatwo dostosowywane do okresowych, nieprzewidywalnych zmian jakości surowców. 
Ekonomiczna opłacalność stosowania procesów okresowych zależy m.in. od wielkości produkcji oraz od stosunku między czasem procesu (tj. reakcja chemiczna lub destylacja prosta) a czasem rozładowywania aparatów i ich powtórnego załadowania. Orientacyjnie przyjmuje się, że stosowanie instalacji o działaniu okresowym jest opłacalne, jeżeli wielkość produkcji nie przekracza 100 Mg/rok, a nie jest opłacalne, jeżeli jest większa od 1000 Mg/rok.
W niektórych sytuacjach kilka jednakowych aparatów o działaniu okresowym zestawia się w taki sposób, aby zestaw pracował zgodnie z zasadami procesu ciągłego. Ilustruje to przykład oczyszczanie powietrza zawierającego rozpuszczalniki organiczne w zestawie adsorberów pracujących okresowo w cyklach adsorpcja–desorpcja parą wodną–suszenie sorbentu. W przypadku, gdy czas trwania równolegle prowadzonych operacji jest podobny, zestaw można uznać za instalację pracującą w sposób ciągły, bez przestojów.

</doc>
<doc id="2196725" url="https://pl.wikipedia.org/wiki?curid=2196725" title="Halobatrachus didactylus">
Halobatrachus didactylus



</doc>
<doc id="2196726" url="https://pl.wikipedia.org/wiki?curid=2196726" title="Catalamprus angustus">
Catalamprus angustus

Catalamprus angustus − gatunek chrząszcza z rodziny sprężykowatych, znany wcześniej jako "Pantolamprus angustus", nim Fleutiaux w 1902 wydzielił go do nowego rodzaju, chcąc oddzielić od innego gatunku rodzaju "Pantolamprus".
Chrząszcz ten osiąga długość w zakresie 11-15 mm.
Jest to ciemnobrązowy owad o brązowych odnóżach, ciemnobrązowych czułkach i ciemnej grzbietowej powierzchni ciała wyróżniającej się niebieskim metalicznym połyskiem. Jego ciało porastają gęste, długie, cienkie i najeżone włoski barwy czarnej.
Cechuje się on łódkowatym, szerszym, niż dłuższym czołem, szczególnie szerokim i wydatnym w przedniej jego części. Czułki samicy są zębate, składają się z 11 segmentów. Drugi segment jest okrągły, a trzeci ma kształt trójkąta. Czwarty osiąga podobną długość co poprzednik. Ostatni przybiera kształt elipsoidalny. Podobny, ale nie tworzący pełnej elipsy kształt ma także górna warga, pokryta długimi setami. Żuwaczki są dobrze zbudowane.
Przedtułów ma większą szerokość, niż długość. Zwęża się ku przodowi i u podstawy tylnych jego kątów. Pokrywy skrzydeł są wypukłe. Zwężają się w dystalnej ¼..
Na goleniach nie występują ostrogi. Dostrzega się za to wydłuone tarczki.
Owad występuje w Republice Środkowoafrykańskiej.

</doc>
<doc id="2196727" url="https://pl.wikipedia.org/wiki?curid=2196727" title="Artemiusz (Kiszczanka)">
Artemiusz (Kiszczanka)

Artemiusz, białorus. Арцемій – "Arciemij"; ros. Артемий – "Artiemij", imię świeckie: białorus. Аляксандр Анатольевіч Кішчанка – "Alaksandr Anatoljewicz Kiszczanka"; ros. Александр Анатольевич Кищенко – "Aleksandr Anatoljewicz Kiszczenko" (ur. 25 kwietnia 1952 w Mińsku) – biskup Egzarchatu Białoruskiego.
Życiorys.
Po ukończeniu szkoły średniej rozpoczął studia w instytucie mechanizacji i elektryfikacji gospodarstwa wiejskiego w Mińsku, gdzie ukończył trzy lata nauki. Następnie odbywał zasadniczą służbę wojskową, po której wstąpił do Monasteru Pskowsko-Pieczerskiego jako posłusznik. W tym samym roku rozpoczął naukę w seminarium duchownym w Leningradzie. W 1979 rozpoczął wyższe studia teologiczne w Leningradzkiej Akademii Duchownej, które przerwał po trzecim roku.
Od 1979 do 1982 przebywał w Ołońcu, gdzie wykonywał różne prace w miejscowej cerkwi Zaśnięcia Matki Bożej. 21 lutego 1982 został wyświęcony na diakona, zachowując celibat. Od października tego samego roku służył w cerkwi św. Aleksandra Newskiego w Mińsku. 24 marca 1984 przyjął święcenia kapłańskie.
3 stycznia 1996 złożył wieczyste śluby zakonne w monasterze w Żyrowiczach, zaś pięć dni później otrzymał godność archimandryty. 4 lutego tego samego roku w soborze Świętego Ducha w Mińsku miała miejsce jego chirotonia na biskupa grodzieńskiego i wołkowyskiego. Równolegle z pełnioną funkcją w hierarchii kościelnej biskup Artemiusz wykłada podstawy prawosławia na Europejskim Uniwersytecie Humanistycznym w Mińsku.
W 2012 został podniesiony do godności arcybiskupiej.
21 lutego 2013 obronił na Chrześcijańskiej Akademii Teologicznej doktorat; swoją rozprawę poświęcił historii diecezji grodzieńskiej PAKP w okresie międzywojennym.
Podczas protestów na Białorusi, które wybuchły po wyborach prezydenckich w 2020 r., jako jedyny z biskupów Egzarchatu Białoruskiego surowo skrytykował stosowanie przemocy wobec demonstrantów i rozpędzanie protestów.
9 czerwca 2021 r. Święty Synod przeniósł go w stan spoczynku (ze względów zdrowotnych); na miejsce pobytu hierarchy wyznaczono Mińsk. Natomiast na posiedzeniu Świętego Synodu w dniach 23–24 września 2021 r. zmieniono miejsce pobytu arcybiskupa na Grodno.

</doc>
<doc id="2196728" url="https://pl.wikipedia.org/wiki?curid=2196728" title="Hrabstwo Otero (Nowy Meksyk)">
Hrabstwo Otero (Nowy Meksyk)

Hrabstwo Otero (ang. "Otero County") – hrabstwo w stanie Nowy Meksyk w Stanach Zjednoczonych.

</doc>
<doc id="2196732" url="https://pl.wikipedia.org/wiki?curid=2196732" title="Kursy Oficerskie 5 Dywizji Piechoty na Dalekim Wschodzie">
Kursy Oficerskie 5 Dywizji Piechoty na Dalekim Wschodzie

Kursy Oficerskie 5 Dywizji Strzelców na Dalekim Wschodzie – powstałe w końcu 1918 roku, dwumiesięczne kursy, zorganizowane w celu szkolenia kadr oficerów 5 Dywizji Strzelców Polskich.
Po wybuchu rewolucji październikowej, na całym obszarze Rosji zaczęły powstawać oddziały wojskowe walczące z bolszewikami, m.in. niewielkie, ochotnicze jednostki, złożone z Polaków. W 1918 roku, w Omsku, powołano Polski Komitet Wojenny, zajmujący się werbunkiem ochotników oraz organizacją szkoły oficerskiej i podoficerskiej. Została sformowana 5 Dywizja Strzelców Polskich na Wschodzie, organizacyjnie podporządkowana Armii Polskiej we Francji.
W celu szkolenia lub doszkalania oficerów przybyłych z armii carskiej, zorganizowano Kursy Oficerskie. Funkcje instruktorów pełnili oficerowie francuscy i oficerowie z byłego Polskiego Korpusu Posiłkowego. Przeszkolono tam ponad 600 oficerów różnych rodzajów wojsk.

</doc>
<doc id="2196734" url="https://pl.wikipedia.org/wiki?curid=2196734" title="Hrabstwo Quay">
Hrabstwo Quay

Hrabstwo Quay (ang. "Quay County") – hrabstwo w stanie Nowy Meksyk w Stanach Zjednoczonych.

</doc>
<doc id="2196736" url="https://pl.wikipedia.org/wiki?curid=2196736" title="Juwal Szpungin">
Juwal Szpungin

Juwal Szpungin (ur. 3 kwietnia 1987 w Ramat Gan) – izraelski piłkarz pochodzenia estońskiego występujący na pozycji obrońcy. Zawodnik Maccabi Tel Awiw.
Kariera klubowa.
Szpungin zawodową karierę rozpoczynał w 2004 roku w Maccabi Tel Awiw z Ligat ha’Al. W sezonie 2004/2005 zadebiutował w tych rozgrywkach. W tamtym sezonie rozegrał 2 spotkania. W 2005 roku zdobył z klubem Puchar Izraela. W sezonie 2005/2006 strzelił pierwszego gola w Ligat ha’Al. Od tamtego sezonu stał się również podstawowym graczem Maccabi. W 2009 roku zdobył z nim Toto Cup. W Maccabi spędził 6 lat. W tym czasie rozegrał tam 125 spotkań i zdobył 2 bramki.
W 2010 roku Szpungin odszedł do cypryjskiej Omonii Nikozja. W tym samym roku zdobył z nią Superpuchar Cypru.
W 2013 roku Szpungin przeszedł RAEC Mons. W 2014 roku wrócił do Maccabi.
Kariera reprezentacyjna.
Szpungin jest byłym reprezentantem Izraela U-17, U-18, U-19 oraz U-21.
W kadrze seniorskiej zadebiutował 24 marca 2007 roku w zremisowanym 0:0 meczu eliminacji Mistrzostw Europy 2008 z Anglią.

</doc>
<doc id="2196737" url="https://pl.wikipedia.org/wiki?curid=2196737" title="Yuval Spungin">
Yuval Spungin



</doc>
<doc id="2196739" url="https://pl.wikipedia.org/wiki?curid=2196739" title="Lotniskowce typu Avenger">
Lotniskowce typu Avenger



</doc>
<doc id="2196740" url="https://pl.wikipedia.org/wiki?curid=2196740" title="Rudolf Sherwin">
Rudolf Sherwin

Rudolf Sherwin (ur. ok. 1550 w Rodsley, zm. 1 grudnia 1581 w Tyburn) – święty Kościoła katolickiego, angielski męczennik, duchowny, konwertyta, ofiara prześladowań antykatolickich.
Uczęszczał do Exeter College w Oksfordzie, gdzie wykazał się zdolnościami filozoficznymi oraz znajomością greki i hebrajskiego. W 1575 roku nawrócił się na katolicyzm. Po konwersji udał się na studia do Douai. Święcenia kapłańskie przyjął 23 marca 1577 roku, a od 2 sierpnia tego roku przebywał w Kolegium Angielskim w Rzymie. Trzy lata później, 18 kwietnia 1580 r. w towarzystwie m.in. Edmunda Compiona wyruszy do Anglii. W drodze do ojczyzny poznał w Mediolanie Karola Boromeusza. Po powrocie został aresztowany i za pomocą wyszukanych tortur i obietnic sakry chciano go zmusić do ujawnienia współwyznawców. Od 9 listopada 1580 był więziony w londyńskim więzieniu Marshalsea, a 4 grudnia przeniesiony został do Tower.
Nie wydawszy nikogo, 20 listopada następnego roku został osądzony w Pałacu Westminsterskim i skazany za zdradę na śmierć przez powieszenie. Powieszono go w Tryburn po Edmundzie Campionie, razem z Aleksandrem Briantem. Jego ostatnimi słowami były: 
Rudolfowi Sherwinowi przypisywane jest nawrócenie na katolicyzm wielu współwięźniów.
Beatyfikowany 29 grudnia 1886 przez papieża Leona XIII, a kanonizowany został w grupie Czterdziestu męczenników Anglii i Walii przez Pawła VI 25 października 1970 roku.
Dniem wspomnienia Rudolfa Sherwin jest dzienna rocznica śmierci.

</doc>
<doc id="2196741" url="https://pl.wikipedia.org/wiki?curid=2196741" title="Jezioro Lutowskie">
Jezioro Lutowskie

Jezioro Lutowskie – jezioro w woj. kujawsko-pomorskim, w powiecie sępoleńskim, w gminie Sępólno Krajeńskie, leżące na terenie Pojezierza Krajeńskiego.
Dane morfometryczne.
Powierzchnia zwierciadła wody według różnych źródeł wynosi od 101,0 ha do 143,2 ha.
Zwierciadło wody położone jest na wysokości 114,9 m n.p.m. lub 115,0 m n.p.m. Średnia głębokość jeziora wynosi 3,8 m, natomiast głębokość maksymalna 12,1 m.
W oparciu o badania przeprowadzone w 2006 roku wody jeziora zaliczono do III klasy czystości i III kategorii podatności na degradację.
W roku 1998 wody jeziora również zaliczono do wód III klasy czystości.

</doc>
<doc id="2196743" url="https://pl.wikipedia.org/wiki?curid=2196743" title="Dedi Ben Dayan">
Dedi Ben Dayan



</doc>
<doc id="2196744" url="https://pl.wikipedia.org/wiki?curid=2196744" title="Hrabstwo Rio Arriba">
Hrabstwo Rio Arriba

Hrabstwo Rio Arriba (ang. "Rio Arriba County") – hrabstwo w stanie Nowy Meksyk w Stanach Zjednoczonych.

</doc>
<doc id="2196747" url="https://pl.wikipedia.org/wiki?curid=2196747" title="Kolej krzesełkowa na Hali Gąsienicowej">
Kolej krzesełkowa na Hali Gąsienicowej

Kolej krzesełkowa na Hali Gąsienicowej – kolej krzesełkowa z krzesełkami 4-osobowymi, z Doliny Gąsienicowej na Kasprowy Wierch w Tatrach. Jej dolna stacja znajduje się na Roztoce Stawiańskiej. W całości przebiega przez teren Tatrzańskiego Parku Narodowego. Stwarza możliwość korzystania ze znakowanej nartostrady z Kasprowego Wierchu przez Dolinę Gąsienicową aż do Kuźnic (tzw. Trasa Gąsienicowa). Producentem kolei w ramach modernizacji był Doppelmayr/Garaventa-Gruppe. Operatorem kolei są Polskie Koleje Linowe S.A.
Historia.
Pierwszy wyciąg w tym miejscu powstał w 1938. Był to ciężki wyciąg saniowy, elektryczny, dla 16 osób – pierwszy w Polsce wyciąg narciarski. Po II wojnie światowej funkcjonował w latach 1946–1953, a następnie został zdemontowany (w 1947 Liga Popierania Turystyki, która była jego właścicielem, została przejęta na własność państwa orzeczeniem Ministra Komunikacji). Dopiero w 1962 wykonano w tym miejscu nową kolej krzesełkową, 1-osobową. Miała długość 1190 m, przewyższenie 345 m i przepustowość 395 osób na godzinę. W 2000 wykonano nową kolej krzesełkową, 4-osobową – uruchomienie nastąpiło 18 grudnia. W 2022 roku po raz pierwszy zaczęła działać w sezonie letnim, przedtem działała tylko w sezonie zimowym.

</doc>
<doc id="2196748" url="https://pl.wikipedia.org/wiki?curid=2196748" title="Serafin (Biełonożko)">
Serafin (Biełonożko)

Serafin, białorus. Серафім – "Sierafim"; ros. Серафим – "Sierafim", imię świeckie: białorus. Аляксей Дзмітрыевіч Беланожка – Alaksiej Dzmitryjewicz Białanożka; ros. Алексей Дмитриевич Белоножко – "Aleksiej Dmitrijewicz Biełonożko" (ur. 5 września 1973 w Swierdłowsku) – biskup Egzarchatu Białoruskiego.
Życiorys.
Urodził się w rodzinie wojskowego. W wieku trzynastu lat razem z całą rodziną przeprowadził się do Bobrujska. W 1994 ukończył seminarium duchowne w Mińsku. Edukację teologiczną kontynuował w Grecji, na Uniwersytecie im. Arystotelesa w Salonikach, który w 1999 ukończył z wyróżnieniem. Następnie przez rok studiował teologię w Tybindze. W 2001 uzyskał tytuł kandydata nauk teologicznych w Mińskiej Akademii Duchownej. Rok wcześniej został zatrudniony jako wykładowca Nowego Testamentu w seminarium duchownym w tym samym mieście. Od 2000 do 2004 wykładał w katedrze teologii i historii Kościoła prawosławnego na wydziale teologicznym Europejskiego Uniwersytetu Humanistycznego w Mińsku, zaś od 2001 – pracownik katedry bizantynistyki Moskiewskiej Akademii Duchownej.
10 września 2003 w monasterze Zaśnięcia Matki Bożej w Żyrowiczach złożył wieczyste śluby mnisze przed metropolitą mińskim i słuckim Filaretem, przyjmując imię Serafin na cześć św. Serafina z Sarowa. 24 października tego samego roku został wyświęcony na hierodiakona, zaś 14 grudnia – na hieromnicha.
W 2004 został prorektorem instytutu teologicznego na Uniwersytecie Białoruskim, gdzie wykładał biblistykę oraz różne dyscypliny teologii praktycznej.
27 marca 2007 otrzymał nominację do objęcia katedry bobrujskiej i bychowskiej. W związku z tym 1 kwietnia 2007 otrzymał godność archimandryty. Uroczysta chirotonia biskupia miała miejsce 22 kwietnia 2007 w soborze Świętego Ducha w Mińsku.

</doc>
<doc id="2196752" url="https://pl.wikipedia.org/wiki?curid=2196752" title="Hrabstwo Roosevelt (Nowy Meksyk)">
Hrabstwo Roosevelt (Nowy Meksyk)

Hrabstwo Roosevelt (ang. "Roosevelt County") – hrabstwo w stanie Nowy Meksyk w Stanach Zjednoczonych.

</doc>
<doc id="2196754" url="https://pl.wikipedia.org/wiki?curid=2196754" title="Aircel Chennai Open 2011">
Aircel Chennai Open 2011

Aircel Chennai Open 2011 – tenisowy turniej ATP z cyklu Aircel Chennai Open rozgrywany w dniach 3–9 stycznia 2011 roku w Ćennaju na kortach twardych o puli nagród wynoszącej 398 250 dolarów amerykańskich.
Eliminacje gry pojedynczej.
Drabinka eliminacji

</doc>
<doc id="2196755" url="https://pl.wikipedia.org/wiki?curid=2196755" title="Stary cmentarz żydowski w Wyszogrodzie">
Stary cmentarz żydowski w Wyszogrodzie

Stary cmentarz żydowski w Wyszogrodzie – kirkut mieścił się przy ul. Kilińskiego. Powstał w XV lub XVI wieku. Położony był na stromej skarpie wiślanej, często podmywanej przez rzekę. W czasie okupacji Niemcy zdewastowali kirkut. Naziści użyli macew jako materiału brukarskiego. Po 1945 na terenie kirkutu wybudowano przetwórnię owoców.

</doc>
<doc id="2196758" url="https://pl.wikipedia.org/wiki?curid=2196758" title="Hrabstwo Sandoval">
Hrabstwo Sandoval

Hrabstwo Sandoval (ang. "Sandoval County") – hrabstwo w stanie Nowy Meksyk w Stanach Zjednoczonych.

</doc>
<doc id="2196762" url="https://pl.wikipedia.org/wiki?curid=2196762" title="Reprezentacja Tonga w piłce siatkowej kobiet">
Reprezentacja Tonga w piłce siatkowej kobiet

Reprezentacja Tonga w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Mistrzostwa Azji.
Drużyna jeszcze nigdy nie wystąpiła na Mistrzostwach Azji.

</doc>
<doc id="2196763" url="https://pl.wikipedia.org/wiki?curid=2196763" title="Hrabstwo San Juan (Nowy Meksyk)">
Hrabstwo San Juan (Nowy Meksyk)

Hrabstwo San Juan (ang. "San Juan County") – hrabstwo w stanie Nowy Meksyk w Stanach Zjednoczonych. Nazwa hrabstwa pochodzi od przepływającej przez nie rzeki San Juan.

</doc>
<doc id="2196764" url="https://pl.wikipedia.org/wiki?curid=2196764" title="Shiho Hisamatsu">
Shiho Hisamatsu

 (ur. 4 lipca 1979 w Kagoshimie na wyspie Kiusiu), japońska tenisistka.
Karierę na kortach rozpoczęła w 1996 roku w niewielkim turnieju ITF uczestnicząc w kwalifikacjach gry singlowej i w turnieju głównym w grze deblowej. W obu przypadkach odpadła w ćwierćfinale. W następnym roku również grała w turniejach tej rangi a w jednym z nich doszła do finału gry deblowej, w którym jednak przegrała. Przełomowym w karierze stał się rok 2000, w którym na jednym turnieju w Ibaraki wygrała zarówno w grze singlowej jak i deblowej. Swoistego wyczynu dokonała w 2002 roku, kiedy to w trzech kolejnych turniejach w Japonii, wygrała wszystkie trzy finały w grze singlowej. W sumie wygrała siedem turniejów singlowych i dziewięć deblowych tej rangi.
Po raz pierwszy w rozgrywkach cyklu WTA spróbowała swych sił w turnieju kwalifikacyjnym w 1997 roku w Tokio, ale odpadła pierwszej w rundzie przegrywając z tajwańską tenisistką Janet Lee. Rok później ponownie spróbowała swych sił na tym samym turnieju ale zakończyła z identycznym skutkiem. Sztuka udała się jej za trzecim razem i w 1999 roku dotarła do ostatniej rundy kwalifikacji, w której jednak przegrała. W 2001 roku udało jej się wreszcie przebrnąć przez kwalifikacje i wystąpiła w pierwszej rundzie turnieju głównego jednak rodaczka, Saori Obata okazała się od niej silniejsza. W 2003 roku spróbowała swoich w eliminacjach US Open, ale przegrała w pierwszej rundzie z Jennifer Hopkins. Rok później odpadła w drugiej rundzie tego samego turnieju. W 2005 roku dotarła też do drugiej rundy kwalifikacji w Wimbledonie. Największy jednak sukces w rozgrywkach wielkoszlemowych odniosła w 2006 roku w Australian Open docierając do trzeciej rundy kwalifikacji, eliminując po drodze Tamarine Tanasugarn i Ivetę Benesovą.

</doc>
<doc id="2196766" url="https://pl.wikipedia.org/wiki?curid=2196766" title="Mygliż (gmina)">
Mygliż (gmina)

Mygliż (bułg.: Община Мъглиж) – gmina w środkowej Bułgarii. W 2009 roku liczyła 12 267 mieszkańców.
Miejscowości.
Miejscowości wchodzące w skład gminy Mygliż:

</doc>
<doc id="2196767" url="https://pl.wikipedia.org/wiki?curid=2196767" title="Reprezentacja Fidżi w piłce siatkowej kobiet">
Reprezentacja Fidżi w piłce siatkowej kobiet

Reprezentacja Fidżi w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Mistrzostwa Azji.
Drużyna jeszcze nigdy nie wystąpiła na Mistrzostwach Azji.

</doc>
<doc id="2196768" url="https://pl.wikipedia.org/wiki?curid=2196768" title="Reprezentacja Samoa w piłce siatkowej kobiet">
Reprezentacja Samoa w piłce siatkowej kobiet

Reprezentacja Samoa w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Mistrzostwa Azji.
Drużyna jeszcze nigdy nie wystąpiła w kontynentalnym czempionacie.

</doc>
<doc id="2196769" url="https://pl.wikipedia.org/wiki?curid=2196769" title="Hrabstwo San Miguel (Nowy Meksyk)">
Hrabstwo San Miguel (Nowy Meksyk)

Hrabstwo San Miguel (ang. "San Miguel County") – hrabstwo w stanie Nowy Meksyk w Stanach Zjednoczonych.

</doc>
<doc id="2196770" url="https://pl.wikipedia.org/wiki?curid=2196770" title="Sokół rudogłowy">
Sokół rudogłowy

Sokół rudogłowy, kobczyk rudogłowy ("Falco chicquera") – gatunek średniej wielkości ptaka drapieżnego z rodziny sokołowatych (Falconidae). To szeroko rozpowszechniony ptak osiadły w Indiach i sąsiednich regionach, jak również w subsaharyjskiej Afryce. W Indiach lokalnie zwany "turumti".
Systematyka.
Miejsce sokoła rudogłowego w rodzinie sokołowatych nie jest w pełni ustalone. Czasem za najbliżej spokrewniony gatunek podaje się drzemlika lub sokoła afrykańskiego, ale prawdopodobnie nie jest to poprawne wskazanie. W rzeczywistości może być odległym krewnym sokoła wędrownego, ale potrzebne są bardziej wnikliwe badania. W każdym razie, afrykańskie i hinduskie podgatunki bardzo różnią się między sobą i w dłuższej perspektywie czasowej ulegną oddzieleniu gatunkowemu. Zwykle wyróżnia się trzy podgatunki "F. chicquera":
Niektórzy autorzy już obecnie wydzielają podgatunki afrykańskie do osobnego gatunku o nazwie "Falco ruficollis" (sokół rdzawoszyi). Takie ujęcie systematyczne stosuje np. Międzynarodowa Unia Ochrony Przyrody (IUCN).
Morfologia.
Sokół rudogłowy to średniej wielkości drapieżca o długich skrzydłach z jasnorudym wieńcem na głowie i tej barwy karkiem. Średnia jego długość wynosi 30–36 cm, a rozpiętość skrzydeł 85 cm. Obie płcie są podobne pod względem upierzenia, ale nie rozmiarem: samiec jest mniejszy niż samica, co jest częstą prawidłowością u sokołów. Młode ptaki są płowożółte z mniej wyraźnym prążkowaniem i bardziej matową górną częścią ciała.
Dorosły afrykański sokół z podgatunku "F. chicquera ruficollis" ma białą część twarzową poza czarnym paskiem, przypominającym wąsy. Górne części ciała są jasnoszare z czarnymi lotkami pierwszorzędowymi i końcówką ogona. Dolne części ciała są białe i posiadają ciemne paskowanie na spodniej stronie skrzydeł, dolnych partiach piersi, brzuchu i spodniej stronie ogona. Przednia strona szyi ma płowożółte paski. Nogi i obwódka oczna są żółte. Wydają przenikliwe "kek-kek-kek".
Zachodnioafrykańskie samce ważą pomiędzy 139 i 178 gramów, podczas gdy samice zwykle między 190 a 305 gramów. Poszczególne afrykańskie ptaki w południowym biegu rzeki Zambezi są odseparowane od reszty i tworzą podgatunek "F. chicquera horsbrughi", ale różnice w wielkości mogą mieć charakter ciągły (przejściowy) i to wydzielenie może być niepoprawne.
Azjatycki podgatunek nominatywny "F. chicquera chicquera" ma rude paski przypominające wąsy. Brakuje mu rudych prążków na piersi i ma mniej rozległe paskowanie w odniesieniu do podgatunków afrykańskich. 
Ekologia i zachowanie.
Zamieszkuje półpustynie, sawanny i inne suche otwarte przestrzenie z porozrzucanymi drzewami, ale również przyrzeczne lasy. Często spotyka się go siedzącego w ukryciu w koronie palmy "Borassus aethiopium" lub ścigającego ptaki, nietoperze i duże owady w trakcie dziarskiego lotu. 
Poluje głównie o zmierzchu i o świcie pod sklepieniem drzew. Często łowy prowadzi w parach, czasem wykorzystując technikę, w której jeden ptak z pary nisko leci nad ziemią, wypłaszając małe ptaki. Drugi w tym czasie lata wyżej i chwyta ofiary wylatujące z ukrycia.
Ptaki te zajmują stare gniazda po ptakach krukowatych lub innych ptakach drapieżnych. Samica może też składać od 3 do 5 jaj w zakamarkach korony drzewa palmowego.
Status.
IUCN uznaje sokoła rudogłowego za gatunek bliski zagrożenia (NT – "near threatened"), natomiast sokoła rdzawoszyjego, którego uznaje za osobny gatunek, zalicza do kategorii „najmniejszej troski” (LC – "least concern"). Trend liczebności populacji obu tych taksonów uznaje się za spadkowy.

</doc>
<doc id="2196772" url="https://pl.wikipedia.org/wiki?curid=2196772" title="Ryszard Gwyn">
Ryszard Gwyn

Ryszard Gwyn (ur. 1537 w Llanidloes, zm. 17 października 1584 w Wrexham) – święty Kościoła katolickiego, walijski męczennik, świecka ofiara prześladowań antykatolickich.
Życiorys.
Urodził się w walijskim hrabstwie Montgomeryshire (współcześnie Powys), w mieście Llanidloes. Studiując na Uniwersytecie Oxfordzkim i później w Christ’s College na Uniwersytecie Cambridge znany był jako White co odpowiadało znaczeniu jego walijskiego nazwiska tłumaczonego na język angielski. W 1562 roku powrócił do ojczyzny. Podjął pracę jako nauczyciel początkowo w Maelor, a później we Wrexham, Gresford i w Overton. Mimo znakomitej opinii musiał odejść z pracy w Overton w związku z podejrzeniami lokalnego duchowieństwa anglikańskiego o papizm. W 1579 roku dosięgnęły go pierwsze prześladowania elżbietańskie i został aresztowany w wyniku akcji zapoczątkowanej wezwaniem rady królewskiej do zwiększenia czujności wobec innowierców przez lokalne władze. Więziony był w Ruthin, zwolniony trafił w rok później do więzienia we Wrexham gdzie obietnicą zwolnienia próbowano go nakłonić do apostazji. Kolejny raz zatrzymany został w maju 1581 roku i zakutego siłą sprowadzono do anglikańskiej świątyni. Nieugięta postawa zakończyła się dybami. W 1583 roku zwolniono go z Rady Marchii. Torturowany w Bewdley i Bridgenorth został powtórnie uwięiony we Wrexham. Ponieważ nie poddawał się żadnym formom nacisku w październiku 1584 roku postawiony został przed sądem i drugiego dnia procesu, po odmowie uznania zwierzchnictwa królowej nad Kościołem 10 tegoż miesiąca skazany na karę śmierci za zdradę. Śmierć poniósł przez powieszenie i poćwiartowanie.
Z żoną Katarzyną, która uczestniczyła w procesie miał sześcioro dzieci.
Ryszard Gwyn pozostawił po sobie spisane satyry na "nowe" duchowieństwo i poemat na cześć Matki-Kościoła. Utwory spisane były w języku walijskim.
W Barry i Flintshire znajdują się szkoły imienia Świętego Ryszarda Gwyn.
Dniem wspomnienia Ryszarda Gwyna jest dzienna rocznica śmierci, lokalnie we Wrexham 15 października.
Relikwie świętego Ryszarda Gwyna znajdują się w Katedrze Wrexham.
Beatyfikowany w 1929 roku przez papieża Piusa XI, jako pierwszy walijski świecki męczennik kanonizowany został w grupie czterdziestu męczenników Anglii i Walii przez Pawła VI 25 października 1970 roku.

</doc>
<doc id="2196774" url="https://pl.wikipedia.org/wiki?curid=2196774" title="Reprezentacja Bangladeszu w piłce siatkowej kobiet">
Reprezentacja Bangladeszu w piłce siatkowej kobiet

Reprezentacja Bangladeszu w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Mistrzostwa Azji.
Drużyna jeszcze nigdy nie wystąpiła na Mistrzostwach Azji.

</doc>
<doc id="2196775" url="https://pl.wikipedia.org/wiki?curid=2196775" title="Józef Michalak">
Józef Michalak

Józef Michalak (ur. 1939 w Pruszkowie) – polski działacz partyjny i samorządowy, prezydent Pruszkowa (1989–1990). 
Życiorys.
Ukończył studia na Politechnice Warszawskiej. Od 1964 pracował w Fabryce Obrabiarek "Mechanicy" w Pruszkowie, gdzie był m.in. zastępcą dyrektora ds. społeczno-zawodowych. W latach 1984–1987 pełnił obowiązki sekretarza ekonomicznego Komitetu Miejskiego PZPR. W 1988 uzyskał mandat radnego Miejskiej Rady Narodowej w Pruszkowie. 26 stycznia 1989 został wybrany nowym prezydentem miasta, obowiązki pełnił do kwietnia 1990. 

</doc>
<doc id="2196777" url="https://pl.wikipedia.org/wiki?curid=2196777" title="Gábor Horváth (piłkarz)">
Gábor Horváth (piłkarz)

Gábor Horváth (ur. 4 lipca 1985 w Székesfehérvárze) – węgierski piłkarz występujący na pozycji obrońcy. Zawodnik klubu Paksi SE.
Kariera klubowa.
Horváth zawodową karierę rozpoczynał w 2002 roku w Videotonie z Nemzeti Bajnokság I. W tych rozgrywkach zadebiutował 17 maja 2003 roku w przegranym 0:1 pojedynku z Békéscsabą. W 2004 roku jego klub zmienił nazwę na FC Fehérvar. W 2006 roku zdobył z klubem Puchar Węgier. 5 sierpnia 2006 roku w przegranym 1:2 spotkaniu z Sopronem. W 2008 oraz w 2009 roku wygrał z zespołem rozgrywki Pucharu Ligi Węgierskiej. W 2009 roku Fehérvar powrócił do nazwy Videoton. W 2010 roku Horváth wywalczył z klubem wicemistrzostwo Węgier.
W sierpniu 2010 roku został wypożyczony do holenderskiego zespołu NAC Breda. W Eredivisie pierwszy mecz zaliczył 12 września 2010 roku przeciwko Feyenoordowi (2:0). W 2011 roku przeszedł do ADO Den Haag. W 2013 roku został zawodnikiem Paksi SE.
Kariera reprezentacyjna.
W reprezentacji Węgier Horváth zadebiutował 14 listopada 2009 roku w przegranym 0:3 towarzyskim meczu z Belgią.

</doc>
<doc id="2196778" url="https://pl.wikipedia.org/wiki?curid=2196778" title="Hrabstwo Santa Fe">
Hrabstwo Santa Fe

Hrabstwo Santa Fe (ang. "Santa Fe County") – hrabstwo w stanie Nowy Meksyk w Stanach Zjednoczonych.

</doc>
<doc id="2196780" url="https://pl.wikipedia.org/wiki?curid=2196780" title="Andrzej Pawliński">
Andrzej Pawliński

Andrzej Antoni Pawliński (ur. 1932) – polski inżynier i działacz polityczny, prezydent Pruszkowa (1987–1989). 
Życiorys.
Z wykształcenia jest inżynierem. Pełnił funkcję dyrektora Zakładów Remontowo-Budowlanych Pruszkowskiej Spółdzielni Mieszkaniowej. W latach 1984–1987 sprawował funkcję wiceprzewodniczącego Miejskiej Rady Narodowej Pruszkowa. W lutym 1987 został wybrany na prezydenta miasta – z funkcji zrezygnował w listopadzie 1988. 
Odznaczony Medalem za Zasługi dla Miasta Pruszkowa.

</doc>
<doc id="2196781" url="https://pl.wikipedia.org/wiki?curid=2196781" title="Reprezentacja Wysp Salomona w piłce siatkowej kobiet">
Reprezentacja Wysp Salomona w piłce siatkowej kobiet

Reprezentacja Wysp Salomona w piłce siatkowej kobiet to narodowa reprezentacja tego kraju, reprezentująca go na arenie międzynarodowej.
Mistrzostwa Azji.
Drużyna jeszcze nigdy nie wystąpiła na Mistrzostwach Azji.

</doc>
<doc id="2196782" url="https://pl.wikipedia.org/wiki?curid=2196782" title="Újvidék">
Újvidék



</doc>
<doc id="2196783" url="https://pl.wikipedia.org/wiki?curid=2196783" title="György Horváth (piłkarz)">
György Horváth (piłkarz)

György Horváth (ur. 7 marca 1929, zm. 27 grudnia 2010) – węgierski piłkarz, grający na pozycji bramkarza.
Karierę piłkarską rozpoczynał w klubie Lokomotiv Szombathely. W latach 1957–1962 grał w Ferencvárosi TC, gdzie rozegrał 66 meczów.
19 października 1952 roku rozegrał jedno spotkanie w reprezentacji, w wygranym 5:0 meczu z Czechosłowacją.

</doc>
<doc id="2196784" url="https://pl.wikipedia.org/wiki?curid=2196784" title="Łukasz A. Turski">
Łukasz A. Turski



</doc>
<doc id="2196787" url="https://pl.wikipedia.org/wiki?curid=2196787" title="Andrzej Mielcuch">
Andrzej Mielcuch

Andrzej Mielcuch (ur. 1946 w powiecie warszawskim) – polski nauczyciel, działacz partyjny i samorządowy, naczelnik i prezydent Otwocka (1986–1989). 
Życiorys.
Po ukończeniu szkoły średniej w Celestynowie studiował na Wydziale Pedagogicznym Uniwersytetu Warszawskiego, uzyskując stopień magistra. W 1968 rozpoczął pracę jako nauczyciel w powiecie otwockim, był także działaczem Polskiej Zjednoczonej Partii Robotniczej – I sekretarzem Komitetu Gminnego w Celestynowie. Do 1981 sprawował funkcję przewodniczącego tamtejszej Gminnej Rady Narodowej. W latach 1981–1984 ponownie zatrudniony jako nauczyciel. Od 1984 do 1986 pełnił obowiązki naczelnika gminy Celestynów, następnie analogiczną funkcję w Otwocku (1986–1988). W marcu 1988 został mianowany pierwszym w historii prezydentem Otwocka – urząd sprawował do listopada 1989.

</doc>
<doc id="2196789" url="https://pl.wikipedia.org/wiki?curid=2196789" title="Hrabstwo Sierra (Nowy Meksyk)">
Hrabstwo Sierra (Nowy Meksyk)

Hrabstwo Sierra (ang. "Sierra County") – hrabstwo w stanie Nowy Meksyk w Stanach Zjednoczonych.

</doc>
<doc id="2196791" url="https://pl.wikipedia.org/wiki?curid=2196791" title="Mistrzostwa Europy w Łyżwiarstwie Figurowym 2011">
Mistrzostwa Europy w Łyżwiarstwie Figurowym 2011

Mistrzostwa Europy w łyżwiarstwie figurowym 2011 – zawody rangi mistrzowskiej dla łyżwiarzy figurowych z Europy. Mistrzostwa odbywały się od 24 do 30 stycznia 2011 w hali w PostFinance Arena w Bernie.
W konkurencji solistów zwyciężył reprezentant Francji Florent Amodio, zaś wśród solistek Szwajcarka Sarah Meier. W parach sportowych złoty medal wywalczyli reprezentanci Niemiec Alona Sawczenko i Robin Szolkowy, zaś w parach tanecznych Francuzi Nathalie Péchalat i Fabian Bourzat.
Kwalifikacje.
W zawodach udział brali zawodnicy, którzy przed dniem 1 lipca 2010 roku ukończyli 15 rok życia (tj. urodzili się do 30 czerwca 1996 roku). Liczba dopuszczonych do startu zawodników z poszczególnych krajów była uzależniona od miejsc, jakie reprezentanci krajów zdobyli na ubiegłorocznych mistrzostwach. Warunkiem uczestnictwa zawodników wytypowanych przez krajową federację jest uzyskanie minimalnej oceny technicznej (TES) na międzynarodowych zawodach ISU w sezonie bieżącym lub poprzednim. Punkty za oba programy mogą być zdobyte na różnych zawodach. ISU akceptuje wyniki, jeśli zostały uzyskane na międzynarodowych konkursach uznawanych przez ISU na co najmniej 21 dni przed pierwszym oficjalnym dniem treningowym mistrzostw.
Sportowcy, którzy nie osiągnęli wymaganej minimalnej oceny technicznej (TES), a zostali zgłoszeni do zawodów, musieli wystąpić w rundzie eliminacyjnej. 
Wyniki.
Pary taneczne.
Wzorem tańca krótkiego był "Golden Waltz".

</doc>
<doc id="2196792" url="https://pl.wikipedia.org/wiki?curid=2196792" title="Žarko Šešum">
Žarko Šešum

Žarko Šešum (srb. Жарко Шешум) (ur. 16 czerwca 1986 w Bačkiej Palance), serbski piłkarz ręczny, reprezentant kraju. Gra na pozycji rozgrywającego. Obecnie występuje w Bundeslidze, od sezonu 2014/2015 występuje w Frisch Auf Göppingen
8 lutego 2009 r. w węgierskim Veszprém został trafiony nożem w okolicę nerek. Tego dnia został zamordowany Marian Cozma, rumuński piłkarz ręczny; zginął od ciosów nożem.

</doc>
<doc id="2196793" url="https://pl.wikipedia.org/wiki?curid=2196793" title="Andrzej Bodalski">
Andrzej Bodalski

Andrzej Bodalski – polski przedsiębiorca i samorządowiec, w latach 1989–1990 prezydent Otwocka. 
Życiorys.
Uzyskał wykształcenie pedagogiczne, pracował jako nauczyciel. Był właścicielem warsztatu naprawy samochodów. Działał w lokalnej PZPR, z ramienia której wszedł w 1988 w skład Miejskiej Rady Narodowej w Otwocku. Od listopada 1989 do czerwca 1990 sprawował urząd prezydenta Otwocka, ostatniego w epoce PRL.

</doc>
<doc id="2196794" url="https://pl.wikipedia.org/wiki?curid=2196794" title="Hrabstwo Socorro">
Hrabstwo Socorro

Hrabstwo Socorro (ang. "Socorro County") – hrabstwo w stanie Nowy Meksyk w Stanach Zjednoczonych.

</doc>
<doc id="2196796" url="https://pl.wikipedia.org/wiki?curid=2196796" title="Samsung SGH-F700">
Samsung SGH-F700

Samsung SGH-F700 – dotykowy telefon komórkowy firmy Samsung.

</doc>
<doc id="2196798" url="https://pl.wikipedia.org/wiki?curid=2196798" title="Kursy Oficerskie 4 Dywizji Piechoty">
Kursy Oficerskie 4 Dywizji Piechoty

Kursy Oficerskie 4 Dywizji Strzelców Polskich na Kubaniu, powstały w końcu 1918 r.
W ramach formowania przez Polaków przebywających na terenie Rosji, po rewolucji październikowej w roku 1917 w Rosji, formacji wojskowych została sformowana 4 i 5 Dywizja Piechoty na Dalekim Wschodzie, organizacyjnie podporządkowane Armii Polskiej we Francji. 4 Dywizja stała po stronie sił kontrrewolucyjnych i współdziałała z Armią Ochotniczą dowodzoną przez gen. Ławra Korniłowa (później przez gen. Antona Denikina). Werbunkiem na Syberii kierował mjr Walerian Czuma, z byłej II Brygady Legionów Polskich. 
W celu szkolenia kadr oficerskich lub ich doszkalania zorganizowano przy 4 Dywizji Strzelców Polskich dowodzonej przez gen. Lucjana Żeligowskiego Kursy Oficerskie w stanicy Paszkowskiej na Kubaniu. Celem działalności Szkoły było dokształcanie i konsolidowanie oficerów przybyłych z armii carskiej. Funkcje instruktorów pełnili oficerowie z byłego Polskiego Korpusu Posiłkowego i oficerowie francuscy. Nauka w Szkole trwała 6 tygodni. W 1919 r. nastąpiła dyslokacja Szkoły do Odessy, gdzie została rozwiązana. 

</doc>
<doc id="2196802" url="https://pl.wikipedia.org/wiki?curid=2196802" title="Hrabstwo Taos">
Hrabstwo Taos

Hrabstwo Taos (ang. "Taos County") – hrabstwo w stanie Nowy Meksyk w Stanach Zjednoczonych.
W hrabstwie tym znajduje się wiele z najwyższych szczytów Nowego Meksyku. 
Demografia.
W 2020 roku, w hrabstwie 87,9% mieszkańców stanowiła ludność biała (35,8% nie licząc Latynosów), 7,5% to rdzenna ludność Ameryki, 2,7% miało rasę mieszaną, 1,0% to byli Azjaci, 0,9% to byli czarnoskórzy Amerykanie lub Afroamerykanie i 0,1% pochodziło z wysp Pacyfiku. Latynosi stanowili 56,5% ludności hrabstwa.
Religia.
Pod względem religijnym w 2010 roku większość mieszkańców hrabstwa to katolicy (54,6%). Następnie co najmniej kilka procent populacji było związana z kościołami ewangelikalnymi. Mniejsze grona wyznawców mieli także mormoni (1,8%), buddyści (1,3%), hinduiści (1,1%), anglikanie (1,0%), muzułmanie (0,94%), prezbiterianie (0,69%), świadkowie Jehowy (3 zbory) i inni.

</doc>
<doc id="2196803" url="https://pl.wikipedia.org/wiki?curid=2196803" title="Samsung SGH-J700">
Samsung SGH-J700

Samsung SGH-J700 – telefon komórkowy firmy Samsung. Maksymalny czas czuwania telefonu wynosi 300 godzin (12,5 dni), a rozmów 330 minut (5,5 godziny). Samsung SGH-J700 pozwala zapisać 1000 kontaktów w telefonie. Model ten można podłączyć do komputera poprzez złącze USB. Telefon ten pozwala wysyłać wiadomości SMS, MMS oraz EMS.

</doc>
<doc id="2196807" url="https://pl.wikipedia.org/wiki?curid=2196807" title="Jezioro Zakrzewskie (powiat sępoleński)">
Jezioro Zakrzewskie (powiat sępoleński)

Jezioro Zakrzewskie – jezioro w woj. kujawsko-pomorskim, w powiecie sępoleńskim, w gminie Więcbork, leżące na terenie Pojezierza Krajeńskiego.
Dane morfometryczne.
Powierzchnia zwierciadła wody według różnych źródeł wynosi od 66,2 ha przez 66,6 ha do 71,0 ha
Zwierciadło wody położone jest na wysokości 109,6 m n.p.m. lub 109,5 m n.p.m. Średnia głębokość jeziora wynosi 3,8 m lub 3,9 m, natomiast głębokość maksymalna 7,5 m.
Według różnych źródeł w 2004 roku wody jeziora zaliczono do III klasy czystości lub do wód pozaklasowych i III kategorii podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Zakrzewskie". Na niektórych mapach topograficznych podawana jest oboczna nazwa tego jeziora "Łosowo".

</doc>
<doc id="2196810" url="https://pl.wikipedia.org/wiki?curid=2196810" title="Hrabstwo Torrance">
Hrabstwo Torrance

Hrabstwo Torrance (ang. "Torrance County") – hrabstwo w stanie Nowy Meksyk w Stanach Zjednoczonych.

</doc>
<doc id="2196811" url="https://pl.wikipedia.org/wiki?curid=2196811" title="(I Can't Make It) Another Day">
(I Can't Make It) Another Day

(I Can't Make It) Another Day – piosenka Michaela Jacksona z albumu "Michael".
Została nagrana w 2001 roku, razem z Lennym Kravitzem na album "Invincible", ostatecznie jednak nie znalazła się na tym albumie. Na początku 2010 roku wyciekł do internetu 90 sekundowy fragment oryginalnej wersji "Another Day". Oficjalnie nowa, dokończona przez Kravitza wersja utworu została wydana 14 grudnia 2010 roku na płycie "Michael".
Inne utwory rockowe.
Utwory rockowe stały się tradycją, wedle której Jackson na każdym kolejnym albumie zamieszczał jeden rockowy utwór ze znanym gitarzystą:

</doc>
<doc id="2196812" url="https://pl.wikipedia.org/wiki?curid=2196812" title="Stefan (Nieszczeret)">
Stefan (Nieszczeret)

Stefan, białorus. Стэфан – "Stefan"; ros. Стефан – "Stiefan", imię świeckie: białorus. Анатолій Уладзіміравіч Нешчарэт – Anatolij Uładzimirawicz Nieszczaret; ukr. Анатолій Володимирович Нещерет – "Anatolij Wołodymyrowycz Neszczeret"; ros. Анатолий Владимирович Нещерет – "Anatolij Władimirowicz Nieszczeriet" (ur. 3 stycznia 1966 w Wertijewce) – biskup Egzarchatu Białoruskiego.
Życiorys.
Urodził się w rodzinie chłopskiej. Po ukończeniu szkoły średniej mieszkał w Czernihowie, gdzie był hipodiakonem biskupa czernihowskiego i nieżyńskiego Antoniego. Następnie odbywał zasadniczą służbę wojskową. Po jej zakończeniu w 1985 wstąpił do moskiewskiego seminarium duchownego, które ukończył trzy lata później. W czasie nauki, w 1987, złożył w ławrze Troicko-Siergijewskiej wieczyste śluby zakonne przed jego inspektorem, archimandrytą Benedyktem. 14 stycznia tego samego roku arcybiskup dmitrowski Aleksander wyświęcił go na hierodiakona, zaś 3 czerwca – na hieromnicha.
Od 1987 do 1988 hieromnich Stefan służył w cerkwi św. Mikołaja w Rabotynie. Następnie do maja 1990 przebywał w ławrze Peczerskiej, natomiast do września tego roku spełniał obowiązki proboszcza parafii św. Mikołaja w Swaczyjewce. 1 listopada tego roku został przeniesiony z eparchii czernihowskiej do eparchii homelskiej i żłobińskiej i objął obowiązki proboszcza parafii Opieki Matki Bożej w Kormie.
13 stycznia 1994 otrzymał godność igumena, zaś 14 października 1997 – archimandryty. Od 22 grudnia 1998 był dziekanem dekanatu dobrusko-kormiańskiego. Z jego inicjatywy przy cerkwi w Kormie powstał żeński monaster św. Jana Kormiańskiego. Duchowny jest również autorem akatystu do św. Jana Kormiańskiego i do św. Laurentego Czernihowskiego. W 2002 ukończył studia teologiczne w Kijowskiej Akademii Duchownej.
30 stycznia 2005 został wyświęcony na biskupa turowskiego i mozyrskiego. W 2012 Święty Synod Rosyjskiego Kościoła Prawosławnego przeniósł go na katedrę homelską i żłobińską.
1 lutego 2018 r. został podniesiony do godności arcybiskupa.

</doc>
<doc id="2196815" url="https://pl.wikipedia.org/wiki?curid=2196815" title="Hrabstwo Union (Nowy Meksyk)">
Hrabstwo Union (Nowy Meksyk)

Hrabstwo Union (ang. "Union County") – hrabstwo w stanie Nowy Meksyk w Stanach Zjednoczonych.

</doc>
<doc id="2196816" url="https://pl.wikipedia.org/wiki?curid=2196816" title="Sieczkarnia samojezdna Orkan Z320">
Sieczkarnia samojezdna Orkan Z320

 Sieczkarnia samojezdna Orkan Z320 (KS2s) – druga z kolei polska sieczkarnia samojezdna.
Historia i informacje ogólne.
Produkowano ją w Poznańskiej Fabryce Maszyn Żniwnych. O konieczności stworzenia maszyny o wydajności większej niż Z310 (KS1s) mówiono już w roku 1973. Początkowo przewidywano rozpoczęcie jej produkcji na lata 1974-75. Ostatecznie jednak rozpoczęto ją dopiero w czwartym kwartale 1976 roku. Sieczkarnię Z320 stworzono poprzez wprowadzenie kilku zmian konstrukcyjnych w sieczkarni Z310 oraz zamontowanie mocniejszego silnika. Części wykorzystane do budowy sieczkarni KS2s zostały zunifikowane z tymi wykorzystanymi do budowy innych polskich sieczkarni: samojezdnej Z310 i przyczepianej Z305, a także z tymi wykorzystanymi do budowy kombajnów zbożowych Bizon. 
Dzięki modernizacji przybliżono się do celu, jakim było zaspokojenie potrzeb wielkich Państwowych Gospodarstw Rolnych, które wykazywały duże zapotrzebowanie na wydajne maszyny do zbioru zielonek. Mimo to Poznańska Fabryka Maszyn Żniwnych nadal starała się tworzyć coraz lepsze i wydajniejsze sieczkarnie samojezdne. Skutkiem tego było skonstruowanie kolejnej sieczkarni Z330 (KS3s). Sieczkarnia KS2s była dostępna w sprzedaży w różnej kompletacji, która była zależna od kupującego. Każdy element agregatu miał oddzielne nazwy oraz swój symbol handlowy. Podstawowym wyposażeniem sieczkarni Z320 był przyrząd do zielonek niskich Z311 z wózkiem transportowym. Na życzenie klienta (po uprzednim dokonaniu dopłaty) dołączano przyrząd do zbioru zielonek wysokich oraz przyrząd podbierający. Nazwa sieczkarni KS2s była używana sporadycznie, od samego początku przyjęto nazwę biorącą się od maszyny podstawowej Z320. Produkcja KS2s odbywała się co najmniej do 1980 roku.
Budowa i dane techniczne.
Rozwiązanie konstrukcyjne zastosowane w sieczkarni samojezdnej KS2s przewidywało możliwość agregatowania z wymiennymi przyrządami zbierającymi (przystawkami). W skład sieczkarni wchodziły: maszyna podstawowa Z320, przyrząd do zbioru zielonek niskich Z311, przyrząd do zbioru zielonek wysokich Z308 a także przyrząd podbierający Z313. Przystawki montowano na maszynie - bazie.
Maszyna podstawowa Z320.
Budowa maszyny podstawowej Z320 była taka sama jak maszyny podstawowej Z310. Składała się z zespołu napędowo-jezdnego oraz zespołów roboczych rozdrabniających i transportujących. Źródłem napędu sieczkarni był wysokoprężny silnik 6CT107/R1 z turbodoładowarką 3LD.1.2.24 o mocy 137 KM. Jego zamocowanie na saniach(podobnie jak u poprzedniczki) ułatwiało zamontowanie go na maszynie, naciąg pasów oraz demontaż w celu wykonania naprawy, ewentualnie przechowania go na okres zimowy. Napęd z silnika na mechanizmy robocze był przenoszony za pomocą sprzęgła jednotarczowego, a na mechanizm jezdny za pomocą pasa klinowego bezpośrednio na przekładnię. Bezstopniowa regulacja prędkości jazdy maszyny umożliwiała dobór optymalnych parametrów w każdych warunkach pracy. W porównaniu do maszyny podstawowej Z310 wprowadzono jeszcze inne zmiany oprócz tej dotyczącej jednostki napędowej. Filtry powietrza: zewnętrzny umieszczony dotychczas nad kabiną kierowcy oraz wewnętrzny zastąpiono dwoma filtrami multicyklonami, umieszczono je po obu stronach silnika. Akumulatory zostały przeniesione na tył sieczkarni. Zadbano również o polepszenie przenoszenia masy, w tym celu zmniejszono podziałkę listew przenośnika oraz zlikwidowano blachę naprowadzającą. Najbardziej widoczną zmianą w wyglądzie zewnętrznym u sieczkarni Z320 w stosunku do Z310 była zmiana wyglądu świateł przednich, można nawet powiedzieć, że ułatwiło to ich rozróżnienie. Mały promień skrętu pomimo kilku zmian w parametrach technicznych nie zmienił się, mianowicie było to 5 metrów. Sterowanie tylnymi kołami przy pomocy hydraulicznego urządzenia wspomagającego typu Orbitrol zapewniało dobrą sterowność i manewrowość maszyny. Nadal stosowano trzybiegową przekładniową skrzynię biegów, która umożliwiała jazdę do przodu z prędkością od 1,53 km/h do 20,2 km/h (1 bieg: 1,53-3,64 km/h; 2 bieg: 3,50-8,30 km/h; 3 bieg: 8,50-20,2 km/h) oraz jazdę do tyłu z prędkością od 3,30 km/h do 7,35 km/h. Dużą sprawność agregatowania przyczep zapewniał automatyczny zaczep z tyłu maszyny podstawowej. Zabudowanie pomostu zamykaną i przeszkloną kabiną oraz zgodne z zasadami ergonomii usytuowanie dźwigni, stwarzały komfortowe warunki pracy jednoosobowej obsłudze w każdych warunkach atmosferycznych. Agregatowanie maszyny podstawowej z wymiennymi przyrządami według założeń miało być szybkie i miało trwać zaledwie minutę.
Ulepszona konstrukcja sieczkarni umożliwiała cięcie sieczki z dokładnością do 90% założonej długości. Jeżeli chodzi o zespół rozdrabniający, jego budowa i parametry nie zmieniły się. Bęben nożowy (prędkość obrotowa 1120 obr./min) o średnicy 620 mm i szerokości 500 mm w zależności od ilości noży: 8-4-2, pozwalał otrzymywać 11 różnych zakresów długości sieczki (5-8-10-13-16-20-26-32-40-52-80 mm). Sieczkarnia posiadała mechanizm nawrotowy, pozwalający na zmianę kierunku obrotów walców zgniatających i przenośnika łańcuchowego, co umożliwia, w przypadku zapchania wycofanie nagromadzonej masy z powrotem na przyrząd roboczy. Przenośnik łańcuchowo-listwowy sieczkarni o szerokości 450 mm miał zmienne prędkości robocze wynoszące: 0,63; 0,99; 1,6; 2,52 m/s, a przy wycofywaniu masy: 0,61; 0,98; 1,53; 2,45 m/s. 
Ponadto sieczkarnia miała wbudowaną ostrzałkę, za pomocą której możne było ostrzyć noże bębna bez ich demontażu, w czasie jałowego biegu bębna sieczkarni. Stalnica (przeciwostrze noży bębna) wykonano ze stalowego pręta kwadratowego, co umożliwiało kolejne przestawienie krawędzi roboczych przez przekręcenie stalicy o kąt 90 stopni. Załadunek pociętej masy na przyczepy objętościowe odbywał się za pośrednictwem kanału wyrzutowego. Jego regulacja w płaszczyźnie poziomej odbywała się hydraulicznie a pionowej natomiast mechanicznie. Zasięg wyrzutu sieczki szacowano nawet na długość przekraczającą 12 metrów w zależności od rozdrabnianego materiału. Maszyna podstawowa miała wbudowane sprężyny amortyzujące, które odciążały zawieszenie mocowania przyrządów. Położenie przyrządów roboczych w płaszczyźnie pionowej regulowano hydraulicznie. Napięcie instalacji elektrycznej to 24 V. 
Sieczkarnia miała dwuosiowe podwozie z tylną osią skrętną. Wymiary ogumienia w porównaniu do Z310 pozostały niezmienione: przód 16,9-14x28; tył 10x15.
Przepustowość sieczkarni Z320 (KS2s) przekraczała 60 t/h, w porównaniu do osiągnięć poprzedniczki wzrosła o około 10 t/h.
Dane techniczne maszyny podstawowej Z320:
Przyrząd do zbioru zielonek niskich Z311.
Ze względu na swą szerokość (3,6 m) musiał być przewożony na miejsce pracy przy pomocy specjalnego wózka transportowego, przeznaczonego do tego celu. Zdemontowany przyrząd Z311 umieszczony na wózku mógł być zaczepiany z tyłu maszyny podstawowej lub sprzęgany z ciągnikiem rolniczym. Ważną zmianą było skonstruowanie nowego wózka. Dotychczas stosowano wózek dwuosiowy, czterokołowy. W celu ułatwienia manewru cofania maszyną lub ciągnikiem sprzężonym z wózkiem zastąpiono dwie osie jedną dwukołową osią oraz zastosowano podporę. Innych zmian związanych z przyrządem Z311 nie wprowadzono. Konstrukcja mechanizmu tnącego normalnego cięcia, gwarantowała czysty zbiór roślin przy prędkości do 8 km/h, przy minimalnej wysokości koszenia 10 cm. Wysokość koszenia mogła być regulowana bezpośrednio za pomocą hydraulicznego układy wydźwigowego, natomiast podstawowa wysokość cięcia mogła być regulowana przez odpowiednie ustawienie płóz, dzięki temu można było uzyskać minimalną wysokość cięcia bliską 4 cm. Zastosowane sprzęgła przeciążeniowe w układzie napędu łańcuchów podających oraz pracujące w kąpielach olejowych przekładnie zębate miały gwarantować trwałość przyrządu. Skok listwy nożowej wynosił 76,2 mm. Przystawka była używana do koszenia lucerny, koniczyny, traw i mieszanek zbożowych oraz do kukurydzy i słonecznika do wysokości 1,5 m. Uniwersalny nagarniacz ze sterowanymi sprężystymi palcami pomagał przy zbiorze roślin wyległych. Na wypadek zapchania bądź napotkania przeszkody był zabezpieczony sprzęgłem przeciążeniowym. Wydajność przyrządu podczas współpracy z sieczkarnią samojezdną Z320 (KS2s) sięgała 2 ha/h lub 60 t/h. 
Dane techniczne przyrządu do zielonek niskich Z311:
Przyrząd do zbioru zielonek wysokich Z308.
Służył do zbioru roślin wysokich z pnia (kukurydza, słonecznik), sianych w rzędach o rozstawie od 70 do 80 cm. Przystawka kosiła równocześnie dwa rzędy roślin. Aby praca przyrządu i sieczkarnia była płynna, łodygi koszonych roślin powinny przekraczać 1,5 m. Był on wyposażony w rozdzielacze, specjalny typ mechanizmu tnącego i układ łańcuchów podających rośliny (zarówno proste jak i pochylone). Sprawne działanie wszystkich elementów przystawki Z308 zapewniało prawidłowe przenoszenie ściętej masy. Prędkość pracy mogła dochodzić do 8 km/h. Minimalna wysokość cięcia wynosiła 10 cm, jej regulacja odbywała hydraulicznie mechanizmem wydźwigowym sieczkarni. W roku 1975 opracowano adapter trzyrzędowy, nadal jednak produkowano adapter dwurzędowy. Wydajność przyrządu Z308 podczas współpracy z sieczkarnią samojezdną Z320 (KS2s) była wyższa niż 1 ha/h lub 35 t/h.
Dane techniczne przystawki do zielonek wysokich Z308:
Przyrząd podbierający Z313.
Przeznaczony był do zbierania podsuszonych zielonek lub siana z pokosów lub wałów oraz do zbioru słomy po kombajnie zbożowym. Podstawowym zespołem roboczym przyrządu był podbieracz o sterowanych za pomocą krzywki sprężynowych palcach podbierających. Gwarantował on czyste zbieranie masy przy prędkości do 8 km/h. Sprzęgło przeciążeniowe eliminowało możliwość powstawania uszkodzeń, a regulacja wysokości podbierania odbywała się hydraulicznie. Podbieracz Z313 był ulepszoną wersją podbieracza Z307, z którym również mogła współpracować sieczkarnia Z320. Odpowiednia szerokość transportowa nie wymuszała demontażu przyrządu z maszyny podstawowej na czas poruszania się po drogach publicznych. Przetaczanie zdemontowanego przyrządu miały ułatwiać wbudowane stalowe koła. Wydajność przyrządu podbierającego Z313 we współpracy z sieczkarnią samojezdną Z320 (KS2s) wynosiła ponad 50 t/h (2 ha/h).
Dane techniczne przyrządu podbierającego Z313: 

</doc>
<doc id="2196817" url="https://pl.wikipedia.org/wiki?curid=2196817" title="Joannicjusz (Mićović)">
Joannicjusz (Mićović)

Joannicjusz, imię świeckie Jovan Mićović (ur. 20 kwietnia 1959 w Velimlju) – czarnogórski duchowny prawosławny, biskup Serbskiego Kościoła Prawosławnego.
Życiorys.
Jest absolwentem wydziałów teologicznego i filozoficznego Uniwersytetu Belgradzkiego. 30 października 1990 złożył wieczyste śluby zakonne w monasterze Ćelija Piperska. 7 lutego 1991 przyjął święcenia diakońskie, zaś 17 lutego 1991 – kapłańskie. W tym samym roku został przełożonym monasteru Sawina. W roku następnym przeniesiony do monasteru Narodzenia Matki Bożej w Cetyni jako jego przełożony oraz wykładowca seminarium przyklasztornego.
W 1999 Święty Sobór Biskupów Serbskiego Kościoła Prawosławnego wybrał go na biskupa pomocniczego metropolii Czarnogóry i Przymorza z tytułem biskupa budimlańskiego. 3 czerwca 1999 przyjął chirotonię biskupią. W 2000, po wyodrębnieniu z metropolii eparchii budimlańsko-nikšickiej został jej biskupem ordynariuszem.
W 2021 r. na mocy decyzji Świętego Soboru Biskupów Cerkwi Serbskiej stanął na czele metropolii Czarnogóry i Przymorza. Jego intronizacja odbyła się 5 września tegoż roku w monasterze Cetyńskim. W dniu uroczystości w Cetyni doszło do gwałtownych demonstracji zwolenników utworzenia autokefalicznego Kościoła prawosławnego w Czarnogórze, którzy starali się uniemożliwić przeprowadzenie intronizacji biskupa uznającego zwierzchność patriarchy serbskiego. Przeciwko intronizacji metropolity Joannicjusza w historycznej stolicy niepodległej Czarnogóry był czarnogórski prezydent Milo Djukanović, natomiast premier kraju Zdravko Krivokapić był obecny na uroczystości. 

</doc>
