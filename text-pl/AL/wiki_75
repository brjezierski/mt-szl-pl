<doc id="2203019" url="https://pl.wikipedia.org/wiki?curid=2203019" title="Mięsień zwieracz środkowy gardła">
Mięsień zwieracz środkowy gardła

Mięsień zwieracz środkowy gardła (łac. "musculus constrictor pharyngis medius"; "musculus hyopharyngeus") – jeden ze zwieraczy gardła; bierze udział w mechanizmie połykania. Jest kształtu trójkątnego. Unerwiają go gałązki nerwu błędnego ze splotu gardłowego.
Przyczepy.
Mięsień przyczepia się do rogu mniejszego kości gnykowej i więzadła rylcowo-gnykowego (część chrząstkowo-gardłowa) oraz do rogu większego kości gnykowej (część rogowo-gardłowa). Włókna kończą się na szwie gardła.

</doc>
<doc id="2203021" url="https://pl.wikipedia.org/wiki?curid=2203021" title="Águilas Reales de Zacatecas">
Águilas Reales de Zacatecas

Águilas Reales de Zacatecas, znany najczęściej jako Águilas Reales – meksykański klub piłkarski z siedzibą w mieście Zacatecas, w stanie Zacatecas. Obecnie gra w Segunda División de México (III szczebel rozgrywek). Swoje domowe mecze rozgrywa na obiekcie Estadio Francisco Villa.

</doc>
<doc id="2203023" url="https://pl.wikipedia.org/wiki?curid=2203023" title="Musculus constrictor pharyngis medius">
Musculus constrictor pharyngis medius



</doc>
<doc id="2203024" url="https://pl.wikipedia.org/wiki?curid=2203024" title="Musculus hyopharyngeus">
Musculus hyopharyngeus



</doc>
<doc id="2203025" url="https://pl.wikipedia.org/wiki?curid=2203025" title="Necaxa Aguascalientes">
Necaxa Aguascalientes



</doc>
<doc id="2203026" url="https://pl.wikipedia.org/wiki?curid=2203026" title="Wacław Wojciech Olszyński">
Wacław Wojciech Olszyński

Wacław Wojciech Olszyński (ur. 7 sierpnia 1847, zm. 17 marca 1931) – ziemianin, powstaniec styczniowy, działacz społeczny.
Olszyński urodził się 7 sierpnia 1847 roku jako syn Ignacego i Augusty z domu Kreusztet. Ukończył szkołę w Ostrowcu, następnie podjął pracę we Włocławku.
W 1863 roku walczył w powstaniu styczniowym, kolejno w oddziałach Apolinarego Kurowskiego, Mariana Langiewicza i Edmunda Taczanowskiego. Brał udział w bitwach pod Małogoszczem i pod Sędziejowicami. Po rozbiciu ostatniego z oddziałów przedostał się do Włocławka, a następnie przekroczył granicę z Prusami. Zamieszkał w Hamburgu, gdzie pracował w porcie.
W 1872 roku powrócił do Polski i podjął pracę w majątkach ziemskich, w 1900 roku nabył majątek Lisiniec pod Częstochową, który w 1909 roku zamienił na Libidzę. Działał w organizacjach rolniczych i społecznych oraz udzielał się w społeczności ewangelicko-augsburskiej w Częstochowie.
Po wybuchu I wojny światowej okolice Częstochowy zajęli Niemcy. Już w sierpniu władze niemieckie oskarżyły mieszkańców Kłobucka o zamachy na żołnierzy niemieckich. Jedynie dzięki interwencji Olszyńskiego u niemieckiego komendanta miasta Niemcy zrezygnowali z zamiaru zniszczenia Kłobucka. Wydarzenie to zostało upamiętnione na tablicy umieszczonej w kaplicy św. Floriana w Kłobucku.
Jego synem był Stefan Olszyński.
Zmarł 17 marca 1931 roku i został pochowany na cmentarzu ewangelicko-augsburskim w Częstochowie.

</doc>
<doc id="2203027" url="https://pl.wikipedia.org/wiki?curid=2203027" title="América Meksyk">
América Meksyk



</doc>
<doc id="2203028" url="https://pl.wikipedia.org/wiki?curid=2203028" title="Zwieracz środkowy gardła">
Zwieracz środkowy gardła



</doc>
<doc id="2203029" url="https://pl.wikipedia.org/wiki?curid=2203029" title="Zwieracz gardła środkowy">
Zwieracz gardła środkowy



</doc>
<doc id="2203031" url="https://pl.wikipedia.org/wiki?curid=2203031" title="M3/M5 Stuart">
M3/M5 Stuart

M3/M5 – amerykański czołg lekki z okresu II wojny światowej. 
Nadana mu przez Brytyjczyków potoczna nazwa Stuart pochodzi od nazwiska amerykańskiego generała z okresu wojny secesyjnej – Jeba Stuarta.
Historia.
Przez długie lata Amerykanie nie przykładali zbyt wielkiej wagi do rozwoju swojej broni pancernej. W latach 20. XX wieku zbudowali kilka lekkich czołgów wsparcia piechoty, ale nie rozwinęli ich produkcji na dużą skalę. Na początku lat trzydziestych na bazie tych konstrukcji powstał nowy typ czołgu lekkiego M2. Pod wpływem wojennych doświadczeń z Europy, wiosną 1940, Departament Zaopatrzenia opracował projekt gruntownie ulepszonej odmiany czołgu M2A4. W wyniku tych prac powstał czołg lekki M3. Otrzymał on grubszy pancerz (38-51 mm), a także poprawione zawieszenie. W czerwcu 1940 r. projekt ten został zatwierdzony i przyjęty do produkcji, którą rozpoczęto w marcu następnego roku. Wóz był kilkakrotnie modernizowany, między innymi zmieniono nitowaną wieżę na spawaną. Na początku 1942 r. wprowadzono spawany kadłub. Część pojazdów dostała nowe silniki Diesla. Powstały wersje M3, M3 (diesel), M3A1, M3A1 (diesel), M3A3, M5, M5A1. Ogółem w latach 1941-1944 wyprodukowano 22743 czołgi wszystkich wersji.
Służba.
Czołgi M3/M5 „Stuart”, oprócz USA, były używane przez wojska brytyjskie, kraje Wspólnoty Brytyjskiej, Chiny oraz Związek Radziecki. Czołgów M3A1 Stuart na froncie wschodnim używał 45 Samodzielny Pułk Pancerny z 48 Armii, albowiem Armia Czerwona Stuarty otrzymała w ramach programu Lend-Lease.
W armii brytyjskiej nosiły oznaczenia:
Czołgi lekkie „Stuart” znajdowały się również w jednostkach Polskich Sił Zbrojnych. Czołgi M5A1 znajdowały się w 24 Pułku Ułanów 1 Dywizji Pancernej. Brały udział w bojach we Francji, Belgii, Holandii i Niemczech. „Stuarty” były też w uzbrojeniu II Korpusu Polskiego walczącego we Włoszech.
Po wojnie „Stuarty” były sprzedawane do wielu krajów świata. Miały je w swoim uzbrojeniu armie m.in. Dominikany, Haiti, Meksyku, Kolumbii, Hondurasu, Brazylii. W niektórych krajach czołgi te służyły jeszcze w latach 80. XX wieku.

</doc>
<doc id="2203032" url="https://pl.wikipedia.org/wiki?curid=2203032" title="Mięsień zwieracz gardła środkowy">
Mięsień zwieracz gardła środkowy



</doc>
<doc id="2203033" url="https://pl.wikipedia.org/wiki?curid=2203033" title="Bazylika Świętego Serwacego w Maastricht">
Bazylika Świętego Serwacego w Maastricht



</doc>
<doc id="2203034" url="https://pl.wikipedia.org/wiki?curid=2203034" title="Falco Milvus">
Falco Milvus



</doc>
<doc id="2203035" url="https://pl.wikipedia.org/wiki?curid=2203035" title="Żelisław Olech">
Żelisław Olech

Żelisław Olech ps. "Rawicz" (ur. 23 lipca 1915 r. w Warszawie, zm. 14 grudnia 2005 r.) – kapral Armii Krajowej, żołnierz batalionu „Parasol”, uczestnik powstania warszawskiego.
Życiorys.
Syn Juliana Olecha i Bolesławy z Niewińskich. Po śmierci obojga rodziców wychowywany przez babkę (ojciec zginął podczas wojny polsko-bolszewickiej, matka zmarła wkrótce po śmierci męża).Walczył w polskim podziemiu. Należał do hufca Sad warszawskich Grup Szturmowych. Brał udział w akcjach:
Od 1943 roku należał do kompanii wydzielonej „Agat” (późniejszy batalion „Parasol”). Uczestniczył w zamachu na Augusta Kretschmanna – hauptscharführera SS, komendanta obozu karnego „Gęsiówka”.
W powstaniu warszawskim walczył w szeregach 2. kompanii batalionu „Parasol”. Przeszedł cały szlak bojowy batalionu. Ranny na Czerniakowie, próbował przedostać się na drugą stronę Wisły. Po nieudanej próbie wraz z rannymi cywilami dotarł w aleję Szucha, gdzie ostatni raz widział dowódcę batalionu – Jerzego Zborowskiego „Jeremiego” i jego żonę Janinę.
Po wojnie ukończył kursy handlowe. Zmarł w 2005.

</doc>
<doc id="2203036" url="https://pl.wikipedia.org/wiki?curid=2203036" title="Atlante Cancún">
Atlante Cancún



</doc>
<doc id="2203038" url="https://pl.wikipedia.org/wiki?curid=2203038" title="Kania zielonoprzylądkowa">
Kania zielonoprzylądkowa



</doc>
<doc id="2203039" url="https://pl.wikipedia.org/wiki?curid=2203039" title="Abalakow">
Abalakow



</doc>
<doc id="2203040" url="https://pl.wikipedia.org/wiki?curid=2203040" title="Atlas Guadalajara">
Atlas Guadalajara



</doc>
<doc id="2203042" url="https://pl.wikipedia.org/wiki?curid=2203042" title="Abalakov">
Abalakov



</doc>
<doc id="2203043" url="https://pl.wikipedia.org/wiki?curid=2203043" title="Sunil Chhetri">
Sunil Chhetri

Sunil Chhetri (ur. 3 sierpnia 1984 w Secunderabadzie) – indyjski piłkarz, grający na pozycji napastnika w klubie Bengaluru FC.
Kariera klubowa.
Sunil Chhetri rozpoczął swoją karierę w Mohun Bagan AC w 2002 roku. W latach 2005-2008 był zawodnikiem klubu Boavista. W 2007 został nagrodzony tytułem "Piłkarza Roku" w Indiach. W latach 2008-2009 występował w Kingfisher East Bengal Club, z którym zdobył Puchar Federacji w 2009 roku.
W latach 2009-2010 był zawodnikiem Dempo Goa, z którym zdobył mistrzostwo Indii w 2010. W 2010 wyjechał do amerykańskiego klubu Sporting Kansas City, stając się pierwszym hinduskim piłkarzem w lidze MLS. W Sportingu był rezerwowym i nie zdołał zadebiutować w lidze.
W 2011 roku został zawodnikiem United Sports Club, a następnie wrócił do Mohun Bagan AC. W tym samym roku został laureatem nagrody Arjuna Award.
W 2012 roku wzbudził zainteresowanie europejskich klubów. Podpisał 2-letni kontrakt z Sportingiem i zgodził się grać w rezerwach. Zadebiutował w drugiej lidze portugalskiej w wygranym 2-0 meczu przeciwko SC Freamunde w którym wszedł z ławki w 85 minucie. W 2013 Chhetri niezadowolony z rzadkiej gry w klubie poprosił o wypożyczenie. Trafił do indyjskiego Churchill Brothers SC, gdzie zagrał 8 meczów i zdobył 4 gole. Powrócił z wypożyczenia i nie przedłużył kontraktu.
Od 9 czerwca 2016 reprezentuje Bengaluru FC.
Kariera reprezentacyjna.
W reprezentacji Indii Chhetri zadebiutował w 2005 roku. W 2007 uczestniczył w eliminacjach Mistrzostw Świata 2010. W meczach z Libanem zdobył dwie bramki. W 2008 Chhetri znalazł się w kadrze na AFC Challenge Cup. Była to druga edycja turnieju, odbywała się ona na terenie Indii. Podczas turnieju Chhetri zdobył 4 bramki, w tym 3 w finale z Tadżykistanem, dzięki czemu został MVP meczu. Wygranie tego turnieju oznaczało dla reprezentacji Indii wywalczenie awansu do Pucharu Azji 2011, po 27-letniej przerwie. Dotychczas w reprezentacji rozegrał 101 spotkań i strzelił 64 bramki.

</doc>
<doc id="2203044" url="https://pl.wikipedia.org/wiki?curid=2203044" title="Cruz Azul Meksyk">
Cruz Azul Meksyk



</doc>
<doc id="2203049" url="https://pl.wikipedia.org/wiki?curid=2203049" title="Falco migrans">
Falco migrans



</doc>
<doc id="2203050" url="https://pl.wikipedia.org/wiki?curid=2203050" title="Kania jasnobarkowa">
Kania jasnobarkowa



</doc>
<doc id="2203051" url="https://pl.wikipedia.org/wiki?curid=2203051" title="Tecos UAG Guadalajara">
Tecos UAG Guadalajara



</doc>
<doc id="2203052" url="https://pl.wikipedia.org/wiki?curid=2203052" title="János Simor">
János Simor

János Simor (ur. 23 sierpnia 1813 w Székesfehérvár, zm. 23 stycznia 1891 w Ostrzyhomiu) – węgierski duchowny katolicki, kardynał, Arcybiskup Ostrzyhomia, Książę-Prymas Węgier.
Życiorys.
Święcenia kapłańskie przyjął 28 października 1836. 19 marca 1857 został wybrany biskupem Győr. 29 czerwca 1857 w Ostrzyhomiu przyjął sakrę z rąk arcybiskupa Jánosa Scitovszkyego. 22 lutego 1867 objął stolicę metropolitalną Ostrzyhomia, na której pozostał już do śmierci. W tym samym roku został odznaczony Wielkim Krzyżem Orderu św. Stefana. Uczestniczył w obradach Soboru Watykańskiego I. 22 grudnia 1873 Pius IX wyniósł go do godności kardynalskiej. 15 czerwca 1874 otrzymał tytuł prezbitera San Bartolomeo all’Isola. Wziął udział w konklawe wybierającym Leona XIII.

</doc>
<doc id="2203054" url="https://pl.wikipedia.org/wiki?curid=2203054" title="Falco leucogaster">
Falco leucogaster



</doc>
<doc id="2203057" url="https://pl.wikipedia.org/wiki?curid=2203057" title="Danshui">
Danshui

Danshui () – dzielnica () miasta wydzielonego Nowe Tajpej na Tajwanie, u ujścia rzeki Danshui He do wód Cieśniny Tajwańskiej. Znajduje się w północnej części miasta.
23 czerwca 2009 komitet przy Ministrze Spraw Wewnętrznych Republiki Chińskiej zarekomendował przekształcenie dotychczasowego powiatu Tajpej () w miasto wydzielone; wszystkie gminy miejskie (), jak Danshui, miasta i gminy wiejskie wchodzące w skład powiatu zostały przekształcone w dzielnice (). Ustawa weszła w życie 25 grudnia 2010 roku.
Populacja dzielnicy Danshui w 2016 roku liczyła 165 765 mieszkańców – 86 078 kobiet i 79 687 mężczyzn. Liczba gospodarstw domowych wynosiła 72 432, co oznacza, że w jednym gospodarstwie zamieszkiwało średnio 2,29 osób.
Historia.
Danshui było pierwszą osadą portową w północnym Tajwanie. W latach 20. XVII wieku obszar ten zajęli Hiszpanie, jednak w 1642 roku wypędzili ich Holendrzy, których z kolei wyrzucił Zheng Chenggong w 1662 roku, przejmując na krótki okres władzę na Tajwanie. W 1683 roku osada wraz z całą wyspą przeszła pod kontrolę Chin.
Na początku XVIII wieku Danshui rozpoczęło handel z interiorem oraz miastami Fuzhou i Quanzhou w prowincji Fujian na kontynencie. W 1860 roku otwarto port dla handlu zagranicznego. Przez kilka kolejnych lat Danshui było centrum handlu herbatą i rozwijającego się przemysłu herbacianego.
W czasie wojny chińsko-francuskiej (1884–85) Danshui zostało zajęte przez Francuzów. Po wojnie utworzono nowe połączenia morskie z Szanghajem, Hongkongiem i Singapurem, co przyczyniło się do rozwoju miasta. Po drugiej wojnie chińsko-japońskiej (1937–45) znaczenie portu zmalało ze względu na zwiększające się zamulenie ujścia rzeki Danshui He.

</doc>
<doc id="2203059" url="https://pl.wikipedia.org/wiki?curid=2203059" title="Skarbiec bazyliki Świętego Serwacego w Maastricht">
Skarbiec bazyliki Świętego Serwacego w Maastricht



</doc>
<doc id="2203060" url="https://pl.wikipedia.org/wiki?curid=2203060" title="Falco vocifer">
Falco vocifer



</doc>
<doc id="2203061" url="https://pl.wikipedia.org/wiki?curid=2203061" title="Aquila leucorypha">
Aquila leucorypha



</doc>
<doc id="2203063" url="https://pl.wikipedia.org/wiki?curid=2203063" title="Falco Albicilla">
Falco Albicilla



</doc>
<doc id="2203067" url="https://pl.wikipedia.org/wiki?curid=2203067" title="Viedma (meteoryt)">
Viedma (meteoryt)

Viedma (inna nazwa: Balneario el Condor) – meteoryt kamienny należący do chondrytów oliwinowo-hiperstenowych L5, znaleziony 1 stycznia 2003 na plaży Balneario el Condor przez poszukiwacza złota w pobliżu miasta Viedma w prowincji Rio Negro w Argentynie. Znaleziony meteoryt ważył 6900 g.

</doc>
<doc id="2203068" url="https://pl.wikipedia.org/wiki?curid=2203068" title="Aquila pelagica">
Aquila pelagica



</doc>
<doc id="2203069" url="https://pl.wikipedia.org/wiki?curid=2203069" title="Cmentarz ewangelicko-augsburski w Częstochowie">
Cmentarz ewangelicko-augsburski w Częstochowie

Cmentarz ewangelicko-augsburski w Częstochowie − jedyny w Częstochowie cmentarz dla zmarłych wyznania ewangelicko-augsburskiego, założony w 1858 roku.
Historia.
Cmentarz powstał w roku 1858 roku, gdy z inicjatywy ks. Ludwika Müllera władze miejskie wydzieliły teren o powierzchni ok. 3 100 m², graniczący z katolickim cmentarzem św. Rocha. Cmentarz uroczyście otwarto 8 lipca 1860 roku. Aż do czasu uruchomienia własnego cmentarza pogrzeby odbywały się na odległych cmentarzach ewangelickich lub częstochowskich nekropoliach katolickich. W 1898 roku władze miasta zajęły część jego terenu na potrzeby cmentarza prawosławnego, tłumacząc to udostępnieniem ewangelikom większego niż w dokumentach obszaru.
W 1914 roku wybuchła I wojna światowa, a cmentarz zapełnił się szybko grobami żołnierzy niemieckich i austro-węgierskich. W sumie pochowano 107 wojskowych już w czasie pierwszego roku wojny, wykorzystując jednocześnie całą przestrzeń, którą przed wojną szacowano jako wystarczającą na 10 lat. Przez cały okres wojny ewangelicy usiłowali uzyskać zgodę na poszerzenie swojego cmentarza, dopiero w 1919 roku władze miejskie wyraziły zgodę i przekazały na ten cel ok. 1 900 m² z likwidowanego cmentarza prawosławnego. Decyzja spotkała się z gwałtownym protestem częstochowskiego kościoła katolickiego, który usiłował ją na wszelkie sposoby zablokować, by przejąć całość terenu cmentarza prawosławnego. Ostatecznie rok później, po interwencji w Ministerstwie Wyznań i Oświecenia Publicznego i u katolickiego biskupa kujawsko-kaliskiego, ewangelicy uzyskali wnioskowany grunt.
W latach 1937–1939 zbudowano na cmentarzu kaplicę grobową rodziny Steinhagenów. Po wybuchu II wojny światowej ponownie chowano na cmentarzu ewangelickim żołnierzy niemieckich, a po wyczerpaniu wolnego miejsca pochówki przeniesiono na cmentarz Kule. W okresie okupacji cmentarz ewangelicki służył także jako miejsce ulokowania jednej z konspiracyjnych skrytek z dokumentami i pieniędzmi. W końcu lat 60. wyremontowano uszkodzoną w czasie wojny kaplicę cmentarną.
W 1987 roku Wydział Kultury i Sztuki Urzędu Wojewódzkiego w Częstochowie wpisał cmentarz do rejestru zabytków.

</doc>
<doc id="2203073" url="https://pl.wikipedia.org/wiki?curid=2203073" title="Falco Ichthyaetus">
Falco Ichthyaetus



</doc>
<doc id="2203077" url="https://pl.wikipedia.org/wiki?curid=2203077" title="Mohammed Rafi">
Mohammed Rafi

Madambillath Mohammed Rafi (ur. 24 maja 1982) – indyjski piłkarz, grający na pozycji napastnika w klubie Churchill Brothers SC.
Kariera klubowa.
Mohammed Rafi rozpoczął swoją karierę w występującym w lidze stanu Kerala klubie State Bank of Travancore w 2003 roku. W latach 2006-2010 był zawodnikiem klubu Mahindra United. Z Mahindrą zdobył mistrzostwo Indii w 2006. W 2010 został uznany "Piłkarzem roku I-League". Od 2010 jest zawodnikiem Churchill Brothers SC.
Kariera reprezentacyjna.
W reprezentacji Indii Rafi zadebiutował w 2010. 9 stycznia 2011 Rafi zastąpił w kadrze na Puchar Azji Sushila Kumara Singha. Dotychczas rozegrał w reprezentacji 4 spotkania.

</doc>
<doc id="2203078" url="https://pl.wikipedia.org/wiki?curid=2203078" title="Poliornis rufipennis">
Poliornis rufipennis



</doc>
<doc id="2203080" url="https://pl.wikipedia.org/wiki?curid=2203080" title="MWO Moskwa">
MWO Moskwa

MWO Moskwa (ros. Футбольный клуб Московский военный округ Москва, "Futbolnyj Kłub Moskowskij Wojennyj Okrug Moskwa") – rosyjski klub piłkarski z siedzibą w Moskwie.
Historia.
Chronologia nazw:
W 1938 został założony klub, który reprezentował wojskową drużynę Moskiewskiego Okręgu Wojskowego. W 1938 klub startował w rozgrywkach Pucharu ZSRR.
W 1945 zespół debiutował we Wtoroj Grupie Mistrzostw ZSRR, w której występował do 1949. W 1950 klub przeniósł się do miasta Kalinin i jako drużyna miasta Kalinin zwyciężył w mistrzostwach Rosyjskiej FSRR. W 1951 zajął 1 miejsce w Klasie B. W 1952 startował w Klasie A, w której zajął 6.miejsce. Sezon 1953 rozpoczął z poprzednią nazwą "MWO Moskwa", ale po 6 kolejkach w maju 1953 był rozformowany a wszystkie wyniki anulowano.

</doc>
<doc id="2203081" url="https://pl.wikipedia.org/wiki?curid=2203081" title="Drużyna miasta Kalinin">
Drużyna miasta Kalinin



</doc>
<doc id="2203084" url="https://pl.wikipedia.org/wiki?curid=2203084" title="Gray Matter">
Gray Matter

Gray Matter – komputerowa gra przygodowa typu point-and-click wydana w 2010 przez dtp entertainment na platformę Microsoft Windows oraz Xbox 360. W planach jest też wersja na Wii. Polską dystrybucją zajął się CD Projekt.
Akcja rozgrywa się w Oxfordzie i Londynie. Gra opowiada historię Samanty Everett, iluzjonistki oraz doktora Davida Stylesa, neurobiologa.
Fabuła.
W burzliwą noc, Sam Everett jedzie motocyklem, chcąc dostać się do Londynu. Jednak wiatr obraca drogowskaz na rozdrożu drogi, wskutek czego dziewczyna zbacza z kursu. Wkrótce jej pojazd psuje się w pobliżu posiadłości Dread Hill. Nie chcąc spędzić kolejnej nocy pod gołym niebem młoda iluzjonistka wpada na pomysł, by podszyć się pod nową asystentkę doktora Stylesa oraz studentkę Oxfordu.
Następnego dnia Samantha postanawia opuścić Dread Hill zanim ktoś zorientuje się, że jest oszustką. Jednak brak funduszy sprawia, że dziewczyna jest gotowa jeszcze przez jakiś czas pociągnąć swoją grę. Jej pierwszym zadaniem jako nowej asystentki jest znalezienie sześciu ochotników do wzięcia udziału w tajemniczym eksperymencie.
O grze.
Gray Matter jest klasyczną grą przygodową, z charakterystycznym dla tego typu sterowaniem point'n'click, czyli wskaż i kliknij. Innowacją jest natomiast możliwość śledzenia procentowego postępu gry w każdym rozdziale oraz wyświetlenia podpisów wszystkich aktywnych obiektów na planszy. Autorką scenariusza jest Jane Jensen, która w historii zapisała się już między innymi cyklem gier Gabriel Knight i współpracą z Sierra On-line. Produkcję można określić mianem „niemal rodzinnej”, gdyż wkład w jej powstanie mieli między innymi mąż Jensen Robert Holmes oraz zespół jej przybranej córki Raleigh Holmes "The Scarlet Furies", którego utwory wykorzystano w grze. Ze względu na budżet, Gary Matter pozbawiono całego rozdziału oraz kilku scen. Sporemu skróceniu uległy także cut-scenki, co uzasadniono zbytnim obciążeniem kodu gry. Podobnie jak w wielu poprzednich grach Jensen, zarówno odwiedzane lokacje, jak i badania Davida, wzorowane są na autentycznych miejscach i teoriach naukowych.
Fabuła Gray Matter jest liniowa, lecz występują w niej dwie postacie sterowane, co pozwala na rozpatrywanie historii z różnych stron. Rozwiązanie graficzne łączy w sobie elementy 2D, (tła, przetworzone za pomocą multiplanowej kamery 3D) oraz 3D, (projekt postaci).
Gra podzielona jest na rozdziały, z czego na każdy składa się zestaw punktowanych zadań. Ponadto, w trakcie rozgrywki, gracz będzie miał okazję zmierzyć się z kilkoma zagadkami logicznymi, a także wykorzystać magiczne sztuczki Sam. Istnieje też możliwość wykonywania zadań pobocznych. Dodatkową atrakcją są wyświetlane w trakcie ładowania poszczególnych lokacji krótkie informacje na temat Davida i Sam, a także ciekawostki historyczne i mitologiczne.
Marketing i dystrybucja.
Pierwsze wzmianki o Gray Matter pojawiły się w roku 2003, pod nazwą Jane-J Project, jednak prace nad scenariuszem, Jansen rozpoczęła zaraz po ostatniej części Gabriel Knight. Pierwotnie, grą zajmowało się węgierskie studio Hungarian Tonuzaba, natomiast wydawcą miało zostać The Adventure Company. W 2004, zawieszono jednak produkcję i dopiero dwa lata później, niemiecka firma DTP, szukając projektu o dużym potencjale, wskrzesiła wizję Jane Jansen, która zyskała oficjalny tytuł "Gray Matter". 2 kwietnia 2008 ogłoszono oficjalnie, że Tonzuba zstąpił francuski developer Wizarbox, a dystrybutora DTP Entertainment, ówcześnie Anakonda. Tempo prac przyspieszyło, ale mimo to, projekt wciąż miał opóźnienia. Do jednego z nich, przyczyniła się zmiana nazwy firmy Anakonda na DTP, co skutkowało przesunięciem planowanego terminu wydania gry na 2010 rok.
Edycja kolekcjonerska.
Edycja kolekcjonerska gry, została wydana w metalowym pudełku zawierającym płytę z grą, soundtrack, pięć ekskluzywnych pocztówek, talię kart z postaciami z gry oraz podwójny plakat. Jak na razie, edycja ta wyszła wyłącznie w języku niemieckim, choć są plany na wersję angielską.
Soundtrack.
Kompozytorem muzyki do "Gray Matter" jest Robert Holmes, jednak część utworów, stanowi covery zespołu "The Scarlet Furies". Soundtrack można zakupić w edycji kolekcjonerskiej. (Niedostępna w Polsce).

</doc>
<doc id="2203087" url="https://pl.wikipedia.org/wiki?curid=2203087" title="Reprezentacja miasta Kalinin">
Reprezentacja miasta Kalinin



</doc>
<doc id="2203088" url="https://pl.wikipedia.org/wiki?curid=2203088" title="Cykadojad szary">
Cykadojad szary



</doc>
<doc id="2203089" url="https://pl.wikipedia.org/wiki?curid=2203089" title="Pasmo Bziany">
Pasmo Bziany

Pasmo Bziany – pasmo górskie w południowej części pogórza przemyskiego, najwyższym szczytem jest góra Bziana (578 m n.p.m.). Według niektórych podziałów regionalizacyjnych pasmo zaliczane jest do Gór Sanocko-Turczańskich.
Topografia.
Pasmo ciągnie się lekkim łukiem na linii północny zachód – południowy wschód. Na północy graniczy, poprzez dolinę Leszczawki, z południowo-wschodnią małą odnogą Pasma Wysokiego. Na wschodzie, poprzez dolinę Stupnicy, z Pasmem Kiczerki, dalej na południe, poprzez Przełęcz Krzywe (451 m n.p.m.), z Pasmem Krzemienia. Na południowym wschodzie i południu (przez Przełęcz Roztoka (519 m n.p.m.) z pasmem Chwaniów Gór Sanocko-Turczańskich, a na zachodzie z głównym grzbietem Pasma Wysokiego.
Opis.
W porównaniu z innymi pasmami pogórza przemyskiego, Pasmo Bziany jest tylko częściowo zalesione. U północnego podnóża pasma położona jest wieś Leszczawa Dolna, a na zachód od Bziany wieś Kuźmina. Pomiędzy Bzianą (578 m n.p.m.), a bezimiennym szczytem o wysokości 551 m n.p.m., na wysokości około 460 m n.p.m. znajdują się źródła Stupnicy. Większość szczytów jest bezimienna, z wyjątkiem góry Tyrawskie (481 m n.p.m.), w północnej części pasma.

</doc>
<doc id="2203090" url="https://pl.wikipedia.org/wiki?curid=2203090" title="Chór św. Cecylii w Kochłowicach">
Chór św. Cecylii w Kochłowicach

Chór św. Cecylii w Rudzie Śląskiej Kochłowicach – chór parafialny, działający w Kochłowicach, przy Parafii Trójcy Przenajświętszej.
Za oficjalną datę powstania chóru przyjmuje się rok 1910, jednak jego korzenie wywodzą się z działających na przełomie XIX i XX wieku Towarzystwa św. Alojzego i Kongregacji Mariańskiej. Założycielem i pierwszym dyrygentem chóru był organista Emil Chodziński. Patronką chóru została św. Cecylia.
Od 2008 roku dyrygentem chóru jest Beata Rąba-Tomica. Od 2010 roku opiekunem chóru jest ksiądz Jerzy Lisczyk.

</doc>
<doc id="2203093" url="https://pl.wikipedia.org/wiki?curid=2203093" title="Liryka pieśni głębokiej">
Liryka pieśni głębokiej

Liryka pieśni głębokiej (hiszp. "Poema del cante jondo") - zbiór wierszy hiszpańskiego poety Federica Garcíi Lorki, którego wiersze zostały napisane w latach 1921 - 1922 a wydane dopiero w roku 1931. Wiersze zbioru poświęcone są muzyce flamenco i opisują poszczególne jej style (tzw. "palos").
Liczne zapowiedzi tych wierszy można znaleźć w listach poety do przyjaciół. Pierwsze wiersze zbioru powstały w związku z pierwszą edycją konkursu pieśni głębokiej (hiszp. "cante jondo") zorganizowanym w czerwcu 1922 przez Centrum Artystyczne w Granadzie. Inicjatorami konkursu byli m.in. Federico García Lorca (poeta był znanym miłośnikiem tej muzyki) i Manuel de Falla. Odczytem kilku z tych wierszy na jednej z imprez, zamykających przygotowania do konkursu, Lorca sprawił tak wielkie wrażenie na obecnych, że z miejsca zaczęto go uważać za wielkiego poetę.
Poeta nie próbuje w nich naśladować śpiewaków, lecz stara się uchwycić smutek i melancholię muzyki "cante jondo", dotrzeć do pierwotnych źródeł tego smutku i podążać jego śladem od pierwszej do ostatniej nuty pieśni.
W latach późniejszych część z tych wierszy była śpiewana z akompaniamentem pianina przy współudziale tancerki argentyńskiej zwanej "La Argentinita" (prawdziwe nazwisko: Encarnación López Julvez). Zachowały się w archiwalnych nagraniach pochodzących z początku lat 30. XX wieku.

</doc>
<doc id="2203094" url="https://pl.wikipedia.org/wiki?curid=2203094" title="Herpetotheres sociabilis">
Herpetotheres sociabilis



</doc>
<doc id="2203099" url="https://pl.wikipedia.org/wiki?curid=2203099" title="Abhishek Yadav">
Abhishek Yadav

Abhishek Yadav (ur. 10 czerwca 1980 w Kanpurze) – indyjski piłkarz, grający na pozycji napastnika.
Kariera klubowa.
Abhishek Yadav rozpoczął swoją karierę w Rashtriya Chemical Fertilizers w 1998 roku. W latach 1999-2000 występował w Mahindra United, a 2000-2001 Churchill Brothers SC. W latach 2002-2007 ponownie był zawodnikiem występującego w Mahindry United. Z Mahindrą zdobył mistrzostwo Indii w 2006 oraz dwukrotnie Puchar Federacji w 2003 i 2005.
Od 2007 jest zawodnikiem Mumbai FC. Z klubem z Bombaju awansował do I-League w 2008.
Kariera reprezentacyjna.
W reprezentacji Indii Yadav zadebiutował w 2002 roku. W 2004 uczestniczył w eliminacjach Mistrzostw Świata 2006.
W 2008 Yadav wygrał z reprezentacją AFC Challenge Cup, co oznaczało wywalczenie awansu do Pucharu Azji, po 27-letniej przerwie. Yadav znalazł się w kadrze na ten turniej. Dotychczas rozegrał w reprezentacji 32 spotkania i strzelił 4 bramki.

</doc>
<doc id="2203102" url="https://pl.wikipedia.org/wiki?curid=2203102" title="Falco meridionalis">
Falco meridionalis



</doc>
<doc id="2203108" url="https://pl.wikipedia.org/wiki?curid=2203108" title="Anna Maria Rückerschöld">
Anna Maria Rückerschöld

Anna Maria Rückerschöld (née Rücker) (ur. 5 lutego 1725 w Hedemorze, zm. 25 maja 1805 w Sztokholmie) – szwedzka pisarka. Na przełomie XVIII i XIX wieku opublikowała wiele popularnych książek na temat gospodarstwa domowego.
Dorastała w mieszczańskim domu w regionie Dalarna, w bliskim kręgu swego dziadka Christophera Polhema, naukowca i wynalazcy. Pomimo że nigdy nie otrzymała formalnego wykształcenia, była w stanie wiele się nauczyć od swoich braci, kształconych w domu. W 1750 poślubiła urzędnika sądowego i przeprowadziła się do Upplands Väsby, a później do Sztokholmu. Urodziła czwórkę dzieci, jednak przeżyła zarówno je, jak i męża. Zmarła w Sztokholmie w 1805.
Rückerschöld propagowała prawo kobiet do wykształcenia w zakresie prowadzenia gospodarstwa domowego. Swoją opinię przedstawiła w 1770 w anonimowym liście do czasopisma "Allmänna Magazinet". Wraz z Cajsą Warg – która, w odróżnieniu od niej, nie zajmowała się kwestiami społecznymi i ekonomicznymi – i innymi autorkami książek kucharskich wywarła znaczący wpływ na szwedzką kulturę kulinarną epoki gustawiańskiej.
Życiorys.
Anna Maria Rückerschöld urodziła się 5 lutego 1725. Jej rodzicami byli Emerentia Polhem i Reinhold Rücker, prawnik w Sądzie Nadwornym ("Hovrätt") w Sztokholmie. Dorastała w Hedemorze i w pobliskiej wsi Stjärnsund (obecnie gmina Hedemora), w rodzinie z siedmioma dziewczętami i trzema chłopcami. Rodzina należała do wyższych warstw społecznych; w 1751 ojciec otrzymał tytuł szlachecki i nazwisko Rückersköld. Ze względu na pracę w Sztokholmie, Reinhold Rücker często przebywał poza domem i powierzał żonie prowadzenie gospodarstwa.
Anna Maria Rückerschöld spędziła część dzieciństwa ze swym dziadkiem od strony matki Christopherem Polhemem w jego domu w Stjärnsundzie. Gdy miała dwanaście lat, jej trzej bracia zostali wysłani na uniwersytet w Uppsali. Siostry, podobnie jak większość współczesnych im dziewcząt, nigdy nie uczęszczały do szkoły. Anna Maria Rückerschöld towarzyszyła swym braciom, gdy ci uczeni byli przez prywatnego nauczyciela, jak również dużo czytała na własną rękę.
W 1750, w wieku 25 lat, poślubiła 33-letniego Jonasa Jakobssona Dahla, urzędnika sądowego w Sztokholmie. Był on wykształconym w Uppsali synem właściciela manufaktury. Rückerschöld nigdy nie odeszła od nazwiska panieńskiego; dołączyła jedynie pryrostek -”schöld” gdy jej ojciec otrzymał tytuł szlachecki. Pierwsze dziecko, córkę Emerentię, urodziła w 1751. W 1760 para przeprowadziła się do Sätra gård na terenie dzisiejszego Upplands Väsby na północ od Sztokholmu. Rückerschöld urodziła kolejne dzieci w latach 1759 i 1765: córkę Marię Fredrikę i syna Christophera. Czwarte dziecko, Chierstin, zmarło siedem godzin po narodzinach. Pozostałe dzieci dorosły; Emerentia poślubiła sędziego ze Smalandii, a Maria Fredrika nigdy nie wyszła za mąż. Christopher został marynarzem i słuch po nim zaginął. Rodzina ponownie pojawia się w źródłach dopiero w 1775, zamieszkała w Sztokholmie. Obydwoje rodzice przeżyli swoje dzeci: Dahl zmarł w 1796, a Rückerschöld w 1805.
Debata społeczna.
Rückerschöld jest w Szwecji znana głównie ze swoich książek na temat gotowania i gospodarstwa domowego, lecz była również prawdopodobnie autorką artykułu, w którym argumentowała, że kobiety mają prawo do wykształcenia w tym zakresie. Artykuł został opublikowany w lutym 1770 roku w czasopiśmie "Almänna Magazinet". Był w formie listu zatytułowanego "Det olyckliga swenska fruentimrets böneskrift till allmänheten" ("Błaganie nieszczęśliwej szwedzkiej kobiety do ogółu"), podpisany "Fru D**" ("Pani D**"), prawdopodobnie "Pani Dahl". List ten przypisała Annie Marii Rückerschöld historyczka Agneta Helmius na podstawie korespondencji Rückerschöld z wydawcą magazynu Carlem Christopherem Gjörwellem. Rückerschöld dziękowała Gjörwellowi za możliwość publikacji i wyrażała nadzieję, że udało jej się w ten sposób choć trochę wpłynąć na sytuację kobiet.
Artykuł opublikowano w okresie, gdy w społeczeństwie toczyła się żarliwa debata. Akt o Wolności Prasy z 1766 zachęcał do otwartej wymiany poglądów o możliwościach rozwoju społeczeństwa szwedzkiego. Najbardziej kontrowersyjnymi tematami były ekonomia, migracja, gospodarka i edukacja, włączając w to problematyczną sytuację ówczesnych panien z klasy średniej. Pod koniec osiemnastego wieku niezamężnym Szwedkom trudno było się utrzymać. Nawet znalezienie posady służącej często sprawiało problem, gdyż w tym charakterze zatrudniano zwykle kobiety z niższych klas społecznych.
Rückerschöld broniła "naturalnego" podziału zajęć na męskie i kobiece. Argumentowała za tworzeniem szkół, w których kobiety mogłyby uczyć się gotowania, szycia i prowadzenia domowych finansów. Twierdziła, że takie umiejętności są dużo ważniejsze niż muzyka, haft czy sztuki piękne. Swoje poglądy na stosunki między kobietami i mężczyznami wyraziła w formie alegorii. Szwedki porównała do Filomeli, postaci z greckiej mitologii, która została zgwałcona przez męża swojej siostry i której odcięto język, aby nie mogła się poskarżyć. Filomeli udało się opowiedzieć o swoim nieszczęściu poprzez haft.
Filozofia Rückerschöld, niosąca znamiona oświeceniowej ery wolności, jest typowa dla jej epoki. Propagowała wiedzę o gospodarstwie domowym, ponieważ była przekonana o jego kluczowej roli w społeczeństwie.
Twórczość.
W roku 1785, piętnaście lat po opublikowaniu jej apelu o edukację kobiet, Rückerschöld wydała pod własnym nazwiskiem książkę "En liten hushållsbok" ("Mała książka o gospodarstwie domowym"). Zawiera ona różnorodne porady dotyczące gotowania, sprzątania, prania, warzenia piwa, itd. Ukazuje ona znamiona ekonomicznych idei epoki merkantylizmu mówiących, że należy być w jak największym stopniu samowystarczalnym. Autorka zaleca czytelniczkom korzystanie z zasobów natury, takich jak grzyby i jagody, oraz zastępowanie importowanych produktów miejscowymi, na przykład wina sokiem. Przepisów kulinarnych jest w książce niewiele; opisują one proste, codzienne dania. Po bardziej wyrafinowane przepisy posyłała Rückerschöld czytelniczki do innych pozycji, zwłaszcza do książki kucharskiej Cajsy Warg, którą uważała za najlepszą, choć zauważała jej skłonności do przesady z przyprawami i drogimi składnikami.
Popularność "En liten hushållsbok" sprawiła, że ukazały się jej kolejne dwa wydania, a w 1796 pierwsza prawdziwa książka kucharska Anny Marii Rückerschöld – "Den nya och fullständiga kok-boken" ("Nowa i wyczerpująca książka kucharska"). Na trzystu stronach książka zawiera również przepisy na bardziej wyszukane potrawy. Pomimo tego, autorka trzyma się swoich przekonań o oszczędności. W przedmowie opisuje dzieło Cajsy Warg jako ekstrawaganckie, nawet z założeniem, że jego autorka tworzyła w lepszych czasach i pracowała w bogatym gospodarstwie. W "En liten hushållsbok" Rückerschöld ponownie wspomina, jak ważnym jest być dobrą gospodynią; takie jest bowiem powołanie kobiety. Książka zawiera również krótkie opisy archetypicznych gospodyń. Niektóre z nich zaniedbują kuchnię na rzecz makijażu i lektur, a inne poświęcają cały swój czas pracy i obowiązkom. Te ostatnie stawiane są za przykład i wzór do naśladowania. Według autorki, dobra gospodyni powinna być skromna i pracowita, wstawać najwcześniej w domu i kłaść się ostatnia.
Przed swoją śmiercią Rückerschöld opublikowała jeszcze dwie książki: "Fattig mans wisthus och kök" ("Spiżarnia i kuchnia ubogiego człowieka") i "En liten hushålls-cateches" ("Mały katechizm domowy"). Pierwsza wydana została w 1796 i skierowana była do szerszego kręgu czytelników niż wcześniejsze pozycje. Zawierała porady dotyczące nie tylko małych miejskich kuchni, ale również gospodarstw wiejskich, w których zamieszkiwała wówczas większość ludności Szwecji. W książce tej autorka przypomina kobietom, jak ważna jest wiedza o prowadzeniu gospodarstwa i zaleca im zajęcie się domowymi finansami zanim zostaną one zrujnowane przez niekompetentnych mężczyzn. Oprócz przepisów na proste potrawy książka zawiera rady dotyczące oszczędzania, na przykład jak samodzielnie upiec chleb lub wspólnie z sąsiadami kupować hurtowo za niższą cenę. "Fattig mans wisthus och kök" otrzymała nagrodę Towarzystwa Patriotycznego jako pierwsza książka kucharska dla uboższych domów. Nagroda ta została ustanowiona jeszcze w latach 70. XVIII w., ale książce Rückerschöld przyznano ją dopiero w 1797. Nagroda wpłynęła na ukazanie się drugiego wydania książki.
"En liten hushålls-cateches" opublikowano w 1800. Pozycja ta zawiera jedynie 43 strony. W swojej ostatniej książce autorka podkreśla, że dziewczęta powinny już w młodym wieku być wdrażane w prace domowe. Z jednej strony szanuje wagę ustanowionego przez Boga porządku rzeczy i hierarchii, a z drugiej zachęca kobiety do przejęcia inicjatywy w domu, jak również do dzielenia się swoją wiedzą i przekazywania jej z pokolenia na pokolenie.
Rückerschöld jako pierwsza w Szwecji opisała przyrządzanie ziemniaków, które zresztą rekomendowała. Trudno jest ocenić nowatorskość jej przepisów i porad, ale można przyjąć, że skoro w swoich książkach zawierała praktyczne zalecenia, to nie były one powszechnie znane. Podkreślała znaczenie higieny przy przygotowywaniu posiłków, pisała o związku między jedzeniem i zdrowiem oraz zalecała uprawę drzew owocowych i jagód. Rückerschöld była pionierką nie tylko w głoszeniu praw kobiet, ale również w swojej propozycji tworzenia szkół gospodarstwa domowego, które zaczęły powstawać dopiero w dwudziestym wieku.
Książki napisane przez Anne Marie Rückerschöld:

</doc>
<doc id="2203115" url="https://pl.wikipedia.org/wiki?curid=2203115" title="Anarchistyczny Czarny Krzyż">
Anarchistyczny Czarny Krzyż

Anarchistyczny Czarny Krzyż (ACK) – międzynarodowa organizacja pomocy więźniom politycznym oraz osobom represjonowanym za działalność antyrządową, antyautorytarną, bądź polityczno-społeczną. ACK jest również częścią Ruchu na rzecz obalenia więzień.
Organizacja ta zrzesza wolontariuszy i prawników, organizując dla poszkodowanych pomoc prawną i materialną, dostarcza im także m.in. literaturę zaangażowaną politycznie (zwłaszcza związaną z ruchem anarchistycznym).
Anarchistyczny Czarny Krzyż na świecie.
Początki.
Historia ACK sięga czasów politycznych zawirowań w carskiej Rosji w XIX wieku. W latach 60. XIX wieku zaczął narastać masowy ruch rewolucyjny inspirowany ideami Michała Bakunina i Karola Marksa. W odpowiedzi na początkowo pokojową propagandę prowadzoną przez kółka rewolucyjne, carski aparat państwowy rozpoczął masowe represje. Wraz ze wzrostem politycznej opozycji wobec cara, wielu anarchistów, socjalistów i rewolucjonistów płaciło za swoją działalność uwięzieniem, wygnaniem, zsyłką lub śmiercią. Warunki więzienne były bardzo ciężkie, a ludzie uwięzieni z powodów politycznych spotykali się z okrutnym traktowaniem.
Właśnie wtedy założono organizację Polityczny Czerwony Krzyż, która swoją nazwą nawiązywała do powstałego w 1863 w Genewie humanitarnego stowarzyszenia Czerwony Krzyż. Głównym zadaniem, jaki postawił sobie Polityczny Czerwony Krzyż, była pomoc dla więźniów politycznych trzymanych w carskich więzieniach, obozach pracy i miejscach zsyłki. Organizacja wielokrotnie uczestniczyła w przeprowadzaniu zorganizowanych ucieczek z więzień i miejsc zsyłki. To właśnie członkowie tej organizacji wraz z przyjaciółmi umożliwili Piotrowi Kropotkinowi ucieczkę ze szpitala więziennego w 1876 r.
Wykluczenie anarchistów z Politycznego Czerwonego Krzyża.
Polityczny Czerwony Krzyż był w założeniach organizacją bezstronną, mającą pomagać wszystkim więźniom-rewolucjonistom bez względu na przynależność ideologiczną. Jednakże w początkach XX wieku kontrolę nad Politycznym Czerwonym Krzyżem zaczęła przejmować, odwołująca się do marksizmu, Socjaldemokratyczna Partia Robotnicza Rosji (SDPRR). Pomoc dla uwięzionych anarchistów i innych więźniów politycznych niezwiązanych z Partią szybko zaczęła zanikać. Anarchiści początkowo byli nieświadomi tego, iż fundusze przekazywane na Polityczny Czerwony Krzyż nie docierały do ich uwięzionych towarzyszy. Jednakże wkrótce jasnym stało się, że jedyną drogą, aby uwięzieni anarchiści otrzymywali pomoc, jest powołanie przez anarchistyczną społeczność swojej własnej organizacji pomocy. W ten sposób powstał Anarchistyczny Czerwony Krzyż (ACzK).
Utworzenie Anarchistycznego Czerwonego Krzyża.
Ścisła data utworzenia Anarchistycznego Czerwonego Krzyża jest trudna do określenia. Rudolf Rocker przypuszcza, że organizacja została powołana do życia w okresie pomiędzy 1900 a 1905 rokiem. Wiadomym jest jednak, że powstała ona w Londynie podczas spotkania rosyjskich emigrantów-anarchistów ze skarbniczką Partii Socjalistów-Rewolucjonistów Wierą Figner. Jedną z ważniejszych decyzji, które zostały przyjęte przez wszystkich obecnych na spotkaniu, było to, że nowa organizacja pomocy uwięzionym będzie wspierać zarówno anarchistów, jak i rewolucyjnych socjalistów przebywających w więzieniach i wygnaniu.
Rozwój ACzK.
Szybki rozwój ACzK należy przypisać masowym aresztowaniom rewolucjonistów, które były odpowiedzią cara na rewolucję 1905 roku. W 1906 roku organizacja posiadała swoje grupy w Kijowie, Odessie, Białymstoku i kilku innych miastach. Z powodu represji wiele osób próbowało zbiec z kraju, a ci, którym się to udało, byli pierwszymi aktywistami którzy rozpoczęli organizować ACzK poza granicami Rosji.
Grupa londyńska.
Pierwszą grupą ACzK działającą poza Rosją była grupa londyńska, utworzona w 1907 roku. Grupa ta stała się najważniejszą grupą ACzK w Europie. Zbierała ona fundusze od innych europejskich grup i przesyłała je do Rosji. W grupie londyńskiej uczestniczyli m.in. Piotr Kropotkin, Aleksander Shapiro i Rudolf Rocker.
W roku następnym założona została pierwsza grupa ACzK w Ameryce Północnej – grupa nowojorska. Wkrótce powstały kolejne grupy, m.in. w Chicago, Filadelfii, Brownsville, Detroit i Baltimore.
ACzK i rewolucja rosyjska 1917.
Wraz z wybuchem rewolucji rosyjskiej w 1917 roku ACzK, w związku z informacjami, że wszyscy więźniowie polityczni w Rosji zostali zwolnieni z więzień, zawiesił działalność. Członkowie ACzK wracali do Rosji, aby uczestniczyć w rewolucji. Zostali oni gorąco powitani przez więźniów, których niegdyś wspierali. Nie minęło jednak wiele czasu, a rosyjskie więzienia na nowo zaczęły zapełniać się więźniami politycznymi, tym razem aresztowanymi przez nowy rosyjski reżim – bolszewików. Wraz z utworzeniem nowej dyktatury w Rosji, ACzK został zmuszony do reorganizacji.
W 1919 organizacja zmieniła nazwę na Anarchistyczny Czarny Krzyż (ACK). Nazwę zmieniono, aby uniknąć zamieszania, ponieważ w tamtym okresie, w związku z toczącą się w Rosji wojną domową, działały tam takie organizacje jak Międzynarodowy Czerwony Krzyż, czy Polityczny Czerwony Krzyż.
Na Ukrainie Czarny Krzyż organizował oddziały obronne, które następnie wchodziły w skład armii Machno. Zadaniem tych oddziałów była obrona miast i wsi, a także organizowanie oporu wobec najazdów Kozaków, Białej Armii i Armii Czerwonej. Wielu członków tych oddziałów uczestniczyło uprzednio w Konfederacji Nabat na Ukrainie lub w grupach ACK w Stanach Zjednoczonych. Wspierany był materialnie przez rosyjskich anarchistów, którzy wyemigrowali wcześniej do USA.
Z powodu swej działalności członkowie ACK doświadczali stałych szykan ze strony bolszewickiego rządu. Pomiędzy 1924 i 1925 rokiem organizacja w Rosji została zdelegalizowana i rozbita. Członkowie zostali aresztowani; część zamordowali bolszewicy, a część ze – względu na międzynarodową kampanię protestu – zostaje zwolniona z więzień i deportowana.
Działania ACK w Europie.
Działacze, którym po zwolnieniu z więzienia udało się wyjechać z Rosji, zorganizowali w Berlinie spotkanie, na którym zreorganizowano ACK. Organizacja kontynuowała swoją działalność w Berlinie przez kilka lat, później przeniosła się kolejno do Holandii i Paryża. Wznowiono działalność ACK w USA, by organizować pomoc dla anarchistów ciągle przebywających w rosyjskich więzieniach. Od 1936 roku kontakty z więźniami zaczęły słabnąć, by wreszcie urwać się zupełnie w roku 1940. Większość, jeśli nie wszyscy, uwięzieni anarchiści zostali zamordowani podczas stalinowskich czystek.
Działalność ACK zmalała w czasie Wielkiego Kryzysu w latach 30. XX wieku.
W 1936 r. wybuchła wojna domowa w Hiszpanii, a trzy lata później II wojna światowa. ACK organizował pomoc zarówno dla uciekających przed frankistowską dyktaturą generała Franco, jak i dla ludzi aresztowanych w związku z działalnością ruchu oporu w całej Europie.
Podczas II wojny światowej.
W 1939 większość grup w Europie i USA nie była w stanie sprostać zapotrzebowaniu na ich pomoc i ich działania zostały zawieszone. Grupy, które pozostały aktywne, kontynuowały pomoc dla więźniów pod innymi nazwami przez prawie dwie następne dekady. Były to m.in.: Zjednoczony Komitet na Rzecz Obrony Uwięzionych Rewolucjonistów w Rosji, Społeczność Wspierająca Anarchistycznych Więźniów w Rosji, Fundusz Pomocy Międzynarodowego Stowarzyszenia Ludzi Pracujących, Chicagowski Fundusz Pomocy i Fundusz Pomocy im. Aleksandra Berkmana. Wszystkie te organizacje można uznać za grupy kontynuujące pracę ACK.
Anarchiści próbowali zawiązać sojusz z pomocowymi organizacjami socjaldemokratycznymi. Podczas II wojny światowej istniał min. Żydowski Komitet Pracy, zrzeszający Żydów, którzy nie chcieli uciekać przed reżimem narodowo socjalistycznym i opuszczać Europy. Socjaldemokraci odmówili współorganizowania wraz z ACK pomocy dla anarchistów, co spowodowało śmierć setek żydowskich anarchistów w nazistowskich obozach koncentracyjnych.
Do końca wojny tylko niektóre grupy pozostały aktywne. Fundusz Pomocy im. Aleksandra Berkmana w Chicago, jedna z niewielu grup, które były w stanie organizować realne akcje pomocy, odnowił gałąź paryską, dokąd wysyłane były paczki dla anarchistów potrzebujących funduszy i wsparcia. Pomoc taka funkcjonowała przez wiele lat, ale wskutek niedostatku wsparcia dla ich pracy, grupa nie była w stanie kontynuować swojej działalności po 1958 roku.
Reaktywacja ACK.
W 1967 roku grupa ACK zawiązana została w Londynie, gdzie początkowo organizowano pomoc dla uwięzionych członków hiszpańskiego ruchu oporu. Londyński ACK zaczął promować założenia Czarnego Krzyża; podczas Międzynarodowej Konferencji Anarchistycznej w Carrara w 1968 r. reaktywowano i założono nowe grupy w Europie, USA i Australii.
Odnowiona organizacja stała się natychmiast celem ataku państwowego aparatu represji. W wielu krajach członkowie ACK byli inwigilowani przez policję, aresztowani, a czasem nawet mordowani.
Jeden z założycieli londyńskiego ACK, Stuart Christie, kilka lat spędził w więzieniu oskarżony o przynależność do Angry Brigade – nielegalnej grupy działającej w Wielkiej Brytanii w latach 70. W końcu został oczyszczony z wszelkich zarzutów i zwolniony.
Zamordowanie G. Pinellego.
12 grudnia 1969 roku Giuseppe Pinelli, członek włoskiego ACK (grupa mediolańska) został aresztowany w związku z zamachem bombowym na Piazza Fontana w Mediolanie (zginęło 16 osób). Przez trzy dni Pinelli był przesłuchiwany przez mediolańską policję bez dostępu do adwokata i orzeczenia sądu. Trzeciego dnia, 15 grudnia, kilka minut po północy, Pinelli został wyrzucony z okna, z czwartego piętra komisariatu policji. Twierdzono, że Pinelli przyznał się do stawianych mu zarzutów, a później popełnił samobójstwo wyskakując z okna. Pinelli i inny anarchista – Pietro Valpreda, byli oskarżeni o podkładanie ładunków wybuchowych. W 2001 roku za zamach na Piazza Fontana skazano 3 członków organizacji neofaszystowskiej. Jeden ze skazanych był również współpracownikiem włoskich służb specjalnych i CIA, a sam zamach były częścią tzw. „strategia napięcia”, która miała nie dopuścić do przejęcia władzy przez Partię Komunistyczną.
Pinelli krótko przed swoją śmiercią prowadził prywatne dochodzenie w sprawie planowanego faszystowskiego zamachu stanu.
Śmierć G. von Raucha i T. Weissbeckera.
4 grudnia 1971 roku, Georg von Rauch, sekretarz ACK w Niemczech, został zastrzelony przez policję. Podczas próby aresztowania, doszło do wymiany ognia pomiędzy oficerem policji i von Rauchem, który został postrzelony i zmarł. Kilka miesięcy później augsburska policja, prowadząca śledztwo w sprawie dwóch znanych radykałów, podczas próby aresztowania, zastrzeliła jednego z zatrzymanych – Thomasa Weissbeckera. Weissbecker także był członkiem niemieckiego ACK. Obaj (von Rauch i Weissbecker) byli członkami „Ruchu 2 Czerwca”.
Napad na Bank Irlandzki
W połowie lat siedemdziesiątych, członkowie irlandzkiego ACK, Noel i Marie Murray, wzięło udział w kilku zbrojnych akcjach na terenie Dublina. We wrześniu 1975 roku, w czasie napadu na Bank Irlandzki w Killester, Marie Murray podczas pościgu zastrzeliła policjanta, niebędącego na służbie, który próbował interweniować. Noel i Marie zostali skazani na śmierć, ale wyrok został później złagodzony.
Projekt sieci ACK.
W 1979 roku, anarchistyczny więzień polityczny w USA, Lorenzo Komboa Ervin, opublikował „Zarys Projektu sieci ACK” z nadzieją, że pomoże on zbudować ruch, który wspierałby anarchistycznych więźniów politycznych. Wierzył, że ACK powinien być zjednoczonym masowym ruchem, a nie indywidualnymi kolektywami. Projekt Ervina został zaakceptowany przez część grup, co spowodowało rozwój ACK w latach 80. i 90. Mimo to stworzenie spójnej sieci nie powiodło się – taki rodzaj organizacji nigdy nie objął wszystkich grup ACK.
W roku 1989 w ramach sieci ACK założono „Sieć Reagowania w Nagłych Wypadkach” (ERN). Organizacja ta miała reagować na wyroki śmierci, strajki głodowe, tortury i morderstwa anarchistów lub społeczności, z którymi grupy ACK współpracowały. Mobilizacja ERN oznaczała, że grupy ACK oraz inne stowarzyszone organizacje z całego świata, miały podejmować wszelkie możliwe akcje protestacyjne w ciągu 48 godzin od czasu zaalarmowania sieci. Sieć ERN nie rozpoczęła faktycznej działalności i przestała istnieć.
Lata 90. XX wieku, nadal nie przyniosły poprawy skuteczności działań w skali międzynarodowej. Grupy ACK pracowały na wielu różnych płaszczyznach, we znaki dawał się brak wspólnych celów i tendencji do zjednoczenia. Skutkowało to słabym wsparciem dla więźniów politycznych, którzy znaleźli się w systemie więziennym. W 1994 roku na międzynarodowej konferencji ACK dyskutowano o sprawach dotyczących pomocy uwięzionym i jeszcze raz próbowano powołać do życia ERN.
ABCF w USA.
W 1995 r. cztery grupy ACK z USA stworzyły „ABC Federation” (były to grupy: New Jersey, Bronx, Washington DC, Brew City). Inne grupy szybko włączyły się w federację, ale już rok później nastąpił rozłam w ABCF spowodowany niezgodą co do celów i sposobów ich realizacji. Grupy opuszczające ABCF szybko utworzyły swoją własną organizację ABCC (Anarchist Black Cross Confederation), ale funkcjonowała ona tylko przez kilka lat. ABCF ciągle funkcjonuje i ma zamiar rozwijać swoją działalność w przyszłości.
Powstały także inne sieci, takie jak „Zburzyć ściany”, która działała bardzo sprawnie przez kilka lat, ale rozpadła się pomiędzy 1998 i 1999 rokiem. Pozostałości po tej sieci cały czas funkcjonują jako „Zburzyć ściany” w Seattle i Waszyngtonie. Powstały także grupy ACK zrzeszone w ABC Network w Teksasie.
ACK w Polsce.
Kwestia powołania ACK w Polsce pojawiał się raz po raz w historii współczesnego ruchu anarchistycznego. Represje wobec działaczy jakie się nasiliły w połowie lat 90. XX wieku i problemy wynikające ze słabej organizacji pomocy finansowej i prawnej uwięzionym, wymusiły stworzenie silnego i stabilnego zaplecza. Od 1994 roku podejmowano działania antyrepresyjne, w trakcie których używano już nazwy ACK. Jednak dopiero w maju 1996 r. zawiązała się ogólnopolska sieć Anarchistycznego Czarnego Krzyża, która istniała do 2003 roku.
Organizacja ACK w Polsce.
Ogólnopolska sieć Anarchistyczny Czarny Krzyż składała się z autonomicznych, lokalnych grup i osób, przepływ informacji miało koordynować Biuro ACK, które wydawało biuletyn, rozsyłało informacje, utrzymywało stałe kontakty z poszczególnymi grupami oraz zagranicą. Co jakiś czas odbywał się zjazd przedstawicieli wszystkich grup.
Działalność ACK polegała głównie na pomocy w poszukiwaniu adwokata, finansowej, nagłaśnianiu aresztowań, organizowaniu demonstracji, konferencji prasowych, petycji, organizowaniu poręczeń dla aresztowanych, udzielaniu porad.
Na liście ośrodków sieci polskiego ACK w 1996 r. widniały grupy z Warszawy, Opola, Poznania, Zielonej Góry, Dąbrowy Górniczej, Słupska, Bogatyni, Trójmiasta i Krakowa. W 1997 roku do sieci dołączyły grupy z Wrocławia, Wodzisławia i Ciechanowca. W następnych latach w sieci ACK uczestniczyły także grupy z Koszalina, Radomia, Torunia, Bydgoszczy, Gliwic, Płocka, Krosna, Łodzi, Lublina.
Jednakże tylko niektóre z wymienionych ośrodków podejmowały aktywność związaną z działaniami ACK, część rozpadła się w kolejnych latach. W 2003 roku na liście ośrodków ACK widniały adresy grup z: Poznania, Łodzi, Trójmiasta, Wrocławia i Warszawy.
Ogólnopolskie Biuro Informacyjne ACK mieściło się w latach 1996–1997 w Krakowie, oraz od 1997 do 2003 roku w Poznaniu.
Biuletyn ACK.
Jednym z ważniejszych działań informacyjno-edukacyjnych ACK była publikacja Biuletynów Informacyjnych ACK. Pierwszy numer ukazał się w lipcu 1996 r. W latach 1996–2003 ukazały się 22 numery pisma oraz kilka numerów specjalnych i angielskojęzycznych. Tematykę poruszaną na łamach pisma stanowiły działania policji i agend rządowych wobec działaczy społecznych i anarchistycznych na całym świecie, informacje dot. więźniów i więzień, raporty itp.
Redakcja biuletynu mieściła się kolejno w Słupsku (nr 1), Opolu (nr 2-3), Poznaniu (nr 4-16) i Warszawie (nr 17-22). Wydawanie Biuletynu zostało wznowione w 2006 r.
ACK wydawało także cyklicznie ulotki dotyczące postępowania w kontaktach z policją i sądami. W 1996 r. ACK Poznań opublikowało także książkę „Moje prawa wobec policji i przed sądem”.
ACK Życie.
W 1999 roku z inicjatywy grupy poznańskiej powołane zostało Wolnościowe Towarzystwo Ubezpieczeń Wzajemnych – ACK Życie, którego zadaniem jest odciążenie napiętego budżetu ACK. W odróżnieniu od „zwykłego” ACK, różni się ono tym, że pomoc (pokrycie kosztów obsługi prawnej i sądowej) przysługuje tylko osobom ubezpieczonym. ACK Życie było inicjatywą autonomiczną wobec sieci ACK i istnieje nieprzerwanie do dzisiaj.
Zakończenie działalności sieci ACK w Polsce.
W roku 2003 działalność sieci ACK została praktycznie zakończona. Na skutek spadku zainteresowania działaniami ACK, na ogólnopolskie konto przestały wpływać środki na pomoc dla represjonowanych, coraz mniejsza była także aktywność ośrodków wchodzących w skład sieci. Nie nastąpił „oficjalny” rozpad sieci, jednak w praktyce zakończyła ona działalność. Aktywne ośrodki ACK funkcjonowały nadal, jednak już nie w ramach sieci.
ACK w latach 2003–2006.
W latach 03–06 działania wchodzące w zakres zainteresowania ACK były kontynuowane w ośrodkach lokalnych określających się jako ACK (np. ACK Poznań, ACK Białystok), a także grupach Federacji Anarchistycznej. Cały czas działała ubezpieczalnia ACK Życie, w praktyce przybrała ona także bardziej lokalny charakter.
Próba odnowienia sieci ACK.
W maju 2006 roku w Warszawie, z inicjatywy XXXI zjazdu Federacji Anarchistycznej, odbyło się spotkanie ośrodków zainteresowanych odnowieniem sieci ACK w Polsce. W spotkaniu uczestniczyły ośrodki anarchistyczne z Warszawy, Poznania, Łodzi, Białegostoku i Przasnysza.

</doc>
<doc id="2203117" url="https://pl.wikipedia.org/wiki?curid=2203117" title="Falco albicollis">
Falco albicollis



</doc>
<doc id="2203121" url="https://pl.wikipedia.org/wiki?curid=2203121" title="Międzynarodowa Unia Nauk Geologicznych">
Międzynarodowa Unia Nauk Geologicznych

Międzynarodowa Unia Nauk Geologicznych (ang. International Union of Geological Sciences (IUGS)) – organizacja naukowa utworzona w 1961 roku w Paryżu, wspierająca współpracę międzynarodową w dziedzinie geologii i nauk pokrewnych. Zrzesza 121 państw (wśród nich Polskę).

</doc>
<doc id="2203123" url="https://pl.wikipedia.org/wiki?curid=2203123" title="Petasus">
Petasus



</doc>
<doc id="2203124" url="https://pl.wikipedia.org/wiki?curid=2203124" title="World Is Round">
World Is Round

World is Round – czwarty album polskiego zespołu prog rockowego Believe, wydany 25 października 2010 nakładem wytwórni Metal Mind Productions. Na płycie ponownie pojawiły się instrumenty klawiszowe, za które odpowiedzialny jest Konrad Wantrych, nowy członek zespołu. Jest to także debiut wokalisty Karola Wróblewskiego jako autora tekstów do większości utworów. W nagraniach gościnnie wziął udział Tomasz „Ragaboy” Osiecki znany ze współpracy z grupą Behemoth. Za produkcję i mastering albumu odpowiedzialny jest Winicjusz Chróst (dawniej Breakout)
Album został wydany w dwóch wersjach – standardowej, zawierającej 10 utworów i limitowanym digipacku, wzbogaconym o 1 dodatkowy utwór.
Na dzień premiery płyty w USA zespół przygotował klip do utworu „Cut Me Paste Me”.

</doc>
<doc id="2203125" url="https://pl.wikipedia.org/wiki?curid=2203125" title="Joseph Owens">
Joseph Owens

Joseph Owens, S.J. (Ojciec Joseph Owens) jest rzymskokatolickim kapłanem, działaczem społecznym pracującym wiele lat na Karaibach i Ameryce Centralnej. Jest autorem książki "Dread, The Rastafarians of Jamaica" (1974), napisanej między 1970 a 1972 podczas pracy i życia razem z członkami społeczności rastafarianskiej w Kingston. Znajdują się w niej rozważania teologiczne i filozoficzne na temat ich związków z Chrześcijaństwem, Judaizmem czy Biblią.
Owens studiował filozofię w Boston College oraz przetłumaczył książkę Antonio Gonzaleza pt."The Gospel of Faith and Justice".

</doc>
<doc id="2203127" url="https://pl.wikipedia.org/wiki?curid=2203127" title="Harpijnik szary">
Harpijnik szary



</doc>
<doc id="2203136" url="https://pl.wikipedia.org/wiki?curid=2203136" title="Kościół ewangelicki w Breźnie">
Kościół ewangelicki w Breźnie

Kościół ewangelicki w Breźnie (słow. "Evanjelický a. v. kostol") – kościół wyznania ewangelicko-augsburskiego w Breźnie w kraju bańskobystrzyckim na Słowacji. Wznosi się w północnej części centrum miasta ("Chalupkova ulica").
Murowana budowla w formie prostej hali z prezbiterium została wzniesiona w latach 1785-1787, po „Patencie tolerancyjnym” cesarza Józefa II (1781). Kamień węgielny pod kościół położony został w 1785 r., gdy proboszczem był Karol Kuzmány. W 1841 r. kościół i starą farę zniszczył pożar. W połowie XIX w., w czasie, gdy parafią kierował Ján Chalupka, kościół został odbudowany w stylu klasycystycznym i powiększony, powstały empora, ambona i nowy ołtarz. Kwadratowa wieża zwieńczona ośmiobocznym, ostrosłupowym hełmem, pochodzi z roku 1909.

</doc>
<doc id="2203137" url="https://pl.wikipedia.org/wiki?curid=2203137" title="Dodatek pielęgnacyjny">
Dodatek pielęgnacyjny

Dodatek pielęgnacyjny – świadczenie wypłacane przez ZUS jako dodatek do emerytury lub renty (a więc dla osoby uprawnionej do emerytury/renty), jako pomoc ze strony państwa dla beneficjenta świadczenia w przynajmniej częściowym pokryciu kosztów wynikających z jego niezdolności bądź ograniczonej zdolności do samodzielnego funkcjonowania. Wysokość tego świadczenia wynosi 208,17 zł miesięcznie (marzec 2015).
Dodatek pielęgnacyjny przysługuje:
W przypadku pierwszej grupy osób w celu uzyskania powyższego dodatku należy złożyć odpowiedni wniosek do ZUS-u wraz z orzeczeniem lekarskim o niezdolności do pracy. W przypadku drugiej grupy świadczenie przyznawane jest z urzędu.
Dodatek pielęgnacyjny nie może zostać przydzielony osobie umieszczonej w instytucji zapewniającej nieodpłatnie całodobowe utrzymanie (chyba że przebywa tam krócej niż 2 tygodnie miesięcznie). Ponadto osobie, która otrzymuje dodatek pielęgnacyjny, nie może zostać przydzielony zasiłek pielęgnacyjny.

</doc>
<doc id="2203139" url="https://pl.wikipedia.org/wiki?curid=2203139" title="Zasłużony Trener">
Zasłużony Trener

Zasłużony Trener – najwyższy honorowy tytuł sportowy dla trenerów, jego posiadacze otrzymywali również odznakę.
Odznaka tytułu „Zasłużony Trener” została wprowadzona w Polsce uchwałą Rady Ministrów z 30 maja 1985, a zniesiona ustawą kulturze fizycznej z 18 stycznia 1996.
Wcześniej tytuł „Zasłużony Trener” wprowadzony został w ZSRR 24 marca 1956 (nazwa oficjalna – „Zasłużony Trener ZSRR”). Potem, w latach 50-60. XX wieku, tytuły „Zasłużony Trener Republiki Radzieckiej” były wprowadzone w poszczególnych republikach sowieckich.
Po rozpadzie ZSRR: Rosja (od 1992), Ukraina (od 14 kwietnia 1993), Białoruś (od 1994), Kazachstan, Kirgistan, Mołdawia, Tadżykistan, Uzbekistan.

</doc>
<doc id="2203146" url="https://pl.wikipedia.org/wiki?curid=2203146" title="Kelsos i Marcjanilla">
Kelsos i Marcjanilla

Kelsos, cs. "Muczenik Kielsij" i Marcjanilla, cs. "Muczenica Marioniłła" (zm. ok. 302 lub 311) – męczennicy wczesnochrześcijańscy okresu prześladowań Dioklecjana w Antiochii w Syrii lub Antinoopolis w Egipcie, święci Kościoła katolickiego i prawosławnego.
Kelsos (łac. Celsus, Celzjusz) był synem Marcjanilly i prawdopodobnie namiestnika Marcjana. Oboje byli poganami.
Podczas prześladowań chrześcijan w czasach panowania Dioklecjana byli świadkami wskrzeszenia zmarłego poganina Anastazego. Czynu tego dokonał św. Julian Egipski będąc uwięziony przez namiestnika za udzielenia schronienia kapłanom. Kelsos, Marcjanilla i Anastazy porzucili pogaństwo, a chrztu udzielił im przebywający również w więzieniu kapłan Antoni.
Wszyscy zostali ścięci mieczem.
Ich wspomnienie liturgiczne w Kościele katolickim obchodzone jest 9 stycznia za "Martyrologium Rzymskim".
Cerkiew prawosławna wspomina męczenników 8/21 stycznia (za łac. "Greek Menaea"), tj. 21 stycznia według kalendarza gregoriańskiego.

</doc>
<doc id="2203148" url="https://pl.wikipedia.org/wiki?curid=2203148" title="Uruguay">
Uruguay



</doc>
<doc id="2203151" url="https://pl.wikipedia.org/wiki?curid=2203151" title="General San Martín">
General San Martín



</doc>
<doc id="2203152" url="https://pl.wikipedia.org/wiki?curid=2203152" title="Kolumna mariańska w Breźnie">
Kolumna mariańska w Breźnie

Kolumna mariańska w Breźnie (słow. "Mariánsky stľp") – barokowa, kamienna kolumna z figurą Najświętszej Marii Panny w Breźnie w kraju bańskobystrzyckim na Słowacji. Wznosi się w południowej części centralnego placu miasta ("Namestie gen. M. R. Štefánika"), obok charakterystycznej wieży strażniczej.
Walcowa kolumna jest ustawiona na trójosiowym postumencie, który spoczywa na trójstopniowej, sześciobocznej podstawie. Wzniesiona została w 1741 r. nakładem Juraja Machnera jako zadośćuczynienie za publicznie wypowiedzianą klątwę. W 1944 r. wymieniono postument. Cały obiekt był restaurowany w 1988 r.

</doc>
<doc id="2203157" url="https://pl.wikipedia.org/wiki?curid=2203157" title="Plaza Italia">
Plaza Italia



</doc>
<doc id="2203163" url="https://pl.wikipedia.org/wiki?curid=2203163" title="Doktryny w polityce społecznej">
Doktryny w polityce społecznej

Doktryny w polityce społecznej - to zbiór teoretyczno - normatywny, zawierający koncepcje kształtowania stosunków społecznych na podstawie określonych układów wartości. Doktryny służą do oceny zjawisk społecznych, budowy różnych programów społecznych jak również kształtowania samej polityki społecznej. Ze względu na różnice układów wartości, znaczenie w praktyce życia społeczno- gospodarczego, wpływ na strukturę i formę realizacji polityki społecznej, można wyróżnić trzy rodzaje doktryn: liberalną, instytucjonalną i kolektywistyczną.

</doc>
<doc id="2203165" url="https://pl.wikipedia.org/wiki?curid=2203165" title="Alberti">
Alberti

Osoby o nazwisku Alberti:
Miejscowości:
Inne:
Zobacz też:

</doc>
<doc id="2203167" url="https://pl.wikipedia.org/wiki?curid=2203167" title="Federico Lacroze">
Federico Lacroze



</doc>
<doc id="2203169" url="https://pl.wikipedia.org/wiki?curid=2203169" title="Belgrano">
Belgrano



</doc>
<doc id="2203172" url="https://pl.wikipedia.org/wiki?curid=2203172" title="Plaza de Mayo (ujednoznacznienie)">
Plaza de Mayo (ujednoznacznienie)



</doc>
<doc id="2203176" url="https://pl.wikipedia.org/wiki?curid=2203176" title="Porter warmiński">
Porter warmiński

Porter warmiński – ciemne piwo warzone przez Browar Kormoran w stylu porteru bałtyckiego. Piwo zawiera 21,0% ekstraktu wag. oraz 9,0% alkoholu obj. Porter warmiński warzony jest metodą tradycyjną, ze słodu pilzneńskiego, palonego i karmelowego. Leżakowany jest m.in. 21 tygodni, jest niefiltrowany i pasteryzowany. Piwo zadebiutowało w 2009 r.

</doc>
<doc id="2203177" url="https://pl.wikipedia.org/wiki?curid=2203177" title="Nigari">
Nigari

 – artykuł spożywczy, będący w prawie 95% chlorkiem magnezu (MgCl2·6H2O) z niewielką domieszką siarczanu magnezu i mikroelementów.
Pierwotnie nazwą tą określano substancję, którą uzyskiwano podczas odsalania wody morskiej, po wykrystalizowaniu z niej chlorku sodu. Obecnie często jest poddawane dalszemu oczyszczaniu metodami chemicznymi (nigari rafinowane) lub uzyskiwane całkowicie syntetycznie. Nigari ma charakterystyczny słonogorzki smak. W Chinach nazywa się lushui (卤水).
Zastosowanie.
Nigari stosuje się jako przyprawę w kuchniach azjatyckich – jako koagulant w produkcji tofu z mleka sojowego. Jest dobrze wchłanialnym i ekonomicznym źródłem magnezu w diecie. Stosowane jest także jako składnik mieszanek mlecznych dla niemowląt.

</doc>
<doc id="2203178" url="https://pl.wikipedia.org/wiki?curid=2203178" title="Percy Fawcett">
Percy Fawcett

Percival Harrison Fawcett (ur. 18 sierpnia 1867, zm. po 29 maja 1925) − brytyjski wojskowy, oficer artylerii oraz podróżnik.
Życiorys.
Fawcett urodził się w hrabstwie Devon. Jego rodzicami byli Edward B. i Myra Fawcett. Jego o rok starszy brat Edward Douglas Fawcett był wspinaczem, a także autorem powieści przygodowych. Percy Fawcett w 1886 wstąpił do Royal Artillery, służył w mieście Trikunamalaja na Cejlonie. Wtedy poznał swoją późniejszą żonę, Ninę. W 1901 wstąpił do Królewskiego Towarzystwa Geograficznego, gdzie odbył szereg kursów i szkoleń, m.in. uczył się kartografii. Następnie odbył – na zlecenie brytyjskiego wywiadu – podróż do Afryki Północnej.
W 1906 po raz pierwszy wyjechał do Brazylii. Królewskie Towarzystwo Geograficzne zostało poproszone o wytyczenie granicy między Brazylią a Boliwią. Fawcett stanął na czele wyprawy wysłanej w tym celu. Łącznie na przestrzeni lat 1906-1924 przewodził siedmiu ekspedycjom. Jeszcze przed I wojną światową doszedł do wniosku, że w Amazonii, na terenie dzisiejszego stanu Mato Grosso, znajduje się zaginione miasto, które nazwał Z. W poszukiwaniach przeszkodził mu wybuch wojny – Fawcett wrócił do Europy i służył w oddziałach artylerii we Flandrii, osiągając stopień podpułkownika i dowodząc brygadą artylerii.
Był trzykrotnie wymieniony w sprawozdaniach i odznaczony drugim najwyższym brytyjskim odznaczeniem wojskowym Orderem za Wybitną Służbę, Gwiazdą 1914-15, Medalem Wojennym i Medalem Zwycięstwa.
W 1925 wyruszył na swoją ostatnią wyprawę. Ekspedycja, w skład której wchodzili Fawcett, jego syn Jack, Raleigh Rimmell i dwaj brazylijscy przewodnicy, 20 kwietnia wyruszyła z miejscowości Cuiabá. Ostatnia wiadomość od niego pochodziła z końca maja tego roku. W następnych latach nie odnaleziono, mimo podejmowanych prób, ani podróżników, ani ich ciał.
W kulturze popularnej.
W 2009 roku ukazała się książka Davida Granna "Zaginione miasto Z: Amazońska wyprawa tropem zabójczej obsesji" opisująca ekspedycje Fawcetta. W 2016 roku na podstawie książki zrealizowany został film pod tym samym tytułem, w którym w Fawcetta wcielił się Charlie Hunnam.
Arthur Conan Doyle częściowo oparł postać profesora Challengera na Fawcetcie. Fawcetta wymienia się również jako jedną z inspiracji dla postaci Indiany Jonesa, a jego fikcyjny odpowiednik wspomaga Jonesa w powieści "Indiana Jones and the Seven Veils". W grze komputerowej "Shadow of the Tomb Raider" Lara Croft natrafia na ślady ostatniej ekspedycji Fawcetta, znajdując ciała jej członków w peruwiańskiej dżungli.

</doc>
<doc id="2203179" url="https://pl.wikipedia.org/wiki?curid=2203179" title="Percival Harrison Fawcett">
Percival Harrison Fawcett



</doc>
<doc id="2203183" url="https://pl.wikipedia.org/wiki?curid=2203183" title="Breakin’ Dishes">
Breakin’ Dishes

„Breakin’ Dishes” – utwór barbadoskiej piosenkarki Rihanny z jej trzeciego albumu studyjnego, zatytułowanego "Good Girl Gone Bad". Został wyprodukowany przez Teriusa Nasha i Christophera Stewarta, który odpowiedzialny jest też za tekst utworu. Piosenka opowiadająca o kobiecie, która pragnie zemścić się na swoim mężu, który ją oszukuje. Piosenka została wydana w Stanach Zjednoczonych w 2009 roku. Utwór uplasował się na czwartej pozycji Hot Dance Club Songs, stając się ósmą, najlepszą piosenką Rihanny na tej liście. Kompozycja znalazła się w liście utworów trasy "Good Girl Gone Bad", "Glow in the Dark" i "Last Girl on Earth Tour", uzyskując tym samym pozytywną recenzję od Seana Daly z „St. Petersburg Times”, za „górną stronę albumu”.
Tło.
„Breakin’ Dishes” napisany i wyprodukowany przez Christophera Stewarta we współpracy z Teriusem Nashem, to czwarty utwór z płyty Rihanny "Good Girl Gone Bad". Tekst dotyczy żony, która mści się na swoim mężu. W odniesieniu do gatunku, który wykonuje Rihanna, utwór jest elektroniczną pop piosenką, wydaną w 2009 roku do promocji trzeciego studyjnego albumu.

</doc>
<doc id="2203191" url="https://pl.wikipedia.org/wiki?curid=2203191" title="Primera Junta">
Primera Junta

Primera Junta, inaczej Pierwsze Zgromadzenie Narodowe – najczęściej stosowana nazwa pierwszego niepodległego rządu Argentyny. Został utworzony 25 maja 1810 roku w wyniku wydarzeń rewolucji majowej. W skład junty początkowo wchodzili jedynie przedstawiciele Buenos Aires. Po poszerzeniu o przedstawicieli innych miast Wicekrólestwa La Platy, zaczęto stosować nazwę Junta Grande. Junta działała z "El Fuerte", fortu w dzisiejszej dzielnicy "Casa Rosada", który od roku 1776 był siedzibą wicekróla.
Utworzenie.
Junta – oficjalnie nosząca nazwę "Junta Provisional Gubernativa de las Provincias del Río de la Plata a nombre del Señor Don Fernando VII" (Tymczasowo Rządzące Zgromadzenie Prowincji Río de la Plata w imieniu Don Ferdynanda) – teoretycznie sprawowała władzę w imieniu króla Hiszpanii, który był w tym czasie więźniem Napoleona. Junta w czasie inwazji francuskiej była formą przejściowego rządu, który miał zapewniać niepodległość hiszpańskich miast nie zajętych przez Francuzów. Dla hiszpańskich prowincji zamorskich w Ameryce najważniejszą była Junta Sewilli, która rościła pretensje do wyłączności na handel z Ameryką. Zamieszkujący Amerykę Południową Hiszpanie nie zgadzali się z tym, w związku z czym rolę Sewilli przejęła "Junta Suprema Central" („Najwyższa Junta Centralna”) Hiszpanii, gdzie reprezentowane były kolonie amerykańskie.
Gdy w roku 1810 "Junta Suprema Central" uległa rozwiązaniu, politycznie aktywni obywatele Buenos Aires uznali, że nadszedł najlepszy moment do ustanowienia własnego rządu.
Byli pod wpływem ostatnich demokratycznych i republikańskich idei doby Oświecenia, a ponadto zaniepokojeni handlowym monopolem Korony, który dławił miejscową gospodarkę. Do tego czasu prowincja Buenos Aires częściowo zaspokajała te problemy kontrabandą. Lokalni politycy, jak były członek rady i doradca wicekróla, Juan José Castelli, którzy chcieli zmian w stronę samorządu i wolnego handlu, cytowali tradycyjną hiszpańską teorię polityczną i twierdzili, że w sytuacji, gdy król jest uwięziony, władza wraca do ludu. Obywatele mieli stworzyć rząd tymczasowy, do powrotu króla, podobnie jak jego poddani w Hiszpanii, którzy dwa lata wcześniej potworzyli własne junty. Wicekról i jego zwolennicy argumentowali, że kolonie należą do Hiszpanii i mają stosunki politycznie nie tylko z królem. Dlatego winny posłuszeństwo legalnym władzom, konkretnie Najwyższej Juncie Centralnej i jej następczyni, Radzie Regencyjnej.
Obrady "cabildo abierto" (nadzwyczajnego otwartego zgromadzenia ponad 200 notabli, przedstawicieli administracji, Kościoła, cechów i gildii oraz różnych stowarzyszeń), trwające od 22 do 25 maja 1810 roku, odbywały się pod silnym naciskiem tłumów, jakie zebrały się przez budynkiem zgromadzenia na Plaza Mayor (dzisiaj Plaza de Mayo). Tłum popierał stanowisko miejscowych polityków i w rezultacie "cabildo" zakończyło się utworzeniem Primera Junta, pierwszego lokalnego rządu terytoriów, które miały wkrótce zostać Argentyną. Hiszpania nie miała nigdy odzyskać władzy nad tymi ziemiami. Od samego początku istnienia nowego rządu istniały w nim dwie frakcje: bardziej radykalna, na czele której stał sekretarz junty, Mariano Moreno, i konserwatywna, wspierająca prezydenta junty, Cornelio Saavedrę.
Pryncypiami Rewolucji Majowej były swobody obywatelskie, prawo do reprezentacji i federalizacji, podział kompetencji i upublicznienie działań władz.
Dzieje Junty.
Mimo usunięcia wicekróla Cisnerosa, "Audiencia Real" (sąd apelacyjny) i "Cabildo" miały nadal władze, jakie istniały przed Rewolucją i które od pierwszego dnia przeciwstawiały się Juncie. Audiencia najpierw odmówiła złożenia przysięgi na wierność Juncie, a kiedy to wreszcie została do tego zmuszona, prokurator Caspe zrobił to z wyraźnym lekceważeniem. Wkrótce potem Caspe został – w odpowiedzi na ów gest – napadnięty w pobliżu własnego domu. Cabildo próbowało z kolei wprowadzić ograniczenie czasowe Junty: jeśli Kongres Generalny nie zostanie zwołany w ciągu 6 miesięcy, Cabildo powoła nowy rząd. Junta odpowiedziała tego samego dnia odrzucając wszelkie ograniczenia. Audiencia domagała się następnie, by Junta podporządkowała się Radzie Regencyjnej; Junta odmówiła powołując się na to, że Cisneros też tego nie uczynił, a Audiencia nie żądała odeń niczego. Audiencia wkrótce potem zaprzysięgła wierność Radzie Regencyjnej, a w odpowiedzi wszyscy jej członkowie zostali skazani na banicję. Zostali zmuszeni, wraz z eks-wicekrólem Cisnerosem, do wejścia na statek "Dart", który zawiózł ich na Wyspy Kanaryjskie; wyjątkami byli markiz del Plata, który przebywał w tym czasie w Banda Oriental i 80-letni Lucas Muñoz Cubero.
Primera Junta była od początku świadkiem ostrej rywalizacji Saavedry i Moreno. Według Ignacio Núñeza, Moreniści oskarżali Saavedrę o przygotowywanie zamachu stanu celem odtworzenia tyrańskich rządów wicekrólów, z kolei Saavedryści pomawiali Moreno o uzurpowanie pozycji rządowych jakie mu się nie należały. Matheu w swoich wspomnieniach zauważa też, że Moreniści byli niezadowoleni, ponieważ widzieli jak Saavedra odbiera honory i odznaczenia, których oni się wyrzekli.
Junta została przyjmowana z mieszanymi uczuciami przez inne miasta wicekrólestwa. Santa Fe, Entre Ríos, Misiones, Corrientes i Mendoza poparły zmiany, inne nie. Górne Peru, ciągnące znaczne korzyści z systemu mita przy eksploatacji kopalń w Potosi, popierała rządy absolutystyczne jeszcze przez wiele lat. Javier De Elío z Montevideo odmówił Juncie uznania. Paragwaj był podzielony, ale rojaliści przeważali. Jednak największym niebezpieczeństwem dla Junty była Córdoba, gdzie Santiago de Liniers porzucił emeryturę i zaczął organizować armię, chcąc poprowadzić kontrrewolucjonistów na Buenos Aires. Junta poleciła Ortizowi de Ocampo wystąpić przeciwko kontrrewolucjonistom i dostarczyć ich przywódców w kajdanach do Buenos Aires. Później wydany rozkaz nakazywał – zamiast tego – rozstrzeliwać ich na miejscu, ale po pokonaniu Liniersa Ortiz de Ocampo postanowił zignorować ostatni, a wykonać pierwszy rozkaz. Junta – za niesubordynację – zwolniła Ocampo, a w jego miejsce powołała Juana José Castelliego. Castelli 26 sierpnia rozkazał rozstrzelać wszystkich kontrrewolucjonistów z wyjątkiem księdza Orellany. Mariano Moreno był w tym czasie powszechnie uważany za przywódcę rewolucji, którego rezolucje doprowadziły do radykalnych zmian w absolutystycznym systemie, jakiemu Junta do tej pory ulegała.
Dowódcy wojskowi, obawiając się utraty przewagi Saavedry, naciskali na Juntę, by ta ściślej kontrolowała Moreno. Moreno, ze swej strony, odniósł sukces uzyskując aprobatę swych dekretów ograniczających władzę Saavedry i innych. W grudniu napięcie sięgnęło szczytu. Saavedra zyskał poparcie przedstawicieli prowincji, którzy jeszcze nie otrzymali zgody na wejście do Junty. Z tym poparciem Saavedra zadał Moreno decydujący cios: zmusił go 18 grudnia do rezygnacji. Dopiero po rezygnacji Moreno przyjęcie przedstawicieli prowincji do Junty stało się możliwe. Tego samego dnia Primera Junta została przekształcona w "Junta Grande".
Polityka zagraniczna.
Primera Junta obawiała się portugalskiego ekspansjonizmu w kierunku La Platy, czy to bezpośredniego, czy to poprzez skorzystanie z projektu karlotystycznego. Dyplomacja w Hiszpanii starała się zapobiec ekspedycji karnej i ograniczyć konflikty zbrojne do zrywów rojalistycznych w Paragwaju, Górnym Peru i Banda Oriental. Junta deklarowała się jako naturalny sprzymierzeniec miast, które wystąpią przeciw rojalistom; zarówno tych, które wspierały Rewolucję Majową, jak i tych, które powstały samie przeciw Koronie (na przykład Chile).
Wielka Brytania, sprzymierzona z Hiszpanią w dobie wojen napoleońskich, zachowywała neutralność wobec konfliktów patriotów z rojalistami. Dyplomacja brytyjska stała na stanowisku nie mieszania się w wewnętrzne konflikty tak długo, jak długo nie cierpiał na tym handel brytyjski.

</doc>
<doc id="2203192" url="https://pl.wikipedia.org/wiki?curid=2203192" title="Puan">
Puan



</doc>
<doc id="2203197" url="https://pl.wikipedia.org/wiki?curid=2203197" title="Sáenz Peña">
Sáenz Peña



</doc>
<doc id="2203199" url="https://pl.wikipedia.org/wiki?curid=2203199" title="Plaza Miserere">
Plaza Miserere



</doc>
<doc id="2203200" url="https://pl.wikipedia.org/wiki?curid=2203200" title="Retiro">
Retiro

Miasto:
Części miast:
Komunikacja:
Kluby piłkarskie:
Inne:

</doc>
<doc id="2203204" url="https://pl.wikipedia.org/wiki?curid=2203204" title="Bulnes">
Bulnes



</doc>
<doc id="2203208" url="https://pl.wikipedia.org/wiki?curid=2203208" title="Pueyrredón">
Pueyrredón



</doc>
<doc id="2203210" url="https://pl.wikipedia.org/wiki?curid=2203210" title="Correo Central">
Correo Central



</doc>
<doc id="2203211" url="https://pl.wikipedia.org/wiki?curid=2203211" title="Ryzyko niedołęstwa starczego">
Ryzyko niedołęstwa starczego

Ryzyko niedołęstwa starczego – jedno z występujących ryzyk społecznych. Odnosi się ono do osób w wieku podeszłym, które z powodu procesów starczych nie są w stanie samodzielnie funkcjonować, a więc ulegają starczej niewydolności życiowej.
Z niedołęstwem starczym mamy do czynienia w przypadku:
Osoba niedołężna potrzebuje wsparcia przy przynajmniej jednej czynności codziennej ze względu na proces starzenia się organizmu, bądź chorobę.
Realizacja tego ryzyka wymaga podjęcia przez politykę społeczną, a w szczególności socjalną (zabezpieczenie społeczne), odpowiednich kroków przeciwdziałających jego negatywnym skutkom lub też wspierając społeczeństwo w znoszeniu tego ryzyka.
Ryzyko starości i choroby a ryzyko niedołęstwa starczego.
Ryzyko niedołęstwa starczego dopiero w ostatnich czasach zostało wydzielone jako oddzielne ryzyko społeczne. Dawniej było ono zabezpieczane w ramach ryzyka starości bądź też choroby. Przyczynami wyróżnienia tego ryzyka są:
Rozwiązania.
Realizacja ryzyka niedołęstwa starczego wiąże się z koniecznością opieki długoterminowej. Opieka długoterminowa polega na wsparciu osób, które zostały dotknięte przez niedołęstwo starcze.
Determinanty popytu na opiekę długoterminowej:
Popyt na taką opiekę stale rośnie. Opieka długoterminowa może być realizowana w ramach bazowego systemu zabezpieczenia opieki długookresowej, lub też prywatnego doubezpieczenia. W praktyce występuje niewiele przypadków państw wyodrębniających specjalny podsystem opieki długoterminowej w ramach systemu bazowego zabezpieczenia społecznego. Państwami, które się na to decydują, są z reguły te, borykające się z poważnymi problemami starzenia się społeczeństwa, jak Japonia (1997 rok – wyodrębnienie oddzielnego funduszu dla świadczeń opieki długoterminowej) czy Niemcy (1995 rok – obowiązkowy system opieki długoterminowej – publiczne obowiązkowe ubezpieczenie pielęgnacyjne). Zauważalna jest jednak stopniowa tendencja w tym kierunku także innych państw w związku z rosnącymi wydatkami na opiekę długoterminową. Na razie jednak zwykle jest ono realizowane w ramach bazowego systemu opieki zdrowotnej i/lub bazowego systemu pomocy społecznej.
Polska.
Polska, zwłaszcza w porównaniu do krajów zachodnioeuropejskich czy też Japonii, nie charakteryzuje się jeszcze bardzo wysokim zapotrzebowaniem na opiekę długoterminową, dlatego też poziom oferowanej przez bazowy system opieki nie jest najwyższy. W Polsce nie występuje także żaden wyodrębniony system opieki długoterminowej, możemy mówić jedynie o tym systemie w ramach innych podstawowych systemów zabezpieczenia społecznego.
Opieka długookresowa jest wypełniana w ramach:

</doc>
<doc id="2203219" url="https://pl.wikipedia.org/wiki?curid=2203219" title="Pilos">
Pilos

Pilos (gr. πῖλος) – stożkowata czapka filcowa noszona przez mężczyzn w starożytnej Grecji w epoce klasycznej. 
Wykonywano ją ze stosunkowo sztywnego filcu, ale także ze skóry, a nawet z metalu. Czasem dodawano przeciwsłoneczny daszek i bogatsze zdobienia. Jej odmianą był "pilidion" (mały pilos) – rodzaj mycki z filcu lub wełny noszonej przez niewolników, żeglarzy i wolnych wyrobników, a będącej też nakryciem głowy Hefajstosa jako patrona robotników. 
Ateńczyk z wyższych warstw społecznych nie pojawiał się publicznie w tych nakryciach głowy, chyba że chciał uchodzić za oryginała. Np. Solon, chcąc bezpiecznie głosić swoje poglądy polityczne, udawał człowieka niezrównoważonego, pojawiając się w "pilidionie" na ateńskiej agorze.
Po stożkowym pilosie rozpoznawano w sztuce Dioskurów, co w starożytności wywodzono ze skorupy jaja, z którego wyszli po narodzinach. Pojawia się też on na głowach wotywnych figurynek w sanktuarium Kabirów w Tebach.
W wojsku było to nakrycie głowy lekkiej piechoty (peltastów), często w połączeniu z krótkim chitonem "eksomís". Niekiedy hoplici wkładali pilos pod ciężki hełm zwany „korynckim”, co jednak było niewygodne i utrudniało obserwację otoczenia; z czasem (w V wieku p.n.e.) sam hełm przybrał kształt i przyjął nazwę pilosu. Podobne hełmy miedziane lub mosiężne były w powszechnym użyciu podczas wojny peloponeskiej.

</doc>
<doc id="2203223" url="https://pl.wikipedia.org/wiki?curid=2203223" title="Dale Melczek">
Dale Melczek

Dale Joseph Melczek (ur. 9 listopada 1938 w Detroit, zm. 25 sierpnia 2022) – amerykański biskup katolicki polskiego pochodzenia. Święcenia kapłańskie przyjął w 1964 z rąk Johna Francisa Deardena. 
W 1982 mianowany biskupem pomocniczym Detroit i tytularnym biskupem "Tragurium". Sakry biskupiej udzielił mu kard. Edmund Szoka.
W 1992 został najpierw administratorem apostolskim Gary w Indianie, następnie od 1995 biskupem koadiutorem tejże diecezji, w której pełnię rządów objął w 1996. 24 listopada 2014 przeszedł na emeryturę.

</doc>
<doc id="2203224" url="https://pl.wikipedia.org/wiki?curid=2203224" title="Karol Kuzmány">
Karol Kuzmány

Karol Kuzmány (ur. 16 listopada 1806 w Breźnie, zm. 14 sierpnia 1866 w Štubnianskich Teplicach) – słowacki duchowny ewangelicki, teolog i estetyk, pastor i działacz narodowy, poeta, publicysta, tłumacz literatury, w latach 1860–1866 superintendent preszburskiej superintendentury (diecezji) patentalnej, współzałożyciel, a w latach 1863–1866 wiceprezes Macierzy Słowackiej. Spoczywa na słowackim Cmentarzu Narodowym w Martinie.

</doc>
<doc id="2203227" url="https://pl.wikipedia.org/wiki?curid=2203227" title="Kagutsuchi">
Kagutsuchi

 lub – bóg ognia w japońskiej religii shintō.
Zgodnie z treścią mitu był ostatnim dzieckiem Izanami i Izanagiego. Matka podczas porodu została śmiertelnie poparzona i odeszła do krainy ciemności. Rozwścieczony ojciec porąbał syna na kawałki, a z krwi i części jego ciała narodzili się kolejni bogowie.
Główny chram bóstwa znajduje się na szczycie góry Atago niedaleko Kioto. W przeszłości kult Kagutsuchi był bardzo silny, mocno obawiano się tego bóstwa i wznoszono doń modły o zabezpieczenie przed pożarami (które, przy wznoszonych tradycyjnie z drewna budowlach, zdarzały się bardzo często). Do tej pory na początku nowego roku obchodzone jest święto zwane "hi-matsuri", w trakcie którego wierni przynoszą do domu pochodnie, odpalone w chramie od ognia roznieconego przez kapłana.

</doc>
<doc id="2203231" url="https://pl.wikipedia.org/wiki?curid=2203231" title="Homusubi">
Homusubi



</doc>
<doc id="2203234" url="https://pl.wikipedia.org/wiki?curid=2203234" title="Katastrofa lotu Iran Air 277">
Katastrofa lotu Iran Air 277

Katastrofa lotu Iran Air 277 – katastrofa lotnicza, która wydarzyła się 9 stycznia 2011 nieopodal miasta Urmia w prowincji Azerbejdżan Zachodni w Iranie. W katastrofie Boeinga 727-286Adv linii lotniczych Iran Air zginęło 77 osób.
Samolot.
Samolot, który uległ katastrofie, to Boeing 727-286Adv o numerze rejestracyjnym EP-IRP. Maszyna została wyprodukowana w 1974 roku i nosiła numer seryjny 20945. Została przekazana przewoźnikowi 24 czerwca 1974 roku.
Katastrofa.
Samolot rozbił się nieopodal miasta Urmii. Maszyna leciała z lotniska w Teheranie do miasta Urmia. Piloci podchodzili do lądowania w bardzo niekorzystnych warunkach atmosferycznych – padał śnieg i panowało gęste zamglenie. Za pierwszym razem załodze nie udało się wylądować i postanowili odejść na drugi krąg, tzw. "go-around". W czasie tego manewru samolot uderzył w pobliskie wzgórza. Maszyna roztrzaskała się na wiele części, ale nie doszło do eksplozji ani pożaru.
Początkowo podawano sprzeczne informacje co do liczby osób, które były w samolocie. Ostatecznie Irańska Organizacja Lotnictwa Cywilnego dzień po katastrofie potwierdziła, że zgodnie z dokumentacją lotu na pokładzie było w sumie 93 pasażerów i 12 członków załogi, a więc samolotem podróżowało łącznie 105 osób. W katastrofie zginęło 77 osób, a uratowało się 28.

</doc>
<doc id="2203235" url="https://pl.wikipedia.org/wiki?curid=2203235" title="Cyjanotoksyny">
Cyjanotoksyny



</doc>
<doc id="2203238" url="https://pl.wikipedia.org/wiki?curid=2203238" title="Jerzy Pietkiewicz">
Jerzy Pietkiewicz



</doc>
<doc id="2203241" url="https://pl.wikipedia.org/wiki?curid=2203241" title="Elektrolizer Hofmanna">
Elektrolizer Hofmanna



</doc>
<doc id="2203245" url="https://pl.wikipedia.org/wiki?curid=2203245" title="Krzyż świętego Piotra">
Krzyż świętego Piotra



</doc>
<doc id="2203250" url="https://pl.wikipedia.org/wiki?curid=2203250" title="Jan Młynarek">
Jan Młynarek

Jan Młynarek (ur. 18 października 1921, zm. 3 września 1990) – polski kat, jeden z głównych egzekutorów stalinowskich w Polsce Ludowej i funkcjonariusz Urzędu Bezpieczeństwa.
Życiorys.
Przyjęty do służby w UB na początku 1945 roku jeszcze w tym samym roku został mianowany naczelnikiem aresztu śledczego Wojewódzkiego Urzędu Bezpieczeństwa Publicznego w Poznaniu. Z racji zajmowanego stanowiska dowodził plutonem egzekucyjnym wykonującym wyroki kary śmierci. Według relacji ks. Hieronima Lewandowskiego, który pełniąc rolę kapelana więziennego był świadkiem blisko 30 z co najmniej 112 wyroków śmierci wykonanych w Poznaniu w okresie stalinowskim, Młynarek "zabijał często osobiście, odbywało się to w lasach między Gądkami a Kórnikiem. Gdy samochód zatrzymywał się przy lesie, Młynarek szedł przodem, szukając odpowiedniego miejsca. Później przepuszczał nas i strzelał w tył głowy"".
31 października 1952 został zwolniony z UB za nadużycia. W 1953 został dyrektorem Powiatowego Zakładu Mleczarskiego w Turku. Od lat 70. XX wieku do końca życia mieszkał ponownie w Poznaniu na osiedlu Rataje. W 1985 został uznany kombatantem Związku Bojowników o Wolność i Demokrację.
Pochowany na cmentarzu na Miłostowie w Poznaniu, pole 44, kwatera 3, rząd 11, numer 3; grób pojedynczy.
Osoby na których wykonał wyroki kary śmierci jako dowódca plutonu egzekucyjnego.
"Praktyką katów UB było, iż na protokołach egzekucji widnieli jako dowódcy plutonu, nawet jeśli wyroki zostały przez nich wykonane jednoosobowo. Duża ilość egzekucji w połowie lutego 1947 miała zapobiec objęciu skazanych amnestią z 22 lutego 1947."

</doc>
<doc id="2203256" url="https://pl.wikipedia.org/wiki?curid=2203256" title="Mitchell Rozanski">
Mitchell Rozanski

 
Mitchell Thomas Rozanski (ur. 6 sierpnia 1958 w Baltimore) – amerykański biskup katolicki polskiego pochodzenia, arcybiskup metropolita Saint Louis od 2020.
Życiorys.
Święcenia kapłańskie przyjął w 1984 z rąk abp. Williama Bordersa. Inkardynowany do archidiecezji Baltimore, pracował duszpastersko na terenie stolicy archidiecezji.
3 lipca 2004 mianowany biskupem pomocniczym Baltimore i tytularnym biskupem "Walla Walla". Sakry biskupiej udzielił mu kard. William Keeler. Jako biskup odpowiadał za wikariat "Seton", był także wikariuszem generalnym archidiecezji.
19 czerwca 2014 papież Franciszek ustanowił go biskupem diecezjalnym Springfield. Ingres odbył się 12 sierpnia 2014.
10 czerwca 2020 został mianowany arcybiskupem metropolitą Saint Louis. Ingres odbył 25 sierpnia tegoż roku.

</doc>
<doc id="2203259" url="https://pl.wikipedia.org/wiki?curid=2203259" title="3R9/3R10">
3R9/3R10

Rakiety 3R9 i 3R10 - radzieckie taktyczne pociski balistyczne napędzane paliwem stałym, służące do przenoszenia głowic z ładunkiem konwencjonalnym lub jądrowym, przeznaczone do niszczenia siły żywej, środków ogniowych, stanowisk dowodzenia, zgrupowań sprzętu technicznego, używane od lat 60. XX wieku z samobieżnych wyrzutni.
Opis konstrukcji.
Rakiety typu 3R9 i 3R10 (oznaczenia nadane przez GRAU) były przeznaczone do startu z samobieżnej gąsienicowej wyrzutni 2P16, która wchodziła w skład zestawu 2K6 Łuna. Napęd stanowił silnik rakietowy na paliwo stałe. Składał się on z dwóch komór ułożonych jedna za drugą. W każdej z komór znajdowały się trzy ładunki prochowe w kształcie elipsy z kanałem ogniowym w środku. Pomiędzy komorami był umieszczony dodatkowy ładunek prochowy z dyszami wylotowymi ułożonymi w poprzek osi rakiety, który powodował nadanie prędkości obrotowej w pierwszej fazie lotu. Dysze wylotowe pierwszej komory spalania były lekko odchylone na zewnątrz aby uniknąć uszkodzenia następnych komór przez wylatujące gazy prochowe. Zapłon powodowały dwa elektryczne zapłonniki umieszczone w pierwszej komorze. Ogień przenoszący się kanałami wewnątrz rakiety powodował jednoczesny zapłon środkowego i tylnego ładunku prochowego. Rakieta była stabilizowana w locie czterema brzechwami, które nadawały jej ruch obrotowy. 
Ze względu na specyficzną budowę, niektóre źródła podają błędnie, że była to rakieta dwustopniowa. Do ćwiczeń obsługi wykorzystywano rakiety szkolne pozbawione ładunków prochowych i wybuchowych. Są one często eksponowane w muzeach razem z wyrzutniami 2P16. Rakiety 3R9 i 3R10 posiadały ten sam silnik. Różniły się głowicami, które można było zamieniać w zależności od potrzeb.
3R9.
W rakiecie 3R9 zastosowano głowicę bojową odłamkowo-burzacą 3N15. Jako materiał wybuchowy użyty został heksogen. Głowica posiadała dwa zapalniki uderzeniowe, które uzbrajały się w czasie lotu rakiety. Pierwszy zapalnik umieszczony w przedniej części głowicy uzbrajał się pod wpływem ciśnienia powietrza na membranę i ruchu obrotowego głowicy. Miał trzy nastawy. Mógł eksplodować natychmiast, przy bezpośrednim zetknięciu się z celem, lub z krótką albo długą zwłoką. Drugi zapalnik był umieszczony w dnie głowicy, uzbrajał się na skutek przyspieszenia i ruchu obrotowego głowicy. Posiadał zwłokę, która była dłuższa od najdłuższej zwłoki zapalnika w przedniej części głowicy. W kodzie NATO rakieta wraz z wyrzutnią 2P16 otrzymała oznaczenie FROG-3.
3R10.
Rakieta 3R10 była wersją rozwojową rakiet systemu 2K1 Mars. W założeniach konstrukcyjnych głowica atomowa zastosowana w tej rakiecie miała posiadać średnicę taką samą, jak silnik. Okazało się to niemożliwe do wykonania. Z tego powodu skonstruowano nadkalibrową głowicę jądrową 3N14. Ze względu na ciężar i zmienioną aerodynamikę głowicy, rakieta 3R10 miała gorsze osiągi w stosunku do rakiety 3R9. Głowica 3N14 miała moc 10 kT. Zapalnik głowicy powodował naziemny lub powietrzny wybuch jądrowy. Rodzaj wybuchu i jego wysokość ustawiało się pokrętłami umieszczonymi w obudowie głowicy. Głowica była wrażliwa na niskie temperatury, w związku z tym była zabezpieczana aż do startu pokrowcem z podgrzewaniem elektrycznym, który zapewniał jej optymalną temperaturę.
W kodzie NATO rakieta wraz z wyrzutnią 2P16 otrzymała oznaczenie FROG-5.

</doc>
<doc id="2203261" url="https://pl.wikipedia.org/wiki?curid=2203261" title="Mirusia Louwerse">
Mirusia Louwerse

Mirusia Louwerse (ur. 29 marca 1985 w Brisbane) – australijska sopranistka holenderskiego pochodzenia.
Życiorys.
Ukończyła w 2006 konserwatorium muzyczne Queensland przy Griffith University. Była najmłodszą laureatką nagrody im. Joan Sutherland. Wykonywała solowe partie w operach "Czarodziejski flet" Mozarta, "L’enfant et les sortilèges" Ravela i inne. W 2006 w niezależnym wydawnictwie nagrała album "She Walks in Beauty".
W 2007 nawiązała współpracę z André Rieu, holenderskim skrzypkiem i dyrygentem, biorąc udział w jego trasach koncertowych. W 2008 Universal Music Australia wydało ich wspólny album muzyki operowej "Waltzing Matilda", który w Australii przez dwa tygodnie zajmował pierwsze miejsce na głównej krajowej liście przebojów ARIA Charts. W 2010 nagrała drugi solowy album "Always and Forever", który został wydany przez oddziały Universal Music Group w Australii i Holandii.

</doc>
<doc id="2203263" url="https://pl.wikipedia.org/wiki?curid=2203263" title="Erfurt (ujednoznacznienie)">
Erfurt (ujednoznacznienie)

Niemcy:
Osoby:
Inne:
Zobacz też:

</doc>
<doc id="2203264" url="https://pl.wikipedia.org/wiki?curid=2203264" title="Stary cmentarz żydowski w Czarnkowie">
Stary cmentarz żydowski w Czarnkowie

Stary cmentarz żydowski w Czarnkowie – kirkut został założony w XVIII wieku. Mieści się przy obecnej ul. Podgórnej, na terenie zwanym "Góra Żydowska". W czasie okupacji hitlerowskiej został zdewastowany przez Niemców.

</doc>
<doc id="2203265" url="https://pl.wikipedia.org/wiki?curid=2203265" title="Cmentarz żydowski w Czarnkowie">
Cmentarz żydowski w Czarnkowie



</doc>
<doc id="2203266" url="https://pl.wikipedia.org/wiki?curid=2203266" title="Lushui">
Lushui



</doc>
<doc id="2203268" url="https://pl.wikipedia.org/wiki?curid=2203268" title="Katastrofa Lotu Iran Air 277">
Katastrofa Lotu Iran Air 277



</doc>
<doc id="2203269" url="https://pl.wikipedia.org/wiki?curid=2203269" title="Masvingo (prowincja)">
Masvingo (prowincja)

Masvingo to prowincja położona w południowo-wschodniej części Zimbabwe. Od wschodu graniczy z Mozambikiem, od południowego zachodu z Matabelelandem Południowym, od północy i zachodu z Midlands i od północnego wschodu z Manicaland. Przed rokiem 1980 prowincja nosiła nazwę Victoria.
Historia.
Miasto Masvingo zostało założone w 1890 r. Było ono pierwszą większą jednostką osadniczą zorganizowaną przez Kolumnę Pionierów należących do Brytyjskiej Kompanii Południowoafrykańskiej, co czyni je również najstarszym miastem w Zimbabwe. Zostało nazwane Fort Victoria, na cześć królowej Wiktorii.
Prowincja jest zamieszkała głównie przez członków plemienia Karanga, które jest najliczniejszym plemieniem w Zimbabwe. Należy ono do grupy ludów mówiących językiem Shona, takich jak Zezuru, Manyika i Ndau. Provinca Masvingo leży na najbardziej suchym terenie w południowym Zimbabwe - Wyżynie Weldów. Granice zostały minimalnie zmienione w latach 80. XX wieku. Od początków osadnictwa białych ludzi do roku 2000 większość terenów było przeznaczonych na hodowlę bydła, wydobycie surowców, uprawę trzciny cukrowej (dzięki nawadnianiu z jeziora Mutirikwi) oraz częściowo na niskotowarową produkcję na własne potrzeby. Wraz z reformami w początkach XXI wieku, duże farmy hodowlane i roślinne zostały rozparcelowane na rzecz drobnych rolników.
Geografia.
Miasto Masvingo jest stolicą prowincji. Inne duże miejscowości to Chiredzi i Triangle.
Ludność.
Pomimo jałowych terenów, mieszkańcy prowincji są dumnymi oraczami ziemi i podobnie jak Nguni w Południowej Afryce prowadzą hodowlę zwierząt, w celu uzupełnienia diety. W rzeczywistości, podobnie jak w całym kraju, najcenniejsze jest bydło, będące często wianem, którego wymagają rodzice w zamian za rękę swej córki. Status mężczyzn w wioskach tej prowincji zależy od liczby posiadanych sztuk bydła, ci którzy nie mają go w ogóle, nie są poważani w społeczeństwie. Ze względu na takie uwarunkowania kulturowe, ogromnym szokiem stała się klęska suszy w 1992 r., kiedy 90% populacji bydła zdechło z głodu.
Prowincja posiada powierzchnię 56 566 km², populacja wynosi ok. 1,3 mln (2002). Lud Karanga stanowi większość w prowincji. W dystrykcie Chiredzi znajdują się społeczności plemion Shangani, zaś na północno-wschodnim skraju prowincji mieszka lud Ndau. Liczebność białych od odzyskania niepodległości stale spada, co spotęgowane zostało masowymi atakami na ich farmy w roku 2000. Pierwsza inwazja na gospodarstwa białych wystąpiła właśnie w prowincji Masvingo, później bunty rozniosły się po całym kraju. 
Masvingo zamieszkuje większość wykształconej ludności w Zimbabwe.
Klimat.
Prowincja ulokowana jest na Wyżynie Weldów, gdzie opady są minimalne i niepewne, dlatego ogromna część południowych obszarów Masvingo jest narażona na susze. Większość terenów prowincji jest więc niezdatna dla rolnictwa, z wyjątkiem hodowli bydła. W dolinie Hippo w Chiredzi oraz w Triangle do nawadniania używa się wody z jeziora Kyle.
Topografia.
W prowincji dominują systemy rzeczne rzek Save, Lundi, Mwenezi i Limpopo, które spływają do Oceanu Indyjskiego. Na wschodzie jest znane pasmo górskie Chimanimani. Charakterystycznymi formami w krajobrazie prowincji są ostańce. Praktycznie cały obszar Masvingo porastają odporne na susze i wytrzymałe drzewa Mopane.
Ruchliwa autostrada A1 łączy główne centra Masvingo i Beitbridge.
Podział administracyjny i polityka.
Zarządca prowincji jest gubernatorem, mianowanym przez prezydenta na pięcioletnią kadencję. Prowincja wysyła także sześć wybranych osób do Senatu. Oprócz tego, dwudziestu sześciu członków lokalnego parlamentu, wybranych z siedmiu dystryktów prowincji, ma prawo do zasiadania w Izbie Zgromadzenia.
Dystrykty.
Dystrykty są zarządzane przez lokalne rady, które są tworzone z członków wybranych z poszczególnych okręgów w jednostce administracyjnej. Masvingo jest podzielone na 7 dystryktów, chociaż mogą być one dzielone dalej przez specjalną komisję podczas wyborów w zależności od liczby ludności.
Dystrykty prowincji:
Wszystkie siedem dystryktów posiada centra biznesowe, stanowiące główne punkty ich rozwoju. Są one następujące (wraz z oceną odległości od centrum miasta Masvingo):
Wybory.
Masvingo było generalnie uważane za bastion ZANU-PF - rządzącej partii. W wyborach parlamentarnych z 2005 r. ZANU-PF wygrało we wszystkich czternastu obwodach, z wyjątkiem jednego, centralnego. W roku 2008 zdecydowano się zwiększyć liczbę obwodów w prowincji do 26.
Turystyka.
Prowincja posiada wiele miejsc turystycznych. Na wschodzie, wzdłuż granicy z Mozambikiem znajduje się Park Narodowy Gonarezhou, część planowanego międzynarodowego parku. W prowincji są też znane kamienne ruiny Wielkiego Zimbabwe, od którego dzisiejsze państwo bierze swą nazwę. Niedaleko ruin znajduje się jezioro Kyle, duży zbiornik wodny, gdzie ludzie spędzają czas na wypoczynku w parku Mutirikwi. Turystyka jest jednym z głównych źródeł dochodów prowincji, oprócz rolnictwa.

</doc>
<doc id="2203273" url="https://pl.wikipedia.org/wiki?curid=2203273" title="Rogožarski SIM-XIV-H">
Rogožarski SIM-XIV-H

Rogožarski SIM-XIV-H – jugosłowiański wodnosamolot zaprojektowany w latach 1936–1937. Według pierwotnych zamierzeń miał pełnić rolę rozpoznawczo-patrolową oraz samolotu ZOP. W ograniczonym stopniu był przystosowany do roli bombowca nurkującego.
Historia.
Wraz ze starzeniem się wodnosamolotów Ikarus IO dowództwo jugosłowiańskich sił zbrojnych stanęło przed problemem zapewnienia samolotu zdolnego do patrolowania rozległego, jugosłowiańskiego wybrzeża oraz wspierania jej Marynarki Wojennej.
Pod koniec 1935 roku powołano specjalną komisję, która miała ocenić stan lotnictwa morskiego Jugosławii i przedstawić wymagania dla nowego sprzętu latającego. W skład komisji weszli zarówno przedstawiciele naczelnego dowództwa, jak i dowódcy poszczególnych jednostek, którzy jako praktycy mieli przedstawić wnioski z eksploatacji wodnosamolotów w warunkach polowych.
Tymczasem dowództwo przygotowało własną propozycję, wzorowaną na brytyjskiej maszynie Vickers Seagul. Miał to być jednopłatowy wodnosamolot (bądź łódź latająca), napędzany produkowanym na licencji francuskim silnikiem Gnome Rhone K-7 o mocy 420 KM (309 kW). Uzbrojenie miały stanowić dwa karabiny maszynowe i cztery bomby, a prędkość przelotowa miała wynosić 200 km/h.
Wnioski komisji znacznie różniły się od założeń dowództwa, które przewidywało powstanie wodnosamolotu napędzanego dwoma silnikami. Mimo wszystko zostały one uwzględnione, a następnie po modyfikacji zostały przekazane do dalszego opracowania.
Bez normalnej w takich sytuacjach procedury opracowanie maszyny zlecono firmie Rogožarski. Konstruktorem prowadzącym został Sima Milutinovic. Zespół pod jego kierownictwem uznał, że zbyt duża prędkość maksymalna byłaby szkodliwa. Zdecydowano się więc na zastosowanie znacznie słabszych silników Argus As 10C o mocy po 240 KM. Liczono przy tym na poprawę innych parametrów, takich jak zasięg. Miał on wynosić 800 km, co miało umożliwić przelot wzdłuż całego wybrzeża Jugosławii.
W połowie 1936 roku rozpoczęto prace projektowe, po czym rozpoczęto montaż pierwszego prototypu. Został on ukończony w styczniu 1938. W zakładach w Belgradzie wykonano jedynie podstawowe próby, a następnie rozmontowany samolot przesłano do bazy lotnictwa morskiego w Divulje. Tam 8 lutego 1938 doszło do oblotu maszyny, za sterami której zasiadł porucznik Augusto Canjko.
Osiągi prototypu odbiegały od spodziewanych. Niższa była prędkość maksymalna, która zamiast oczekiwanych 230 km/h wynosiła 200 km/h. Winę ponosiła aerodynamika maszyny. Te i inne uwagi odnośnie do maszyny zaowocowały zleceniem wykonania nowego kadłuba. Próby aerodynamiczne makiety samolotu przeprowadzono w tunelu aerodynamicznym należącym do Instytutu Badań Technicznych Lotnictwa w Warszawie.
W połowie sierpnia 1938 wymieniono kadłub, a następnie oblatano ponownie prototyp. Po wykonaniu dalszych modyfikacji udało się osiągnąć zamierzone przez zamawiającego cele.
Jeszcze przed zakończeniem prób prototypu zdecydowano się na zamówienie tzw. serii zerowej liczącej 6 sztuk (z nr. 152 - 157). Ukończono je w połowie 1939. W tym czasie podpisano kontrakt na dostawę kolejnych 12 maszyn (nr. 158 - 169), które zostały dostarczone do końca 1940 roku. Różniły się od serii zerowej zastosowaniem silniejszych silników Argus As 10E o mocy po 270 KM (199 kW). Umowę na drugą serię 12 maszyn (nr. 170 - 181) podpisano 19 lutego 1941, miały one zostać dostarczone w ciągu pół roku. Ponieważ w tym czasie firma Caproni nie mogła dostarczyć wodnosamolotów opartych na płatowcu Ca.310, więc zamówienie zostało powiększone o kolejne 6 sztuk. Ze względu na wybuch wojny zamówienie to nie zostało zrealizowane.
Służba przedwojenna.
W miarę dostarczania maszyn z zakładów trafiały one na wyposażenie 1, 5, 11 i 15 "Hidroeskadrile". Dwie pierwsze jednostki otrzymały po sześć egzemplarzy. Pozostałe otrzymały po dwa samoloty. Prototyp został przebudowany poprzez zamontowanie drugiego kompletu przyrządów sterowniczych i trafił do jednostki szkolnej.
Samoloty były proste w pilotażu, co ułatwiało proces szkolenia. Wystarczało sześć lotów zapoznawczych z instruktorem, by dopuścić pilota do samodzielnych lotów. W ramach szkoleń załogi ćwiczyły eskortowanie konwojów, patrolowanie wybrzeża i walkę z okrętami podwodnymi. Dodatkowo ćwiczono bombardowanie z lotu poziomego, a także nurkowego (kąt do 30°). Samoloty dobrze spisywało się w powietrzu, choć występowały problemy ze statecznością poprzeczną. Akrobacja w tych warunkach była więc niemożliwa.
Wykorzystanie bojowe.
W momencie niemieckiego ataku na Jugosławię w służbie znajdowało się 16 maszyn. 8 kwietnia wodnosamoloty 5 Eskadry stacjonującej na wyspie Murter zostały zaatakowane przez włoskie lotnictwo. Następnego dnia atak powtórzono. W jego wyniku zniszczeniu uległa większość maszyn eskadry. Jedynie dwa udało się naprawić na tyle, by mogły odlecieć do Boki Kotorskiej, gdzie wsparły 1 Eskadrę.
Samoloty 1 i 11 Eskardy patrolowały popołudniami wybrzeże. Trzy maszyny osłaniały konwój płynący do Cavtatu. Jedna z maszyn osłaniała z powietrza stawiacz min „Jastreb”.
W sumie jugosłowiańskie lotnictwo morskie wykonało zaledwie 11 lotów bojowych w trakcie krótkiego konfliktu.
Po kapitulacji kilka załóg zdecydowało się na przelot na stronę aliantów, by kontynuować walkę. Mimo konieczności przelotu nad włoskim terytorium i niesprzyjającej pogody 16 kwietnia cztery załogi SIM-ów zdecydowały się na lot. Tylko jednej załodze udało się przetrwać, by w ciągu kilku dni dotrzeć do Aboukiri w pobliżu Aleksandrii, gdzie została założona baza jugosłowiańskich wodnosamolotów. Na początku 1942 roku maszyna nr. 157 jednak uległa zniszczeniu w burzy piaskowej.
Osiem maszyn zostało przejętych przez Włochów po upadku Jugosławii. Jedna z maszyn (nr. 169) trafiła do ośrodka doświadczalnego pod Rzymem, zaś pozostałe siedem trafiło do bazy Orbetello. Tam służyły wraz z Ca.316 w szkole obserwatorów. Do 1943 roku przetrwało pięć maszyn, z czego tylko jedna zdolna do lotu. Gdy szkołę przenoszono maszyna została porzucona. Po włoskiej kapitulacji przejęli go Niemcy. Brak jednak informacji o jego wykorzystaniu.
Konstrukcja.
Prototyp był zbudowany głównie z drewna. Był to dwupływakowy dolnopłat zastrzałowy. W przedniej części kadłuba znajdowała się kabina obserwatora z wypukłą wieżyczką strzelecką Vickersa. Oszklony przód zapewniał dobrą widoczność. Dalej znajdowała się kabina pilota i tylnego strzelca – częściowo zakryta. Zarówno skrzydła jak i usterzenie poziome wzmocniono mocnymi zastrzałami.
Kadłub jednostek seryjnych był oparty na kratownicy ze stalowych rurek, w przedniej i środkowej części kryty sklejką, zaś w części tylnej płótnem. Skrzydła o obrysie eliptycznym miały konstrukcję drewnianą, krytą sklejką i płótnem. Mechanizacja płata była bardzo uboga i ograniczała się do klap i lotek. Stateczniki w całości miały drewnianą konstrukcję, a powierzchnie sterowe kryto płótnem.
Zbiorniki paliwa umieszczono w kadłubie pomiędzy stanowiskiem pilota a tylnym strzelcem.
Pływaki firmy EDO były duraluminiowe, zaopatrzone w grodzie wodoszczelne.
Napęd prototypu i serii zerowej stanowiły dwa silniki Argus As 10C o mocy po 240 KM, poruszające dwułopatowe, drewniane, nieprzestawialne śmigła konstrukcji inż. Milutinovica. W późniejszym czasie zastąpiły je silniki Argus As 10E, zastosowane w pierwszej serii, o mocy 270 KM. Zmienione zostały również śmigła na metalowe, przestawialne Argus-Schwartz. W ramach drugiej serii jedna z maszyn została zamówiona z mocniejszymi jednostkami napędowymi – Argus As 410, o mocy 450 KM. Prawdopodobnie byłoby to docelowe rozwiązanie dla wszystkich maszyn.

</doc>
<doc id="2203275" url="https://pl.wikipedia.org/wiki?curid=2203275" title="Charles Salatka">
Charles Salatka

Charles Alexander K. Salatka (ur. 26 lutego 1918 w Grand Rapids, zm. 17 marca 2003) – amerykański arcybiskup katolicki polskiego pochodzenia. Święcenia kapłańskie przyjął w 1945.
W 1961 mianowany biskupem pomocniczym Grand Rapids i tytularnym biskupem "Cariana". Sakry biskupiej udzielił mu kard. Egidio Vagnozzi.
W 1968 został mianowany biskupem ordynariuszem diecezji Marquette w stanie Michigan.
11 października 1977 papież Paweł VI mianował go arcybiskupem Oklahoma City. Funkcję tę pełnił do czasu przejścia na emeryturę 24 listopada 1992.

</doc>
<doc id="2203277" url="https://pl.wikipedia.org/wiki?curid=2203277" title="Studia nad rozwojem">
Studia nad rozwojem

Studia nad rozwojem to multidyscyplinarny kierunek studiów łączący elementy ekonomii, politologii i stosunków międzynarodowych. Najważniejszą cechą kierunku są badania i analizy zjawisk społecznych, ekonomicznych i politycznych w celu naukowego zdefiniowania czym jest rozwój. Istotnym aspektem studiów nad rozwojem jest troska o kraje rozwijające się (tzw. Trzeci Świat), chociaż procesy społeczno-ekonomiczne w krajach rozwiniętych są również często brane pod uwagę.

</doc>
<doc id="2203279" url="https://pl.wikipedia.org/wiki?curid=2203279" title="HK Mohylew">
HK Mohylew

HK Mohylew (błr. Хакейны клуб Магілёў – Chakiejny Klub Mahilou, ros. Хоккейный клуб Могилёв – Chokkiejnyj Klub Mogilow) – białoruski klub hokeja na lodzie z siedzibą w Mohylewie.
Zawodnicy.
W klubie występowali Juryj Czuch (od 2009 trener w klubie) oraz Ukraińcy Dmytro Jakuszyn, Ołeh Tymczenko, Ołeksandr Materuchin, Ołeh Szafarenko, Roman Błahy, Ołeksandr Pobiedonoscew, Michaił Klimin (trener I zespołu od 2015). W połowie grudnia 2016 głównym trenerem drużyny był Juryj Czuch, a jego asystentami zostali M. Klimin oraz Wital Bandarewicz. Do końca grudnia 2016 trenerem był Klimin. W maju 2017 z posady trenerów odszedł Czuch, a szkoleniowcami w zespole pozostali Bandarewicz i Dzmitryj Rylko. W czerwcu 2017 głównym trenerem mianowany został Dzmitryj Rylkou, a asystentem Wital Harbaczou. W maju 2021 głównym trenerem HK Mohylew został ogłoszony dotychczasowy zawodnik drużyny, Ołeksandr Materuchin. W czerwcu 2022 do sztabu wszedł Jauhienij Kasztanau.

</doc>
<doc id="2203282" url="https://pl.wikipedia.org/wiki?curid=2203282" title="Gera (ujednoznacznienie)">
Gera (ujednoznacznienie)

Niemcy:
Stany Zjednoczone:
Osoby:
Inne:
Zobacz też:

</doc>
<doc id="2203285" url="https://pl.wikipedia.org/wiki?curid=2203285" title="2011 w polityce">
2011 w polityce



</doc>
<doc id="2203292" url="https://pl.wikipedia.org/wiki?curid=2203292" title="Bazyli Bułgarobójca">
Bazyli Bułgarobójca



</doc>
<doc id="2203295" url="https://pl.wikipedia.org/wiki?curid=2203295" title="Zoster">
Zoster

Zoster (gr. "ζωστήρ") – rodzaj sznura lub pasa noszonego w starożytnej Grecji przez mężczyzn (a później przypuszczalnie także przez kobiety) od czasów archaicznych do hellenistycznych.
Określenie to pojawia się u Homera, gdzie odnosi się do nabijanych brązowymi płytkami skórzanych pasów wojowników. W dalszych wzmiankowanych przykładach z okresu późnoarchaicznego i wczesnoklasycznego zoster ma postać pasa lub odpowiednio splecionego materiału, które służą do przewiązywania męskiego ubioru, przede wszystkim krótszego chitonu. Jako pas szerszy, wykonany ze skóry, bywał umieszczany powyżej innego.
W epoce hellenistycznej nazywany był "zone", a używano go do podwiązywania fałd w ubiorach zarówno męskich, jak i kobiecych.

</doc>
<doc id="2203297" url="https://pl.wikipedia.org/wiki?curid=2203297" title="Havana Club">
Havana Club

Havana Club – marka rumu, która powstała na Kubie w 1934 roku, obecnie jest jedną z najlepiej sprzedających się marek rumów na świecie. Produkowana w destylarni w Cardenas na Kubie przez rodzinną kompanię Jose Arechabala S.A., marka została znacjonalizowana po kubańskiej rewolucji w 1959 roku. Od 1994 roku Havana Club jest sprzedawana przez koncern alkoholowy Pernod Ricard i rząd Kuby w ramach joint venture, w podziale 50:50.
W USA pod nazwą Havana Club sprzedawany jest inny rum; marka ta jest własnością Bacardi. Spór sądowy o prawa do nazwy marki w Stanach trwa już od kilku lat.
Historia.
W 1878 roku rodzina Arechabala założyła destylarnię w Cardenas na Kubie. W późniejszym czasie zmieniła nazwę na Jose Arechabala S.A. Firma ta stworzyła markę Havana Club w 1934, sprzedając rum o tej nazwie zarówno na Kubie, jak i w Stanach Zjednoczonych. Firma została znacjonalizowana przez rząd Castro w 1960 roku. Po tym wydarzeniu rodzina Arechabali opuściła wyspę, udając się do Hiszpanii i Stanów Zjednoczonych.
W 1972 roku kubański rząd rozpoczął sprzedaż rumu Havana Club za granicę, głównie koncentrując się na Związku Radzieckim i Europie Wschodniej. Rząd wybrał tę markę, ponieważ (inaczej niż rodzina Bacardi) rodzina Arechabala nie rozwinęła produkcji poza wyspą i nie mogła sprzedawać swoich konkurencyjnych produktów w innych krajach. 
Rząd kubański określił Havanę Club mianem narodowego klejnotu. W 1977 roku produkcja została przeniesiona do nowej lokalizacji – Santa Cruz del Norte.
Od 1994 roku produkcja na Kubie i globalny marketing (wykluczając USA) kontynuowane są w ramach joint venture między Pernod Ricard a Corporation Cuba Ron w podziale 50/50
Havana Club jest bazą popularnych drinków, takich jak mojito, daiquiri czy cuba libre. Klasycznie rum ten może być też spożywany bez dodatków lub z dodatkiem kostek lodu. W połączeniu z wodą daje napój zwany grogiem. 

</doc>
<doc id="2203303" url="https://pl.wikipedia.org/wiki?curid=2203303" title="José Carlos Chacorowski">
José Carlos Chacorowski

José Carlos Chacorowski CM (ur. 26 grudnia 1956 w Kurytybie) – brazylijski biskup katolicki polskiego pochodzenia, biskup Caraguatatuby od 2013. 
Życiorys.
Święcenia kapłańskie przyjął w 1980 z rąk papieża Jana Pawła II, który przebywał wtedy w Brazylii z wizytą apostolską. Po święceniach pełnił różne funkcje, m.in. w latach 1982-1987 był misjonarzem w Demokratycznej Republice Konga oraz zajmował się duszpasterstwem podróżujących (1987-1996). Był także duszpasterzem Córek Miłosierdzia (1996-2005 oraz 2009-2010).
22 grudnia 2010 został mianowany biskupem pomocniczym archidiecezji São Luís w stanie Maranhão oraz tytularnym biskupem "Casae Nigrae". Sakry biskupiej udzielił mu abp José Belisário da Silva, współkonsekratorem był m.in. inny brazylijski biskup polskiego pochodzenia – Ladislau Biernaski.
19 czerwca 2013 papież Franciszek mianował go biskupem ordynariuszem Caraguatatuby. Ingres odbył się 17 sierpnia 2013.

</doc>
<doc id="2203304" url="https://pl.wikipedia.org/wiki?curid=2203304" title="1.9 TDI">
1.9 TDI

1.9 TDI – silnik wysokoprężny turbodoładowany o wtrysku bezpośrednim montowany w samochodach grupy Volkswagena, produkowany i stale modernizowany w latach 1991–2011. Silnik 1.9 TDI pojawił się również w samochodzie Ford Galaxy, bliźniaczym modelu VW Sharana i Seata Alhambra.
Występował w ponad 40 różnych wersjach różniących się m.in. momentem obrotowym, mocą, systemem wtrysku (pompa rozdzielaczowa, w późniejszych odmianach pompowtryskiwacze) sposobem montażu, niektórymi elementami. Wyszedł z produkcji wraz z wprowadzeniem normy EURO5, której nie był w stanie spełnić, nawet poprzez zastosowanie filtra cząstek stałych DPF. Stopniowo był wypierany przez nowszą jednostkę 2.0 TDI. Za jego następcę uważa się również silnik 1.6 TDI CR, który ma niższe spalanie i jest cichszy. Najmocniejsza wersja 1.9 TDI była montowana w Seacie Ibiza trzeciej generacji. Miała ona moc 160 KM.
Większość silników 1.9 TDI posiada seryjnie maksymalną moc i moment obrotowy do kilkunastu procent wyższe niż deklaruje producent. Jest to jednocześnie jeden z silników najczęściej poddawanych chiptuningowi, bezpiecznie uzyskując przyrosty rzędu 30% bez modyfikacji mechanicznych.

</doc>
<doc id="2203306" url="https://pl.wikipedia.org/wiki?curid=2203306" title="Andrzej Przeździecki">
Andrzej Przeździecki

Andrzej Przeździecki (ur. 29 listopada 1926 w Warszawie, zm. 6 stycznia 2011 w Krakowie) – polski szermierz odnoszący największe sukcesy w szpadzie, później trener szermierki.
Olimpijczyk z Helsinek (1952). Indywidualnie, po udanym przejściu pierwszej rundzie eliminacji (3 zwycięstwa, 4 porażki) w drugiej rundzie wygrał 2 na 7 walk i odpadł z dalszej rywalizacji. W starcie drużynowym Polacy przegrali z Anglią 6:10 (jeden punkt Przeździeckiego) oraz przegrali ze Szwecją 0:9 odpadając z dalszych rozgrywek. Dziewięciokrotny medalista mistrzostw Polski: dwa medale indywidualnie w szpadzie (srebro w 1952 oraz brąz w 1950), 7 medali w drużynie: 6 złotych (floret – 1953, 1955, 1956; szabla – 1953; szpada – 1953 i 1955) oraz srebro w szpadzie (1956). Duże sukcesy odnosił także jako trener (w Legii jeszcze w trakcie kariery zawodniczej), prowadzona przez niego kadra narodowa szpadzistów zdobyła m.in. złoty medal mistrzostw świata (1963) oraz brąz igrzysk olimpijskich (1968). Sędzia międzynarodowy. Zasłużony Mistrz Sportu, odznaczony m.in.: Krzyżem Kawalerskim Orderu Odrodzenia Polski Złotym i Srebrnym Krzyżem Zasługi, oraz Medalem „Za udział w walkach o Berlin”.
Od lat 90. XX w., w kalendarzu zawodów Pucharu Polski szpadzistów znajduje się turniej jego imienia.

</doc>
<doc id="2203307" url="https://pl.wikipedia.org/wiki?curid=2203307" title="Indywidualne Mistrzostwa Świata w Ice Speedwayu 2010">
Indywidualne Mistrzostwa Świata w Ice Speedwayu 2010

Indywidualne mistrzostwa świata na lodzie 2010
Mistrzem świata został Nikołaj Krasnikow, który pokonał srebrnego medalisty Daniiła Iwanowa i na najniższym stopniu stanął kolejny rosyjski zawodnik Dmitrij Chomicewicz. Najlepszym z zawodników spoza rosyjskich był Austriak Franz Zorn, który zajął szóste miejsce.
Grand Prix.
5 runda.
Dodatnia temperatura i za cienka warstwa lodu spowodowały, że zaplanowane na wieczór Grand Prix w wyścigach motocyklowych na lodzie w austriackim Innsbrucku zostało odwołane.

</doc>
<doc id="2203308" url="https://pl.wikipedia.org/wiki?curid=2203308" title="Berard">
Berard

Berard (łac. "Berardus") − imię męskie pochodzenia germańskiego, oboczna forma imienia Bernard, wywodzi się od słowa oznaczającego "silny niedźwiedź" (staroniemieckie: bero, bern – niedźwiedź i hart – silny).
Berardius to także rodzaj waleni z rodziny wali dziobogłowych.
Berard imieniny obchodzi.
16 stycznia, 3 listopada, 19 grudnia.

</doc>
<doc id="2203312" url="https://pl.wikipedia.org/wiki?curid=2203312" title="Petro Parowysznikow">
Petro Parowysznikow

Petro Hawryłowycz Parowysznikow (ukr. Петро Гаврилович Паровишніков, ros. Петр Гаврилович Паровышников, "Piotr Gawriłowicz Parowysznikow"; ur. w Charkowie, zm. 1981 w Charkowie) - ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1924 rozpoczął karierę piłkarską w drużynie Chołodna Hora Charków, skąd w następnym roku przeszedł do Dynama Charków. W 1933 roku został piłkarzem Dynama Kijów, ale w 1934 powrócił do Dynama Charków, w którym występował z przerwami do 1940. W 1936 bronił barw Dynama Kijów, a w 1938 i 1941 Spartaka Charków. W okresie wojennym występował w klubie Krylja Sowietow Mołotow, w którym zakończył karierę piłkarską w 1945.
Kariera reprezentacyjna.
Bronił barw reprezentacji Charkowa (1926-1932, 1934-1935), Kijowa (1933-1934) i Ukraińskiej SRR (1932-1935). W 1935 występował w nieoficjalnych meczach reprezentacji ZSRR. Uczestnik zwycięskich meczów reprezentacji Ukraińskiej SRR z reprezentacją Turcji oraz klubem Red Star Paryż.
Kariera trenerska.
Jeszcze będąc piłkarzem Krylji Sowietow Mołotow pełnił również funkcje trenerskie. Po zakończeniu Wielkiej Wojny Ojczyźnianej powrócił do Charkowa, gdzie razem z Mykołą Krotowym odrodził klub Łokomotyw Charków. W 1947 objął stanowisko głównego trenera Łokomotywa Charków, z którym w 1948 zdobył awans do Pierwszej Grupy. W 1950 opuścił klub, który bez niego spadł do 2.ligi. W 1954 ponownie prowadził Łokomotyw Charków. Potem trenował dzieci w Charkowie i pracował w Instytucie Autodrogowym, trenując studencką drużynę. Zmarł w 1981 w Charkowie w wieku 74 lata.

</doc>
<doc id="2203317" url="https://pl.wikipedia.org/wiki?curid=2203317" title="Stanisława Kawińska">
Stanisława Kawińska

Stanisława Kawińska, właśc. Stanisława Kawińska-Krajewska (ur. 7 maja 1886 w Warszawie, zm. 28 października 1960 tamże) – polska aktorka dramatyczna, teatralna i filmowa.
Życiorys.
Po ukończeniu pensji Anieli Hoene-Przesmyckiej rozpoczęła naukę u Marii Przybyłko-Potockiej. Karierę teatralną rozpoczęła grając w zespole Józefa Puchniewskiego na deskach teatru w Kijowie, a następnie w Teatrze Polskim w Poznaniu. Pomiędzy 1907 a 1912 wielokrotnie zmieniała miejsca pracy, sezon 1911/1912 zakończyła w teatrze w Płocku po czym przystąpiła do teatru objazdowego, z którym występowała do 1915. Następnie na jeden sezon zatrudniła się w Teatrze Bagatela-Nowy. Od 1916 do 1920 związana była z Teatrem Praskim, po czym przeszła do grupy aktorów występujących z teatrem objazdowym powołanym do życia przez YMCA. Po roku powróciła do Warszawy i do 1939 występowała na wielu scenach teatralnych, często grając w kilku w tym samym sezonie. Po wyzwoleniu warszawskiej Pragi zaangażowała się w Teatrze m.st. Warszawy, aby po roku przejść do Miejskiego Teatru Dramatycznego, gdzie pozostała do 1949. Od 1950 do śmierci była aktorką Teatru Powszechnego. Zmarła 28 października, pochowana na cmentarzu Bródnowskim (kwatera 65C-3-5).

</doc>
<doc id="2203320" url="https://pl.wikipedia.org/wiki?curid=2203320" title="Wawrzyniec z Raciborza">
Wawrzyniec z Raciborza

Wawrzyniec z Raciborza, Laurentius Nicolai Neuschie de Ratibor, inne formy nazwiska: "Kaczer, Nueschin", (ur. ok. 1381 lub 1393 w Raciborzu, zm. 15 kwietnia 1448 w Krakowie) – polski uczony, teolog, kaznodzieja, profesor i dwukrotny rektor Akademii Krakowskiej, notariusz publiczny.
Życiorys.
Urodził się najprawdopodobniej w Raciborzu ok. 1381 lub 1393 w znanej rodzinie mieszczańskiej Keczerów. W rodzinnym mieście ukończył szkołę kolegiacką. Jerzy Rebeta podaje, że jego rodzina później osiadła w Krakowie. W 1402 roku rozpoczął studia na wydziale "artium" Akademii Krakowskiej. Według akademickiej metryki immatrykulował się w 1411 roku i został wpisany jako "Laurencius Nicolai Nuschie". Później w księdze metrykalnej ktoś dokonał korekty "Nuschie" na "Nueschie" i dopisał "de Raciborz". W 1414 roku uzyskał bakalaureat, a w 1416 roku magisterium nauk wyzwolonych. Następnie kontynuował studia na wydziale teologicznym. 12 sierpnia 1426 roku występował jako bakałarz biblijny (do roku 1428). Na wydziale teologii uzyskał magisterium (1432-1433), doktorat (10 lutego 1433) i profesurę (przed 21 sierpnia 1433). Według Katherine Walsh Wawrzyniec w latach 1420–1421 wykładał matematykę, w tym arytmetykę, geometrię, optykę i teorię muzyki. W półroczach 1421/1422 oraz 1426/1427 był dziekanem wydziału sztuk wyzwolonych. W latach 1428–1429 był rektorem Akademii Krakowskiej. W 1431 roku był członkiem delegacji na sobór w Bazylei, gdzie potępiał stanowczo husytyzm. W spisie z 1441 roku znajduje się wśród profesorów Akademii Krakowskiej. W latach 1432–1446 był kanonikiem kapituły kolegiackiej przy kościele Wniebowzięcia Najświętszej Marii Panny w Raciborzu.
W czasie swojej całej kariery akademickiej, która trwała prawie 40 lat, wykładał na 3 wydziałach: sztuk wyzwolonych, teologii i dekretów. Traktaty te są cenione przez współczesnych uczonych. Wawrzyniec był także astronomem. W latach 20. XV wieku nauczał według podręcznika "Theorica planetarum" Bernarda Sabionetty. Natomiast będąc wykładowcą katedry Stobnera na wydziale "artium" opowiadał o Tablicach alfosyńskich. Skonstruował również zegar słoneczny oraz inne przyrządy astronomiczne. Ponadto do jego obowiązków należało obliczanie czasu wystąpienia zaćmień Słońca i Księżyca w kolejnym roku kalendarzowym.
Był kanonikiem kapituły przy kolegiacie św. Floriana na Kleparzu w Krakowie. Ponadto był kronikarzem przy kościele Wniebowzięcia Najświętszej Maryi Panny w Raciborzu, a z rodzinnym miastem utrzymywał kontakt aż do śmierci. W 1441 roku podarował temu kościołowi ornat koloru żółtego. 7 stycznia 1446 zlecił naszycie na wcześniej nabytym ornacie krzyża podobnego do tego, jaki znajdował się na ornacie kościoła Najświętszej Maryi Panny w Krakowie. Chciał nim obdarować krakowski kościół św. Floriana lub raciborski kościół farmy. Ponadto Akademii Krakowskiej podarował 6 cennych rękopisów.
Twórczość.
W 1440 roku Akademia Krakowska powołała specjalną komisję, która składała się z 20 teologów, kanonistów i filozofów, której zadaniem było wypowiedzenie się na piśmie na temat prawdziwości bądź fałszu poglądów koncyliarystycznych. Również Wawrzyniec napisał traktat noszący tytuł "Determinatio Basiliensis". Był autorem kilku traktatów głoszących demokratyczną wyższość soboru na papieżem, które zatytułował "Determinatio".

</doc>
<doc id="2203341" url="https://pl.wikipedia.org/wiki?curid=2203341" title="Debian-Installer">
Debian-Installer

Debian-Installer – program instalacyjny dla Debiana. Został napisany dla Debiana 3.1 (nazwa kodowa: „sarge”), jednak wcześniej został użyty w dystrybucji Skolelinux Venus (1.0). Jest również jednym z dwóch oficjalnych instalatorów dla Ubuntu; inny – Ubiquity (również bazujący na debian-installer) został zaprezentowany w Ubuntu 6.06 (nazwa kodowa: „Dapper Drake”).
Używa cdebconf (reimplementacje debconf w języku C) aby przeprowadzać konfiguracje w czasie instalacji.
Początkowo wspierał tylko tryb tekstowy oraz ncurses. Graficzny interfejs użytkownika (używający GTK+-DirectFB) został przedstawiony w Debianie 4.0 (nazwa kodowa: “etch”).

</doc>
<doc id="2203346" url="https://pl.wikipedia.org/wiki?curid=2203346" title="Elnur Allahverdiyev">
Elnur Allahverdiyev

Elnur Fəzahir oğlu Allahverdiyev (ur. 2 listopada 1983 w Baku) – azerski piłkarz grający na pozycji obrońcy. W reprezentacji Azerbejdżanu zadebiutował 26 marca 2008, w meczu z Litwą. Do 2014 rozegrał w niej 39 meczów.

</doc>
<doc id="2203355" url="https://pl.wikipedia.org/wiki?curid=2203355" title="Cmentarz żydowski w Lubaszu">
Cmentarz żydowski w Lubaszu

Cmentarz żydowski w Lubaszu – kirkut służący ludności żydowskiej niegdyś zamieszkującej Lubasz. Znajdował się w zachodniej części miejscowości, za torami kolejowymi. Nie wiadomo kiedy dokładnie został założony. Miał powierzchnię 0,39 ha. Został zniszczony podczas II wojny światowej. W latach dziewięćdziesiątych XX wieku pozostawał nieogrodzony. W pierwszej dekadzie XXI wieku został uporządkowany i ogrodzony. Zachowało się na nim kilka nagrobków.

</doc>
<doc id="2203356" url="https://pl.wikipedia.org/wiki?curid=2203356" title="Józef Saski">
Józef Saski

Józef Saski ps. "„Katoda”, „Jurek"" (ur. 1 sierpnia 1922 w Warszawie, zm. 20 lipca 1979 tamże) – plutonowy Armii Krajowej, żołnierz batalionu „Parasol”, adwokat.
Lata młodzieńcze.
Syn Kazimierza Adama i Marii z Koczanowiczów. Poprzez matkę spokrewniony ze Stefanem Żeromskim (babka Józefa Saskiego była siostrą cioteczną autora „Przedwiośnia”). Uczęszczał do III Męskiego Gimnazjum Miejskiego im. Hugona Kołłątaja przy ul. Śniadeckich. Należał do 80. Warszawskiej Drużyny Harcerskiej wraz z m.in. Jerzym Gawinem, Konradem Okolskim i Feliksem Pendelskim. Uczęszczał na tajne komplety, gdzie zaprzyjaźnił się z Janem Rodowiczem pseudonim „Anoda”. Razem z Rodowiczem pracował w fabryce Philipsa przy ul. Karolkowej.
Konspiracja.
Po wybuchu wojny wraz z całą 80. WDH trafił do Grup Szturmowych Szarych Szeregów. Należał do Hufca Centrum, działał w Małym Sabotażu. W styczniu 1943 roku ukończył turnus Szkoły Podchorążych Rezerwy Piechoty „Agricola”. 
Brał udział w akcjach:
W 1943 r. na własne życzenie przeszedł z Hufca Centrum do nowo utworzonej kompanii wydzielonej „Agat”.
Był adiutantem dowódcy, podpułkownika Adama Borysa ps. „Pług”. Czuwał przede wszystkim nad prawidłowym funkcjonowaniem systemu łączności oddziału, szyfrowaniem korespondencji, a także sprawował nadzór nad szkoleniem żołnierzy. W mieszkaniu "„Katody"" przy ul. Filtrowej znajdowała się skrzynka kontaktowa i tam przechowywano cały rejestr oddziału. 
Nie brał udziału w powstaniu warszawskim, gdyż z walki wykluczyła go choroba - po akcji w Celestynowie nabawił się zapalenia płuc, z którego wywiązała się gruźlica. W powstaniu warszawskim brał udział jego młodszy brat Bohdan Saski ps. "„Bohun", „Karakuł"" zginął 27 sierpnia 1944 w bombardowaniu Pałacu Krasińskich.
Lata powojenne.
Po wojnie pracował jako adwokat. Zmarł nagle 20 lipca 1979 r. Pochowany na Cmentarzu Wojskowym na Powązkach, w kwaterze żołnierzy batalionu „Parasol”.

</doc>
<doc id="2203360" url="https://pl.wikipedia.org/wiki?curid=2203360" title="Amnestia (film 2011)">
Amnestia (film 2011)

Amnestia (alb. "Amnistia") – albańsko-grecko-francuski film fabularny z roku 2011 w reżyserii Bujara Alimaniego. Długometrażowy debiut Bujara Alimaniego, reżysera albańskiego od 14 lat mieszkającego w Grecji i tworzącego głównie filmy dokumentalne.
Opis fabuły.
Akcja filmu rozgrywa się w latach 80. w Albanii, u schyłku rządów Envera Hodży. Historia miłości dwojga ludzi Elsy i Shpetima, którzy poznają się w autobusie, kiedy wracają z odwiedzin w więzieniu u swoich najbliższych krewnych. Ona pracuje przy obieraniu warzyw w Tiranie, on w drukarni. Łączy ich uczucie, dalekie od obowiązujących wzorców moralnych. Dzięki niemu próbują przetrwać i stworzyć własny, odrębny świat. Kiedy władze ogłaszają amnestię oboje muszą wrócić do niekochanych współmałżonków. Film reklamowany w Albanii jako pierwszy w kinematografii tego kraju przykład kina społeczno-erotycznego.
Film realizowano w Tiranie i w Pogradcu.
Nagrody i wyróżnienia.
Polską premierę film Alimaniego miał na 27 Warszawskim Festiwalu Filmowym. W 2011 film został zgłoszony jako albański kandydat do nagrody Amerykańskiej Akademii Filmowej w kategorii: najlepszy film nieanglojęzyczny.

</doc>
<doc id="2203364" url="https://pl.wikipedia.org/wiki?curid=2203364" title="Jatta Salmela">
Jatta Salmela

Jatta Salmela (ur. 16 września 1992) – fińska lekkoatletka, tyczkarka.
Medalistka mistrzostw kraju w różnych konkurencjach, w tym wielokrotna medalistka mistrzostw kraju w kategorii seniorów (w skoku o tyczce). W kategorii kadetów stawała na podium mistrzostw kraju także w skoku w dal oraz siedmioboju.
Reprezentantka kraju w meczach międzypaństwowych.

</doc>
<doc id="2203366" url="https://pl.wikipedia.org/wiki?curid=2203366" title="Determinatio Basiliensis">
Determinatio Basiliensis

Determinatio Basiliensis – traktat napisany w XV wieku przez Wawrzyńca z Raciborza, odnoszący się do poglądów koncyliarystycznych.
Praca ta rozwijała 9 tez, które zostały postawione na początku i odnosiły się do charakteru i działalności soboru bazylejskiego. Inspiracją dla Wawrzyńca były poglądy słynnych koncyliarystów: Marka Bonfila, Wilhelma z Balma, Stanisława z Sobniowa i Dersława z Borzymowa. W traktacie również zaznaczył, że soborowi w Bazylei oraz papieżowi Feliksowi V należy się posłuszeństwo. W sprawie możliwości pozbawienia papieża urzędu powołał się na Dekret Gracjana "nisi a fide devius", który za heretyka uważa tego kto odszedł od wiary, ale również tego kto sprzeniewierzył się wierności. Według Wawrzyńca pełnię władzy posiada Kościół, natomiast papież posiadają ją sprawując władzę i administrując państwem kościelnym. W związku z tym w czasie obrad soboru władza ta przechodzi w ręce zgromadzenia, co stawia sobór nad papieżem. Uzasadnieniem takiego stwierdzenia było to, że papież może zgrzeszyć, natomiast Kościół jest święty i nieskalany żadnym grzechem. Ponadto to sobór powszechny wysłał św. Piotra (pierwszy papież) oraz św. Jana do Samarii, aby udzielali tam Ducha Świętego. Patriarcha antiocheński Jan twierdził, że według kronik papieża Kleta, sobór powszechny odrzucił wybranego przez Piotra na swego następcę św. Klemensa i wybrał na papieża Kleta. Wawrzyniec powoływał się także na dowód rozumowy, według którego całość jest zawsze większa od jakiejkolwiek swojej części, dlatego też papież będąc częścią Kościoła, nie może stawiać się ponad nim. W traktacie też stwierdza, że głównymi zadaniami soboru bazylejskiego powinno być zlikwidowanie trzech plag szerzących się w Kościele. Pierwsza z nich husytyzm, druga to szerzący się upadek moralny wśród duchowieństwa, a trzeci to wojny między państwami. Komisja akademicka nie uznała dzieła Wawrzyńca jako reprezentujące poglądy Akademii Krakowskiej.

</doc>
<doc id="2203367" url="https://pl.wikipedia.org/wiki?curid=2203367" title="MZPR Warszawa">
MZPR Warszawa



</doc>
<doc id="2203371" url="https://pl.wikipedia.org/wiki?curid=2203371" title="Cmentarz żydowski w Miasteczku Krajeńskim">
Cmentarz żydowski w Miasteczku Krajeńskim

Cmentarz żydowski w Miasteczku Krajeńskim – kirkut służący niegdyś żydowskiej społeczności zamieszkującej Miasteczko Krajeńskie. Nie wiadomo, kiedy dokładnie został założony. Znajdował się na zachód od centrum miejscowości. Miał powierzchnię 0,3 ha. Został zniszczony podczas II wojny światowej. W jego obrębie ocalało kilka zniszczonych nagrobków.

</doc>
<doc id="2203372" url="https://pl.wikipedia.org/wiki?curid=2203372" title="Joseph Werth">
Joseph Werth

Joseph Werth SI (ur. 4 października 1952 w Karagandzie) – rosyjski duchowny katolicki pochodzenia niemieckiego, biskup Nowosybirska i egzarcha apostolski Rosji.
Życiorys.
Po ukończeniu seminarium duchownego w Kownie święcenia kapłańskie otrzymał 27 maja 1984.
Po święceniach pracował krótko jako wikariusz w Święcianach na Litwie. Następnie był proboszczem parafii w parafii Dobrego Pasterza w Aktobe w Kazachstanie - (obwód aktobski) (od lipca 1985 do listopada 1988) a następnie w mieście Marks nad Wołgą (1988-1991).
Episkopat.
13 kwietnia 1991 został mianowany administratorem apostolskim Syberii oraz biskupem tytularnym "Bulna". Sakry biskupiej udzielił mu kard. Francesco Colasuonno.
W 1999 po podziale administracji kościelnej w Rosji został administratorem apostolskim Syberii Zachodniej ze stolicą w Nowosybirsku.
Decyzją Jana Pawła II 11 lutego 2002 utworzono Diecezję "Przemienienia Pańskiego" w Nowosybirsku, której został pierwszym ordynariuszem.
Ponadto biskup Joseph Werth jest ordynariuszem Kościoła katolickiego obrządku bizantyjsko-rosyjskiego, który obecnie nie posiada własnej hierarchii. W latach 2005-2011 był przewodniczącym Konferencji Katolickiego Episkopatu Rosji. W 2017 został wybrany na wiceprzewodniczącego Katolickiej Konferencji Episkopatu Rosji

</doc>
<doc id="2203374" url="https://pl.wikipedia.org/wiki?curid=2203374" title="O (parowóz)">
O (parowóz)

O – oznaczenie serii rosyjskich parowozów towarowych o układzie osi D (0-4-0), budowanych masowo w kilku wariantach przez liczne fabryki w latach 1890 − 1907, a w mniejszych seriach do 1928. Był to podstawowy typ rosyjskich parowozów towarowych na początku XX wieku i pierwszy typ rosyjskich znormalizowanych parowozów towarowych, zbudowany łącznie w liczbie 9129 sztuk. Oznaczenie O od („podstawowy”) nadano im dopiero od 1912 roku, wcześniej lokomotywy te nosiły różne oznaczenia na poszczególnych kolejach. Najliczniejszymi wariantami były OW i OD, używane również w Polsce jako serie Tp104 i Tp102. Seria OW znana była w Rosji popularnie jako "owieczka".
Historia.
Prekursorzy serii O.
W Rosji parowozy towarowe w układzie osi D (z czterema osiami wiązanymi) rozpoczęto budować od 1858 – wcześniej, niż w większości krajów europejskich. Według ujednoliconego systemu oznaczeń lokomotyw rosyjskich, od 1912 wczesne parowozy takiego rodzaju otrzymywały nowe oznaczenia serii Cz (ros. Ч), będące skrótem od liczby osi wiązanych (ros. "czetyrie"), z różnymi dodatkowymi literami w indeksie górnym lub dolnym, oznaczającymi konkretne serie.
Bezpośrednim przodkiem parowozów serii O był czteroosiowy parowóz typ 31 Zakładów Kołomieńskich w Kołomnie, z bliźniaczą dwucylindrową maszyną parową, produkowany w latach 1883−1891 w liczbie 499 sztuk. Stanowił on ulepszenie parowozu typ 24, wzorowanego na niemieckiej konstrukcji firmy Kessler z Esslingen (używanej od 1877 na Kolei Nikołajewskiej w Rosji jako seria Ł). Parowozy typu 31 były pierwszą szerzej rozprzestrzenioną serią rosyjskich lokomotyw o układzie osi D, produkowaną dla kolei zarówno państwowych, jak i prywatnych jako lokomotywy „rządowej rezerwy” ("prawitielstwiennogo zapasa" – mogące służyć do transportu wojskowego). Według systemu wprowadzonego w 1912 oznaczono je jako CzK (ros. ЧК), gdzie K oznaczało producenta (Kołomna).
W 1889 roku Kolej Władykaukaska zamówiła w Kołomnie skonstruowanie nowego czteroosiowego parowozu z dwucylindrowym silnikiem sprzężonym (compound). Projekt wstępny sporządził inżynier służby ruchu Kolei Władykaukaskiej, Polak Wacław Łopuszyński, a rysunki robocze opracowali konstruktorzy w Kołomnie. Za wzór dla nowego parowozu (fabryczny typ 39) został wzięty typ 31, z którego bez większych zmian zaadaptowano kocioł parowy, podwyższając jednak ciśnienie robocze z 9 do 11 kg/cm². Pewne zmiany wprowadzono w podwoziu, zachowując średnicę kół 1200 mm. Silnik sprzężony miał średnice cylindrów 500 i 710 mm. Oprócz tego, zamiast mechanizmu parorozdzielczego (rozrządu) Allana zastosowano łatwiejszy w obsłudze i remontach rozrząd Joya.
W 1890 zbudowano dla Kolei Władykaukaskiej 10 parowozów typu 39, po czym w latach 1891−1892 zbudowano dalsze 40 parowozów nieco ulepszonego typu 40 (m.in. powierzchnia ogrzewalna kotła zmniejszona ze 174,60 do 154 m² z powodu skrócenia płomieniówek i zmniejszenia ich liczby, zmieniona konstrukcja budki i zmniejszona masa z 52,5 do 50 t oraz maksymalne obciążenie osi z 13,5 t do 12,5 t). Parowozy obu typów miały czteroosiowe tendry z zapasem wody 19,3 m³. Parowozy typów 39 i 40 otrzymały na Kolei Władykaukaskiej lokalne oznaczenie serii K, a od 1912 roku − standardowe CzK, lecz przy przechodzeniu na inne koleje otrzymywały następnie oznaczenie O (ros. О). 28 zmodyfikowanych parowozów typu 40 zostało także zbudowanych dla kolei Moskiewsko-Niżegorodskiej, gdzie nadano im oznaczenia Je1 do Je28 (ros. Е1 − Е28). Od 1912 zaliczono je do serii Od (ros. О"д", numery 200−227), tak jak model opisany niżej, mimo większej średnicy kół.
Seria Od.
W 1892 zakłady w Kołomnie opracowały ulepszony parowóz typ 50, ze średnicą kół zmniejszoną do 1150 mm i trzyosiowym tendrem (zapas wody 14 m³). Określany był także jako parowóz „normalizowanego typu 1892 roku”. W tym roku dla Kolei Władykaukaskiej zbudowano 20 takich parowozów (oznaczonych tam jako typ Ł), następnie 31 lokomotyw zbudowano także dla Kolei Kursko-Charkowsko-Azowskiej (używanych tam jako typ T).
Praca tych ostatnich lokomotyw była wnikliwie nadzorowana przez rosyjskie Ministerstwo Transportu, na skutek czego ministerstwo poleciło zakładom w Kołomnie zwiększyć średnicę większego cylindra z 710 do 730 mm, zamienić typ inżektorów i ramę tendra. Po zmianach, zmodyfikowany parowóz typu 50 został zaakceptowany przez rząd rosyjski jako typowy dla państwowych kolei, pod oznaczeniem "parowóz normalnego typu 1893 roku". Na poszczególnych kolejach lokomotywy te były oznaczane w różny sposób, lecz od 1912 oznaczono wszystkie jako seria Od (ros. О"д") – „O” od "osnownoj" („podstawowy”), a małe „d” od rozrządu Joya (ros. Dżoja) i zmniejszonej średnicy kół (1150 mm).
Od 1893 ruszyła masowa produkcja parowozów "typu 1893 roku" w kilku zakładach rosyjskich, a także zagranicznych. Głównym producentem były Zakłady Briańskie w Briańsku (384 sztuki, rozróżniane umownie na typy 2, 3, 5 i 6). Produkowano je ponadto w Kołomnie (289 sztuk), Petersburgu - Zakładach Putiłowskich (243 sztuki) i Zakładach Newskich (229 sztuk) i w Wotkińsku (65 sztuk). Niemiecki Schwarzkopf zbudował 123 sztuki, trzy inne fabryki niemieckie i austriackie łącznie 40 sztuk. Ogółem do 1899 zbudowano ich 1373 sztuki (szczegóły w tabeli 1 na dole).
Parowozy budowane po 1895 miały zmniejszoną powierzchnię ogrzewalną kotła ze 167,5 m² (210 płomieniówek) do 152,6 m² (190 płomieniówek).
Seria OD.
Ponieważ w służbie parowozy „typu 1893 roku” okazały się mniej ekonomiczne od poprzedników serii Cz z silnikiem bliźniaczym, przy porównywalnej sile pociągowej, problem ulepszenia lokomotywy poruszono podczas XVII zjazdu inżynierów służby ruchu w 1896. Efektem były propozycje 99 poprawek, w tym zwiększenia średnicy kół z 1150 mm do poprzedniej wartości 1200 mm i zwiększenia ciśnienia pary z 11 do 11,5 kg/cm². Modyfikację lokomotywy opracowały Zakłady Kołomieńskie, czego efektem było powstanie lokomotywy „normalizowanego typu 1897 roku”, od 1912 oznaczonej jako seria OD (ros. ОД), gdzie duża litera D oznaczała rozrząd Joya.
Parowozy „typu 1897” roku produkowano w latach 1897−1903 przez wszystkich rosyjskich producentów − osiem zakładów. Były one pierwszym modelem parowozu produkowanym w Charkowie, Ługańsku i Niżnym Nowogrodzie (zakład Sormowo). Łącznie zbudowano ich 3172, najwięcej w Charkowie (733) i Briańsku (514 – typy 8, 9 i 19).
Próby ulepszania konstrukcji.
Pomimo ulepszeń, parowozy OD nadal były mniej ekonomiczne od starszych typów z czterema osiami wiązanymi. Niecałe 200 parowozów serii Od i OD zostało przebudowanych na serię OŁ (ros. ОЛ), z zastosowaniem rozrządu Joya ulepszonego przez inż. Łomonosowa. Nie przyniosło to jednak znaczącej poprawy.
Wobec wątpliwości co do efektywności silników sprzężonych, nieliczne parowozy były przerabiane doświadczalnie na bliźniacze silniki parowe, ale nie prowadziło to do poprawy ich ekonomiczności. Dwie takie lokomotywy zostały później oznaczone jako seria Oo.
W 1899 Zakłady Kołomieńskie zbudowały dla Kolei Południowo-Zachodnich dwa parowozy typu 66, oznaczone na kolei: Ks300 i Ks301. Odróżniały się one od poprzednich typów elementami konstrukcji, m.in. wyżej podniesionym kotłem (oś kotła na wysokości 2500 mm zamiast 2090 mm), mniejszą powierzchnią ogrzewalną 144,4 m² i cylindrami o większej średnicy (510 i 740 mm). Nowością było zastosowanie rozrządu Walschaertsa, zmodyfikowanego przez Zakłady Kołomieńskie. Seria ta nie była udana z powodu małej wydajności kotła i nie produkowano jej w większej liczbie. Od 1912 dwie zbudowane lokomotywy otrzymały oznaczenia OK 7579 – 7580.
Podstawowa seria – Ow.
W 1901 kwestią ulepszenia parowozu ponownie zajął się XXIII zjazd inżynierów służby ruchu, który zarekomendował poprawki, w tym zastosowanie rozrządu Walschaertsa i innych zaworów bezpieczeństwa. Wprowadzono także obok trzyosiowych większe czteroosiowe tendry zakładów w Charkowie o pojemności skrzyni wodnej 25 m³. Rezultatem był parowóz „normalizowanego typu 1901 roku”, zastąpiony od 1905 roku przez parowóz „normalizowanego typu 1904 roku” z ciśnieniem pary zwiększonym do 12 kg/cm². Oprócz tych ulepszeń, od 1901 na prawie wszystkich parowozach montowano hamulec pneumatyczny Westinghouse'a. Po 1908 roku stosowano głównie czteroosiowe tendry Zakładów Putiłowskich o pojemności 23 m³ wody.
Oba typy parowozów otrzymały w 1912 oznaczenie serii OW (ros. ОВ) – W od rozrządu Walschaertsa. Potocznie znane były jako „owieczka” (). Obok tej serii, w małych seriach produkowane były parowozy z rozrządem Walschaertsa zmodyfikowanym przez Zakłady Kołomieńskie (jak w lokomotywach typu 66), oznaczone jako seria OK (K od Kołomny).
Parowozy serii OW budowane były masowo w ośmiu rosyjskich zakładach od 1901 do 1907. W Kołomnie nosiły oznaczenia fabryczne typ 88 i 89, w Briańsku: typ 23, 24, 25, 27, 30, 31, 32 (oznaczenia umowne). Z powodu zastąpienia w masowej produkcji przez kolejny typ parowozów znormalizowanych Szcz, od 1908 do 1915 produkowano serię O jeszcze w niewielkiej liczbie, dla drugorzędnych linii i przemysłu (tylko 190 lokomotyw w tym okresie). Zbudowano ogółem 4093 parowozy serii OW i 265 OK, łącznie 4368 – z tego ok. 2248 typu 1901 roku i ok. 2120 typu 1904 roku.
Produkcję serii OW wznowiono na małą skalę po I wojnie światowej w ZSRR, podczas odbudowy gospodarki kraju. W latach 1925−1928 zakłady w Ługańsku zbudowały ich 72 sztuki, głównie dla przemysłu (numery 8001−8072). Łącznie wyprodukowano 9129 parowozów podtypów serii O, począwszy od parowozów typów 39 i 40.
16 kwietnia 1912 wprowadzono nowy jednolity system nazewnictwa i numeracji parowozów rosyjskich kolei państwowych i prywatnych, opracowany przez Jurija Łomonosowa. Wcześniej parowozy serii O były rozmaicie oznaczane na poszczególnych kolejach, różnymi literami alfabetu i ich kombinacjami. Rozpoczęto wówczas także proces przenumerowania lokomotyw, nie zakończony w pełni aż do rewolucji w 1917, po której praktycznie zaprzestano dalszych prac nad przenumerowaniem. Parowozy serii Od otrzymały numery od 1 do 851, OD − od 852 do 3507, OŁ − od 3508 do 3701, OW − od 3702 do 7315, OK − od 7316 do 7580, OP − od 7581 do 7593 (tylko nowo zbudowane), Oo − 7594 i 7595.
Parowozy z przegrzewaczem – OP, OCz.
W 1907 Zakłady Putiłowskie zbudowały eksperymentalnie dla Kolei Nikołajewskiej 5 parowozów z przegrzewaczem pary Schmidta i 5 z przegrzewaczem w dymnicy, a w 1908 Zakłady Sormowskie 3 parowozy z przegrzewaczem Notkina. Początkowo oznaczone były na kolei jako serie Op i Os, a od 1912 zaliczono je do serii OP. W 1916 testowano na jednej lokomotywie komorowy przegrzewacz projektu Polaka Mieczysława Pokrzywnickiego, umieszczony nad kotłem.
Najlepszy w eksploatacji okazał się przegrzewacz Schmidta, więc od 1915 parowozy serii OW były przebudowywane na serię OP (ros. ОП), z takim przegrzewaczem (P od "paropieriegriewatiel" – przegrzewacz). Przy tym, silniki sprzężone zamieniano na proste silniki bliźniacze, o średnicy cylindrów 540 mm. Powierzchnia ogrzewalna kotła wynosiła 132,5 m², powierzchnia przegrzewacza 27 m², a ciśnienie pary w kotle − 12 kg/cm². Od 1933 przebudowywane parowozy miały silnik bliźniaczy o średnicy cylindrów 500 mm (z zachowaniem dotychczasowego prawego cylindra), powierzchnię ogrzewalną kotła 126,9 m², powierzchnię przegrzewacza 41,1 m² i ciśnienie pary 14 kg/cm².
W latach 1926−1927 część parowozów serii OW została przebudowana otrzymując przegrzewacz, lecz zachowując silnik sprzężony. Suwak płaski w cylindrze wysokiego ciśnienia zamieniono na okrągły. Dane kotła były takie, jak parowozów serii OP. Otrzymały one oznaczenie serii OCz (ros. ОЧ) od nazwiska polskiego inżyniera Czeczotta, który jako pierwszy wcześniej opracował teoretycznie w Rosji możliwość kombinacji silnika sprzężonego z przegrzewaczem pary. Parowozy te cechowała wyższa ekonomiczność eksploatacji, lecz bardziej skomplikowana obsługa.
Modyfikacje międzywojenne.
W związku z planami przebudowy w latach 1931−1934 znacznej części lokomotyw OW, wykonano sporą partię cylindrów z okrągłymi suwakami. Z planów tych jednak zrezygnowano, gdyż większość lokomotyw tej serii została w tym czasie zastąpiona przez silniejsze parowozy i przeznaczona do pracy manewrowej, gdzie zastosowanie pary przegrzanej było nieekonomiczne. W 1935 NKPS (Ludowy Komisariat Kolei) nakazał montować cylindry z okrągłymi suwakami podczas remontów parowozów OW połączonych z wymianą prawego cylindra. Otrzymały one oznaczenie OKR (ros. ОКР) − "s krugłymi zołotnikami" (z okrągłymi suwakami).
NKPS polecił montować na parowozach OW nowe cylindry z okrągłymi suwakami także przy konieczności wymiany lewego cylindra − parowóz po remoncie miał silnik bliźniaczy zamiast sprzężonego (prawy cylinder także był wymieniany lub pozostawał z płaskim suwakiem). Takie parowozy przeznaczone były do pracy manewrowej i otrzymywały oznaczenie OMAN (ros. ОМАН).
W 1923 kilkadziesiąt parowozów serii OW otrzymało nowe kotły, z ciśnieniem zwiększonym do 14 kg/cm². Otrzymały one oznaczenie OU (ros. ОУ), od "usilonnyje" (wzmocnione).
Służba.
Masowo produkowane parowozy serii O obsługiwały większość ruchu towarowego na głównych rosyjskich liniach od początku XX wieku do lat 20. W miarę zastępowania przez nowsze i mocniejsze lokomotywy, były przesuwane na linie drugorzędne. W latach 1925−1935 większość trafiła do pracy manewrowej, a część do przemysłu. Na 1 stycznia 1940 ludowy komisariat kolei (NKPS) posiadał jeszcze 5125 lokomotyw serii O. Jako ostatnie parowozy te służyły do pracy liniowej na jednej z linii Kolei Zabajkalskiej w 1964.
Zdecydowana większość lokomotyw jeździła na torze rosyjskiej szerokości 1524 mm. Niewielka liczba została wykonana na tory szerokości europejskiej (1435 mm) − 29 lokomotyw serii OD jeździło na Kolei Warszawsko-Wiedeńskiej (oznaczone tam jako seria B (ros. Б), numery 101-129). Lokomotywy te były używane także na szerokotorowych kolejach w zaborze rosyjskim, jak Koleje Nadwiślańskie i Kolej Warszawsko-Petersburska.
Po odzyskaniu przez Polskę niepodległości, zwłaszcza w trakcie wojny polsko-bolszewickiej, spora część lokomotyw serii O dostała się w polskie ręce (część z nich pochodziła z pociągów pancernych). Po przebudowie na europejską szerokość toru służyły one na PKP, jako seria Tp102 (OD) i Tp104 (OW).
Parowozy pancerne.
Parowozy serii O szczególnie często były używane jako lokomotywy rosyjskich i radzieckich pociągów pancernych, począwszy od I wojny światowej i wojny domowej w Rosji, gdzie używane były przez wszystkie strony wojny domowej. Wyposażano je w różne wzory pełnego lub częściowego opancerzenia, chociaż kilka modeli lokomotyw pancernych było typowych, np. budowany przez zakłady Krasnoje Sormowo. W okresie międzywojennym serie OW i OP zostały zaadaptowane do budowy typowych parowozów pancernych PR-35. Parowozy pancerne kilku typów budowano na ich bazie także podczas II wojny światowej

</doc>
<doc id="2203377" url="https://pl.wikipedia.org/wiki?curid=2203377" title="Nowy cmentarz żydowski w Rogoźnie">
Nowy cmentarz żydowski w Rogoźnie

Nowy cmentarz żydowski w Rogoźnie – kirkut mieści się przy ul. Leśnej. Powstał najpewniej w XIX wieku. Jest nieogrodzony i zdewastowany. W czasie okupacji naziści używali macewy do brukowania ulic. Obecnie nie ma na nim nagrobków.

</doc>
<doc id="2203378" url="https://pl.wikipedia.org/wiki?curid=2203378" title="Cmentarz żydowski w Rogoźnie">
Cmentarz żydowski w Rogoźnie



</doc>
<doc id="2203379" url="https://pl.wikipedia.org/wiki?curid=2203379" title="Sterowanie poziomem cen">
Sterowanie poziomem cen

Sterowanie poziomem cen (ang. "price-level targeting") – to strategia postępowania banku centralnego w ramach realizowanej polityki pieniężnej. Podobnie jak w przypadku sterowania inflacją bank centralny ustala arbitralnie pewien cel inflacyjny (tzn. pożądany poziom inflacji), który stara się utrzymać za pomocą zmian stóp procentowych lub wykorzystując inne instrumenty polityki monetarnej. Strategia ta jest bardzo podobna do sterowania inflacją. Podstawowa różnica polega na podejściu do odchyleń od początkowej ścieżki poziomu cen, które już nastąpiły. Przy sterowaniu poziomem cen bank centralny podejmuje działania, które mają nie tylko przywrócić inflację do pożądanego poziomu, lecz także zneutralizować wzrost poziomu cen wywołany odchyleniem inflacji od celu inflacyjnego. W przeciwieństwie do sterowania inflacją dochodzi wtedy do powrotu do początkowej ścieżki poziomu cen.
W długim okresie ta na pozór subtelna różnica pomiędzy sterowaniem inflacją a poziomem cen może implikować poważne konsekwencje, szczególnie przy silnych szokach cenowych.
Rodzaj polityki monetarnej a odchylenie inflacji od celu inflacyjnego.
W zależności od kierunku odchylenie inflacji od pożądanego celu inflacyjnego bank centralny podejmuje odpowiednie działania, które ogólnie można podzielić na:

</doc>
<doc id="2203384" url="https://pl.wikipedia.org/wiki?curid=2203384" title="Cukrzyca typu II">
Cukrzyca typu II



</doc>
<doc id="2203385" url="https://pl.wikipedia.org/wiki?curid=2203385" title="Ann Curtis">
Ann Curtis

Ann Elisabeth Curtis Cuneo (ur. 6 marca 1926 w San Francisco, zm. 26 czerwca 2012 w San Rafael) – amerykańska pływaczka. Trzykrotna medalistka Letnich Igrzysk Olimpijskich w Londynie 1948.
Specjalizowała się w stylu dowolnym. Start w 1948 był jej jedynym występem na igrzyskach olimpijskich. Była członkinią zwycięskiej sztafety 4x100 m stylem dowolnym, triumfowała również na dystansie 400 m w tym stylu oraz zajęła drugie miejsce na 100 metrów – wyprzedziła ją Dunka Greta Andersen. W 1966 została przyjęta do International Swimming Hall of Fame.
Zmarła 26 czerwca 2012 w swoim domu w San Rafael w Kalifornii w wieku 86 lat.

</doc>
<doc id="2203387" url="https://pl.wikipedia.org/wiki?curid=2203387" title="Greta Andersen">
Greta Andersen

Greta Andersen (ur. 1 maja 1927, zm. 6 lutego 2023) – duńska pływaczka. Dwukrotna medalistka olimpijska z Londynu.
Specjalizowała się w stylu dowolnym. Start w 1948 był jej debiutem na igrzyskach, cztery lata później nie powtórzyła sukcesów z Londynu. Triumfowała na dystansie 100 m kraulem, wspólnie z koleżankami była druga w sztafecie. Stawała na podium mistrzostw Europy, w późniejszych latach specjalizowała się w pływaniu długodystansowym. W 1969 została przyjęta do International Swimming Hall of Fame.
Córka medalisty igrzysk olimpijskich w gimnastyce – Carla Andersena.

</doc>
<doc id="2203396" url="https://pl.wikipedia.org/wiki?curid=2203396" title="Ukraińska Służba Ojczyźnie">
Ukraińska Służba Ojczyźnie

Ukraińska Służba Ojczyźnie (niem. Ukrainischer Heimatdienst, ukr. Українська Служба Батьківщини, USB) – kolaboracyjna organizacja ochotnicza Służby Pracy Rzeszy złożona z Ukraińców podczas II wojny światowej
Organizacja powstała prawdopodobnie we wrześniu 1941 r. Działała na wschodnich terenach Generalnego Gubernatorstwa. W jej skład wchodzili początkowo młodzi Ukraińcy w wieku 19-20 lat. Od 1942 r. przyjmowano do niej mężczyzn i kobiety w wieku do 60 lat. Pracowali oni na różnych budowach o charakterze wojskowym, czy pomagali w pracach rolnych. W czasie wolnym uczestniczyli w grach fizycznych, uprawiali sport, chodzili do kin, teatrów, muzeów itd. Okres służby trwał 7 miesięcy. Od 1943 r. do organizacji zaczęła też wstępować młodzież szkolna i studencka. We Lwowie odbywały się kursy dla naczelników i niższego personelu USB. Organizacja osiągnęła liczebność ponad 10 tys. ludzi. Nosili oni mundury Reichsarbeitsdienst (RAD). Wchodzili w skład oddziałów, liczących po 150 osób. Na czele każdego takiego oddziału stał niemiecki instruktor, zaś funkcję jego zastępcy pełnił Ukrainiec.

</doc>
<doc id="2203398" url="https://pl.wikipedia.org/wiki?curid=2203398" title="Richard Boyle">
Richard Boyle

Richard Boyle, także Lord Burlington (ur. 25 kwietnia 1694 w Londynie, zm. 15 grudnia 1753 w Chiswick) – brytyjski arystokrata i architekt, popularyzator palladianizmu, trzeci hrabia Burlington i czwarty hrabia Cork.
Życiorys.
Podobnie jak inni arystokraci epoki odbył podróż do Włoch (zakończoną w 1719), podczas której zgromadził kolekcję dzieł sztuki. Bardzo wcześnie głosił powrót do form klasycznych. Sfinansował angielskie wydanie Palladia i wspomógł Williama Kenta, wydawcę dzieł Inigo Jonesa. W 1721 poślubił Dorothy Savile, córkę markiza Halifaksu. W 1725 zaprojektował i zbudował w swoich ogrodach pod Londynem Chiswick House wzorowany na "Villa Rotonda" Palladia. W 1730 zaprojektował i zbudował Sevenoaks School.
Linki zewnętrzne.
(en) Przyjaciele Chiswick House http://www.chgt.org.uk/

</doc>
<doc id="2203404" url="https://pl.wikipedia.org/wiki?curid=2203404" title="Sachsen-Weimar">
Sachsen-Weimar



</doc>
<doc id="2203406" url="https://pl.wikipedia.org/wiki?curid=2203406" title="Most kolejowy w Stanach">
Most kolejowy w Stanach

Most kolejowy w Stanach – dawny most kolejowy przez rzekę Odrę we wsi Stany w województwie lubuskim na nieczynnej linii kolejowej nr 371 Wolsztyn – Nowa Sól – Żagań. Obecnie funkcjonuje jako most dla ruchu rowerowego i pieszego.
Historia.
Most wybudowany został w roku 1908, przez firmę Beuchelt z Zielonej Góry. Na obu końcach mostu na filarach umieszczono po dwa zespoły ceglanych strażnic – blokhauzów w formie neogotyckich wież. Dwupiętrowe budynki strażnic, usytuowane po obu stronach toru, połączone były 12-metrowymi poternami i dysponowały własnymi ujęciami wody (studniami). 3 lutego 1945 środkowe przęsło mostu zostało wysadzone przez cofające się wojska niemieckie. Po wojnie most został odbudowany w 1955 roku. Część nadziemną strażnic po wschodniej stronie mostu rozebrano.
Most funkcjonował do połowy lat 90. dla ruchu kolejowego. Połączenie kolejowe Wolsztyna z Nową Solą zostało zerwane podczas powodzi w 1997 w wyniku zniszczenia przez wodę torowiska w okolicach wsi Bobrowniki. Przez ponad 20 lat nieużywany popadał w ruinę.
Jesienią 2019 most stał się fragmentem blisko 50-kilometrowej rowerostrady biegnącej przez powiat nowosolski śladem nieczynnej linii kolejowej nr 371 Wolsztyn – Żagań, wybudowanej w ramach projektu "Kolej na Rower".
Charakterystyka.
W epoce ruchu kolejowego był to most jednotorowy z przęsłami ze stalowych kratownic o długości 642 metrów i przęsłem nurtowym długości 100,01 m.

</doc>
<doc id="2203409" url="https://pl.wikipedia.org/wiki?curid=2203409" title="Nierówność Sylvestera">
Nierówność Sylvestera



</doc>
<doc id="2203412" url="https://pl.wikipedia.org/wiki?curid=2203412" title="KeyHole-12">
KeyHole-12

KeyHole-12 (KH-12) – nieoficjalna nazwa serii amerykańskich satelitów rozpoznawczych, następców serii KH-11 KENNAN ("Crystal"). Podobnie jak one, KH-12 wykorzystują obrazowanie cyfrowe. Do ulepszeń należą, prawdopodobnie, możliwość podsłuchiwania sygnałów radiowych, szersze spektrum obrazowanych fal elektromagnetycznych (zwiększone o podczerwień), możliwość uzupełniania paliwa na orbicie. Produkowane przez firmę Lockheed Martin Space Systems.
Oznaczenie KH-12 jest nieoficjalne. National Reconnaissance Office od pewnego czasu oznacza satelity w sposób losowy po tym, jak zaczęto publicznie używać nazw KH-8 GAMBIT, KH-9 HEXAGON, czy KH-11. Innymi obiegowymi nazwami są: "Improved Crystal", "Advanced KENNAN", "Ikon". Ponadto satelity kwalifikuje się również często jako KH-11 Block 3 i Block 4.
Charakterystyka.
Pojedynczy satelita ma masę około 19 600 kilogramów. Wykonują zdjęcia z rozdzielczością ok. 15 cm lub lepszą. Uważa się, że podobnie jak KH-11 wykorzystują duże zwierciadło (2,9-3,1 metra) do zbierania światła. Wielkością i kształtem mogą przypominać Kosmiczny Teleskop Hubble’a. Teleskop satelity ma układ Cassegraina, ze zwierciadłem wtórnym ruchomym w znacznym zakresie kątów, co umożliwia satelicie obrazowanie powierzchni Ziemi pod nietypowymi dla innych statków kątami. Techniczne możliwości mają pozwalać na wykonywanie zdjęć co 5 sekund.
Koszt jednego statku wynosił od 1,25 do 1,75 miliarda USD (w tym około 0,4 mld USD kosztów wyniesienia na orbitę), w latach 90. XX wieku, a według siły nabywczej dolara amerykańskiego z roku 2011, od 2,1 do 2,94 miliarda USD.
Przesyłanie danych odbywa się poprzez sieć satelitów łącznościowych Satellite Data System, MILSTAR lub Tracking and Data Relay Satellite System.

</doc>
<doc id="2203413" url="https://pl.wikipedia.org/wiki?curid=2203413" title="Improved Crystal">
Improved Crystal



</doc>
<doc id="2203414" url="https://pl.wikipedia.org/wiki?curid=2203414" title="Advanced KENNAN">
Advanced KENNAN



</doc>
<doc id="2203415" url="https://pl.wikipedia.org/wiki?curid=2203415" title="Mykoła Krotow">
Mykoła Krotow

Mykoła Fedorowycz Krotow (ukr. Микола Федорович Кротов, ros. Николай Фёдорович Кротов, "Nikołaj Fiodorowicz Krotow"; ur. 1898 w Charkowie, zm. 1978 w Charkowie) - ukraiński piłkarz, grający na pozycji napastnika, pomocnika lub obrońcy, trener piłkarski.
Kariera piłkarska.
Kariera klubowa.
W 1913 rozpoczął karierę piłkarską w drużynie Szturm Charków, skąd w 1915 roku został powołany do wojska. Uczestniczył w I wojnie światowej, nagrodzony carską odznaką "Anna na szyi". Po zakończeniu wojny domowej w Rosji powrócił do Szturma, w którym pełnił funkcje kapitana drużyny. Kiedy w 1925 klub został rozwiązany razem z wieloma innymi piłkarzami przeniósł się do zespołu Rabis Charków. W 1927 roku został piłkarzem ChPZ Charków, w którym zakończył karierę piłkarską w 1933.
Kariera reprezentacyjna.
Bronił barw reprezentacji Charkowa (1920-1925) i Ukraińskiej SRR. W 1925 rozegrał jeden oficjalny mecz w reprezentacji ZSRR przeciwko Turcji.
Kariera trenerska.
Jeszcze będąc piłkarzem w 1926 otrzymał stanowisko dyrektora tylko co wybudowanego stadionu Metalist. W 1934 organizował pierwszą Szkołę Piłkarską w Charkowie. W latach 1934-1935 pracował jako wykładowca w Ukraińskim Instytucie Kultury Fizycznej w Charkowie. W 1936 został pierwszym trenerem Spartaka Charków, który jako jedyny klub reprezentował miasto w pierwszych mistrzostwach ZSRR. W 1938 i 1941 kierował klubem w Grupie A ZSRR. Po zakończeniu Wielkiej Wojny Ojczyźnianej powrócił do Charkowa, gdzie razem z Petrom Parowysznikowym odrodził klub Łokomotyw Charków. W 1947 objął stanowisko głównego trenera Łokomotywa Charków. Potem zajmował się popularyzację piłki nożnej w różnych organizacjach piłkarskich Charkowa. Zmarł w 1978 w Charkowie w wieku 80 lat.

</doc>
<doc id="2203416" url="https://pl.wikipedia.org/wiki?curid=2203416" title="Ikon (satelita)">
Ikon (satelita)



</doc>
<doc id="2203417" url="https://pl.wikipedia.org/wiki?curid=2203417" title="Ikon">
Ikon



</doc>
<doc id="2203420" url="https://pl.wikipedia.org/wiki?curid=2203420" title="Łukasz Cieślewicz">
Łukasz Cieślewicz

Łukasz Cieślewicz (ur. 15 listopada 1987 w Gnieźnie) – polski piłkarz występujący na pozycji pomocnika, zawodnik Víkingur Gøta.
Życiorys.
Syn Roberta, brat Adriana. Przeprowadził się na Wyspy Owcze, gdy miał 12 lat, kiedy jego ojciec wyjechał, aby grać dla ÍF Fuglafjørður.
Kariera klubowa.
Cieślewicz zaczął grać w piłkę nożną w polskim klubie Mieszko Gniezno. Jako junior występował na Wyspach Owczych w VB Vagur. W 2003 w wieku 16 lat przeprowadził się do Danii, aby grać dla Brøndby IF. 
W Brøndby IF grał z drużyną rezerwową klubu w duńskiej 2. lidze, stając się ulubieńcem kibiców. W Brøndby nie występował w pierwszym zespole, a więc został wypożyczony do Hvidovre IF z I dywizji. Po serii dobrych występów, które pomogły Hvidovre IF uniknąć spadku, został w klubie podpisując 1 lipca 2008 dwuletni kontrakt. Latem 2010 był testowany w Lyngby BK, po nieosiągnięciu konsensusu wrócił do Hvidovre. 9 stycznia 2011 Cieślewicz podpisał umowę z B36 Tórshavn z Betrideildin. 19 czerwca 2011 na stadionie Gundadalur (Thorshavn, Wyspy Owcze) strzelił hat-tricka w wygranym 4–1 meczu ligowym przeciwko KÍ Klaksvík. 16 października 2011 na stadionie Við Løkin (Runavík, Wyspy Owcze) strzelił także zwycięskiego gola w wygranym 2:1 meczu przeciwko NSÍ Runavík utrzymując tym samym przewagę nad EB/Streymur i pomógł B36 zdobyć dziewiąty tytuł w lidze. Pod koniec sezonu został nazwany Graczem Roku w lidze, po tym jak pojawił się we wszystkich 27 meczach i strzelił 17 bramek. W listopadzie 2012 był testowany w Warcie Poznań, ale w styczniu 2013 wrócił do B36. W styczniu 2013 dołączył do polskiej drużyny Ruch Chorzów z Ekstraklasy na próbę; w dwóch meczach towarzyskich strzelił dwie bramki, ale ówczesny trener Ruchu Jacek Zieliński nie zaproponował mu kontraktu. Po dwóch meczach pozostałych w sezonie 2014 Cieślewicz pomógł swojej drużynie w zdobyciu dziesiątego tytułu. W lipcu 2015 Cieślewicz po raz pierwszy w życiu grał ze swoim bratem Adrianem Cieślewiczem w pierwszej rundzie eliminacyjnej Ligi Mistrzów. Bracia pojawili się w obu grach, a Łukasz strzelił gola w drugim meczu, ale B36 został ostatecznie wyeliminowany przez walijski klub The New Saints. Łukasz został wybrany Pomocnikiem Roku i Graczem Roku sezonu 2015. 
23 listopada 2019 podpisał roczny kontrakt z Víkingur Gøta. W farerskim klubie zadebiutował 9 maja 2020 na stadionie Skansi Arena (Argir, Wyspy Owcze) w zremisowanym 0:0 meczu przeciwko AB Argir, w 83. minucie gry został zmieniony przez Noaha Mneneya. Debiutanckiego gola dla Víkingura strzelił 17 maja 2020 na stadionie Sarpugerði (Norðragøta, Wyspy Owcze) w wygranym 5:2 meczu przeciwko Skáli ÍF.

</doc>
<doc id="2203430" url="https://pl.wikipedia.org/wiki?curid=2203430" title="Jena (ujednoznacznienie)">
Jena (ujednoznacznienie)

Niemcy:
Rumunia:
Stany Zjednoczone:
Inne:
Zobacz też:

</doc>
<doc id="2203431" url="https://pl.wikipedia.org/wiki?curid=2203431" title="Wukan Nemanicz">
Wukan Nemanicz

Wukan Nemanicz także Vukan Nemanjić (serb.: Вукан Немањић, ur. ok. 1160, zm. po 1209) – władca Zety od około 1190 do 1208, początkowo jako wielki książę Zety, a po 1196 jako król Dukli i Dalmacji, w latach od 1202 do 1203 lub 1204/1205 wielki żupan Raszki. Syn Stefana Nemanii.
Wukan urodził się około 1160 roku jako najstarszy syn Stefana Nemanii. Na przełomie 1189 i 1190 roku ojciec przekazał mu władzę nad Zetą. Fakt przekazania Wukanowi Zety i szereg towarzyszących mu okoliczności skłania część historyków do przyjęcia hipotezy, że Wukan był przewidziany na następcę tronu wielkożupańskiego w Raszce. Ostatecznie w 1196 roku Nemania abdykował na rzecz młodszego syna Stefana, prawdopodobnie z powodu umocnienia się jego pozycji po przejęciu władzy przez teścia Aleksego III nad Bizancjum. Dążąc do uniezależnienia Zety od Raszki, Wukan nawiązał stosunki z papiestwem i Węgrami, doprowadzając do uznania przez obydwa państwa tytułu króla Dukli i Dalmacji, którego używał od 1195 roku. Dzięki zabiegom prowadzonym w Rzymie doprowadził też w 1199 roku do przywrócenia metropolii w Barze. W tym czasie przeszedł na katolicyzm, który wyznawała większość jego poddanych. W 1202 roku przy pomocy Węgrów Wukan opanował Raszkę i przyjął tytuł wielkiego żupana. Stefan zbiegł do Bułgarii, skąd w 1203 roku wyruszyła wyprawa odwetowa na Raszkę pod wodzą cara Kałojana. Wukan utracił władzę nad Raszką w 1203 lub na przełomie 1204/1205 roku. W 1207 roku został zawarty traktat pokojowy między obu braćmi, w którym uznawali wzajemne staus quo. W 1208 roku Wukan przekazał władzę nad Zetą w ręce syna Jerzego. Zmarł w 1209 roku lub krótko potem.
Życie.
Objęcie władzy w Zecie.
Wukan urodził się około roku 1160. Był najstarszym z trzech synów Stefana Nemanii i jego żony Anny. Jego braćmi byli: Stefan, późniejszy król Serbii i Rastko, zwany Sawą, późniejszy arcybiskup Serbii. Z przywileju dla kupców splickich wystawionego przez Nemanię krótko po 1190 roku wynika, że Wukan władał wtedy Zetą, wydzieloną mu przez ojca. Przekazanie Zety Wukanowi nastąpiło po zakończeniu podboju tego terytorium (co miało miejsce najpóźniej początkiem 1189 roku), czyli prawdopodobnie w drugiej połowie 1189 roku, ewentualnie w roku następnym. Wukanowi przysługiwał wówczas tytuł księcia ("knez").
Król Zety.
Inskrypcja fundacyjna kościoła św. Łukasza w Kotorze z 1195 roku nazywa Wukana królem ("rex") Dukli, Dalmacji, Trawunii, Toplicy i Hvostna ("Dioclia, Dalmatia, Tribunia, Toplica et Cosne"). Oznacza to, że oprócz Zety (Dukli) otrzymał także inne ziemie. Nie wiadomo jednak, kiedy do tego doszło. Obecność Dalmacji w tytulaturze stanowiła nawiązanie do tytułu używanego przez ostatnich bizantyńskich rządców regionu – duksów Dalmacji i Dioklei, a tytuł królewski był odwołaniem do tradycji "królów" duklańskich spopularyzowanej przez "Latopis popa Duklanina". Wukan był samozwańczym królem, gdyż do nadania tego tytułu nikt w państwie serbskim nie miał uprawnień.
Następca tronu?
Część uczonych nadanie Wukanowi Zety za życia ojca uważa za dowód na to, że był on przez Nemanię przewidziany na następcę tronu. Za wzór stawiają oni praktykę potwierdzoną dla Serbii końca XIII i XIV wieku, gdy następca tronu otrzymywał w zarząd Zetę jako młody król ("mladi kralj"). Według innego wariantu tej interpretacji pozycję następcy tronu miało sygnalizować posiadanie przez Wukana Toplicy (pierwszej żupy objętej w posiadanie przez jego ojca), a nadanie gęsto zasiedlonego Hvostna zapewnić mocną pozycję gospodarczą. Administrując w swojej dzielnicy, Wukan miał zdobyć doświadczenie i prestiż potrzebne do rządzenia całym państwem. Również fakt, że średni syn Nemanii – Stefan – na początku lat 90. znajdował się poza strukturami władzy (milczy o nim przywilej dla kupców splickich wymieniający dzielnice obu jego braci) i prawdopodobnie przygotowywany był do stanu duchownego, wskazuje, że to Wukan, a nie Stefan, miał odziedziczyć tron po ojcu. Inni widzą w tej sytuacji podobieństwo do modelu istniejącego w XII wieku na Węgrzech, gdzie młodszemu synowi niemającemu praw do tronu nadawano, jako rekompensatę, banat Chorwacji i Dalmacji. Oddając Wukanowi władzę nad znacznym obszarem państwa, Nemania postąpił według południowosłowiańskiego zwyczaju dzielenia państwa pomiędzy dziedziców. Dawniej istniał pogląd, że Nemania chciał podzielić swe państwo na dwa niezależne organizmy, każdy pod osobnym władcą. Obecnie jest on odrzucany.
Abdykacja ojca.
Przed 1193 rokiem zostało zawarte małżeństwo Stefana Nemanicza z bratanicą cesarza Izaaka II Angelosa, Eudoksją Angeliną. Prawdopodobnie było ono przypieczętowaniem zawartego wówczas pokoju kończącego wojnę serbsko-bizantyńską. W kwietniu 1195 roku ojciec Eudoksji Aleksy III Angelos obalił swego brata Izaaka i objął władzę w Cesarstwie Bizantyńskim. Tym samym Stefan Nemanicz stał się zięciem cesarskim. W marcu 1196 roku Stefan Nemania zrzekł się władzy, przekazując tron wielkożupański swemu średniemu synowi – Stefanowi, którego związek poprzez żonę Eudoksję z dworem bizantyńskim, jak się zdawało, dawał większe szanse na stabilność państwa. Według napisanego przez Sawę, po śmierci ojca, "Żywota św. Symeona", abdykując, Nemania nadał Wukanowi tytuł wielkiego księcia ("veliki knez"), czyli najwyższy po wielkożupańskim, i zobowiązał Wukana do posłuszeństwa Stefanowi, a jednocześnie nakazał Stefanowi, by szanował brata i nie prowokował go. Na ogół przyjmuje się zgodnie z tym przekazem, że Wukan został wasalem brata – cieszył się na swoich ziemiach autonomią oraz prawem do dochodów, był natomiast obowiązany do wspomagania brata w potrzebie militarnej i podporządkowania mu się w polityce zagranicznej. Niektórzy badacze sądzą jednak, że Wukan współrządził z bratem.
W nowej sytuacji politycznej, po abdykacji ojca, Wukan zaczął szukać sojuszników mogących mu dopomóc w staraniach o uniezależnienie Zety od Raszki. Ważnym sprzymierzeńcem mogły być graniczące z Raszką Węgry. Wukan zwrócił się też w stronę Rzymu. W jego państwie żyło wielu katolików, których poparcia potrzebował. Katolickie było całe wybrzeże, duże grupy katolików mieszkały również w głębi kraju w rejonie Podgoricy. Rezultatem rozmów z Rzymem było zawarcie przymierza. Papież uznał również tytuł królewski Wukana. Możliwe nawet, że przesłał mu koronę królewską. Wukan z kolei uznał zwierzchnictwo papieża nad swoim krajem i sam przeszedł na katolicyzm. Jako katolik miał większe szanse na pozytywne załatwienie sprawy uniezależnienia biskupstwa Baru od Dubrownika. Przeciwstawiając się Dubrownikowi, Wukan wspierał Węgrów w ich działaniach przeciw Bośni. Węgrzy również uznali tytuł królewski Wukana. Jego związki z Węgrami stały się jeszcze bliższe po 1198 roku, kiedy brat królewski Andrzej, ban Chorwacji i Dalmacji, podbił część Zahumla – prawdopodobnie położoną na zachód od Neretwy i w ten sposób obydwa państwa zetknęły się ze sobą.
Przywrócenie metropolii w Barze.
Bar został wyjęty spod jurysdykcji Dubrownika w 1089 roku i ogłoszony niezależnym arcybiskupstwem, któremu podlegało szereg biskupstw w południowej Dalmacji. W 1142 roku, dzięki staraniom arcybiskupa Dubrownika, ponownie powrócił jako biskupstwo pod władzę Dubrownika. Dążąc do umocnienia swej pozycji, Wukan podjął starania o utworzenie w Zecie niezależnego od Dubrownika arcybiskupstwa barskiego. W 1192 roku królowie węgierscy uzyskali u papieża przeniesienie Bośni spod jurysdykcji arcybiskupa Dubrownika pod jurysdykcję arcybiskupa Splitu. W tym czasie Split wystąpił z krytyką stanu spraw w Bośni, oskarżając arcybiskupa Dubrownika o niewypełnianie swych obowiązków w Bośni. W 1199 roku list do papieża napisał też Wukan, oskarżając bana Bośni Kulina, jego żonę, córkę (wdowę po Mirosławie humskim) oraz rzesze bośniackich chrześcijan o herezję. Nacisk połączonych sił królów węgierskich, biskupa Splitu i Wukana sprawił, że oskarżony o niedbałość arcybiskup Dubrownika znalazł się pod bardzo silną presją i wystarczył, by skłonić papieża do przywrócenia arcybiskupstwa barskiego. W 1199 roku zapadła w Rzymie decyzja o wyjęciu Baru i jego dawnych sufraganii, z Drivastem i Ulcinjem, spod jurysdykcji Dubrownika. Jeszcze w 1199 roku Wukan zwołał do Baru synod biskupów z podległych mu terenów, na którym potępiono nadużycia w Kościołach południowej Dalmacji. Synod potępił różne formy symonii i zabronił księżom przeprowadzania sądów Bożych, nakazał im zgolić brody i zachowywać celibat. Zakazał też mężom oddalania żon bez przedstawienia sprawy Kościołowi.
Opanowanie Raszki.
W 1198 roku Stefan raszkański, zagrożony sojuszami brata, nawiązał kontakt z Rzymem. Mógł mieć nadzieję, że papież powstrzyma Węgrów i Wukana przed agresją na Raszkę. Zgłaszając gotowość poddania się papieżowi, Stefan liczył również na uzyskanie z Rzymu korony królewskiej. Jego nadzieje nie były pozbawione widoków powodzenia, dopóki król węgierski Emeryk nie przekonał papieża, by tego nie czynił. W 1200 lub 1201 roku Stefan oskarżył swą żonę, córkę cesarza Aleksego III Angelosa Eudoksję o zdradę i wydalił ją z Raszki. Niewykluczone, że dystansując się od związków z Bizancjum, Stefan dążył do ściślejszego związania swego państwa z papiestwem. Eudoksja pieszo i w tym tylko, co miała na sobie, uciekła do Zety. Wukan ugościł ją, a następnie pomógł dotrzeć do bizantyńskiego Dracza, skąd odpłynęła do Konstantynopola.
Na wiosnę 1202 roku Wukan zaatakował z pomocą Węgrów Raszkę. Stefan zbiegł. Większość uczonych przyjmuje, że schronił się w Bułgarii, choć nie można również wykluczyć, że znalazł gościnę na dworze bana Bośni Kulina. Wukan objął władzę nad Raszką, przyjmując tytuł wielkiego żupana i uznając zwierzchnictwo króla węgierskiego. W inskrypcji z 1202 roku Wukan nazywany jest panem Raszki, Zety, miast Przymorza i Niszu.
W listopadzie 1202 roku ban Kulin zaatakował ziemie węgierskie. Ponieważ nie wydaje się, aby Kulin najechał bezpośrednio potężne królestwo węgierskie, przypuszcza się, że przedmiotem ataku mogły być ziemie podległe Wukanowi: Raszka lub Zeta. Nie wiadomo, czy Kulin działał samodzielnie, czy w porozumieniu ze Stefanem, ani też, jaki był skutek jego najazdu. W marcu 1203 papież polecił biskupowi Kalocsy zbadanie sytuacji katolików w Raszce, być może zmierzając do rozciągnięcia wpływów rzymskich na podległe Wukanowi państwo. Nie wiadomo, czy misja ta doszła do skutku.
W 1202 roku Emeryk węgierski zdobył bułgarskie: Belgrad i Braniczewo. Latem 1203 roku car bułgarski Kałojan, przeciwdziałając wzrostowi wpływów swego głównego rywala: Węgier, najechał Raszkę, pustosząc jej ziemie i przyłączył do Bułgarii Nisz. Na ogół przyjmuje się, że akcja Kałojana pomogła Stefanowi powrócić na tron raszkański, a oddanie Niszu Bułgarii było ceną, którą władca serbski musiał zapłacić swojemu sojusznikowi. Czas i okoliczności odzyskania Raszki przez Stefana i wyparcia Wukana do Zety nie są znane. Jest całkiem możliwe, że w walce o tron Stefan oparł się nie na Kałojanie, lecz na Kulinie albo na możnowładcach raszkańskich. Również data, kiedy to nastąpiło, jest kwestią otwartą. Ponieważ we wrześniu 1203 roku papież napisał do Kałojana list wzywający go do zawarcia pokoju z Wukanem, nie można wykluczyć, że Wukan był w tym czasie wciąż jeszcze władcą graniczącej z Bułgarią Raszki, a nie tylko położonej za Raszką Zety. Na początku 1204 roku papież napisał z kolei do króla Emeryka o zamierzonej koronacji Wukana. Ponieważ Wukan był już w tym czasie królem Zety, wydaje się, że list dotyczy koronacji Wukana na króla Raszki, co wskazywałoby, że w tym czasie wciąż jeszcze nią władał. Część uczonych przyjmuje więc, że Wukan utracił Raszkę dopiero pod koniec 1204 albo na początku 1205 roku. Zwolennicy wcześniejszego powrotu Stefana do władzy w Raszce przyjmują, że papież mógł, wysyłając obydwa listy, nie być świadomy zmian zaistniałych w Serbii.
Schyłek panowania.
Wukan powrócił do Zety, ale stosunki pomiędzy braćmi pozostały napięte aż do 1206/1207 roku, kiedy Sawa powrócił z góry Athos z ciałem ojca Stefana Nemanii i podjął się mediacji między swymi starszymi braćmi. Mediacja zakończyła się traktatem zawartym w kwietniu 1207 roku w Kotorze-Dubrowniku, w którym obydwaj władcy deklarowali zawarcie pokoju i uznanie wzajemnie swoich praw. Traktat przywracał stan sprzed 1202 roku.
Wydaje się, że Wukan jeszcze za swego życia przekazał władzę w ręce swego syna Jerzego, który w dokumencie z lipca 1208 roku wymieniany jest jako król, podczas gdy w inskrypcji z 1209 roku Wukan jest nazywany wielkim księciem. Ponieważ inskrypcja pochodzi ze Studenicy, gdzie przebywał Sawa, nie wiadomo, czy tytuł jest wyrazem rezygnacji Wukana z tytułu królewskiego na rzecz syna, czy raczej poglądów raszkańskich na status władcy Zety. Przyczyny abdykacji Wukana nie są znane. Być może przekazując władzę nad Zetą w ręce syna jeszcze za swego życia, chciał zabezpieczyć jego prawa do tronu.
Data śmierci Wukana nie jest znana, ale przypuszcza się, że zmarł w 1209 roku lub krótko potem. Uważa się, że pochowano go w Studenicy.
Związki rodzinne.
Imię żony Wukana jest nieznane. Zgodnie z jednym poglądem pochodziła z rodu de Segni, a wedle innego ze starej dynastii zeckiej. Wukan miał z nią czterech synów:
Związki rodzinne Wukana Nemanicza

</doc>
<doc id="2203432" url="https://pl.wikipedia.org/wiki?curid=2203432" title="Brooklyn Bridge – City Hall / Chambers Street">
Brooklyn Bridge – City Hall / Chambers Street

Brooklyn Bridge – City Hall – stacja metra nowojorskiego, na linii 4, 5, 6, J i Z. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Canal Street i Fulton Street. Została otwarta 27 października 1904.

</doc>
<doc id="2203435" url="https://pl.wikipedia.org/wiki?curid=2203435" title="Wall Street (stacja metra na Lexington Avenue Line)">
Wall Street (stacja metra na Lexington Avenue Line)

Wall Street – stacja metra nowojorskiego, na linii 4 i 5. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Fulton Street i Bowling Green. Została otwarta 12 czerwca 1905.

</doc>
<doc id="2203436" url="https://pl.wikipedia.org/wiki?curid=2203436" title="Álora (stacja kolejowa)">
Álora (stacja kolejowa)

Álora (hiszp: "Estación de Álora") – stacja kolejowa w Álora, w prowincji Malaga, we wspólnocie autonomicznej Andaluzja, w Hiszpanii. Znajduje się na linii Kordoba-Malaga oraz linii C-2 Cercanías Málaga. 
Stacja jest oddalona od miasta i znajduje się na końcu Camino de la Estación, przy drodze MA-441.

</doc>
<doc id="2203440" url="https://pl.wikipedia.org/wiki?curid=2203440" title="Don’t Be Cruel">
Don’t Be Cruel

Don’t Be Cruel – piosenka napisana przez Otisa Blackwella, którą w 1956 roku nagrał Elvis Presley. Wytwórnia RCA wydała ją jako singiel wraz z utworem „Hound Dog” 13 lipca 1956 r. Chociaż obie piosenki znalazły się wysoko w rankingach list przebojów, to wydano je później jedynie formie EP. Był to pierwszy singiel, który znalazł na szczycie wszystkich trzech list przebojów magazynu "Billboard": pop, rhythm &amp; blues oraz country &amp; western. Acclaimed Music uznał ją za piątą najlepszą piosenkę 1956 roku.
W 2004 roku magazyn "Rolling Stone" sklasyfikował utwór na 197. miejscu listy 500. najlepszych piosenek wszech czasów.
Historia.
2 lipca 1956 roku w studiu RCA w Nowym Jorku, odbyła się sesja, podczas której Elvis nagrał „Don’t Be Cruel”. Towarzyszył mu stały zespół w składzie: Scotty Moore (gitara prowadząca), Bill Black (bas), D. J. Fontana (perkusja) oraz grupa Jordanaires, która wspomagała partie wokalne. Gotowy materiał trafił do producenta Stevea Sholesa z RCA. Studio nagraniowe ujawniło, że wszystkie piosenki Elvis przygotował sam, co potwierdzili członkowie zespołu. Sam wybrał utwór, przerobił tekst, muzykę oraz aranżację na pianinie i wraz z zespołem nagrał dwadzieścia osiem wersji "Don’t Be Cruel" (numer 28 pojawił się na wydanym singlu). Podczas tej samej sesji zarejestrował jeszcze trzydzieści jeden wersji „Hound Dog” (numer 31 widnieje na zapisie) oraz utwór „Any Way You Want Me”.
Pierwszy raz Elvis i jego zespół wykonali ją podczas nagrania dla telewizji 9 września 1956 roku w programie "Ed Sullivan Show". Później grali ją jeszcze dwukrotnie, 28 października tego samego roku i 6 stycznia 1957 r..
Singiel znalazł się na pierwszym miejscu listy przebojów magazynu Billboard 18 sierpnia 1956 r. i przez jedenaście tygodni utrzymywał się na szczycie.
Inne wersje.
Wielki sukces jaki odniósł „Don’t Be Cruel” w wykonaniu Elvisa Presleya, zainspirował dziesiątki wykonawców na całym świecie do włączenia go do swojego repertuaru lub nagrania własnej wersji.

</doc>
<doc id="2203441" url="https://pl.wikipedia.org/wiki?curid=2203441" title="Port lotniczy Udon Thani">
Port lotniczy Udon Thani

Port lotniczy Udon Thani (IATA: UTH, ICAO: VTUD) – port lotniczy położony w Udon Thani, w prowincji Udon Thani, w Tajlandii.

</doc>
<doc id="2203447" url="https://pl.wikipedia.org/wiki?curid=2203447" title="Mistrzostwa Świata FIBT 2009">
Mistrzostwa Świata FIBT 2009

Mistrzostwa Świata FIBT 2009 odbywały się w dniach 20 lutego – 1 marca 2009 w amerykańskim Lake Placid. Odbyły się trzy konkurencje bobslejowe, dwie skeletonowe i konkurencja mieszana bobslejowo-skeletonowa.

</doc>
<doc id="2203450" url="https://pl.wikipedia.org/wiki?curid=2203450" title="Val Müstair">
Val Müstair

Val Müstair (niem. "Münstertal", wł. "Val Monastero") – miejscowość i gmina w Szwajcarii, w kantonie Gryzonia, w regionie Engiadina Bassa/Val Müstair. Gmina leży na wysokości 1 375 m n.p.m. w otoczeniu szczytów Alp Retyckich, w pobliżu przełęczy Ofenpass. Dnem doliny płynie rzeka Rom. Gmina powstała 1 stycznia 2009 r. w wyniku połączenia się sześciu gmin: Fuldera, Lü, Müstair, Santa Maria Val Müstair, Tschierv oraz Valchava. Ośrodek narciarski.
Demografia.
W Val Müstair mieszkają 1 423 osoby. W 2020 roku 6,7% populacji gminy stanowiły osoby urodzone poza Szwajcarią. Około 20% ludności jest niemieckojęzyczna, a około 70% ludności jako pierwszym językiem porozumiewa się w języku retoromańskim.
Turystyka.
W Müstair znajduje się Klasztor benedyktyński Św. Jana, który został wpisany na listę światowego dziedzictwa UNESCO. 
Transport.
Przez teren gminy przebiegają drogi główne nr 28 i nr 559.

</doc>
<doc id="2203451" url="https://pl.wikipedia.org/wiki?curid=2203451" title="Santa Maria Val Müstair">
Santa Maria Val Müstair

Santa Maria Val Müstair (do 1995 "Santa Maria im Münstertal") – miejscowość w Szwajcarii, w kantonie Gryzonia, w regionie Engiadina Bassa/Val Müstair, w gminie Val Müstair. Leży w dolinie Val Müstair. Językiem urzędowym w Santa Maria Val Müstai jest retoromański. Do 31 grudnia 2008 samodzielna gmina "(Gemeinde)", którą dzień później połączono z pozostałymi pięcioma gminami: Fuldera, Lü, Müstair, Tschierv oraz Valchava. 

</doc>
<doc id="2203452" url="https://pl.wikipedia.org/wiki?curid=2203452" title="Królowie Paflagonii">
Królowie Paflagonii

Królowie Paflagonii.
Historyczni królowie.
"Dynastia Pylajmenidów"
"Dynastia celtycka (galacka)"
"Dynastia Pylajmenidów"
"Dynastia celtycka (galacka)"

</doc>
<doc id="2203453" url="https://pl.wikipedia.org/wiki?curid=2203453" title="Dejotar II Filadelf">
Dejotar II Filadelf

Dejotar II Filadelf (celt.: "Deiotarix"; gr.: "Δηϊοταρος Φιλάδελφος", "Dēïotaros Philádelphos") (ur. ok. 105, zm. 6 p.n.e.) – król Paflagonii od 36 p.n.e. do swej śmierci, król Małej Armenii w latach 36-33 p.n.e. Syn Kastora, króla Paflagonii, Galacji i Małej Armenii.
W r. 36 p.n.e. Marek Antoniusz, triumwir rzymski, po śmierci Kastora, dokonał reorganizacji jego państwa. Postanowił przekazać tron Galacji, z pominięciem syna Dejotara II, na rzecz Amyntasa. Natomiast Paflagonię i Małą Armenię przekazał Dejotarowi II. Ten rządził Małą Armenią do r. 33 p.n.e., kiedy to ją utracił na rzecz Marka Antoniusza Polemona (I) Pytodorosa, króla Pontu i Bosporu. Odebrał mu ją Rzymianin Marek Antoniusz. Dejotarowi II pozostała tylko Paflagonia. Dopuścił do rządów siostrę Adobogionę i syna Dejotara Filopatora. Ten współrządził z ojcem w latach 36-27 p.n.e.
Dejotar II postanowił przejść na stronę Oktawiana, przyszłego cesarza rzymskiego. Opuścił bowiem stronnictwo Antoniusza przed bitwą pod Akcjum w 31 r. Zwycięski Oktawian pozwolił mu zachować władzę w Paflagonii. Dejotar II rządził królestwem do swej śmierci w r. 6 p.n.e. Rzymianie, po jego śmierci, dokonali aneksji Paflagonii do swego państwa. Włączyli ją do istniejącej rzymskiej prowincji Galacja.

</doc>
<doc id="2203457" url="https://pl.wikipedia.org/wiki?curid=2203457" title="Oksatres z Persji">
Oksatres z Persji

Oksatres (gr.: "Όξάθρης", "Oksáthrēs"; staroperski: "Vaxšuvarda") (IV wiek p.n.e.) – wódz perski, młodszy syn Arsamesa i Sisygambis, brat Dariusza III Artaszaty, ostatniego króla Persji z dynastii Achemenidów,
Ojciec Oksatresa był synem Ostanesa, syna króla perskiego Dariusza II Notosa. Został on zamordowany przez Artakserksesa II Ochosa, króla perskiego. Oksatres był znany dzięki osobistym zaletom. Brał udział w bitwie z Issos (r. 333 p.n.e.) Walczył tam dzielnie w obronie króla Dariusza III, a swego starszego brata. Wielu Macedończyków zmusił do ucieczki. Bitwa jednak była przegrana dla Persów. Oksatres później towarzyszył Dariuszowi w jego ucieczce do Baktrii, gdzie wpadł w ręce Aleksandra podczas pościgu. Został potraktowany z najwyższym wyróżnieniem przez zdobywcę, który wyznaczył mu honorową służbę w jego straży przybocznej. Gdy król macedoński, pochwycił Bessosa, uzurpatora perskiego, postanowił go przekazać Okatresowi, by ukarał za zabójstwo króla Dariusza III. Persowie ukarali go w sposób perski, obcinając mu uszy i nos, przybijając do krzyża i dobijając strzałami w r. 329 p.n.e. 
Oksatres miał córkę Amastris (zm. ok. 284 p.n.e.), przyszłą władczynię Heraklei Pontyjskiej. Ta była trzykrotnie zamężna. W r. 324 p.n.e. została wydana przez króla macedońskiego za Kraterosa, wodza i przyjaciela. Dwa lata później, gdy mąż zostawił ją, poślubiła Dionizjusza Dobrego, tyrana Heraklei Pontyjskiej. Po jego śmierci wyszła ostatecznie za Lizymacha, króla Tracji w r. 302 p.n.e. 
Opis Oksatresa w czasie bitwy pod Issos

</doc>
<doc id="2203458" url="https://pl.wikipedia.org/wiki?curid=2203458" title="Gholamali Bayandor">
Gholamali Bayandor

Gholamali Bayandor (pers. غلام علي بايندر, ur. 13 grudnia 1898, zm. 25 sierpnia 1941) – kontradmirał i pierwszy dowódca Cesarskiej Marynarki Wojennej Iranu. Obejmował to stanowisko od 5 listopada 1933 do 25 sierpnia 1941 roku. Zginął podczas działań wojennych w trakcie brytyjsko-radzieckiej inwazji na Iran. Urodził się w Teheranie, a jego przodkowie wywodzili się z Bijaru, Kurdystan.

</doc>
<doc id="2203459" url="https://pl.wikipedia.org/wiki?curid=2203459" title="Poema del cante jondo">
Poema del cante jondo



</doc>
<doc id="2203464" url="https://pl.wikipedia.org/wiki?curid=2203464" title="Adam Krasiński (ordynat)">
Adam Krasiński (ordynat)

Adam Zygmunt Władysław Wincenty Franciszek Ludwik Krasiński hrabia herbu Ślepowron (ur. 22 listopada 1870 w Krakowie, zm. 17 stycznia 1909 w Ospedaletti, Liguria) — polski poeta, pisarz, działacz oświatowy, redaktor "Biblioteki Warszawskiej" (1901-1909), IV ordynat opinogórski, pierwszy prezes Towarzystwa Opieki nad Zabytkami Przeszłości.
Życiorys.
Wnuk Zygmunta oraz syn Władysława Wincentego i Róży z Potockich (2 voto Edwardowej Raczyńskiej). Był przyrodnim bratem Rogera Adama Raczyńskiego oraz Edwarda Bernarda Raczyńskiego.
W rodzinnym Krakowie ukończył naukę w gimnazjum. Następnie studiował na uniwersytetach w Bonn, Fryburgu, Heidelbergu. Na ostatniej z tych uczelni uzyskał stopień doktora praw na podstawie pracy dotyczącej stosunków włościańskich w Polsce i o reformach w tym zakresie z lat 1764-1774. Po powrocie na ziemie polskie udzielał się w pracy społecznej.
Zasłużony sprawie wydań spuścizny po swym dziadku Zygmuncie, sam był również jej badaczem. Odbył studia we Fryburgu i Heidelbergu (studia: "Poeta myśli", "Dzień Ducha Świętego"). Tytuł doktorski uzyskał w Heidelburgu na podstawie rozprawy "Geschichtliche Darstellung der Bauern – Verh/ltnisse in Polen" (1898, 2 tomy). Pod pseudonimem Jan Przysiecki publikował utwory literackie w "Bibliotece Warszawskiej" (w 1900 objął jej redakcję i wydawnictwo). Nabył „Gazetę Polską”. W 1905 próbował utworzyć stronnictwo polityczne "Spójnia". Od 1906 prezes Towarzystwa Opieki nad Zabytkami Przeszłości z siedzibą w Warszawie. Ogłosił rozprawę "W sprawie rolnej" (1907). Był członkiem Towarzystwa Tajnego Nauczania w Warszawie. Był inicjatorem rozbudowy Biblioteki Ordynacji Krasińskich. Został prezesem rady nadzorczej Polskiej Macierzy Szkolnej. Przez pewien czas był prezesem Towarzystwa Rolniczego w Płocku.
28 października 1897 poślubił Wandę Marię (1874-1950), córkę Kazimierza Badeniego, z którą nie miał potomstwa. Tym samym na nim wygasła linia Zygmunta Krasińskiego i ordynacja przeszła na Edwarda Krasińskiego, z innej linii tej rodziny.
Po jego śmierci wdowa wyszła za mąż w 1912 roku za hr. Zygmunta Zamoyskiego (1875-1931). 

</doc>
<doc id="2203466" url="https://pl.wikipedia.org/wiki?curid=2203466" title="Koagulant">
Koagulant



</doc>
<doc id="2203467" url="https://pl.wikipedia.org/wiki?curid=2203467" title="Bilety">
Bilety

Bilety ("Tickets") – włosko-brytyjski film obyczajowy z 2005 roku, którego akcja toczy się w pociągu. Film składa się z trzech nowel, nakręconych przez trzech różnych reżyserów.

</doc>
<doc id="2203468" url="https://pl.wikipedia.org/wiki?curid=2203468" title="Linus">
Linus



</doc>
<doc id="2203470" url="https://pl.wikipedia.org/wiki?curid=2203470" title="Moravcsik Gyula">
Moravcsik Gyula



</doc>
<doc id="2203473" url="https://pl.wikipedia.org/wiki?curid=2203473" title="Szerokie Siodło (Zawrat Kasprowy)">
Szerokie Siodło (Zawrat Kasprowy)

Szerokie Siodło – płytkie wcięcie w grani Zawratu Kasprowego w polskich Tatrach Zachodnich. Nazwa wprowadzona została przez Władysława Cywińskiego. Zawrat Kasprowy oddziela Jaworzynkę od Doliny Kasprowej, a dokładniej jej odnogi – Starych Szałasisk. Cały zbudowany jest ze skał wapiennych. Do Starych Szałasisk spod Szerokiego Siodła opada pionowa, a częściowo nawet przechylona ściana o wysokości 35 m. Jest to najniższe miejsce w całym skalnym murze Zawratu Kasprowego. Na przeciwną stronę, do doliny Jaworzynki opada spod Szerokiego Siodła żleb Szerokie. Jakieś 200 m niżej łączy się on ze żlebem Rynna i wspólnym, szerokim koryciskiem uchodzą do tzw. Wyżniej Polany Jaworzynka.

</doc>
<doc id="2203474" url="https://pl.wikipedia.org/wiki?curid=2203474" title="Suhl (ujednoznacznienie)">
Suhl (ujednoznacznienie)

Niemcy:
Osoby:
Zobacz też:

</doc>
<doc id="2203475" url="https://pl.wikipedia.org/wiki?curid=2203475" title="Do września">
Do września

Do września – amerykański melodramat z 1984 roku.

</doc>
<doc id="2203478" url="https://pl.wikipedia.org/wiki?curid=2203478" title="Rustawi 2">
Rustawi 2

Rustawi 2 () – gruzińska prywatna telewizja. Została uruchomiona 1 czerwca 1994 jako pierwsza komercyjna stacja w kraju.

</doc>
<doc id="2203480" url="https://pl.wikipedia.org/wiki?curid=2203480" title="Dorota Brzozowska">
Dorota Brzozowska

Dorota Brzozowska (ur. 6 sierpnia 1964 w Szczecinie) – pływaczka, ekonomistka, olimpijka z Moskwy 1980.
W czasie kariery zawodniczej reprezentowała szczeciński klub Stal Szczecin (trener Michał Kantecki). Była pierwszą polską pływaczką która wystąpiła w finale olimpijskim (200 m stylem motylkowym) zajmując w nim 5. miejsce. Po igrzyskach olimpijskich w Moskwie zakończyła karierę.

</doc>
<doc id="2203483" url="https://pl.wikipedia.org/wiki?curid=2203483" title="Pingdong">
Pingdong

Pingdong () – miasto w południowym Tajwanie, na północny wschód od Kaohsiungu, na zachód od rzeki Gaoping Xi, siedziba powiatu Pingdong. W 2010 roku miasto liczyło 211 027 mieszkańców.
Miasto założone na początku XVIII wieku. Centrum regionu rolniczego produkującego przede wszystkim trzcinę cukrową, ryż, banany, tytoń i owoce. Jeden z głównych ośrodków przemysłu cukrowniczego na Tajwanie; ponadto ośrodek przemysłu metalowego, maszynowego, chemicznego i alkoholowego. Połączenia kolejowe z Kaohsiungiem i Taidong; autostrada prowadząca na przylądek Eluanbi. W mieście działa Narodowa Politechnika Pingdong, którą założono w 1954 roku.
Z Pingdong pochodzi Lu Ying-chi, tajwańska sztangistka, medalistka olimpijska.

</doc>
<doc id="2203484" url="https://pl.wikipedia.org/wiki?curid=2203484" title="Szerokie (dolina Jaworzynka)">
Szerokie (dolina Jaworzynka)

Szerokie – żleb opadający z Zawratu Kasprowego do Jaworzynki w polskich Tatrach Zachodnich. Opada z wcięcia zwanego Szerokie Siodło (ok. 1575 m) w kierunku niemal północnym. Około 200 m poniżej grani Zawratu Kasprowego dołącza do niego żleb Rynna opadający spod Rówienek. Wspólnym koryciskiem uchodzą do niemal już zarośniętej Wyżniej Polany Jaworzynka. W korycisku tym, poniżej miejsca połączenia się żlebów, znajduje się stromy próg mający wysokość ok. 15 m. Dolna część koryciska (powyżej Wyżniej Polany Jaworzynka) porośnięta jest pokrzywami.
Całe otoczenie żlebu Szerokie porośnięte jest lasem, a jego koryto zawalone powalonymi drzewami. Mimo więc małego rezerwuaru śniegu i dużych oporów żlebem tym czasami schodzą dość spore lawiny.

</doc>
<doc id="2203485" url="https://pl.wikipedia.org/wiki?curid=2203485" title="Podstacja elektryczna">
Podstacja elektryczna

Podstacja elektryczna, rozumiana może być jako:

</doc>
<doc id="2203486" url="https://pl.wikipedia.org/wiki?curid=2203486" title="Mount Misery">
Mount Misery



</doc>
<doc id="2203487" url="https://pl.wikipedia.org/wiki?curid=2203487" title="Cena miłości (film 2002)">
Cena miłości (film 2002)

Cena miłości – amerykańsko-meksykański thriller z 2002 roku.

</doc>
<doc id="2203488" url="https://pl.wikipedia.org/wiki?curid=2203488" title="Jerzy Zakrzewski (powstaniec warszawski)">
Jerzy Zakrzewski (powstaniec warszawski)

Jerzy Zakrzewski ps. „"Wąsik”" (ur. 15 grudnia 1921 r. w Gnieźnie, zm. 28 sierpnia 1944 r. w Warszawie) – podporucznik Armii Krajowej, żołnierz batalionu „Zośka”, powstaniec warszawski.
Życiorys.
Praprawnuk Jana Feliksa Piwarskiego, profesora Szkoły Sztuk Pięknych w Warszawie. Syn Adama i Elżbiety, absolwentki Konserwatorium Warszawskiego, nauczycielki muzyki. Student architektury na tajnej Politechnice.
Należał do Hufca Wola warszawskich Grup Szturmowych. Brał udział w akcji Sieczychy (grupa ubezpieczenie) oraz w akcji Wilanów (grupa „"Posterunek II”"). Ukończył tajną podchorążówkę. 
W powstaniu warszawskim walczył na Woli i Starym Mieście w 4. drużynie I plutonu „Sad” 2. kompanii „Rudy” batalionu „Zośka”.
Zginął 28 dnia powstania na ul. Franciszkańskiej 12, pod gruzami zbombardowanego przez Niemców budynku. Wraz z nim zginęło 12 żołnierzy I plutonu „Sad”.
Dwukrotnie odznaczony Krzyżem Walecznych.
Pochowany na Wojskowych Powązkach (kwatera A20-4-17).
Zobacz też.
Polegli w powstaniu warszawskim po stronie polskiej

</doc>
<doc id="2203490" url="https://pl.wikipedia.org/wiki?curid=2203490" title="Christina Wheeler">
Christina Wheeler

Christina Wheeler (ur. 15 kwietnia 1982 w Korosteniu) – australijska tenisistka, mistrzyni juniorskiego Australian Open 2000 w grze podwójnej.
Kariera tenisowa.
Pierwsze mecze w karierze rozegrała w 1998 roku w Australii, biorąc udział w niewielkich turniejach cyklu ITF. W 1999 roku zagrała w pierwszej rundzie turnieju kwalifikacyjnego do wielkoszlemowego Australian Open, ale przegrała z Nadieżdą Pietrową. W następnym roku po raz drugi wystąpiła w kwalifikacjach Australian Open, gdzie tym razem wygrała pierwsze dwie rundy, pokonując w nich Słowenkę Petrę Rampre i Białorusinkę Taccianę Puczak. W tym samym roku odniosła też sukcesy w turniejach ITF, wygrywając jeden w grze singlowej i jeden w deblowej.
W następnych latach grała wielokrotnie w turniejach głównych WTA, pokonując wiele przeciwniczek z pierwszej setki rankingu, chociażby takich jak: Tatjana Panowa, Anna Kurnikowa, Patricia Wartusch, Roberta Vinci. Największy sukces w Wielkim Szlemie odniosła w 2002 roku, dochodząc do drugiej rundy French Open.
Na swoim koncie ma wygrane trzy turnieje w grze singlowej i dziesięć w grze deblowej rangi ITF.

</doc>
<doc id="2203492" url="https://pl.wikipedia.org/wiki?curid=2203492" title="Teoria telomowa">
Teoria telomowa



</doc>
<doc id="2203494" url="https://pl.wikipedia.org/wiki?curid=2203494" title="Podstacja">
Podstacja



</doc>
<doc id="2203495" url="https://pl.wikipedia.org/wiki?curid=2203495" title="Kantaksantyna">
Kantaksantyna

Kantaksantyna ("E161g") – organiczny związek chemiczny z grupy ksantofili (podgrupa karotenoidów). Naturalny, różowy barwnik spożywczy. Jest obecny w małych ilościach w wielu gatunkach roślin i grzybów oraz w piórach niektórych ptaków. Można go produkować syntetycznie z β-karotenu, ale na skalę przemysłową jest otrzymywany z piór flamingów. Jego użycie do celów spożywczych jest zakazane w niektórych krajach.
Dopuszczalne dzienne spożycie wynosi 0,03 mg/kg ciała.
Zastosowanie.
W przemyśle spożywczym używana do barwienia paluszków rybnych, lodów, ptasiego mleczka, a także marynat, sosów i konserw. Znajduje również zastosowanie do produkcji tabletek opalających.
Działanie niepożądane.
Przy stosowaniu tabletek opalających zawierających kantaksantynę mogą wystąpić problemy ze wzrokiem (np. utrata nocnego widzenia), a także: odbarwienia skóry, nawracające pokrzywki oraz wrażliwość na ostre światło. W skrajnych przypadkach kantaksantyna może być przyczyną retinopatii barwnikowej.

</doc>
<doc id="2203496" url="https://pl.wikipedia.org/wiki?curid=2203496" title="Giovanni Tacci Porcelli">
Giovanni Tacci Porcelli

Giovanni Tacci Porcelli (ur. 12 listopada 1863 w Mogliano, zm. 30 czerwca 1928 w Rzymie) – włoski kardynał, wysoki urzędnik Kurii Rzymskiej.
Ukończył seminaria w Tolentino i Rzymie. W Wiecznym Mieście uzyskał doktoraty z teologii i prawa kanonicznego. Święcenia kapłańskie otrzymał w Fermo dnia 19 września 1886 i pracował następnie dla archidiecezji Fermo i w Rzymie (lata 1886-1895). W tym czasie był m.in. dziekanem Akademii Dostojników Szlacheckich i członkiem Komisji ds. Szkół Pontyfikalnych.
18 marca 1895 otrzymał nominację na biskupa diecezji Città della Pieve. Miał wówczas nieco ponad 31 lat i był jednym z najmłodszych biskupów na świecie. Sakry udzielił mu kardynał Amilcare Malagola, arcybiskup Fermo. W roku 1904 został wysłany jako delegat do Konstantynopola, gdzie był wikariuszem patriarchy dla katolików obrządku łacińskiego. 10 marca 1905 podniesiony do rangi arcybiskupa tytularnego "Nicei". Podczas dalszej kariery dyplomatycznej sprawował funkcje nuncjusza w Belgii (1907-1911) i internuncjusza w Holandii (1911-1916). W roku 1918 przeniesiony został na urząd prefekta Pałacu Apostolskiego.
Na konsystorzu z czerwca 1921 otrzymał kapelusz kardynalski. Brał udział w konklawe 1922. Od 8 sierpnia 1922 do stycznia 1927 sprawował urząd sekretarza Kongregacji ds. Kościołów Wschodnich. Był głównym konsekratorem Angelo Giuseppe Roncalli, przyszłego papieża Jana XXIII. Pochowany został na cmentarzu Campo Verano.

</doc>
<doc id="2203497" url="https://pl.wikipedia.org/wiki?curid=2203497" title="Giovanni Tacci">
Giovanni Tacci



</doc>
<doc id="2203498" url="https://pl.wikipedia.org/wiki?curid=2203498" title="Cmentarz prawosławny w Częstochowie">
Cmentarz prawosławny w Częstochowie

Cmentarz prawosławny w Częstochowie − nieistniejący już cmentarz w Częstochowie dla zmarłych wyznania prawosławnego, założony w 1898.
Cmentarz powstał w roku 1898 roku, gdy władze miejskie wydzieliły teren z katolickiego cmentarza św. Rocha i cmentarza ewangelicko-augsburskiego. Aż do czasu uruchomienia cmentarza pogrzeby odbywały się na terenie przylegającym do cerkwi Świętych Cyryla i Metodego na pl. Magistrackim, a od lat 70. XIX wieku na wydzielonym terenie na cmentarzu Kule. Po przekształceniu cerkwi w kościół katolicki groby przeniesiono na cmentarz Kule.
Po zakończeniu I wojny światowej i odzyskaniu niepodległości władze zdecydowały o likwidacji cmentarza i przekazaniu jego terenu cmentarzowi katolickiemu. Po interwencji ewangelików miasto podjęło decyzję o zwrocie cmentarzowi ewangelickiemu terenów zabranych w 1898. Decyzja spotkała się z gwałtownym protestem częstochowskiego kościoła katolickiego, który usiłował ją na wszelkie sposoby zablokować. Ostatecznie rok później, po interwencji w Ministerstwie Wyznań i Oświecenia Publicznego i u katolickiego biskupa kujawsko-kaliskiego, ewangelicy uzyskali wnioskowany grunt.
Mury otaczające cmentarz prawosławny rozebrano i wykorzystano do rozdzielenia cmentarzy katolickiego i ewangelickiego. Groby prawosławnych z terenu przyznanego ewangelikom w większości przeniesiono na cmentarz Kule, a z terenu cmentarza katolickiego zachowano.

</doc>
<doc id="2203499" url="https://pl.wikipedia.org/wiki?curid=2203499" title="Dzwonnik z Notre Dame (film 1982)">
Dzwonnik z Notre Dame (film 1982)

Dzwonnik z Notre Dame – amerykańsko-brytyjski melodramat z 1982 roku na podstawie powieści "Katedra Marii Panny w Paryżu" Victora Hugo.
Fabuła.
Quasimodo, garbaty dzwonnik katedry Notre Dame poznaje piękną cygańską tancerkę Esmeraldę, tak samo jak opiekun Quasimoda, archidiakon katedry Frollo i ubogi poeta. Ale Esmeralda kocha jednorękiego żołnierza. Kiedy złodziej uznaje ją za czarownicę, to Quasimodo ją ratuje i udziela schronienia w katedrze.
Nagrody i nominacje.
Nagroda Emmy 1982

</doc>
<doc id="2203501" url="https://pl.wikipedia.org/wiki?curid=2203501" title="Weimar (ujednoznacznienie)">
Weimar (ujednoznacznienie)

Niemcy:
Stany Zjednoczone:
Osoby:
Inne:
Zobacz też:

</doc>
<doc id="2203502" url="https://pl.wikipedia.org/wiki?curid=2203502" title="Antoni Brzozowski">
Antoni Brzozowski

Antoni Brzozowski (ur. 11 grudnia 1900 w Warszawie, zm. 19 sierpnia 1957 tamże) – wioślarz, olimpijczyk z Paryża 1924, kawaler Orderu Virtuti Militari.
Życiorys.
Urodził się 11 grudnia 1900 w Warszawie, w rodzinie Stanisława. Uczestnik wojny polsko-bolszewickiej jako starszy ułan 1 pułku ułanów krechowieckich, podczas której za czyny bojowe w bitwie warszawskiej został odznaczony Orderem Virtuti Militari. Awansowany na stopień plutonowego rezerwy.
Wioślarstwo uprawiał w ramach Koła Wioślarzy Warszawskich. W 1924 zdobył wicemistrzostwo Polski w konkurencji czwórka ze sternikiem. W tym samym roku na igrzyskach olimpijskich startował w czwórce ze sternikiem bez powodzenia (osada w składzie Antoni Brzozowski, Henryk Fronczak, Edmund Kowalec, Józef Szawara i sternik Władysław Nadratowski)odpadła w eliminacjach). Podczas II wojny światowej działał w ZWZ-AK. Jego przełożonym był kolega z osady Henryk Fronczak. Po wojnie pracował jako kierowca. Zmarł 19 sierpnia 1957 w Warszawie. Pochowany na cmentarzu Bródnowskim (kwatera 17F-1-28).

</doc>
<doc id="2203504" url="https://pl.wikipedia.org/wiki?curid=2203504" title="Rekonstrukcja (film 1988)">
Rekonstrukcja (film 1988)

Rekonstrukcja (tytuł oryginalny: "Rikonstruksioni") – albański film fabularny z roku 1988 w reżyserii Vladimira Kasaja.
Opis fabuły.
Pracujący w fabryce inżynier Emil próbuje robić karierę wszelkimi dostępnymi sposobami, zwalczając przy tym młodszych pracowników. Jeden z nich, młody technik Agim, w wolnych chwilach zapalony rowerzysta, przeżywa wielką miłość do robotnicy Zany.

</doc>
<doc id="2203508" url="https://pl.wikipedia.org/wiki?curid=2203508" title="Niccolò Marini">
Niccolò Marini

Niccolò Marini (ur. 20 sierpnia 1843 w Rzymie, zm. 27 lipca 1923 tamże) – włoski duchowny katolicki, kardynał.
Życiorys.
Kształcił się w Collegio Capranica, a także na Uniwersytecie Gregoriańskim w Rzymie. Uzyskał doktoraty z filozofii, teologii i "utroque iure". Na Królewskim Uniwersytecie w Rzymie uzyskał również doktoraty z prawa cywilnego i kanonicznego. Święcenia kapłańskie otrzymał 26 czerwca 1866. Był m.in. wikariuszem generalnym kardynała Luigiego Oreglii, oficjałem w Kongregacji Konsystorialnej, kanonikiem bazyliki laterańskiej, a także attaché nuncjatury w Hiszpanii (lata 1882-1889). Po powrocie do Rzymu został kanonikiem bazyliki watykańskiej. Od 1892 substytut Sekretariatu ds. Listów. W tym samym roku otrzymał godność prałata. Udzielał się na rzecz Kościołów Wschodnich i unii z Kościołem Prawosławnym. W 1902 mianowany konsultorem Kongregacji ds. Studiów, a w 1908 sekretarzem Sygnatury Apostolskiej. Działał również w Komisji ds. Kodyfikacji Kodeksu Prawa Kanonicznego.
Na konsystorzu z grudnia 1916 kreowany kardynałem diakonem. W 1917 został członkiem Komitetu Nauk Historycznych i sekretarzem Kongregacji ds. Kościołów Wschodnich (w dniu 29 listopada). Zrezygnował z tych funkcji w 1922 z powodu zaawansowanego wieku i słabego zdrowia. Brał udział w konklawe 1922. Pochowany na Campo Verano.

</doc>
<doc id="2203511" url="https://pl.wikipedia.org/wiki?curid=2203511" title="Konferencja w Dżubie">
Konferencja w Dżubie

Konferencja w Dżubie (ang. "Juba Conference") − spotkanie delegatów brytyjskich i sudańskich w czerwcu 1947 roku, odbywające się w Dżubie na południu Sudanu.
Wielka Brytania zorganizowała konferencję w celu połączenia północnej i południowej części Sudanu w jeden podmiot polityczny. Do tego czasu obie części były traktowane przez Brytyjczyków jako dwie odrębne kolonie.
Północny Sudan był zamieszkany przez Arabów, miał dość dobrze zorganizowaną infrastrukturę polityczną i gospodarczą. Północ była zdominowana przez islam, a społeczeństwo stosunkowo dobrze wykształcone. Sudan Południowy zamieszkany był przez liczne plemiona, głównie nilockie, które wyznawały chrześcijaństwo i animizm. Z ekonomicznego punktu widzenia był to region zacofany w stosunku do Północy.
Konferencja w Dżubie ustanowiła Sudan jednym organizmem politycznym, pomimo zastrzeżeń przedstawicieli Południa, którzy obawiali się dominacji lepiej rozwiniętej Północy.
Na konferencji odrzucono także pomysł połączenia Południa z Ugandą.

</doc>
<doc id="2203512" url="https://pl.wikipedia.org/wiki?curid=2203512" title="Robert Buda">
Robert Buda

Robert Buda (ur. 9 lutego 1970 we Wrocławiu) – pięściarz, olimpijczyk z Barcelony 1992.
Reprezentował wrocławski klub Gwardia. Na igrzyskach olimpijskich w Barcelonie 1992 startując w wadze średniej odpadł w pierwszej rundzie po porażce z indonezyjczykiem Albertem Papilaya.

</doc>
<doc id="2203513" url="https://pl.wikipedia.org/wiki?curid=2203513" title="Filozofia moralna">
Filozofia moralna



</doc>
<doc id="2203515" url="https://pl.wikipedia.org/wiki?curid=2203515" title="HMS Melpomene">
HMS Melpomene

HMS Melpomene – nazwa noszona przez okręty brytyjskiej Royal Navy:

</doc>
<doc id="2203516" url="https://pl.wikipedia.org/wiki?curid=2203516" title="Paweł Newerla">
Paweł Newerla

Paweł Newerla (ur. 1932 r. w Pietrowicach Wielkich) – polski radca prawny i publicysta.
Paweł Newerla ukończył prawo na Uniwersytecie Wrocławskim. Był radcą prawnym oraz dyrektorem oddziałów Narodowego Banku Polskiego. Jest autorem wielu szkiców i książek na temat historii ziemi raciborskiej. 31 maja 2006 roku w gmachu Miejskiej i Powiatowej Biblioteki w Raciborzu odsłonił tablicę pamiątkową poświęconą wieloletniemu dyrektorowi tej placówki, Ryszardowi Kinclowi.

</doc>
<doc id="2203519" url="https://pl.wikipedia.org/wiki?curid=2203519" title="Scynki kocie">
Scynki kocie



</doc>
<doc id="2203520" url="https://pl.wikipedia.org/wiki?curid=2203520" title="3R10">
3R10



</doc>
<doc id="2203523" url="https://pl.wikipedia.org/wiki?curid=2203523" title="Bitwa pod Vysokovem">
Bitwa pod Vysokovem



</doc>
<doc id="2203525" url="https://pl.wikipedia.org/wiki?curid=2203525" title="Neil Burger">
Neil Burger

Neil Norman Burger (ur. 1963) – amerykański reżyser i scenarzysta filmowy. 
Urodził się w 1963 roku w Greenwich w stanie Connecticut. Ukończył studia na wydziale sztuk pięknych Uniwersytetu Yale. W latach 80. zainteresował się kinem eksperymentalnym, na początku lat 90. zrealizował kilka filmów dla MTV. Samodzielnie debiutował mockumentary "Wywiad z zabójcą". Zrealizowany w 2002 obraz opowiada o weteranie, który wyznaje, że to on zabił Johna F. Kennedy’ego. W 2006 nakręcił "Iluzjonistę" z Edwardem Nortonem w roli tytułowej, opowieść o żydowskim magiku robiącym karierę w cesarskim Wiedniu. Bohaterami "Szczęśliwego powrotu" jest troje amerykańskich żołnierzy na przepustce z wojny w Iraku. Ruszają oni w samochodową podróż przez Amerykę. 

</doc>
<doc id="2203527" url="https://pl.wikipedia.org/wiki?curid=2203527" title="Browar Zamkowy w Raciborzu">
Browar Zamkowy w Raciborzu



</doc>
<doc id="2203528" url="https://pl.wikipedia.org/wiki?curid=2203528" title="Jan Tiletschke">
Jan Tiletschke

Jan Rudolf Tiletschke (ur. 28 sierpnia 1891 w Krakowie, zm. 1940 w ZSRR) – pułkownik dyplomowany artylerii Wojska Polskiego, kawaler Orderu Virtuti Militari.
Życiorys.
Urodził się 28 sierpnia 1891 w Krakowie jako syna Jana. 17 grudnia 1918 został przyjęty z byłej cesarskiej i królewskiej armii do Wojska Polskiego z zatwierdzeniem posiadanego stopnia kapitana oraz przydzielony do 1 pułku artylerii polowej w Warszawie z jednoczesnym odkomenderowaniem do Sztabu Generalnego WP. W okresie od 4 października 1920 roku do maja 1921 roku był szefem sztabu 10 Dywizji Piechoty w Łodzi. 9 maja 1921 roku został przydzielony do Inspektoratu Armii Nr III gen. broni Stanisława Szeptyckiego na stanowisko 1 referenta. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 79. lokatą w korpusie oficerów artylerii. W 1923 roku był pełniącym obowiązki oficera sztabu Inspektoratu Armii Nr IV w Krakowie i równocześnie pozostawał oficerem nadetatowym 7 pułku artylerii polowej w Częstochowie. 1 grudnia 1924 roku awansował na pułkownika ze starszeństwem z dniem 15 sierpnia 1924 roku i 14. lokatą w korpusie oficerów artylerii. W tym samym roku pełnił służbę w macierzystym pułku w Częstochowie. Od października 1925 roku dowodził 13 pułkiem artylerii polowej stacjonującym w garnizonie Równe. W listopadzie 1931 roku został zwolniony ze stanowiska dowódcy pułku i przeniesiony do dyspozycji dowódcy Okręgu Korpusu Nr II. W okresie od 6 listopada do 23 grudnia 1931 roku w Równem pełnił równocześnie obowiązki 13 pap i 2 Grupy Artylerii. Z dniem 30 kwietnia 1932 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Łuck. Posiadał przydział do Oficerskiej Kadry Okręgowej Nr II. Był wówczas „przewidziany do użycia w czasie wojny”.
Wiosną 1940 został zamordowany w Bykowni na Ukrainie. Jego nazwisko figuruje na Ukraińskiej Liście Katyńskiej.

</doc>
<doc id="2203530" url="https://pl.wikipedia.org/wiki?curid=2203530" title="Jan Tilletschke">
Jan Tilletschke



</doc>
<doc id="2203532" url="https://pl.wikipedia.org/wiki?curid=2203532" title="Maksym Konczałowski">
Maksym Konczałowski



</doc>
<doc id="2203534" url="https://pl.wikipedia.org/wiki?curid=2203534" title="Las Miejski Obora w Raciborzu">
Las Miejski Obora w Raciborzu

Las Miejski Obora w Raciborzu – las znajdujący się we wschodniej części Raciborza, w dzielnicy Obora.
Geografia.
Las Miejski Obora usytuowany jest we wschodniej części Raciborza, po prawej stronie rzeki Odry. Ponadto kompleks leśny położony jest w południowo-zachodniej części Parku Krajobrazowego "Cysterskie Kompozycje Krajobrazowe Rud Wielkich". Obora znajduje się w korytarzu ekologicznym, tzw. Pradolinie Górnej Odry o znaczeniu międzynarodowym. 
Las zajmuje powierzchnię 164 ha, którą można podzielić na dwa zasadnicze obszary. Pierwszy o powierzchni około 35 ha, na którym znajduje się zagospodarowany i ogrodzony ogród właściwy, gdzie umieszczono kolekcje roślin i ośrodki dydaktyczne. Drugi obszar to część przyrodniczo-krajobrazowa z fragmentami naturalnej przyrody, która zajmuje pozostałą część powierzchni.
Sieć hydrograficzna kompleksu leśnego to lewobrzeżne dopływy strugi Łęgoń, którego wody łączą się z Odrą w północno-zachodniej części gminy Nędza.
Toponimia.
Nazwa lasu "Obora" wywodzi się od "obory" czy pomieszczenia dla bydła. Podejrzewa się, że w lesie znajdowały się schronienia dla zwierząt, które były wypasane na pobliskich łąkach. Na takie pochodzenie tego słowa wskazuje Augustyn Weltzel. W języku czeskim słowo to oznacza jednak "zwierzyniec". W lesie tym, który był ogrodzony, trzymano zwierzynę na królewskie polowania. Takie przeznaczanie tego terenu wskazywałoby na czeskie pochodzenie tej nazwy. W latach 30. XX wieku wprowadzono nazwę "Stadtwald", ale się ona nie przyjęła.
Historia.
Już w czasach wczesnego średniowiecza na terenie lasu znajdowało się cmentarzysko ciałopalne datowane na okres od VI do IX wieku. Obora już od dawnych czasów była kojarzona z Raciborzem. To właśnie ze źródeł wody pitnej znajdujących się w tym lesie korzystał zamkowy browar, ale również miasto. Jeszcze na planach z XIX wieku widoczne jest położenie tych wodociągów.
Las ten należał do dóbr zamkowych. Później przetrzymywano w nim zwierzynę, która była przeznaczana na królewskie polowania. Las był miejscem niedzielnych wycieczek wielu mieszkańców miasta. W wyniku plebiscytu, który miał miejsce 21 marca 1921 roku las na Widoku, będący własnością miasta znalazł się w granicach Polski, natomiast miasto w granicach Rzeszy Niemieckiej. Magistrat podejmował niedane próby odzyskania lasu, tak aby znalazł się w granicach Rzeszy. W związku z tym miasto chciało przejąć Oborę.
Las Obora wschodził w skład dóbr książęcych. Teren był ogrodzony i pilnowany przez strażników leśnych księcia Wiktora III von Ratibor. Alfons Proske, nadprezydent prowincji górnośląskiej w latach 1923–1929, Hans Piontek, starosta prowincji górnośląskiej oraz Adolf Kaschny, nadburmistrz Raciborza w połowie lat 20. XX wieku prowadzili rozmowy z księciem na temat przejęcia lasu. Książę zgodził się na odsprzedaż tych terenów, a wydział leśnictwa rządu prowincjonalnego w Opolu oszacował ich wartość na 45 000 marek.
W 1928 roku Adolf Kaschny oraz Adolf von Scharzkopf, prezydent komory książęcej mający upoważnienie samego księcia zawarli umowę notarialną kupna terenu o powierzchni 164 ha za 200 000 marek. Istniejącą w Oborze leśniczówkę zaadaptowano na restaurację leśną, na całym terenie wytyczono i zrobiono ścieżki spacerowe oraz urządzono place zabaw dla dzieci. W okresie zimowym korzystano z wytyczonego toru saneczkowego. Do lasu można było się dostać kolejką wąskotorową ze stacji Ratibor Plania wysiadając na stacji Lukasine, a także na otwartym później przystanku Ratibor Stadtwald, który znajdował się przy drodze prowadzącej do restauracji.
W 1830 roku zebrano w Oborze okazy rzadkich roślin, które znajdują się w zbiorach Uniwersytetu Wrocławskiego. Według naukowców, mimo 80–letniego użytkowania tego terenu jako obszar rekreacyjny, to zachował on liczne okazy rzadkich roślin. W 2000 roku powstało Arboretum Bramy Morawskiej, które swoim zasięgiem objęło cały obszar lasu komunalnego Obora. Arboretum Bramy Morawskiej jest członkiem Rady Ogrodów Botanicznych.
Przyroda.
Siedliska dominujące to: las mieszany zajmujący 127 ha (88% powierzchni), las świeży o powierzchni 14 ha (10%) oraz ols jesionowy – 3 ha (2%). Gatunkami dominującymi w lesie są sosna zwyczajna, która zajmuje 79 ha, świerk pospolity oraz dąb szypułkowy. Na obszarze lasu znajduje się 5-hektarowy obszar, na którym rosną 160-letnie sosny i dęby, lipy i świerki oraz ponad 100-letnie lipy i graby. Na terenie Obory występują rośliny podlegające ochronie, m.in. skrzyp olbrzymi, wawrzynek wilczełyko, bluszcz pospolity, kalina koralowa, storczyk męski.
W lesie znajdują się również dwa zagospodarowane stawy: Żabi i Cienisty, w których żyją liczne gatunki roślin wodnych i przybrzeżnych. Na wysepce stawu Cienistego rosną paprocie, azalie, tawułki, a na stromych obrzeżach zbiornika rośliny wodne. Łagodne brzegi stawu Żabiego sprzyjają roślinom siedlisk podmokłych, wokół stawu znajdują się rododendrony, a na wysepce funkie, irysy, tawułki.
Rekreacja.
W Oborze oprócz części botanicznej znajduje się także minizoo, w którym zgromadzono ok. 100 zwierząt, a wstęp do niego jest bezpłatny. Oprócz tego na terenie lasu znajduje się wczesnośredniowieczne kurhanowe cmentarzysko ciałopalne. Na terenie Obory wytyczone zostały ścieżki spacerowe. Zimą można korzystać ze znajdującego się na terenie lasu toru saneczkowego i skoczni narciarskiej. Przy Oborze mieści się także kąpielisko miejskie oraz miejsce kempingowe dla zwiedzających las i miasto. Przy wejściu do lasu wydzielono dla turystów bezpłatny parking, dostępna jest też znajdująca się na terenie ogrodu restauracja. Wzdłuż dolnej granicy arboretum wytyczona została trasa rowerowa. Od 2008 roku działa również park linowy.

</doc>
<doc id="2203535" url="https://pl.wikipedia.org/wiki?curid=2203535" title="Las komunalny Obora w Raciborzu">
Las komunalny Obora w Raciborzu



</doc>
<doc id="2203536" url="https://pl.wikipedia.org/wiki?curid=2203536" title="Las Obora w Raciborzu">
Las Obora w Raciborzu



</doc>
<doc id="2203538" url="https://pl.wikipedia.org/wiki?curid=2203538" title="Las Obora">
Las Obora



</doc>
<doc id="2203541" url="https://pl.wikipedia.org/wiki?curid=2203541" title="Px27">
Px27

Px27 (typ fabryczny W5A) – seria polskich parowozów wąskotorowych, na tor szerokości 600 mm, wyprodukowanych w 1927 roku przez Pierwszą Fabrykę Lokomotyw w Polsce (Fablok) w Chrzanowie, o układzie osi D. Powstały dwa parowozy tej serii, zbudowane dla Wyrzyskich Kolei Powiatowych, po wojnie używane na PKP do lat 70. Oznaczenie serii PKP Px27 stosowano od 1961 roku, wcześniej zaliczone były do serii Px2. Jeden egzemplarz zachowano jako eksponat muzealny.
Projekt i produkcja.
Konstrukcja parowozów typu W5A została opracowana przez Pierwszą Fabrykę Lokomotyw w Polsce „Fablok” w Chrzanowie na zamówienie Wyrzyskich Kolei Powiatowych z 1927 roku, na dwa parowozy z tendrem o mocy ponad 100 KM, nadające się do obsługi trudnych odcinków linii o znacznym nachyleniu (Białośliwie – Nieżychowo). Ich konstrukcję oparto na opracowanym wcześniej dla wojska tendrzaku typu W2A (powstał tylko jeden parowóz tego typu, późniejszy Tx26-427). Zdecydowano zachować skrzynie wodne na lokomotywach dla zwiększenia ich masy przyczepnej. W stosunku do typu W2A m.in. zastosowano silniki z suwakami tłoczkowymi zamiast płaskich i zwiększono powierzchnię ogrzewalną kotła, przez co nieco wzrosła moc. Parowozy, o numerach fabrycznych 343 i 344, zostały zbudowane w 1929 roku. Jeszcze jeden parowóz typu W5A, o minimalnie odmiennych charakterystykach, został zbudowany 9 lat później dla Kolei Wrzesińskiej (po wojnie oznaczony inną serią Px38).
Konstrukcja.
Wąskotorowy tendrzak, z doczepnym tendrem, o układzie osi D, z silnikami bliźniaczymi na parę nasyconą (Dn2t+t). Budka maszynisty z drzwiami połówkowymi po bokach oraz drzwiami i mostkiem przejściowym w tylnej ścianie, umożliwiającymi pracę z tendrem. Parowóz w skrzyniach po bokach kotła oraz rezerwowym zbiorniku między ostojnicami przewoził 0,3 t węgla i 1,5 m³ wody (przegroda na węgiel była w lewej skrzyni). Dwuosiowy tender o masie próżnej 4 t, służbowej 9 t i pojemności 1,7 t węgla i 3,3 m³ wody.
Kocioł płomieniówkowy, z miedzianą skrzynią ogniową (podczas napraw w ZNTK Nowy Sącz po 1957 roku wymienianą na stalową). Drzwi dymnicy okrągłe, zamykane na centralny zamek. Na kotle umieszczony wysoki zbieralnik pary i za nim piasecznica uruchamiana ręcznie, podająca piasek pod koła osi silnikowej. W zbieralniku początkowo była zaworowa przepustnica pary systemu Cara z napędem wewnątrz kotła i labiryntowym osuszaczem pary, zamieniana po zużyciu się po wojnie w ZNTK Nowy Sącz na przepustnice tłoczkowe mocowane po prawej stronie, z zewnętrznym napędem i rurami parowlotowymi na zewnątrz. Na pokrywie zbieralnika pary zawory bezpieczeństwa typu Pop-Coale. Rury parowlotowe prowadzące z dymnicy do silników były pierwotnie osłonięte blaszaną otuliną. Początkowo komin miał wirowy odiskiernik Rihoseka, zdejmowany po wojnie i zastępowany siatką odiskierną. Na kotle między kominem a zbieralnikiem parowozy miały dzwon parowy. Zasilanie kotła w wodę za pomocą dwóch inżektorów Friedmanna o wydajności 60 l/min.
Ostoja belkowa, o grubości belek 60 mm. Usprężynowanie za pomocą resorów płaskich, z czterema punktami podparcia. Osie: pierwsza i trzecia były sztywne, druga miała przesuw boczny po 5 mm, a czwarta po 10 mm na każdą stronę, przez co parowóz mógł pokonywać łuki o promieniu 30 m.
Bliźniacze silniki parowe z suwakami tłoczkowymi, napędzały trzecią oś poprzez jednoprowadnicowe krzyżulce i korbowody. Mechanizm parorozdzielczy Heusingera z jarzmem kulistym systemu Huna i z nawrotnicą dźwigniową. Do smarowania silników służył lubrykator, wymieniany po wojnie na smarotłocznię Friedmanna. Hamulce: parowy i ręczny dźwigniowy, działały na wspólny wał, z którego hamowano pierwsze trzy osie. Ponadto tender wyposażony był w hamulec ręczny dźwigniowy. Parowozy posiadały początkowo oświetlenie naftowe, po wojnie zamienione na elektryczne, zasilane z turbozespołu.
Eksploatacja.
Oba parowozy służyły w Wyrzyskich Kolejach Powiatowych, oznakowane numerami 25 i 26. Stacjonowały w Białośliwiu i prowadziły ciężkie składy towarowe na linii Białośliwie-Nieżychowo. W 1949 roku koleje powiatowe zostały przejęte przez PKP i parowozy te zostały zaliczone do zbiorczej serii PKP Px2, a po zmianie systemu oznaczeń parowozów w 1961 roku zostały oznaczone jako seria Px27 (seria ta obejmowała tylko te dwa parowozy). Lokomotywa numer 25, o numerze fabrycznym 344 otrzymała oznaczenie Px2-801, a następnie Px27-774, a lokomotywa numer 26 (fabryczny 343) – oznaczenie Px2-802, a następnie Px27-775.
Parowozy te stacjonowały po wojnie cały czas w Białośliwiu, pracując na Bydgosko-Wyrzyskich Kolejach Dojazdowych. Parowóz Px27-775 został 12 czerwca 1976 roku skreślony z ewidencji PKP i przekazany do Muzeum Kolejnictwa w Warszawie. Obecnie jest eksponatem Muzeum Kolei Wąskotorowej w Wenecji. Parowóz Px27-774 został 26 września 1970 roku skreślony z inwentarza, po czym złomowany w Białośliwiu (jego tender otrzymał parowóz Px38-805).

</doc>
<doc id="2203542" url="https://pl.wikipedia.org/wiki?curid=2203542" title="Oddział Zabezpieczenia Marynarki Wojennej">
Oddział Zabezpieczenia Marynarki Wojennej



</doc>
<doc id="2203543" url="https://pl.wikipedia.org/wiki?curid=2203543" title="3 Pułk Zabezpieczenia Dowództwa Marynarki Wojennej">
3 Pułk Zabezpieczenia Dowództwa Marynarki Wojennej



</doc>
<doc id="2203550" url="https://pl.wikipedia.org/wiki?curid=2203550" title="Maszona Zachodnia">
Maszona Zachodnia

Maszona Zachodnia – prowincja położona w północnej części Zimbabwe. Ma powierzchnię 57 441 km², populacja oscyluje w granicach 1,2 mln osób. Stolicą prowincji jest Chinhoyi.
Podział administracyjny.
Maszona Zachodnia podzielona jest na 6 dystryktów:

</doc>
<doc id="2203552" url="https://pl.wikipedia.org/wiki?curid=2203552" title="Roman Karłowicz von Anrep">
Roman Karłowicz von Anrep



</doc>
<doc id="2203553" url="https://pl.wikipedia.org/wiki?curid=2203553" title="Maszona Wschodnia">
Maszona Wschodnia

Maszona Wschodnia – prowincja położona w północno-wschodniej części Zimbabwe. Ma powierzchnię 32 230 km², populacja oscyluje w granicach 1,1 mln osób. Stolicą prowincji jest Marondera.
Podział administracyjny.
Maszona Wschodnia podzielona jest na 8 dystryktów:

</doc>
<doc id="2203556" url="https://pl.wikipedia.org/wiki?curid=2203556" title="Rynna (dolina Jaworzynka)">
Rynna (dolina Jaworzynka)

Rynna – żleb opadający z zachodnio-północno-zachodniej grani Kopy Magury do dJaworzynki w polskich Tatrach Zachodnich. Opada z płaśni Rówienki (1459 m) w północno-wschodnim kierunku. Około 200 m poniżej grani dołącza do niego żleb Szerokie. Wspólnym koryciskiem uchodzą do niemal już zarośniętej Wyżniej Polany Jaworzynka. W korycisku tym, poniżej miejsca połączenia się żlebów znajduje się stromy próg mający wysokość ok. 15 m.
Rynna opada ze stromego stoku całkowicie porośniętego lasem świerkowym. Górna część żlebu jest trawiasto-kamienista. Znajduje się tu wejście do Jaskini pod Limbą. Dolna część koryciska (powyżej Wyżniej Polany Jaworzynka) porośnięta jest pokrzywami. To pozostałości dawnej pasterskiej przeszłości. Cała dolina Jaworzynka była intensywnie wypasana, należała do Hali Jaworzynka. W miejscach, w których znajdowały się koszary, dochodziło do miejscowego przeazotowania gleby odchodami owiec. Duża zmiana składu gleby powodowała zmiany w składzie gatunkowym roślin porastających to miejsce i naturalną sukcesję ekologiczną. Najpierw rozwijają się niektóre gatunki przywrotnika, potem szczaw alpejski, a przy bardzo dużym przeazotowaniu pokrzywa, która najlepiej rośnie w takich właśnie warunkach, wypierając inne gatunki.
Powyżej pokrzyw znajduje się w korycisku Rynny próg o wysokości ok. 5 m, a pod nim wnęka Skrzynia o płaskim dnie, długości ok. 3 m i wysokości ok. 0,5 m.

</doc>
<doc id="2203557" url="https://pl.wikipedia.org/wiki?curid=2203557" title="109E">
109E



</doc>
<doc id="2203558" url="https://pl.wikipedia.org/wiki?curid=2203558" title="Paul Coakley">
Paul Coakley

 
Paul Stagg Coakley (ur. 3 czerwca 1955 w Norfolk) – amerykański duchowny katolicki, arcybiskup Oklahoma City od 2011.
Życiorys.
Urodził się w rodzinie Johna i Mary. Ma dwoje rodzeństwa. Gdy miał dwa lata rodzina przeniosła się do Metairie w Luizjanie, gdzie uczęszczał do szkoły św. Magdaleny (1960–1965). Rodzina przeniosła się następnie do Overland Park w Kansas. Tam kształcił się w Broadmoor Junior High School i Shawnee Mission West High School. W roku 1977 uzyskał licencjat z języka angielskiego i języków klasycznych. Wyjechał następnie do Europy, gdzie rozważał nawet wstąpienie do zakonu w opactwie Fontgombault. Po powrocie do kraju rozpoczął przygotowania do kapłaństwa w Seminarium św. Piusa X w Erlanger. Święcenia kapłańskie otrzymał 21 maja 1983 z rąk biskupa Eugene'a Gerbera, ówczesnego ordynariusza Wichity. W roku 1987 uzyskał licencjat z teologii na Uniwersytecie Gregoriańskim w Rzymie. Służył jako kapelan Kansas Newman College, dyrektor Urzędu ds. Młodzieży, a także proboszcz jednej z parafii w diecezji Wichita. W latach 1998-2002 przebywał w Mount St. Mary Seminary w stanie Maryland, gdzie był dyrektorem formacji duchowej. Powrócił następnie do Wichity i został wicekanclerzem diecezji.
21 października 2004 otrzymał nominację na biskupa diecezji Salina. Konsekrowany przez arcybiskupa Kansas City w Kansas Jamesa Kelehera. W Konferencji Biskupów Katolickich USA zasiada w komisjach ds. duchowieństwa, życia konsekrowanego i powołań oraz ewangelizacji i katechezy.
16 grudnia 2010 mianowany arcybiskupem Oklahoma City. Ingres odbył się 11 lutego 2011 roku. Paliusz otrzymał z rąk papieża Benedykta XVI w dniu 29 czerwca 2011 roku.

</doc>
<doc id="2203560" url="https://pl.wikipedia.org/wiki?curid=2203560" title="Maszona Środkowa">
Maszona Środkowa

Maszona Środkowa – prowincja położona w północnej części Zimbabwe. Ma powierzchnię 28 347 km², populacja wynosi 998 265 osób, co stanowi ok. 8,5% liczby mieszkańców całego państwa.
Informacje ogólne.
Stolicą prowincji jest Bindura. Podczas pory deszczowej na przełomie lat 2002/2003 obszar ten doświadczył ulewnych deszczów i olbrzymich powodzi, wraz z innymi prowincjami Zimbabwe.
Podział administracyjny.
Maszona Środkowa jest podzielona na 7 dystryktów:

</doc>
<doc id="2203561" url="https://pl.wikipedia.org/wiki?curid=2203561" title="Edelaraudtee Infrastruktuuri">
Edelaraudtee Infrastruktuuri

Edelaraudtee Infrastruktuuri AS - prywatny estoński zarządca infrastruktury kolejowej. Spółka zależna firmy Edelaraudtee, należącej do brytyjskiego koncernu transportowego FirstGroup.
Do przedsiębiorstwa należy zarząd dwiema niezelektryfikowanymi liniami kolejowymi położonymi w zachodniej części Estonii. Długość linii kolejowych w administrowaniu Edelaraudtee Infrastruktuuri wynosi około 220 kilometrów.

</doc>
<doc id="2203562" url="https://pl.wikipedia.org/wiki?curid=2203562" title="Matthew Stover">
Matthew Stover

Matthew Woodring Stover (ur. 29 stycznia 1962) – amerykański pisarz fantasy oraz science fiction znany głównie z książek umieszczonych w uniwersum Gwiezdnych wojen. Napisał również cykl książek fantastycznych pt. "Akty Caine'a".
Bibliografia.
Książki wydane w Polsce:

</doc>
<doc id="2203563" url="https://pl.wikipedia.org/wiki?curid=2203563" title="Angelo Rules">
Angelo Rules



</doc>
<doc id="2203566" url="https://pl.wikipedia.org/wiki?curid=2203566" title="Polskie Książki Telefoniczne">
Polskie Książki Telefoniczne

pkt.pl Polskie Książki Telefoniczne (w latach 1993-2015 jako firma pkt.pl Polskie Książki Telefoniczne, obecnie jako marka należąca do CS Group Polska SA) – internetowy serwis typu yellow pages (żółte strony) dostarczający informacje o firmach, produktach i usługach dostępny poprzez internetowy portal pkt.pl oraz poprzez aplikację mobilną na smartfony działające w systemie Android (Samsung, LG). Do 2011 firma drukowała i dystrybuowała bezpłatnie na terenie całego kraju Polskie Książki Telefoniczne. W latach 2011-2015 prowadziła również działania w obszarze marketingu w wyszukiwarkach internetowych oraz projektowania i promocji stron internetowych. Od 2016 roku marka pkt.pl jest istotną częścią grupy kapitałowej CS Group Polska SA, która jest wiodącym partnerem MSP i oferuje zintegrowane strategie zarządzania widocznością polskich firm w Internecie.
Historia.
Firma Polskie Książki Telefoniczne powstała w 1993 roku. W 2006 zmieniła nazwę na pkt.pl Polskie Książki Telefoniczne, a w lipcu 2014 na pkt.pl Marketing Zintegrowany. W 2015 roku właścicielem marki pkt.pl stała się spółka CS Group Polska SA. Pierwsza drukowana książka telefoniczna została wydana w 1993 i obejmowała swoim zasięgiem ówczesne województwo warszawskie. Trzy lata później miała miejsce premiera CD-ROM-u zawierającego dane teleadresowe firm i instytucji. W tym samym czasie Polskie Książki Telefoniczne objęły już zasięgiem cały kraj, wydając 40 książek regionalnych o rekordowym nakładzie 4,8 mln egzemplarzy. Kolejnym krokiem było uruchomienie serwisu internetowego zawierającego wyszukiwarkę danych teleadresowych firm i instytucji. W 1997 spółka przejęła firmę Nord-Trans, która wydawała książki teleadresowe. W 2008 firma pkt.pl Polskie Książki Telefoniczne połączyła się ze spółką DITEL S.A., wydawcą katalogów teleadresowych TP S.A. oraz właścicielem marki tel. i bezpłatnej wyszukiwarki firm i instytucji ditel.pl. Ostatnia książka drukowana została wydana i rozdystrybuowana w 2011 roku, kiedy rynek wyszukiwań przeniósł się prawie całkowicie do sieci Internet. Od tego roku firma zmieniła profil swojej działalności, przenosząc obszar swoich koncentracji właśnie na platformę pkt.pl oraz do wyszukiwarki Google. Obecnie marka pkt.pl to serwisy internetowe oferujące kompletne i aktualne informacje nt. polskich firm i przedsiębiorstw oraz szereg funkcjonalności w formie rankingów i poradników, które ułatwiają użytkownikom Internetu poszukiwanie sprawdzonych i poleconych produktów i usług.
Oferta.
Serwisy grupy pkt.pl to kompleksowa oferta skierowana do małych i średnich przedsiębiorstw (MSP) obejmująca:
Historycznie pkt.pl Polskie Książki Telefoniczne to również wiodący dostawca:
Nagrody i wyróżnienia.
Pkt.pl Marketing Zintegrowany oraz marka tel. są laureatami konkursów i zdobywcami wyróżnień:

</doc>
<doc id="2203567" url="https://pl.wikipedia.org/wiki?curid=2203567" title="Park Narodowy Hot Springs">
Park Narodowy Hot Springs

Park Narodowy Hot Springs − amerykański park narodowy położony w centralnej części stanu Arkansas w pobliżu miasta Hot Springs.
Ogólna charakterystyka parku.
Pierwszy rezerwat w Hot Springs utworzony został ustawą Kongresu Stanów Zjednoczonych z 20 kwietnia 1832, od 4 marca 1921 jest parkiem narodowym. Jest najmniejszym parkiem narodowym w Stanach Zjednoczonych i jednocześnie najstarszym chronionym obszarem na terenie kraju. Z tego względu jako pierwszy został uczczony wybitą przez Mennicę Stanów Zjednoczonych ćwierćdolarówką w serii "Piękna Ameryka". Głównym celem powołania rezerwatu, a następnie parku narodowego było zachowanie źródeł termalnych w stanie pozwalającym na ich użytkowanie.
Hot Springs (pol. "Ciepłe Źródła") wyprowadzają wodę z zachodnich zboczy Hot Springs Mountain, stanowiących część pasma Ouachita Mountains. Źródła nie zostały zachowane w swym naturalnym stanie. Czerpie się z nich gorącą wodę dla użytku publicznego. Również struktura geologiczna gór została przekształcona w celu lepszego wykorzystania źródeł. Amerykanie używają wody pochodzącej ze źródeł w celach leczniczych już od ponad 200 lat – leczenie reumatyzmu i innych dolegliwości. Rezerwat wpłynął na przekształcenie okolicy w znany na całym świecie ośrodek uzdrowiskowy – The American Spa. Również część miasta stanowi teren parku, stąd Hot Springs są jednym z najłatwiej dostępnych parków narodowych w Stanach Zjednoczonych. W Hot Springs znajdują się znakowane szlaki turystyczne i miejsca biwakowe. Za kąpiele w uzdrowiskowych basenach pobierane są opłaty pieniężne. Trakt, przy którym znajdują się liczne domy zdrojowe i łaźnie – Bathhouse Row – to objęty ochroną prawną największy tego typu na terenie Stanów Zjednoczonych zespół zabytków architektury tzw. pozłacanego wieku.
Dom zdrojowy Fordyce Bathhouse pełni obecnie funkcję centrum turystycznego. Jako łaźnie funkcjonują jeszcze Buckstaff oraz Quapaw. Pozostałe budynki przy Bathhouse Row są w różnym stanie zachowania, w części z nich prowadzone są prace restauracyjne. Niektóre stare łaźnie spełniają obecnie inne funkcje. W 2006 r. park odwiedziło 1 273 456 turystów i gości.
Odkrycie i ochrona.
Pierwszym Europejczykiem, który zobaczył miejsce nazywane przez Indian Doliną Pary (ang. Valley of the Vapors), był hiszpański odkrywca Hernando de Soto. Było to w roku 1541. Od ponad 8000 lat Indianie odwiedzali dolinę z gorącymi źródłami, wykorzystując ich naturalne właściwości lecznicze. W XVIII w. na tym terenie osiedlili się Indianie Kaddo, w ślad za nimi przybyli Czoktawowie, Czirokezi i inni. Między poszczególnymi szczepami istniało swego rodzaju obopólnie respektowane prawo, zakazujące używania broni podczas przebywania w dolinie. Wszyscy mogli spokojnie korzystać z naturalnych dobrodziejstw Doliny Pary. Istnieją źródła poświadczające przebywanie w dolinie Indian z plemienia Quapaw. jego członkowie, koczujący stale w delcie Arkansas, sezonowo zapuszczali się do Doliny Pary.
W 1673 do Hot Springs przybyli katoliccy odkrywcy Jacques Marquette i Louis Jolliet, określając ich przynależność jako domenę francuską. Ziemie te wróciły do własności hiszpańskiej w 1763 w wyniku zawarcia paryskich traktatów pokojowych. Stany Zjednoczone zakupiły sporą część ziem francuskich w 1803 – Zakup Luizjany. Wówczas Dolina Pary znalazła się na stałe na terenie Stanów Zjednoczonych.
W grudniu 1804 podróżnicy dr George Hunter oraz William Dunbar znaleźli w Hot Springs pojedyncze chatki i proste schronienia używane przez przybywających do doliny miłośników uzdrowiska. W 1807 osiadł w dolinie Jean Emmanual Prudhomme, będąc pierwszym białym osadnikiem. Po dwuletniej terapii polegającej na częstych kąpielach i zastosowaniu miejscowej diety, Prudhomme wrócił do rodzinnej Luizjany. Kolejnymi osadnikami byli John Perciful i Isaac Cates.
W traktacie z 24 sierpnia 1818 Indianie z plemienia Quapaw oddali ziemie wokół źródeł państwu. Po tym jak w 1819 Arkansas uzyskało charakter stanu, lokalne władze podjęły decyzję o objęciu ochroną prawną źródeł i okolicznych wzgórz. Dwanaście lat później, w 1832 Kongres Stanów Zjednoczonych zapewnił ochronę federalną, powołując do istnienia rezerwat narodowy. Hot Springs było pierwszym terenem o walorach przyrodniczych objętym federalną ochroną prawną. Rezerwat przyrody w Hot Springs ustanowiony został 16 czerwca 1880.
Właściwości fizyczno-chemiczne wód źródlanych.
Skład chemiczny wód źródlanych sugeruje, że pochodzą one z jednego miejsca o temperaturze ok. 63,2 °C, a różnice pomiędzy poszczególnymi źródłami wynikają z różnej drogi, którą docierają na powierzchnię. Średnia temperatura wód wydostających się na powierzchnię waha się od 57,3 °C do 58,9 °C, osiągając maksymalnie 67,8 °C, przy czym między XIX a XX w. nieznacznie spadła. Wykazuje również pewne wahania sezonowe odzwierciedlające aktualne warunki pogodowe. Oprócz właściwych gorących źródeł w okolicy występują również źródła chłodne o temperaturze wody od 12 °C do 52,8 °C (są to wody podgrzane przez wody termalne). Również wody studzienne miewają podwyższoną temperaturę. W większości przypadków wody gorące mają wyższe stężenie rozpuszczonych substancji (krzemionki, wapnia, magnezu), choć nie jest to ścisłą regułą (stężenie żelaza jest wyższe w wodach o temperaturze kilkunastu stopni Celsjusza), przy czym nie są to duże różnice. Również właściwości radioaktywne źródeł gorących i chłodnych są zbliżone. Większość wód ma pochodzenie atmosferyczne i przepływa pod ziemią ogrzewając się, przy czym część robi to w czasie krótszym niż 20 lat, podczas gdy większość wód ma wiek ok. 4 400 lat, a do źródeł dociera ich mieszanka.
Flora i fauna.
Przeważającą część parku pokrywają lasy. Północne stoki grzbietów górskich i niecek zapewniają odpowiednie warunki dla rozwoju lasów liściastych z przewagą dębów i hikor. Na stokach południowych przeważają sosny. Obszary o powierzchni 129 ha to las pierwotny, w którym występuje "Pinus echinata", "Quercus marilandica" oraz dąb biały. Wiele okazów ma ponad 130 lat. Można też spotkać okazy dwustuletnie.
Przed osadnictwem europejskim na terenach tych występowały bizony preriowe ("B. bison bison"), wapiti kanadyjskie, pumy ("Puma concolor couguar") i wilki czerwone. Współcześnie występujące zwierzęta to: wiewiórkowate, króliki, dydelfy, urocjony, kojoty preriowe, skunksy, szopy, susły, łasice długoogonowe, wizony, szczury, żaby i pancerniki dziewięciopaskowe. Również gatunki ptaków wędrownych, które przemieszczając się wzdłuż Missisipi, czasowo przebywają w okolicach lub na terenie parku.

</doc>
<doc id="2203572" url="https://pl.wikipedia.org/wiki?curid=2203572" title="TKb1">
TKb1



</doc>
<doc id="2203575" url="https://pl.wikipedia.org/wiki?curid=2203575" title="Ulica Jana Kasprowicza">
Ulica Jana Kasprowicza

Ulice:
Place:

</doc>
<doc id="2203582" url="https://pl.wikipedia.org/wiki?curid=2203582" title="Import równoległy leków">
Import równoległy leków

Import równoległy leków, handel równoległy lekami – zgodna z prawem forma obrotu towarami między krajami Europejskiego Obszaru Gospodarczego (EOG). Nazywany jest „równoległym”, ponieważ odbywa się równolegle do kanałów dystrybucyjnych producentów, a jednocześnie dotyczy tych samych produktów leczniczych, zarejestrowanych w kraju docelowym. Licencjonowane hurtownie farmaceutyczne kupują leki w kraju, gdzie są one tańsze i sprzedają tam, gdzie ich cena jest wyższa.
Geneza importu równoległego leków.
Za początek importu równoległego leków uznaje się lata 1974–1976, kiedy Europejski Trybunał Sprawiedliwości (ETS) wydał orzeczenia w sprawach holenderskiego importera Centrafarm BV zarządzanego przez Adriaana de Peijpera. Historia rozpoczęła się od zakupu przez Centrafarm BV leku firmy Sterling Drug Inc. w hurtowni farmaceutycznej na terenie Wielkiej Brytanii i jego sprzedaży na terenie Holandii bez stosownych pozwoleń i dokumentacji uzyskanych w kraju docelowym. Z uwagi na fakt wprowadzenia produktu do obrotu przez producenta zarówno w Wielkiej Brytanii, jak i w Holandii, oraz argumentacji De Peijpera, związanej z brakiem możliwości uzyskania od Sterling Drug Inc. odpowiedniej dokumentacji leku potrzebnej do uzyskania pozwolenia, holenderski sąd zdecydował skierować sprawę do rozpatrzenia przez ETS, który wydał trzy orzeczenia:
Wszystkie trzy orzeczenia ETS były pozytywne dla Centrafarm BV i Adriaana de Peijpera oraz potwierdzały legalność importu równoległego leków. Pozwoliło to na dalszy rozwój tego zjawiska i jego popularyzację na obszarze Unii Europejskiej i Europejskiego Obszaru Gospodarczego.
Wspólnotowe podstawy prawne.
Import równoległy nie posiada bezpośredniej definicji prawnej oraz regulacji w prawie wspólnotowym. Jego działanie opiera się na zasadzie swobodnego przepływu towarów obowiązującej w Unii Europejskiej oraz w obszarze EOG na mocy Traktatu ustanawiającego Wspólnotę Europejską (Traktat). Szczegółowo uregulowane zostały te kwestie w artykułach 28–30 Traktatu:
Dyrektywa 2001/29/WE z dnia 22 maja 2001 w art. 4 ust. 2 zawiera tzw. zasadę wyczerpania wspólnotowego praw, na mocy której właściciel znaku towarowego lub patentu traci do nich prawo po wprowadzeniu produktu leczniczego na rynek dowolnego kraju UE (EOG). Produkt taki staje się wtedy przedmiotem swobodnego obrotu przez uprawnione hurtownie farmaceutyczne na terenie 28 krajów Europy.
Dodatkowo sprawy sporne kilkakrotnie rozstrzygał Europejski Trybunał Sprawiedliwości. Zbiorcze opracowania dotyczące handlu równoległego zostały opublikowane w postaci Komunikatów Komisji Europejskiej w 1982 roku – COM(1982)279 oraz w 2003 roku – COM(2003)839.
Import równoległy leków w Polsce.
Podstawy prawne.
Import równoległy leków do Polski jest możliwy w Polsce od 1 maja 2004, kiedy Polska przystąpiła do Wspólnot Europejskich. Postanowienia Traktatu akcesyjnego są obowiązującym prawem w Polsce, a orzeczenia Trybunału są wiążące dla interpretacji prawa przez polskie sądy. Szczegółowe regulacje w zakresie importu równoległego zawiera ustawa Prawo farmaceutyczne.
W myśl art. 2 ust. 7b ustawy Prawo farmaceutyczne, importem równoległym jest każde działanie w rozumieniu art. 72 ust. 4 polegające na sprowadzeniu z państw członkowskich Unii Europejskiej lub państw członkowskich Europejskiego Stowarzyszenia Wolnego Handlu (EFTA) – stron umowy o Europejskim Obszarze Gospodarczym – produktu leczniczego spełniającego łącznie następujące warunki:
Pozwolenie na import równoległy.
Zgodnie z Ustawą, aby podmiot mógł wprowadzić do obrotu w Polsce lek z importu równoległego, wymagane jest uzyskanie pozwolenia na import równoległy. W przypadku leków zarejestrowanych za pośrednictwem Europejskiej Agencji ds. Leków (EMA), czyli rejestracji poprzez organ ogólnoeuropejski bez konieczności dokonywania rejestracji w poszczególnych krajach EOG, EMA wydaje również pozwolenie na dystrybucję równoległą leku z obszaru państw EOG, w których został on wprowadzony do obrotu, do kraju docelowego. Dla leków zarejestrowanych bezpośrednio w Polsce, Ustawa wymaga od importera uzyskania na import równoległy ze wskazanego kraju EOG pozwolenia Prezesa Urzędu Rejestracji Produktów Leczniczych, Wyrobów Medycznych i Produktów Biobójczych (URPL). Jest ono wydawane na 5 lat.
Wniosek o wydanie pozwolenia na import równoległy zawiera:
Uzyskanie przez importera pozwolenia nie obliguje go do wprowadzenia leku do obrotu w Polsce. Jeśli zechce to zrobić, musi o tym poinformować:
Przepakowanie.
Przed wprowadzeniem do obrotu w Polsce, produkty z importu równoległego są przepakowane do opakowania oznakowanego w języku polskim, do którego dołączana jest polskojęzyczna ulotka. Proces przepakowania nie ma wpływu na właściwości terapeutyczne i bezpieczeństwo stosowania leku. Jest to proces, który nie ingeruje w opakowanie wewnętrzne leku. Pozostaje ono w nienaruszonej postaci, tzn. takiej, w jakiej zostało dopuszczone do obrotu w kraju źródłowym.
Podmiot uprawniony do importu równoległego może wprowadzić produkt importowany równolegle do obrotu pod nazwą stosowaną na terytorium Polski, stosowaną w państwie, z którego produkt leczniczy jest sprowadzony, albo powszechnie stosowaną lub naukową opatrzoną znakiem towarowym lub nazwą podmiotu uprawnionego do importu równoległego.
Importer równoległy, chcąc przepakować produkt leczniczy, musi spełnić następujące wymagania:
Przepisy wymagają, aby ulotka informacyjna dla pacjenta w produkcie pochodzącym z importu równoległego zawierała dokładnie takie same informacje, jak ulotka dołączona do produktu wprowadzonego na rynek bezpośrednio przez jego producenta. Obowiązek uaktualniania ulotek informacyjnych zgodnie ze zmianami w referencyjnych drukach informacyjnych spoczywa na importerze równoległym.
Zarówno na opakowaniu zewnętrznym, jak i na ulotce przepakowanego leku znajduje się informacja następującej treści "Uwaga! Należy zachować ulotkę. Informacja na opakowaniu bezpośrednim w obcym języku". Dodatkowo ulotka zawiera tłumaczenie użytych na opakowaniu wewnętrznym nazw obcojęzycznych.
Proces przepakowania stanowi dodatkową gwarancję bezpieczeństwa. Podmiot dokonujący przepakowania produktu leczniczego w imporcie równoległym jest, zgodnie z prawem, jedynym podmiotem, który może otwierać zewnętrzne opakowania produktów leczniczych i dokonywać kontroli wzrokowej produktów leczniczych. Cały proces przeprowadzany jest pod rygorem dobrej praktyki wytwarzania – tak samo jak produkcja produktów leczniczych. Proces przepakowania to w zasadzie wytwarzanie produktu leczniczego, podlegające kontroli inspektorów ds. wytwarzania Głównego Inspektoratu Farmaceutycznego. To także dodatkowa ochrona przed wnikaniem leków sfałszowanych do łańcucha dystrybucji.
Rynek importu równoległego w Polsce.
Pierwsze leki z importu równoległego pojawiły się w polskich aptekach 7 listopada 2005, były to: Aspirin, Detralex, Eurespal, Cilest i Luivac. Obecnie w Polsce działają 24 przedsiębiorstwa, które uzyskały pozwolenia na import równoległy. Rynek importu równoległego według IMS Health stanowi ponad 1 proc. wartości rynku farmaceutycznego w Polsce.
Stowarzyszenie Importerów Równoległych Produktów Leczniczych.
Stowarzyszenie Importerów Równoległych Produktów Leczniczych (SIRPL) powstało w 2006 roku.
Do celów SIRPL zalicza się:
Oszczędności.
Import równoległy generuje oszczędności dla pacjentów. Wynikają one z niższej ceny preparatów z importu równoległego oraz obniżek cen dokonywanych przez producentów w Polsce w odpowiedzi na import równoległy. Podczas konferencji prasowej 13 maja 2010 SIRPL i Deloitte Audyt zaprezentowali raport "Wpływ importu równoległego na konkurencyjność na rynku leków w Polsce". Dotyczył on okresu od listopada 2005 roku do grudnia 2009 roku. Obliczenia wykonane zostały na podstawie danych IMS Poland, z uwzględnieniem bazowych cen zakupu, marż hurtowych i aptecznych, podatku VAT oraz detalicznych cen urzędowych w przypadku leków refundowanych. W zestawieniu uwzględniono tylko te produkty, w przypadku których obniżka ceny związana była z pojawieniem się danego leku w imporcie równoległym. Raport został zweryfikowany przez firmę audytorską Deloitte Audyt. Deloitte potwierdził, że dane liczbowe przedstawione w raporcie są prawidłowe i zostały obliczone zgodnie z założoną metodologią. Wynika z nich, że całkowite oszczędności dla pacjentów, szpitali oraz Narodowego Funduszu Zdrowia z tytułu wprowadzania do obrotu leków z importu równoległego w latach 2005–2009 wyniosły (w PLN):
W przypadku importu równoległego występują dwie kategorie oszczędności – pośrednie i bezpośrednie. Oszczędności bezpośrednie stanowią różnicę pomiędzy ceną leku referencyjnego i jego odpowiednika z importu równoległego. Oszczędności pośrednie wynikają z obniżenia przez producenta ceny produktu leczniczego oferowanego w Polsce w reakcji na pojawienie się danego leku z importu równoległego na rynku. Z dalszych części raportu wynika, że:
Refundacja leków z importu równoległego.
Po raz pierwszy preparaty z importu równoległego pojawiły się w wykazach leków refundowanych 16 lipca 2008. Do 31 grudnia 2011 lek z importu równoległego mógł zostać wydany zamiast leku przepisanego na recepcie, jeśli był od niego tańszy. Nawet jeśli nie znajdowały się na liście leków refundowanych (tzw. refundacja ułomna).
Z dniem 1 stycznia 2012 weszły w życie przepisy Ustawy o refundacji leków, środków spożywczych specjalnego przeznaczenia żywieniowego oraz wyrobów medycznych z dnia 12 maja 2011, które zmieniły zasady refundacji leków z importu równoległego. Nie istnieje już możliwość tzw. refundacji ułomnej. W myśl obowiązujących przepisów lek z importu równoległego może zostać objęty refundacją jedynie w przypadku, gdy znajduje się w wykazie.

</doc>
<doc id="2203587" url="https://pl.wikipedia.org/wiki?curid=2203587" title="Scarborough (Ontario)">
Scarborough (Ontario)

Scarborough – najbardziej wysunięta na wschód dzielnica kanadyjskiego miasta Toronto, w prowincji Ontario, w Krainie Wielkich Jezior. Populacja 602 575 (2006).
W 1983 Scarborough uzyskało prawa miejskie. Od 1998 wraz z innymi 5 miastami: Old Toronto, York, East York, North York i Etobicoke tworzy tak zwane "Megacity" ("City of Toronto").
Liczne zakłady przemysłowe. W Scarborough znajduje się przeniesiony w 1974 z doliny "Rouge River" ogród zoologiczny Toronto Zoo. Liczne szkoły w tym jedna z części Uniwersytetu w Toronto.

</doc>
<doc id="2203589" url="https://pl.wikipedia.org/wiki?curid=2203589" title="Nea Salamina Famagusta">
Nea Salamina Famagusta

Nea Salamina Famagusta (grec; Νέα Σαλαμίνα Αμμοχώστου) – cypryjski klub piłkarski z siedzibą w Larnace. Do 1974 siedzibą klubu była Salamina.
Historia.
Klub Nea Salamina Famagusta nazywany również Nea Salamis Famagusta założony został w 1948 w Salaminie. W 1955 zadebiutował w lidze cypryjskiej zajmując w premierowym sezonie trzecie miejsce. Sukces ten powtórzyła Nea Salamina w 1966. W tym samym roku Nea Salamina dotarła do finału Pucharu Cypru. W 1974 w wyniku zajęcia przez wojska tureckie Salaminy i włączenia jej do Cypru Północnego, klub zmuszony był przenieść siedzibę do południowej części wyspy do Larnaki.
W 1979 klub po raz pierwszy spadł z pierwszej ligi. Po rocznym pobycie Nea Salamis powróciła do pierwszej ligi w 1980. Najlepszy okres w historii klubu to pierwsza połowa lat dziewięćdziesiątych. W 1990 Nea Salamina odniosła swój największy sukces w historii zdobywając Puchar Cypru pokonując w finale Omonię Nikozja 3-2. Do tego klub dorzucił Superpuchar Cypru w tym samym roku. Jako zdobywca Pucharu Cypru wystartował w Pucharze Zdobywców Pucharów. Nea Salamina odpadła w I rundzie dwukrotnie ulegając szkockiemu Aberdeen F.C. 0-2 i 0-3.
W 1991 trenerem Nei Salamis został Jerzy Engel i dwukrotnie pod jego wodzą klub kończył rozgrywki na trzecim miejscu w 1993 i 1995. W 1995, 1997 i 2000 klub uczestniczył bez sukcesów w Pucharze Intertoto. Ostatnimi sukcesami Nei Salaminy było wywalczenie czwartego miejsca w lidze w 2000 oraz dotarcie do finału Pucharu Cypru rok później. W 2001 klub po raz drugi spadł do drugiej ligi. W pierwszej dekadzie jeszcze trzykrotnie Nea Salamis spadała do Protathlima B’ Kategorias w 2003, 2008 i 2010, zwykle szybko powracając do najwyższej klasy rozgrywkowej. Od sezonu 2011/2012 klub ponownie znajduje się w A’ Kategorias.

</doc>
<doc id="2203590" url="https://pl.wikipedia.org/wiki?curid=2203590" title="Nea Salamis Famagusta">
Nea Salamis Famagusta



</doc>
<doc id="2203591" url="https://pl.wikipedia.org/wiki?curid=2203591" title="Aron Kincaid">
Aron Kincaid

Aron Kincaid (ur. 15 czerwca 1940 w Los Angeles, zm. 6 stycznia 2011 w Los Angeles) – amerykański aktor dubbingowy. Urodził się jako Norman Williams Neale II. Znany z wielu ról dubbingowych m.in. w serialach i filmach o przygodach Batmana, gdzie użyczał głosu Killerowi Crocowi. W 2002 roku po pięćdziesięciu latach wycofał się z zawodu aktora głosowego.
Zmarł 6 stycznia 2011 roku w szpitalu w Los Angeles.

</doc>
<doc id="2203592" url="https://pl.wikipedia.org/wiki?curid=2203592" title="Vladimir Kasaj">
Vladimir Kasaj

Vladimir Kasaj – (ur. 11 października 1951 w Tiranie, zm. 7 listopada 2021 tamże) – albański reżyser.
Życiorys.
Przez trzy lata kształcił się w Instytucie Kinematografii w Bukareszcie. Studia z zakresu reżyserii ukończył na wydziale dramatu Instytutu Sztuk w Tiranie. Po studiach, w 1976 rozpoczął współpracę ze Studiem Filmowym Nowa Albania (alb. Kinostudio Shqipëria e Re) jako asystent reżysera Dhimitra Anagnostiego i Spartaka Pecaniego. W 1979 rozpoczął współpracę z telewizją, dla której zrealizował swój pierwszy samodzielny film – "Dni, które przyniosły wiosnę". W filmie "Noc listopadowa" wystąpił także w roli scenarzysty.
Oprócz spektakli teatralnych dla telewizji zrealizował także sześć filmów fabularnych.

</doc>
<doc id="2203599" url="https://pl.wikipedia.org/wiki?curid=2203599" title="Manicaland">
Manicaland

Manicaland – prowincja położona we wschodniej części Zimbabwe. Ma powierzchnię km², populacja oscyluje w granicach 1,6 mln osób. Stolicą prowincji jest Mutare.
Informacje ogólne.
Nazwa prowincji pochodzi od faktu, iż ziemie te zajęte były w przeszłości przez plemię Manyika, należące do ludu Szona, posługującą się swoim własnym wariantem języka.
Szkolnictwo.
W Manicaland działa szkoła St David’s Girls High School (znana również jako: Bonda Mission lub St. Davids Bonda). Mieści się ona w wiosce Bonda niedaleko Juliusdale. Szkoła przeżywała okres rozkwitu w latach 1960–1990. Najbliższe znaczące miasto, Mutare, znajduje się około 90 km od szkoły. Inne pobliskie miasta to Nyanga i Rusape. 

</doc>
<doc id="2203601" url="https://pl.wikipedia.org/wiki?curid=2203601" title="Aleksander Komarow">
Aleksander Komarow



</doc>
<doc id="2203605" url="https://pl.wikipedia.org/wiki?curid=2203605" title="Kent Hovind">
Kent Hovind

Kent E. Hovind (ur. 15 stycznia 1953) – amerykański kreacjonista młodej Ziemi, znany ze swoich wykładów, w których argumentuje za odrzuceniem teorii ewolucji i teorii Wielkiego Wybuchu na rzecz swojej interpretacji biblijnego opisu stworzenia świata.
Życiorys.
Wykształcenie.
W 1974 r. ukończył nieakredytowany Midwestern Baptist College, na którym uzyskał stopień Bachelor's degree w zakresie edukacji religijnej. W latach 1988–1991 studiował korespondencyjnie na nieakredytowanym uniwersytecie Patriot Bible University w Kolorado, gdzie uzyskał tytuł doktora edukacji chrześcijańskiej.
W latach 1975–1988 pracował jako nauczyciel w prywatnych szkołach baptystycznych.
Działalność i poglądy.
W 1989 r. założył Creation Science Evangelism, biblijną działalność stawiającą sobie za cel ewangelizację poprzez nauczanie kreacjonizmu. W 2001 wybudował w Pensacola na Florydzie, gdzie sam mieszka, Dinosaur Adventure Land, park rozrywki przedstawiający dinozaury żyjące razem z ludźmi, co jak twierdzi Hovind, miało miejsce ok. 6 tys. lat temu.
Swoją wersję kreacjonizmu nazywa „teorią Hovinda”. Zaprzecza teorii ewolucji, biogenezy, kosmologii i kilku innych dziedzin. Nie wyklucza, że współcześnie na Ziemi, na terenach niezbadanych przez człowieka, nadal mogą żyć dinozaury, a także, że wiele spośród żyjących gadów, np. jaszczurek, to tak naprawdę dinozaury, które nie osiągnęły swoich pełnych rozmiarów ze względu na zbyt krótki czas życia (Hovind dowodzi, że przed globalnym potopem wszystkie organizmy żyły znacznie dłużej z powodu zwiększonego poziomu tlenu w atmosferze). Uważa, że Ziemia i życie zostało stworzone w sześć dwudziestoczterogodzinnych dni około 5780 lat temu. Teorię ewolucji uważa za pozbawioną dowodów, „"niebezpieczną i głupią religię"”, co stara się udowodnić w swoich wykładach.
Jest również zwolennikiem teorii o ukrytym wprowadzaniu nowego porządku świata, co łączy się z teorią dotyczącą nauki i religii; uważa, że teoria ewolucji i jej nauczanie w szkołach ma na celu wyeliminowanie chrześcijaństwa a przede wszystkim wiary w Boga. Twierdzi, że teoria Darwina stanowi źródło komunizmu, nazizmu, liberalizmu, aborcji oraz New Age. Krytykował demokrację jako ustrój sprzeczny z prawem boskim, a także uważał iż podatek dochodowy jest zakonspirowaną próbą skomunizowania USA.
Krytyka.
Kent Hovind tytułując się „doktorem”, sprowokował niektórych naukowców do bliższego przyjrzenia się jego wykształceniu i kompetencjom. Profesor chemii Karen Bartelt określiła jako „"bardzo nietypowe, żeby osoba z doktoratem, nawet prawdziwym, wpisywała się do książki telefonicznej jako doktor Hovind"”. Z kolei Barbara Forrest, profesor filozofii zajmująca się tematyką sporów kreacjonizmu z ewolucjonizmem, zarzuciła Hovindowi „"brak wykształcenia, który uniemożliwia traktowanie go jak naukowca"”. Krytycy Hovinda często zarzucają mu, że uczelnia, z której uzyskał tytuł, to tzw. „fabryka dyplomów” ("diploma mill"), nie posiadająca rzeczywistych kompetencji edukacyjnych.
Tezy Kenta Hovinda i większość argumentów, jakimi się posługuje, jest sprzeczna z ustaleniami współczesnych nauk przyrodniczych.
Biolog Massimo Pigliucci, który debatował z Hovindem, określił go jako „"ignoranta w zakresie biologii ewolucyjnej"” i wyraził zaskoczenie tym, że „"Hovind próbuje przekonać publiczność, że według teorii ewolucji człowiek pochodzi od skały"”.
Jest też krytykowany przez niektórych kreacjonistów, w szczególności przez Answers in Genesis, które zarzuciło mu używanie fałszywych i zdyskredytowanych argumentów. Hovind skrytykował przedstawioną przez AiG „listę argumentów, których kreacjoniści nie powinni używać”.
Problemy z prawem.
W 2007 roku Kent Hovind został skazany na 10 lat więzienia za unikanie płacenia podatków, sąd uznał go winnym structuringu. Na początku lipca 2015 roku został zwolniony z więzienia.
Życie prywatne.
Żonaty z Jo Delia Hovind, ma troje dzieci – Kent Andrew, Eric i Marlissa. Jego syn Eric kontynuuje działalność ojca.

</doc>
<doc id="2203607" url="https://pl.wikipedia.org/wiki?curid=2203607" title="Mitsubishi Pajero Sport">
Mitsubishi Pajero Sport

Mitsubishi Pajero Sport (dostępny także pod nazwami Mitsubishi Montero/Shogun Sport, Mitsubishi Challenger, Mitsubishi Nativa oraz Mitsubishi G-Wagon) – samochód terenowy produkowany przez japońską firmę Mitsubishi od roku 1996. Dostępny jako 5-drzwiowy SUV. Do napędu używano silników R4 i V6. Moc przenoszona jest poprzez 4-biegową automatyczną bądź 5-biegową manualną skrzynię biegów na oś tylną z możliwością manualnego dołączenia napędu na oś przednią (bez międzyosiowego mechanizmu różnicowego) i włączenia reduktora. Opcjonalnie dostępna była również wersja AWD. Od 2008 produkowana jest druga generacja modelu.
Dane produkcyjne.
"(Źródła: Facts &amp; Figures 2000, Facts &amp; Figures 2005, Facts &amp; Figures 2008, Mitsubishi Motors website)"

</doc>
<doc id="2203610" url="https://pl.wikipedia.org/wiki?curid=2203610" title="Mitsubishi Nativa">
Mitsubishi Nativa



</doc>
<doc id="2203614" url="https://pl.wikipedia.org/wiki?curid=2203614" title="Cmentarz żydowski w Ryczywole (województwo wielkopolskie)">
Cmentarz żydowski w Ryczywole (województwo wielkopolskie)

Cmentarz żydowski w Ryczywole – kirkut używany niegdyś przez społeczność żydowską zamieszkującą Ryczywół. Nie wiadomo kiedy dokładnie powstał, być może w XVIII wieku. Znajduje się poza terenem miejscowości i ma powierzchnię 0,4 ha. Z dwóch stron otacza go mur. Z wojennych zniszczeń zachowały się dwa nagrobki, z których starszy pochodzi z 1843.

</doc>
<doc id="2203617" url="https://pl.wikipedia.org/wiki?curid=2203617" title="Mitsubishi Dion">
Mitsubishi Dion

Mitsubishi Dion – samochód osobowy typu MPV produkowany przez japońską firmę Mitsubishi w latach 1999-2005. Dostępny jako 5-drzwiowy minivan. Do napędu używano silników R4. Moc przenoszona była na oś przednią (opcjonalnie AWD) poprzez 4-biegową automatyczną skrzynię biegów.
Dane produkcyjne.
"(Źródła: Facts &amp; Figures 2000, Facts &amp; Figures 2005, Facts &amp; Figures 2007, Mitsubishi Motors website)"

</doc>
<doc id="2203619" url="https://pl.wikipedia.org/wiki?curid=2203619" title="Diecezja Aosta">
Diecezja Aosta

Diecezja Aosta – diecezja Kościoła rzymskokatolickiego w północno-zachodnich Włoszech, w Dolinie Aosty. Została erygowana w IV wieku. W roku 1801 uległa likwidacji, ale już w 1817 została przywrócona. Należy do metropolii Turynu.

</doc>
<doc id="2203621" url="https://pl.wikipedia.org/wiki?curid=2203621" title="Zaria">
Zaria



</doc>
<doc id="2203622" url="https://pl.wikipedia.org/wiki?curid=2203622" title="Linia kolejowa nr 807">
Linia kolejowa nr 807

Linia kolejowa nr 807 Sokołowo Wrzesińskie – Września – zelektryfikowana i eksploatowana w ruchu pasażerskim oraz towarowym łącznica kolejowa łącząca Sokołowo ze stacją kolejową Września (w powiecie wrzesińskim, w województwie wielkopolskim) mająca status linii o znaczeniu państwowym.
Historia.
Powstała w 1887 roku jako odcinek lokalnej linii ze stacji Poznań Wschód do stacji Strzałkowo KPEV, gdzie znajdowała się komora celna. Do 1921, kiedy to zbudowano odcinek Strzałkowo - Kutno linia nie odgrywała większej roli w gospodarce. W czasie II wojny światowej zyskała na znaczeniu, dzięki dobudowie 2 toru. W 1977 w związku z budową obwodnicy stacji Września, linia została przemianowana na łącznicę kolejową nr 807.

</doc>
<doc id="2203623" url="https://pl.wikipedia.org/wiki?curid=2203623" title="Jan (Snyczow)">
Jan (Snyczow)

Jan, imię świeckie Iwan Matwiejewicz Snyczow (ur. 9 października 1927 w Nowej Majaczce, zm. 2 listopada 1995 w Petersburgu) – metropolita Rosyjskiego Kościoła Prawosławnego.
Życiorys.
Urodził się w rodzinie chłopskiej. W 1942 rozpoczął naukę w technikum przemysłu w Orsku, jednak po dwóch latach został zmobilizowany i walczył przez rok na froncie II wojny światowej w szeregach Armii Czerwonej. Od dzieciństwa był głęboko wierzący. W 1946 złożył śluby "w riasę". 9 czerwca tego samego roku arcybiskup czkałowski Manuel (Lemieszewski) wyświęcił go na diakona i skierował do pracy w soborze św. Mikołaja w Czkałowie. 14 stycznia 1948 Iwan Snyczow przyjął święcenia kapłańskie. W latach 1949–1951 uzupełniał wykształcenie teologiczne w seminarium duchownym w Saratowie (przyjęty od razu do drugiej klasy), zaś w 1955 ukończył wyższe studia w tym kierunku na Leningradzkiej Akademii Teologicznej. 8 października 1956 złożył wieczyste śluby zakonne i został skierowany do Mińska w charakterze wykładowcy miejscowego seminarium duchownego. W roku następnym został przeniesiony do Czeboksar, do pracy jako osobisty sekretarz ordynariusza eparchii czeboksarskiej.
Od września 1960 służył w soborze Opieki Matki Bożej w Kujbyszewie. W 1961 został ihumenem, zaś w 1964 – archimandrytą.
12 grudnia 1965 miała miejsce jego chirotonia na biskupa syzrańskiego, wikariusza eparchii kujbyszewskiej i uljanowskiej, w której jako konsekratorzy wzięli udział metropolici kruticki i kołomieński Pimen, kujbyszewski i uljanowski Manuel, arcybiskupi talliński i estoński Aleksy, suroski Antoni oraz biskupi kałuski i borowski Donat, dmitrowski Filaret, wołokołamski Pitirim oraz tegelski Jonatan. 3 lutego 1966 biskup Jan uzyskał tytuł naukowy magistra nauk teologicznych. Od 20 marca 1969 był ordynariuszem eparchii kujbyszewskiej i syzrańskiej. 9 września 1976 został podniesiony do godności arcybiskupiej.
20 czerwca 1990 mianowany metropolitą leningradzkim i ładoskim. Zmarł w 1995 w tym samym mieście, na bankiecie wydanym przez bank "Sankt-Petersburg".
Poglądy.
Po objęciu katedry petersburskiej metropolita Jan (Snyczow) rozpoczął publikację cyklu prac, w których twierdził, iż Rosjanie są narodem przeznaczonym do obrony prawosławia, świadczenia o Chrystusie w świecie i cierpienia dla zbawienia wszystkich ludzi („naród-bogonośca”). Zdaniem metropolity historia Rosji jest kontynuacją Nowego Testamentu. Twierdził on, iż naturę narodu rosyjskiego tworzą trzy cechy: „dzierżawność” (dążenie do budowy silnego państwa, rządzonego przez carów), „religijność” (przywiązanie do prawosławia) oraz „kolektywizm” (nacjonalizm połączony z przyjaznym, ojcowskim stosunkiem do innych narodów). Duchowny utożsamiał kulturę zachodnioeuropejską z Antychrystem, twierdząc, iż pragnie ona zniszczyć typowe cechy kultury rosyjskiej, tym samym pozbawiając ją nadanej przez Boga misji. Jan (Snyczow) był zdecydowanym przeciwnikiem ekumenizmu, dopuszczając jedynie nawracanie na prawosławie chrześcijan innych wyznań, oraz katolicyzmu, który uważał za równoznaczny z moralnym relatywizmem oraz dążeniem papieży do świeckiej władzy. Krytykował władze współczesnej mu Rosji za prozachodnią orientację polityczną. W literaturze pojawiają się również jego oskarżenia o antysemityzm.
Uważany jest za twórcę koncepcji terenu kanonicznego, według której istnieją obszary historycznie i moralnie przynależne do konkretnych Kościołów autokefalicznych. W ten sposób bronił jedności Rosyjskiego Kościoła Prawosławnego przeciwko koncepcji jego podziału na mniejsze Kościoły działające na terytoriach nowych państw powstałych po rozpadzie ZSRR.
Był autorem tekstów, w których głosił apologię postępowania cara Iwana Groźnego, twierdząc, iż najczęściej zarzucane mu czyny niezgodne z nauką Cerkwi (wielożeństwo, zabójstwo syna Iwana Iwanowicza) powinny być traktowane jako mity i oszczerstwa wobec wybitnego władcy Rusi. Sprzeciwiał się natomiast kanonizacji cara Mikołaja II i jego rodziny, gdyż twierdził, że car ten nie miał prawa zrzec się tronu.
W okresie zarządzania przez niego eparchią petersburską zyskała ona opinię jednej z najbardziej konserwatywnych, czy wręcz szowinistycznych.

</doc>
<doc id="2203628" url="https://pl.wikipedia.org/wiki?curid=2203628" title="Sachsen-Altenburg">
Sachsen-Altenburg



</doc>
<doc id="2203636" url="https://pl.wikipedia.org/wiki?curid=2203636" title="Teju brazylijski">
Teju brazylijski

Teju brazylijski, teju czarnoplamy ("Tupinambis teguixin") – gatunek jaszczurki z rodziny tejowatych (Teiidae).
Opis.
Głowa i tułów są brązowoczarne, z niebieskawym odcieniem oraz pokryte dużymi, żółtawobiałymi plamami, ułożonymi wzdłuż grzbietu i kilkoma rzędami białych plamek po bokach. Na ogonie koloru ciemnobrązowego występują wąskie, poprzeczne, żółte pręgi.
Rozmiary.
Długość ciała do 1,5 m
Biotop.
Zamieszkuje tereny w większym lub mniejszym stopniu porośnięte rozmaitą roślinnością, w tym tropikalne lasy. 
Pokarm.
Jest drapieżnikiem. Żywi się wszelkimi małymi zwierzętami, takimi jak owady, żaby, małe węże oraz jaja i pisklęta ptaków. Zjada również pokarm roślinny – niektóre liście i soczyste owoce.
Behawior.
Prowadzi dzienny, naziemny tryb życia. 
Rozmnażanie.
Samica składa od 6 do 10 jaj do dużych (4–5 m wysokości) gniazd termitów. Dostanie się do wnętrza tych gniazd, przy pomocy szczęk i pazurów wymaga od samicy dużego wysiłku. Po złożeniu jaj samica opuszcza gniazdo, a termity zasklepiają otwór. W ten sposób jaja zostają wewnątrz zamknięte i rozwijają się całkowicie odizolowane od świata zewnętrznego. Wewnątrz termitiery panuje odpowiednia temperatura i wilgotność do inkubacji jaj. Po wylęgu małe jaszczurki muszą dużym nakładem sił utorować sobie drogę na zewnątrz.
Występowanie.
Jest gatunkiem pospolitym w tropikalnych obszarach Ameryki Południowej – w Gujanie i w zlewisku rzeki Amazonki.

</doc>
<doc id="2203640" url="https://pl.wikipedia.org/wiki?curid=2203640" title="Tupinambis teguixin">
Tupinambis teguixin



</doc>
<doc id="2203641" url="https://pl.wikipedia.org/wiki?curid=2203641" title="World is Round">
World is Round



</doc>
<doc id="2203644" url="https://pl.wikipedia.org/wiki?curid=2203644" title="Geografia Saint Vincent i Grenadyn">
Geografia Saint Vincent i Grenadyn

Saint Vincent i Grenadyny – jedno z najmniejszych państw świata, które leży na wyspach wchodzących w skład grupy Wysp Zawietrznych, leżących w archipelagu Małych Antyli w Ameryce Środkowej. Ten niewielki kraj cechuje się górzystym krajobrazem i tropikalnym klimatem. Wyspy zostały odkryte przez Krzysztofa Kolumba w 1498 roku.
Powierzchnia, skrajne punkty i granice.
Powierzchnia – 389 km2.
Skrajne punkty: północny 13°26'N, południowy 12°38'N, zachodni 61°29'W, wschodni 61°07'W Archipelag ciągnie się na długości prawie 100 km.
Saint Vincent i Grenadyny poprzez wody terytorialne graniczą od południa z Grenadą, od północy z Saint Lucia, a od wschodu z Barbados. Od zachodu rozciągają się otwarte wody Morza Karaibskiego. 
Linia brzegowa – 84 km.
Ukształtowanie poziome.
Leżące pomiędzy Oceanem Atlantyckim, a Morzem Karaibskim wyspy to: największa wyspa Saint Vincent leżąca na północy i archipelag Grenadyn, z których większość to wyspy wchodzące w skład tego kraju, a te leżące na samym południu archipelagu jak np. Carriacou to wyspy należące do Grenady. Do Saint Vincent należą: Bequia, Canouan, Mayreau, Mustique, Isle Quatre i Baliceaux Island, oraz kilka innych mniejszych wysp. Wszystkie te wyspy ciągną się na długości około 70 km. Wszystkie wyspy wraz z Saint Vincent cechują się dość słabo rozwiniętą linią brzegową, którą urozmaicają jedynie niewielkie zatoki i kilka niewielkich przylądków. Wybrzeże jest w większości skaliste gdzie miejscami występują niewielkie klify. Resztę stanowią plaże, których część jest zagospodarowana.
Budowa geologiczna i rzeźba.
Saint Vincent i Grenadyny są państwem wchodzącym w skład antylskiego łuku wulkanicznego, a co za tym idzie, wyspy są pochodzenia wulkanicznego. Tak jak wszystkie wyspy Małych Antyli, Saint Vincent to wyspy młode, które w wyniki procesów wulkanicznych i sejsmicznych uległy wynurzeniu się z dna morskiego w okresie czwartorzędu. Główne skały budujące wyspy to pochodzące właśnie z czwartorzędu skały wulkaniczne, a na niektórych wyspa spotyka się pochodzące z trzeciorzędu wulkanity. Niewielkie obszary wysp zbudowane są także z kenozoicznych skał osadowych, gdzie głównie występują rafowe wapienie. Wyspy otaczają współczesne rafy koralowe. Saint Vincent leży w strefie aktywnej sejsmicznie.
Wszystkie wyspy są mniejszym lub w większym stopniu górzyste. Wyspa Saint Vincent posiada typową rzeźbę górską, a najwyższy szczyt - Soufrière wznosi się na 1 234 m n.p.m. i jest wulkanem czynnym. Mniejszym wulkanem jest wznoszący się na tej samej wyspie - Richmond Peak o wysokości 1074 m n.p.m. Obszary nizinne ograniczają się do strefy wybrzeża. Wyspy cechują się urozmaiconą rzeźbą terenu, gdzie obszarów płaskich jest niewiele. 
Klimat.
Saint Vincent i Grenadyny leżą w strefie klimatu równikowego, gdzie wpływ na pogodę mają północno-wschodnie pasaty i ciepłe prądy morskie oblewające wyspy. 
Temperatury przez cały rok są wysokie, typowe dla obszarów o klimacie równikowym. Średnie wartości wynoszą od 22 °C do 28 °C. Nie występują wartości ekstremalne, ale wyspy charakteryzują się pewnymi wahaniami termicznymi i czasami temperatura przekracza 30 °C, osiągając niekiedy średnią wartość dobową 32 °C. W górach średnia roczna jest niższa do 3-4 °C i najniższe wartości to około 18 °C, Dobowe wahania są niewielkie.
Opady wysokie, typowe dla klimatu równikowego. Najmniejsze wartości występują na nizinnych obszarach nadbrzeżnych to 1500 mm rocznie, zaś wyżej opady dochodzą do 3000 mm rocznie. Występują dwie pory roku: deszczowa i sucha, trwające po pół roku. W trakcie pory suchej, także występują opady deszczu. Wyspy leżą w regionie nawiedzanym przez huragany, które występują późnym latem i jesienią. 
Wody.
Na wyspie Saint Vincent istnieje gęsta sieć krótkich rzek, o górskim charakterze. Większość rzek ma postać potoków, liczne są bystrzyny i kaskady. Największą rzeką jest Colonarie wpadająca do Atlantyku. Występują gorące źródła wód mineralnych. Brak jezior. Na pozostałych wyspach sieć rzeczna jest uboga, lub nie występuje w ogóle. Rzeki cechują się dużą zmiennością wodostanu.
Gleby.
Wyspy należą do karaibskiej krainy glebowej. Przeważają czerwone gleby feralitowe, które cechują się wysokim poziomem żyzności. Żyzność gleb wynika z wulkanicznego charakteru wysp. 
Flora i fauna.
Wyspy porasta roślinność podzwrotnikowa i równikowa, która jest dobrze zachowana. Lasy zajmują 36% powierzchni kraju i większość z nich to lasy tropikalne wiecznie zielone. Powszechne są różne gatunki palm, oraz roślin krzewiastych i licznych gatunków kwietnych. Wokół wysp rosną rafy koralowe. 
Świat zwierząt należy do antylskiej krainy neotropikalnej. Brak dużych ssaków, liczne są małpy i gryzonie aguti i wiele innych drobnych gatunków zwierząt. Bogaty jest świat ptaków, głównie morskich. Liczne są gady i skorupiaki. W wodach morskich występują rekiny i wiele gatunków ryb.

</doc>
<doc id="2203645" url="https://pl.wikipedia.org/wiki?curid=2203645" title="Instrukcja techniczna O-1">
Instrukcja techniczna O-1

Instrukcja techniczna O-1 – standard techniczny w geodezji w Polsce obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 (Dz.U. Nr 30, poz. 297), zbiór wytycznych dotyczących ogólnych zasad wykonywania prac geodezyjnych, wprowadzony zarządzeniem Prezesa Głównego Urzędu Geodezji i Kartogarfii z 9 lutego 1979 w sprawie wprowadzenia do stosowania instrukcji technicznej 0-1 "Ogólne zasady wykonywania prac geodezyjnych". Ostatnim wydaniem jest wydanie IV z 1988, opracowane przez Wojciecha Bychawskiego, Tadeusza Dąbrowskiego, Edwarda Jarosińskiego, Zbigniewa Łukawskiego, Wojciecha Markowskiego oraz Genowefę Pierścionek-Bielaniewicz zgodnie z zaleceniami technicznymi wydanymi przez Biuro Rozwoju Nauki i Techniki Głównego Urzędu Geodezji i Kartografii (konsultacja naukowa: Czesław Kamela). W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowały moc do 8 czerwca 2012 roku.
Zakres instrukcji.
Przepisy instrukcji O-1 ustalają:
dla prac geodezyjnych wykonywanych w celu:
Ogólne zasady stosowania przepisów technicznych w geodezji.
Prace geodezyjne o treści, dokładności i formie określonych przepisami technicznymi dla danego rodzaju prac są typowymi opracowaniami geodezyjnymi. Treść, dokładność i forma typowych prac geodezyjnych i kartograficznych jest określona przepisami technicznymi zawartymi w instrukcjach technicznych. Przepisy techniczne zawarte w instrukcjach, określające cechy opracowań końcowych są obligatoryjne dla danego rodzaju opracowań, a parametry techniczne etapów pośrednich prac geodezyjnych, warunkujące uzyskanie cech opracowań końcowych, powinny być podporządkowane przepisom właściwym dla danego rodzaju opracowań.
Instrukcje techniczne dzielą się na 3 grupy oznaczane symbolami:
Na podstawie tej instrukcji straciło moc zarządzenie nr 4 Prezesa Głównego Urzędu Geodezji i Kartografii z 20 stycznia 1969 w sprawie wprowadzenia do stosowania instrukcji O-1 "Ogólne zasady techniczne i porządkowe".

</doc>
<doc id="2203647" url="https://pl.wikipedia.org/wiki?curid=2203647" title="Biały Ług (stacja kolejowa)">
Biały Ług (stacja kolejowa)

Biały Ług – jedna z dwóch stacji kolejowych przy Elektrowni Bełchatów i ostatnia na tej linii, pierwsza stacja to Stawek. Na te stacje dojeżdżali pracownicy Elektrowni z Bełchatowa i Piotrkowa Trybunalskiego, po kilkudziesięciu latach zrezygnowano z transportu pasażerskiego. Obecnie odcinek Stawek – Biały Ług został zlikwidowany.

</doc>
<doc id="2203648" url="https://pl.wikipedia.org/wiki?curid=2203648" title="Linia kolejowa nr 808">
Linia kolejowa nr 808

Linia kolejowa nr 808 Września – Podstolice – zelektryfikowana i eksploatowana w ruchu pasażerskim oraz towarowym łącznica kolejowa łącząca stację kolejową Września z Podstolicami (w powiecie wrzesińskim, w województwie wielkopolskim) mająca status linii o znaczeniu państwowym.
Historia.
Powstała w 1887 jako odcinek lokalnej linii ze stacji Poznań Wschód do stacji Strzałkowo KPEV, gdzie znajdowała się komora celna. Do 1921, kiedy to zbudowano odcinek Strzałkowo - Kutno linia nie odgrywała większej roli w gospodarce. W czasie II wojny światowej zyskała na znaczeniu, dzięki dobudowaniu drugiego toru. W latach 1942–1943 oraz 1964–1965 jako nadal część linii kolejowej nr 3 zmieniła nieco przebieg, a w 1964 doczekała się elektryfikacji. W 1977 w związku z budową obwodnicy stacji Września, linia została przemianowana na łącznicę kolejową nr 808.
Modernizacja linii kolejowej nr 3.
W ramach robót modernizacyjnych na linii kolejowej nr 3 zostaną wykonane nowe perony na stacji Podstolice, wymieniona zostanie nawierzchnia torowa i sieć trakcyjna, zabudowane zostaną nowe rozjazdy, co pozwoli na zwiększenie prędkości jazdy również na samej linii 808 do 120 km/h w obu torach szlakowych (dotychczas 120 km/h obowiązywała jedynie w torze nr 2).

</doc>
<doc id="2203649" url="https://pl.wikipedia.org/wiki?curid=2203649" title="Pomnik Juliusza Słowackiego w Miłosławiu">
Pomnik Juliusza Słowackiego w Miłosławiu

Pomnik Juliusza Słowackiego w Miłosławiu – pierwszy pomnik poświęcony Juliuszowi Słowackiemu na ziemiach polskich, ufundowany przez Józefa Kościelskiego, odsłonięty w 1899.
Opis pomnika.
Pomnik usytuowany jest na lekkim wzniesieniu, otoczony z trzech stron trawnikiem, na zachód od pałacu. Wykonany z kremowego marmuru przez Władysława Marcinkowskiego. Przedstawia popiersie poety na kwadratowej kolumnie. Po lewej stronie do kolumny przylega łukowata ławeczka z pełnym oparciem. Po prawej stronie znajduje się figura siedzącej dziewczyny w ludowym stroju, opierająca się o kolumnę. Kompozycję uzupełniają niewielkie kolumny z kamiennym zniczem i urną, które symbolizują życie oraz śmierć.

</doc>
<doc id="2203652" url="https://pl.wikipedia.org/wiki?curid=2203652" title="Gößnitz">
Gößnitz

Gößnitz – miasto w Niemczech, w kraju związkowym Turyngia, w powiecie Altenburger Land.
Miasto pełni funkcję „gminy realizującej” (niem. "„erfüllende Gemeinde”") dla dwóch gmin wiejskich: Heyersdorf oraz Ponitz.
Współpraca.
Miejscowość partnerska:

</doc>
<doc id="2203654" url="https://pl.wikipedia.org/wiki?curid=2203654" title="Witków (miasto w Czechach)">
Witków (miasto w Czechach)



</doc>
<doc id="2203656" url="https://pl.wikipedia.org/wiki?curid=2203656" title="Wicket Wystri Warrick">
Wicket Wystri Warrick



</doc>
<doc id="2203659" url="https://pl.wikipedia.org/wiki?curid=2203659" title="Meuselwitz">
Meuselwitz

Meuselwitz – miasto w Niemczech, w kraju związkowym Turyngia, w powiecie Altenburger Land.
W czasie II wojny światowej istniał tu nazistowski obóz pracy przymusowej prowadzony przez koncern HASAG.
Współpraca.
Miejscowości partnerskie:

</doc>
<doc id="2203660" url="https://pl.wikipedia.org/wiki?curid=2203660" title="Károly Hudovernig">
Károly Hudovernig

Károly Hudovernig (ur. 12 września 1873 w Budapeszcie, zm. 18 czerwca 1928 tamże) – węgierski lekarz psychiatra.
Studiował medycynę na Uniwersytecie w Budapeszcie, tytuł doktora medycyny otrzymał w 1898 roku. Następnie specjalizował się w psychiatrii, najpierw w uniwersyteckiej klinice u Laufenauera, potem za granicą, w Heidelbergu u Kraepelina, Nissla i Hoffmanna, w Nancy u Liébeaulta i w Paryżu u Tourette’a i Raymonda. Od 1901 do 1908 asystent w budapeszteńskiej klinice Moravcsika. W 1907 roku habilitował się, od 1908 ordynator oddziału dla chorych psychicznie szpitala miejskiego w Budapeszcie.

</doc>
<doc id="2203661" url="https://pl.wikipedia.org/wiki?curid=2203661" title="Meuselwitz (ujednoznacznienie)">
Meuselwitz (ujednoznacznienie)

Niemcy:

</doc>
<doc id="2203662" url="https://pl.wikipedia.org/wiki?curid=2203662" title="Mitsubishi Challenger">
Mitsubishi Challenger



</doc>
<doc id="2203666" url="https://pl.wikipedia.org/wiki?curid=2203666" title="Janusz Szczerkowski">
Janusz Szczerkowski

Janusz Szczerkowski (ur. 9 maja 1954 w Bydgoszczy) – polski lekkoatleta wieloboista, mistrz Polski i olimpijczyk.
Osiągnięcia.
Wystąpił na igrzyskach olimpijskich w 1980 w Moskwie, gdzie zajął 10. miejsce w dziesięcioboju. Startował w tej konkurencji również z finałach Pucharu Europy w wielobojach w 1979 w Dreźnie (nie ukończył konkurencji) i Pucharu Europy w wielobojach w 1981 w Birmingham (11. miejsce).
Był mistrzem Polski w dziesięcioboju w 1980. Zdobył również halowe mistrzostwo Polski w siedmioboju w 1981 oraz wicemistrzostwo w 1977 i 1980. Był zawodnikiem BKS Bydgoszcz (1974-1977) i Bałtyku Gdynia (1978-1984).

</doc>
<doc id="2203671" url="https://pl.wikipedia.org/wiki?curid=2203671" title="Gößnitz (ujednoznacznienie)">
Gößnitz (ujednoznacznienie)

Niemcy:
Inne:

</doc>
<doc id="2203672" url="https://pl.wikipedia.org/wiki?curid=2203672" title="Goessnitz">
Goessnitz



</doc>
<doc id="2203673" url="https://pl.wikipedia.org/wiki?curid=2203673" title="Moravcsik">
Moravcsik



</doc>
<doc id="2203679" url="https://pl.wikipedia.org/wiki?curid=2203679" title="Bitwa pod Pyzdrami (1863)">
Bitwa pod Pyzdrami (1863)

Bitwa pod Pyzdrami – zwycięska bitwa powstańców styczniowych stoczona 29 kwietnia 1863 roku w okolicach Pyzdr przez oddział powstańczy pod dowództwem pułkownika Edmunda Taczanowskiego z armią Imperium Rosyjskiego.
Geneza.
W 1863, gdy wybuchło powstanie styczniowe okolice Wielkiego Księstwa Poznańskiego znajdowały się pod zaborem rosyjskim. Nie było ono terenem zbrojnym dla powstania, miało jednak istotny wpływ na przebieg wydarzeń dostarczając ochotników, broni, pieniędzy, umundurowania, sprzętu i lekarstw oraz ochotników do walki i znaczną część kadry dowódczej. Na tym terenie działał płk. Edmund Taczanowski mieszkający w Woli Książęcej (7 km na wschód od Jarocina), który zająwszy 17 kwietnia Pyzdry, rozrobił straż nadgraniczną w różnych punktach, wcielając część jej do szeregów powstańczych. Szefem sztabu mianował Michała Strzeleckiego (majora austriackiego, uczestnika powstania krakowskiego w 1846 i walk na Węgrzech w 1849).
Przebieg.
28 kwietnia wieczorem, Taczanowski dowiedział się, że Rosjanie szykują atak na niego od strony Konina. Postanowiwszy przyjąć bitwę, posłał natychmiast po oddział, znajdujący się w Ratajach pod dowództwem Émila Faucheuxa. Tenże przybył na czele około 300 ludzi około godz. 3 z rana, cała kolumna wyruszyła o godz. 4 z Pyzdr i zajęła stanowisko ok. 20 km od Wrześni. Od godziny 7 do 15 Polacy skutecznie opierali się naporowi silniejszego przeciwnika. Po ośmiogodzinnym ogniowym boju rozstrzygnął walkę atak kosynierów. Rosjanie natychmiast w nieładzie zaczęli się wycofywać i zostawili plac boju. Zwycięska bitwa przysporzyła pułkownikowi Taczanowskiemu (awansowanemu wkrótce na generała) znacznej popularności. Zdawał on jednak sobie sprawę, że Rosjanie zgromadzą większe siły i ponowią atak na Pyzdry, wyruszył więc niezwłocznie w stronę Chocza, gdzie 1 maja koło folwarku Olesiec pokonano podjazd rosyjski. Następne starcie wygrane przez Polaków rozegrało się pod Rychwałem, tym razem z oddziałem gen. Brunnera, a 6 maja powstańcy musieli bronić Koła, przed ścigającymi ich Rosjanami. Parę dni później Polacy przegrali walkę pod Ignacewem.

</doc>
<doc id="2203684" url="https://pl.wikipedia.org/wiki?curid=2203684" title="Roger Corman">
Roger Corman

Roger William Corman (ur. 5 kwietnia 1926 w Detroit) – amerykański producent, reżyser i aktor.
Nazywany królem filmów klasy B, choć niektóre z jego filmów zyskały uznanie krytyków. W 2005 roku film "Zagłada domu Usherów", oparty na noweli Edgara Allana Poe, trafił do zbiorów Biblioteki Kongresu jako jeden z filmów kulturowo i historycznie znaczących dla kinematografii. W 2009 roku został uhonorowany Oscarem za całokształt osiągnięć jako reżyser i producent".
Roger Corman jest mentorem wielu uznanych reżyserów filmowych. Współpracując z nim, swoją karierę zaczynali min. Francis Ford Coppola, Martin Scorsese, James Cameron i wielu innych. Swoje pierwsze role grali u niego tacy aktorzy jak Jack Nicholson, Peter Fonda, Dennis Hopper, i Robert De Niro.
Występował także jako aktor. Pojawił się w drugoplanowych rolach m.in. w "Milczeniu owiec", "Ojcu chrzestnym II", "Apollo 13" i "Filadelfii".
Życiorys.
Corman urodził się w Detroit w stanie Michigan. Jego ojciec William był inżynierem, brat Gene Corman zajmował się produkcją filmową (współpracowali razem przy kilku filmach).
W 1940 jego rodzina przeprowadziła się do Beverly Hills. Roger ukończył Beverly Hills High School a następnie rozpoczął naukę na wydziale inżynierii przemysłowej Uniwersytetu Stanfordzkiego. W trakcie studiów, w 1944 roku został oddelegowany do programu szkoleniowego Marynarki Wojennej Stanów Zjednoczonych. Po zakończeniu II wojny światowej kontynuował studia i uzyskał dyplom inżyniera.
Ponieważ bardziej od inżynierii interesowały go filmy, Corman zatrudnił się w wytwórni filmowej 20th Century Fox. Zaczynał od roznoszenia poczty a następnie został zaangażowany do czytania i wstępnej oceny scenariuszy filmowych. Na podstawie jednego ze scenariuszy który mu się spodobał, zainspirował powstanie filmu "Jim Ringo" (ang. "The Gunfighter") (1955) z Gregorym Peckiem. Gdy jego wkład w powstanie filmu nie został uwzględniony i doceniony przez wytwórnię, Corman porzucił pracę w 20th Century i postanowił robić filmy samemu.
W 1950 roku rozpoczął studia na kierunku Literatury Angielskiej na Uniwersytecie w Oxfordzie. Po studiach w 1953 roku wrócił do Los Angeles i rozpoczął karierę filmową jako producent i scenarzysta filmowy. W 1955 zaczął reżyserować filmy.
Kariera.
Roger Corman zaczął reżyserować firmy w połowie lat 50. Jego debiutem reżyserskim jest "Five Guns West" (1955). W pierwszych latach kariery, realizował po kilka filmów rocznie. W rekordowym 1957 roku zrealizował 9 filmów. Jednym z najszybciej zrealizowanych filmów Cormana jest "Sklepik z horrorami" (1960), który powstał w ciągu dwóch dni i jednej nocy. W studiu, w którym realizował poprzedni film, pozostały dwa opłacone dni zdjęciowe. Corman zaproponował kierownikowi studia, że w ciągu tego czasu, zrealizuje kolejny film. Był to rodzaj zakładu w którym chciał udowodnić, że jest w stanie nakręcić pełny film w tak krótkim czasie.
Największe uznanie jako reżyser, zdobył za serię filmów opartych na opowiadaniach Edgara Allana Poe. We współpracy ze scenarzystą Richardem Matheson, powstały "Zagłada domu Usherów" (1960), "Studnia i wahadło" (1961), "Przedwczesny pogrzeb" (1962), "Opowieści niesamowite" (1962), "Kruk" (1963), "Nawiedzony pałac" (1963), "Maska czerwonego moru" (1964), oraz "Grobowiec Ligei" (1964). We wszystkich oprócz "Przedwczesnego pogrzebu" wystąpił Vincent Price. Inni aktorzy, którzy pojawili się w tych filmach to Ray Milland, Basil Rathbone, Hazel Court, Jack Nicholson, Barbara Steele, Debra Paget i Peter Lorre. Podobnie jak w przypadku "Sklepiku z horrorami" Corman wykorzystując ekipę, aktorów oraz rekwizyty, w pozostałych mu dniach zdjęciowych nakręcił dodatkowy film "Strach" (1963). Z powodu braku praw autorskich film trafił do Domeny Publicznej i można go legalnie pobierać z internetu.
W późnych latach 60. Corman kręcił filmy związane z panującą wówczas kontrkulturą.
W 1966 powstały Dzikie Anioły, film o gangu motocyklowym Aniołowie Piekieł z Peterem Fondą i Nancy Sinatrą. W 1966 film był nominowany do nagrody Złotego Lwa Festiwalu Filmowego w Wenecji.
W 1967, powstała "Podróż" wg scenariusza Jacka Nicholsona. Film o narkotykowej „podróży” głównego bohatera (Peter Fonda), wpisywał się w stylistykę psychodelicznych filmów lat 60. Film został pokazany na Festiwalu w Cannes.
W 1970, Corman założył niezależne studio filmowe New World Pictures, w którym powstały filmy takie jak "Kobiety w klatkach" (1971), "Wyścig śmierci 2000" (1975), "Rock 'n' Roll High School" (1979), "Galaktyka grozy" (1981), "Dzieci kukurydzy" (1984) oraz wczesna produkcja Joego Dantego "Pirania" (1978).
Firma zajmowała się także dystrybucją filmów zagranicznych. Po raz pierwszy zaprezentowała szerszej publiczności w Stanach filmy Ingmara Bergmana, François Truffauta, Federica Felliniego oraz Akiry Kurosawy. W 1983 roku Corman sprzedał New World Pictures grupie inwestycyjnej i założył Concorde Pictures, a później New Horizons.
Roger Corman oficjalnie zakończył karierę reżyserską w 1971 roku filmem "Czerwony Baron". W latach 90. powrócił z kilkoma filmami telewizyjnymi i jednym kinowym "Frankenstein Wyzwolony" (1990).
W sumie Roger Corman nakręcił ponad 300 filmów, z czego wyreżyserował ponad 50.

</doc>
<doc id="2203687" url="https://pl.wikipedia.org/wiki?curid=2203687" title="Mitsubishi Maven">
Mitsubishi Maven

Mitsubishi Maven – samochód osobowy typu MPV produkowany przez japońską firmę Mitsubishi od roku 2005 z przeznaczeniem na rynek indonezyjski. Dostępny jako 5-drzwiowy minivan oparty na Suzuki APV. Do napędu użyto silnika R4 o pojemności 1,5 litra i mocy 87 KM. Napęd przenoszona jest na oś tylną poprzez 5-biegową manualną skrzynię biegów.
Sprzedaż.
"(Źródło: Facts &amp; Figures 2008, Mitsubishi Motors website)"

</doc>
<doc id="2203690" url="https://pl.wikipedia.org/wiki?curid=2203690" title="Mitsubishi Aspire">
Mitsubishi Aspire



</doc>
<doc id="2203691" url="https://pl.wikipedia.org/wiki?curid=2203691" title="Mitsubishi Lettuce">
Mitsubishi Lettuce



</doc>
<doc id="2203692" url="https://pl.wikipedia.org/wiki?curid=2203692" title="Mitsubishi Towny">
Mitsubishi Towny



</doc>
<doc id="2203693" url="https://pl.wikipedia.org/wiki?curid=2203693" title="Hokej na lodzie na Zimowej Uniwersjadzie 2011">
Hokej na lodzie na Zimowej Uniwersjadzie 2011

Hokej na lodzie na Zimowej Uniwersjadzie 2011 odbył się w dniach 27 stycznia – 6 lutego 2011. Podczas zawodów rozegrano turniej mężczyzn (12 drużyn) i turniej kobiet (6 drużyn). Halami zmagań hokeistów i hokeistek były: 3000 Ice Rink i 500 Ice Rink znajdujące się Erzurum. Złoto zdobyły reprezentantki Kanady oraz hokeiści z Rosji.
Wyniki.
Turniej kobiet.
Finał.
MISTRZ UNIWERSJADY 2011
Kanada
Turniej mężczyzn.
Grupa A.
Wyniki
Grupa B.
Wyniki
Grupa C.
Wyniki
Finał.
MISTRZ UNIWERSJADY 2011
Rosja

</doc>
<doc id="2203694" url="https://pl.wikipedia.org/wiki?curid=2203694" title="Ahmed bin Ali Stadium">
Ahmed bin Ali Stadium

Ahmed bin Ali Stadium ("Al-Rayyan Stadium", "Umm-Affai Stadium", arab. "ملعب أحمد بن علي") – stadion piłkarski w Ar-Rajjan, w Katarze. Został otwarty 18 grudnia 2020 roku. Jego pojemność wynosi 40 740 widzów. Swoje spotkania rozgrywają na nim piłkarze klubu Ar-Rajjan SC. Obiekt powstał jako jedna z aren Mistrzostw Świata 2022, częściowo w miejscu rozebranego Al-Rayyan Stadium.
Według pierwszych planów, w związku z organizacją piłkarskich Mistrzostw Świata 2022, zakładana była rozbudowa Al-Rayyan Stadium, który miał się stać jedną z aren turnieju. Ostatecznie jednak zdecydowano się na jego rozbiórkę i budowę (częściowo w jego miejscu) zupełnie nowej areny. Stary stadion rozebrano w latach 2014–2015, a budowa nowego ruszyła w roku 2016. Otwarcie nowego obiektu miało miejsce 18 grudnia 2020 roku.
Na stadionie rozegrano część spotkań klubowych mistrzostw świata w 2020 roku, Pucharu Narodów Arabskich w 2021 roku oraz mistrzostw świata w 2022 roku.

</doc>
<doc id="2203695" url="https://pl.wikipedia.org/wiki?curid=2203695" title="Tryfonowski Monaster Zaśnięcia Matki Bożej w Kirowie">
Tryfonowski Monaster Zaśnięcia Matki Bożej w Kirowie

Tryfonowski Monaster Zaśnięcia Matki Bożej – prawosławny męski klasztor w Kirowie.
Twórcą wspólnoty monastycznej był późniejszy święty mnich Tryfon Wiacki; w 1580 car Iwan IV Groźny wydał zgodę na budowę klasztoru. Był to jeden z najstarszych klasztorów w regionie wiackim i zarazem jeden z najważniejszych ośrodków prawosławnego życia religijnego na tym terenie. Początkowo główną świątynią klasztorną był drewniany sobór Zaśnięcia Matki Bożej z sześcioma kopułami. Oprócz niego kompleks monasterski składał się z refektarza, szpitala (każdy budynek z domową cerkwią), budynku mieszkalnego z czternastoma celami mnichów, biblioteki, obiektów gospodarczych, drewnianej kaplicy nad uważanym za święte źródłem oraz dzwonnicy. Całość otaczał mur obronny z bramą wjazdową, nad którą zlokalizowano nadbramną cerkiew św. Mikołaja. 26 maja 1684 arcybiskup wiacki i wielkopermski poświęcił kamień węgielny pod nowy sobór monasterski, zbudowany w ciągu pięciu lat przez dwustu robotników kierowanych przez Isaję Złygostiewa.
We wnętrzu soboru zachował się powstały w latach 1894–1896 pięciorzędowy ikonostas, wyrzeźbiony przez mistrza Szyszkina z Kalazina, z ikonami grupy ikonografów pracujących pod kierunkiem Ł. Pariłowa z Paliecha, które dołączono do starszych ikon z XVI i XVII wieku. Jedną z nich jest czczona lokalnie kopia ikony Matki Bożej „Cierpiąca”. W soborze umieszczono rakę z relikwiami św. Tryfona Wiackiego oraz egzemplarz Ewangelii, który według tradycji został przepisany przez świętego.
Nadbramna cerkiew św. Mikołaja została wzniesiona w stylu moskiewskiego baroku. W XVIII stuleciu do pierwotnego zespołu budynków klasztornych dobudowano nową cerkiew Zwiastowania (w 1728), wzniesioną na miejscu najstarszego soboru, obiekt mieszkalny dla przełożonego monasteru oraz większy budynek z celami dla mnichów.
Po rewolucji październikowej monaster został zamknięty, a znaczna część jego zabudowań rozebrana. Do reaktywacji życia monastycznego doszło po rozpadzie ZSRR.
W 2010 w soborze monasterskim został pochowany metropolita wiacki i słobodzki Chryzant (Czepil).

</doc>
<doc id="2203697" url="https://pl.wikipedia.org/wiki?curid=2203697" title="Instrukcja techniczna O-2">
Instrukcja techniczna O-2

Instrukcja techniczna O-2 – standard techniczny w geodezji w Polsce obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 (Dz.U. Nr 30, poz. 297), zbiór wytycznych dotyczących ogólnych zasad opracowania map do celów gospodarczych, wprowadzony zarządzeniem Prezesa Głównego Urzędu Geodezji i Kartogarfii z 9 lutego 1979 w sprawie wprowadzenia do stosowania instrukcji technicznej 0-2 "Ogólne zasady opracowania map do celów gospodarczych". Ostatnim wydaniem jest wydanie III z 1987 z Warszawy opracowane przez Jana Ciesielskiego, Wiktora Grygorenko, Kazimierza Michalika, Krystynę Podlachę oraz Lilianę Poteralska-Walczyńską zgodnie z zaleceniami Głównego Urzędu Geodezji i Kartografii. W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowują moc do 8 czerwca 2012 roku.
Instrukcja ustala ogólne zasady techniczne i porządkowe kartograficznego opracowania map w skalach od 1:250 do 1:500 000 przeznaczonych do celów gospodarczych i społecznych, a przepisy ustalają:
Jako główne kryterium klasyfikacji map przyjęto kryterium treści. W ramach tego kryterium mapy dzieli się na klasy, zespoły, grupy, podgrupy i rodzaje.
Mapy ogólnogeograficzne zawierają wszystkie główne elementy krajobrazu powierzchni Ziemi: hydrografię, rzeźbę terenu, osiedla, drogi, lasy, użytki rolne itd., przedstawione z jednakowym względnym stopniem szczegółowości. Mapy topograficzne wielkoskalowe stanowią źródłowe opracowanie kartograficzne oparte na wynikach pomiarów geodezyjnych. Mapy topograficzne średnioskalowe i małoskalowe stanowią opracowania kartograficzne pochodne od map topograficznycb wielkoskalowych powstałe w wyniku prac redakcyjnych i reprodukcyjnych. Ze względu na skalę oraz związany z nią zakres i stopień uogólnienia treści, mapy ogólnogeograficzne dzielą się na:
Mapy tematyczne są opracowaniami kartograficznymi eksponującymi wybrane elementy treści mapy ogólnogeograficznej, bądź konkretne zagadnienia, zjawiska i procesy społeczno-gospodarcze lub przyrodnicze. Na mapach tematycznych niezależnie od przedstawionego tematu występują wybrane elementy treści ogólnogeograficznej spełniającej funkcję podkładu geograficznego.

</doc>
<doc id="2203698" url="https://pl.wikipedia.org/wiki?curid=2203698" title="Károly Lechner">
Károly Lechner

Károly Lechner (ur. 25 marca 1850 w Peszcie, zm. 19 stycznia 1922 w Budapeszcie) – węgierski lekarz psychiatra. Od 1921 członek korespondent Węgierskiej Akademii Nauk. Jego braćmi byli prawnik, pisarz i malarz Gyula Lechner oraz architekt Ödön Lechner.

</doc>
<doc id="2203699" url="https://pl.wikipedia.org/wiki?curid=2203699" title="Mitsubishi Savrin">
Mitsubishi Savrin

Mitsubishi Savrin – samochód osobowy typu MPV produkowany przez japońską firmę Mitsubishi od roku 2001 z przeznaczeniem na rynek tajwański. Dostępny jako 5-drzwiowy minivan. Samochód oparty został na modelach Space Wagon (I generacja) i Grandis (II generacja). Do napędu użyto silnika R4 o pojemności 2,0 oraz 2,4 litra. Napęd przenoszona jest na oś przednią poprzez 4-biegową automatyczną skrzynię biegów.
Dane produkcyjne.
"(Źródło: Facts &amp; Figures 2005, Facts &amp; Figures 2008, Mitsubishi Motors website)"

</doc>
<doc id="2203703" url="https://pl.wikipedia.org/wiki?curid=2203703" title="Wrocławskie mosty i kładki">
Wrocławskie mosty i kładki



</doc>
<doc id="2203704" url="https://pl.wikipedia.org/wiki?curid=2203704" title="Mosty puławskie">
Mosty puławskie



</doc>
<doc id="2203705" url="https://pl.wikipedia.org/wiki?curid=2203705" title="Falco nitidus">
Falco nitidus



</doc>
<doc id="2203706" url="https://pl.wikipedia.org/wiki?curid=2203706" title="Mosty Krakowa">
Mosty Krakowa



</doc>
<doc id="2203707" url="https://pl.wikipedia.org/wiki?curid=2203707" title="Heyersdorf">
Heyersdorf

Heyersdorf – miejscowość i gmina w Niemczech, w kraju związkowym Turyngia, w powiecie Altenburger Land.
Niektóre zadania administracyjne realizowane są przez miasto Gößnitz, które pełni rolę „gminy realizującej” (niem. "„erfüllende Gemeinde”").
Współpraca.
Miejscowości partnerskie:

</doc>
<doc id="2203708" url="https://pl.wikipedia.org/wiki?curid=2203708" title="Mosty i wiadukty w Opolu">
Mosty i wiadukty w Opolu



</doc>
<doc id="2203711" url="https://pl.wikipedia.org/wiki?curid=2203711" title="Falco magnirostris">
Falco magnirostris



</doc>
<doc id="2203712" url="https://pl.wikipedia.org/wiki?curid=2203712" title="Cinema Display">
Cinema Display

Apple Cinema Display – seria płaskich monitorów wprowadzonych we wrześniu 1999 roku przez firmę Apple. Początkowo sprzedawane były obok starszej linii monitorów Studio Displays będąc jej następcą.
Obecnie nie ma już Apple Cinema Display. Następcą jest Apple Thunderbolt Display.

</doc>
<doc id="2203715" url="https://pl.wikipedia.org/wiki?curid=2203715" title="Salinas (Minas Gerais)">
Salinas (Minas Gerais)

Salinas – miasto i gmina w Brazylii, w stanie Minas Gerais.

</doc>
<doc id="2203716" url="https://pl.wikipedia.org/wiki?curid=2203716" title="Mistrzostwa Europy w Łyżwiarstwie Szybkim w Wieloboju 2011">
Mistrzostwa Europy w Łyżwiarstwie Szybkim w Wieloboju 2011

108. Mistrzostwa Europy w łyżwiarstwie szybkim w wieloboju odbyły się na torze Arena Ritten w Collalbo w dniach 7-9 stycznia 2011. Kobiety startowały w mistrzostwach po raz 36.
Tytuły mistrzów Europy zdobyli: Rosjanin Iwan Skobriew i Czeszka Martina Sáblíková.

</doc>
<doc id="2203717" url="https://pl.wikipedia.org/wiki?curid=2203717" title="Ponitz">
Ponitz

Ponitz – miejscowość i gmina w Niemczech, w kraju związkowym Turyngia, w powiecie Altenburger Land.
Niektóre zadania administracyjne realizowane są przez miasto Gößnitz, które pełni rolę „gminy realizującej” (niem. "„erfüllende Gemeinde”").

</doc>
<doc id="2203719" url="https://pl.wikipedia.org/wiki?curid=2203719" title="Santa Cruz de Salinas">
Santa Cruz de Salinas

Santa Cruz de Salinas – miasto i gmina w Brazylii, w stanie Minas Gerais.

</doc>
<doc id="2203723" url="https://pl.wikipedia.org/wiki?curid=2203723" title="Falco lineatus">
Falco lineatus



</doc>
<doc id="2203725" url="https://pl.wikipedia.org/wiki?curid=2203725" title="Nette (dopływ Renu)">
Nette (dopływ Renu)

Nette – rzeka w zachodnich Niemczech, przepływająca przez kraj związkowy Nadrenię-Palatynat, lewy dopływ Renu. Jej długość wynosi 59,1 km. Wypływa z pasma górskiego Eifel, na południe od miejscowości Nürburg. Płynie na wschód przez miasto Mayen i wpada do Renu pomiędzy Weißenthurm i Andernach. 
Rzeka Nette występuje w nazwie jednego z gatunków piwa browaru Königsbacher.

</doc>
<doc id="2203726" url="https://pl.wikipedia.org/wiki?curid=2203726" title="Santo Antônio do Retiro">
Santo Antônio do Retiro

Santo Antônio do Retiro – miasto i gmina w Brazylii, w stanie Minas Gerais.

</doc>
<doc id="2203729" url="https://pl.wikipedia.org/wiki?curid=2203729" title="Nobitz">
Nobitz

Nobitz – miejscowość i gmina w Niemczech, w kraju związkowym Turyngia, w powiecie Altenburger Land.
31 grudnia 2012 do gminy przyłączono gminę Saara, która stała się jej częścią.
6 lipca 2018 do gminy przyłączono gminy: Frohnsdorf, Jückelberg oraz Ziegelheim, które stały się jej częściami. Od tego samego dnia gmina pełni funkcję „gminy realizującej” (niem. "erfüllende Gemeinde") dla dwóch gmin wiejskich: Göpfersdorf oraz Langenleuba-Niederhain.

</doc>
<doc id="2203732" url="https://pl.wikipedia.org/wiki?curid=2203732" title="Sparvius platypterus">
Sparvius platypterus



</doc>
<doc id="2203733" url="https://pl.wikipedia.org/wiki?curid=2203733" title="São João do Paraíso">
São João do Paraíso

São João do Paraíso – miasto i gmina w Brazylii, w stanie Minas Gerais.

</doc>
<doc id="2203736" url="https://pl.wikipedia.org/wiki?curid=2203736" title="Instrukcja techniczna O-3">
Instrukcja techniczna O-3

Instrukcja techniczna O-3 – standard techniczny w geodezji w Polsce, obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 (), zbiór wytycznych dotyczących zasad kompletowania dokumentacji geodezyjnej i kartograficznej. Ostatnim wydaniem jest wydanie II z 1992 wprowadzone zarządzeniem Ministra Gospodarki Przestrzennej i Budownictwa z 4 lutego 1992 w sprawie wprowadzenia do stosowania instrukcji technicznej 0–3 "Zasady kompletowania dokumentacji geodezyjnej i kartograficznej". W związku z wprowadzeniem ustawy o infrastrukturze informacji przestrzennej z 4 marca 2010, standardy techniczne jako przepisy wykonawcze zachowują moc do 8 czerwca 2012.
Przepisy.
Przepisy instrukcji O-2 ustalają zasady porządkowe, dotyczące kompletowania przez wykonawcę dokumentacji technicznej powstałej w wyniku wykonania prac geodezyjnych i kartograficznych.
Całość dokumentacji powstałej w wyniku wykonywania prac geodezyjnych i kartograficznych dzieli się na:
Instrukcja wyodrębnia grupy asortymentowe, według których kompletowana jest dokumentacja przekazywana do właściwego miejscowo ośrodka dokumentacji geodezyjnej i kartograficznej:
i rozdziela na grupy funkcjonalne:
Instrukcja nie obejmuje zasad kompletowania:

</doc>
<doc id="2203739" url="https://pl.wikipedia.org/wiki?curid=2203739" title="Saara (Nobitz)">
Saara (Nobitz)

Saara – dzielnica gminy Nobitz w Niemczech, w kraju związkowym Turyngia, w powiecie Altenburger Land. Do 30 grudnia 2012 była samodzielną gminą.

</doc>
<doc id="2203740" url="https://pl.wikipedia.org/wiki?curid=2203740" title="Taiobeiras">
Taiobeiras

Taiobeiras – miasto i gmina w Brazylii, w stanie Minas Gerais.

</doc>
<doc id="2203747" url="https://pl.wikipedia.org/wiki?curid=2203747" title="Vargem Grande do Rio Pardo">
Vargem Grande do Rio Pardo

Vargem Grande do Rio Pardo – miasto i gmina w Brazylii, w stanie Minas Gerais.

</doc>
<doc id="2203751" url="https://pl.wikipedia.org/wiki?curid=2203751" title="Botumirim">
Botumirim

Botumirim – miasto i gmina w Brazylii, w stanie Minas Gerais. Znajduje się w mikroregionie Grão Mogol.

</doc>
<doc id="2203755" url="https://pl.wikipedia.org/wiki?curid=2203755" title="Cristália">
Cristália

Cristália – miasto i gmina w Brazylii, w stanie Minas Gerais. Znajduje się w mikroregionie Grão Mogol.

</doc>
<doc id="2203757" url="https://pl.wikipedia.org/wiki?curid=2203757" title="Grão Mogol">
Grão Mogol

Grão Mogol – miasto i gmina w Brazylii, w stanie Minas Gerais.

</doc>
<doc id="2203760" url="https://pl.wikipedia.org/wiki?curid=2203760" title="Kaszëbë (film)">
Kaszëbë (film)

Kaszëbë – polski film obyczajowy z 1970 r., w reżyserii Ryszarda Bera oraz z jego scenariuszem.
Premiera odbyła się w podwójnym pokazie z reportażem "Florczakowie" produkcji WFO z 1970 roku.
Fabuła.
Opowieść o nieszczęśliwej miłości, która toczy się pod koniec XIX wieku, w czasie dramatycznych zmagań Kaszubów z uciskiem germanizacyjnym.
Nagrody.
1971:

</doc>
<doc id="2203761" url="https://pl.wikipedia.org/wiki?curid=2203761" title="Itacambira">
Itacambira

Itacambira – miasto i gmina w Brazylii, w stanie Minas Gerais.

</doc>
<doc id="2203762" url="https://pl.wikipedia.org/wiki?curid=2203762" title="Falco jamaicensis">
Falco jamaicensis



</doc>
<doc id="2203764" url="https://pl.wikipedia.org/wiki?curid=2203764" title="Cmentarz żydowski w Wysokiej">
Cmentarz żydowski w Wysokiej

Cmentarz żydowski w Wysokiej – kirkut społeczności żydowskiej niegdyś zamieszkującej w Wysokiej. Cmentarz leży w północno-wschodniej części miejscowości. Ma powierzchnię 0,3 ha. Został zniszczony podczas II wojny światowej. Obecnie na nieogrodzonym terenie brak jest nagrobków.

</doc>
<doc id="2203766" url="https://pl.wikipedia.org/wiki?curid=2203766" title="Instrukcja techniczna O-4">
Instrukcja techniczna O-4

Instrukcja techniczna O-4 – standard techniczny w geodezji w Polsce, obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999, zbiór wytycznych dotyczących zasad prowadzenia państwowego zasobu geodezyjnego i kartograficznego wprowadzony zarządzeniem Prezesa Głównego Urzędu Geodezji i Kartografii (GUGiK) z 10 lipca 1987 w sprawie wprowadzenia do stosowania Instrukcji technicznej 0-4 "Zasady prowadzenia państwowego zasobu geodezyjnego i kartograficznego". Ostatnim wydaniem jest wydanie II z 1987 opracowane przez: Zenona Marca, Weronikę Borys, Tadeusza Gąsowskiego, Bożenę Kluszczyńską, Małgorzatę Kłopocińską-Gil oraz Jerzego Malczewskiego zgodnie z zaleceniami technicznymi wydanymi przez Biuro Nauki i Techniki GUGiK reprezentowane przez Edwarda Jarosińskiego i Stanisława Czarneckiego oraz Biuro Geodezji Gospodarczej GUGiK reprezentowane przez Bogdana Grzechnika. W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowują moc do 8 czerwca 2012 roku.
Instrukcja O-4 reguluje zasady organizacyjne oraz porządkowe dotyczące państwowego zasobu geodezyjnego i kartograficznego oraz zadania ośrodków dokumentacji geodezyjnej i kartograficznej w tym zakresie oraz definiuje państwowy zasób geodezyjny i kartograficzny, jako zasób, który stanowią: 
W szczególności instrukcja ustala:
Postanowienia instrukcji O-4 nie dotyczą Centralnego Ośrodka Dokumentacji Geodezyjnej i Kartograficznej. Sprawy te uregulowane są odrębnymi przepisami.
Wraz z wprowadzeniem tej instrukcji straciło moc zarządzenie nr 36 Prezesa Głównego Urzędu Geodezji i Kartografii z 18 października 1958 o zasadach przechowywania, ewidencji i wykorzystania map nie przeznaczonych do użytku publicznego.

</doc>
<doc id="2203767" url="https://pl.wikipedia.org/wiki?curid=2203767" title="Falco Buteo">
Falco Buteo



</doc>
<doc id="2203768" url="https://pl.wikipedia.org/wiki?curid=2203768" title="Myszołów kaukaski">
Myszołów kaukaski



</doc>
<doc id="2203772" url="https://pl.wikipedia.org/wiki?curid=2203772" title="Karen Harup">
Karen Harup

Karen Margrethe Harup (ur. 20 listopada 1924, zm. 19 lipca 2009) – duńska pływaczka. Trzykrotna medalistka olimpijska z Londynu.
Specjalizowała się w stylu dowolnym i grzbietowym. Igrzyska w 1948 były jej jedyną olimpiadą. Triumfowała na dystansie 100 m grzbietem, była druga na 400 m kraulem oraz w sztafecie. W 1947 trzykrotnie stawała na najwyższym stopniu podium mistrzostw Europy.
W 1975 została przyjęta do International Swimming Hall of Fame.

</doc>
<doc id="2203773" url="https://pl.wikipedia.org/wiki?curid=2203773" title="Karen Margarete Harup">
Karen Margarete Harup



</doc>
<doc id="2203775" url="https://pl.wikipedia.org/wiki?curid=2203775" title="Ulica Bohaterów Warszawy w Bielsku-Białej">
Ulica Bohaterów Warszawy w Bielsku-Białej



</doc>
<doc id="2203777" url="https://pl.wikipedia.org/wiki?curid=2203777" title="Wspólnota administracyjna Altenburger Land">
Wspólnota administracyjna Altenburger Land

Wspólnota administracyjna Altenburger Land (niem. "Verwaltungsgemeinschaft Altenburger Land") – dawna wspólnota administracyjna w Niemczech, w kraju związkowym Turyngia, w powiecie Altenburger Land. Siedziba wspólnoty znajdowała się w miejscowości Mehna.
Wspólnota administracyjna zrzeszała osiem gmin wiejskich: 
1 stycznia 2019 wspólnota została rozwiązana. Gminy Altkirchen, Drogen oraz Lumpzig zostały przyłączone do miasta Schmölln i tym samym stały się automatycznie jego dzielnicami. Miasto Schmölln stało się zarazem "gminą realizującą" (niem. "erfüllende Gemeinde") dla gminy Dobitschen. Gminy Göhren, Göllnitz, Mehna oraz Starkenberg zostały przyłączone do wspólnoty administracyjnej Rositz.

</doc>
<doc id="2203779" url="https://pl.wikipedia.org/wiki?curid=2203779" title="Falco rufinus">
Falco rufinus



</doc>
<doc id="2203787" url="https://pl.wikipedia.org/wiki?curid=2203787" title="Archibuteo regalis">
Archibuteo regalis



</doc>
<doc id="2203788" url="https://pl.wikipedia.org/wiki?curid=2203788" title="Irina-Camelia Begu">
Irina-Camelia Begu

Irina-Camelia Begu (ur. 26 sierpnia 1990 w Bukareszcie) – rumuńska tenisistka.
Kariera tenisowa.
Karierę rozpoczęła w 2005 występując z dziką kartą na turnieju ITF w Bukareszcie, gdzie wygrała swój pierwszy mecz. Jeszcze tego samego roku udanie przeszła kwalifikacje na podobnym turnieju i dotarła do drugiej rundy turnieju głównego. W następnym roku wygrała turniej w grze deblowej i dotarła do finału gry singlowej, w którym przegrała z rodaczką Alexandrą Cadanțu. W 2007 wygrała pierwszy turniej singlowy, pokonując w finale Andreeę Mitu. W sumie wygrała dwanaście turniejów singlowych i dziewiętnaście deblowych rangi ITF.
W 2009 spróbowała swych sił w turniejach cyklu WTA i w Wielkim Szlemie. Największy sukces odniosła w kwalifikacjach do Roland Garros, gdzie dotarła do trzeciej rundy, pokonując po drodze takie zawodniczki jak Mervana Jugić-Salkić i Maša Zec Peškirič. W 2010 udanie przeszła kwalifikacje w Warszawie, ale przegrała w pierwszej rundzie turnieju głównego z Timeą Bacsinszky. 11 kwietnia 2011, jako kwalifikantka, dotarła do finału turnieju w Marbelli, w którym lepszą okazała się nr 5 na świecie, Wiktoryja Azaranka, ale sukces ten pozwolił Rumunce na awans do pierwszej setki światowego rankingu, na miejsce 97.
Wysoki ranking zapewnił jej bezpośredni udział we French Open, na którym dotarła do drugiej rundy, pokonując w pierwszej Aravane Rezaï. Bezpośrednio po rozgrywkach wielkoszlemowych w Paryżu zagrała mocno obsadzony turniej ITF w Marsylii, gdzie dotarła do finału, w którym przegrała jednak z Pauline Parmentier. W czerwcu wystąpiła w pierwszej rundzie Wimbledonu, w której przegrała z Flavią Pennettą, a tydzień po zakończeniu tych rozgrywek dotarła do finału turnieju WTA w Budapeszcie, w którym uległa Robercie Vinci.
W 2012 roku odniosła swoje pierwsze zwycięstwo w grze deblowej. W parze razem z Monicą Niculescu pokonała parę Chuang Chia-jung oraz Marina Erakovic podczas turnieju w Hobart. We wrześniu zwyciężyła w pierwszym turnieju WTA w grze pojedynczej, w Taszkencie.
W 2015 roku wygrała turniej w Seulu, w finale pokonując Alaksandrę Sasnowicz.
W zawodach cyklu WTA Tour Rumunka wygrała pięć turniejów w grze pojedynczej z dziewięciu rozegranych finałów, w grze podwójnej natomiast zwyciężyła w dziewięciu turniejach z szesnastu rozegranych finałów. Triumfowała też w jednym turnieju singlowym w cyklu WTA 125.

</doc>
<doc id="2203789" url="https://pl.wikipedia.org/wiki?curid=2203789" title="Altenburger Land">
Altenburger Land

Niemcy:

</doc>
<doc id="2203791" url="https://pl.wikipedia.org/wiki?curid=2203791" title="Falco Lagopus">
Falco Lagopus



</doc>
<doc id="2203792" url="https://pl.wikipedia.org/wiki?curid=2203792" title="Mistrzostwa Europy w Łyżwiarstwie Szybkim w Wieloboju 2009">
Mistrzostwa Europy w Łyżwiarstwie Szybkim w Wieloboju 2009

106. Mistrzostwa Europy w łyżwiarstwie szybkim w wieloboju odbyły się w hali Thialf w Heerenveen w dniach 9–11 stycznia 2009. Kobiety startowały w mistrzostwach po raz 34.
Tytuły mistrzów Europy zdobyli: Holender Sven Kramer i Niemka Claudia Pechstein.

</doc>
<doc id="2203793" url="https://pl.wikipedia.org/wiki?curid=2203793" title="Cybernic Machine">
Cybernic Machine



</doc>
<doc id="2203795" url="https://pl.wikipedia.org/wiki?curid=2203795" title="Wspólnota administracyjna Oberes Sprottental">
Wspólnota administracyjna Oberes Sprottental

Wspólnota administracyjna Oberes Sprottental (niem. "Verwaltungsgemeinschaft Oberes Sprottental") – wspólnota administracyjna w Niemczech, w kraju związkowym Turyngia, w powiecie Altenburger Land. Siedziba wspólnoty znajduje się w miejscowości Nöbdenitz.
Wspólnota administracyjna zrzesza osiem gmin wiejskich: 

</doc>
<doc id="2203796" url="https://pl.wikipedia.org/wiki?curid=2203796" title="Herbert Giles">
Herbert Giles

Herbert Allen Giles (ur. 8 grudnia 1845, zm. 13 lutego 1935) – brytyjski dyplomata i sinolog. Zmodyfikowany przez niego system latynizacji języka chińskiego opracowany przez Thomasa Wade'a znany jest jako system Wade-Gilesa. Herbert Giles przetłumaczył wiele dzieł klasyków chińskich, np. Konfucjusza, Laozi i Zhuangzi, jak również był autorem wielu podręczników do nauki języka chińskiego, pozycji na temat chińskiej kultury i literatury oraz pierwszego szeroko publikowanego słownika chińsko-angielskiego.
Życiorys.
Herbert Allen Giles był czwartym synem angielskiego historyka, wielebnego Johna Allena Gilesa (1808–1884). Ukończył prywatną szkołę Charterhouse w Godalming w hrabstwie Surrey. W latach 1867–1892 pracował jako wicekonsul i konsul w Chinach. W okresie 1885–1888 przebywał w Forcie Santo Domingo w Danshui na Tajwanie. Był ojcem Bertrama, Valentine, Lancelota, Edith, Mable i Lionela (także sinologa). W 1897 został mianowany profesorem języka chińskiego na University of Cambridge, jako druga osoba w historii uczelni po Thomasie Wade. Gdy obejmował to stanowisko, na uniwersytecie nie było innych sinologów, więc Giles mógł spędzać większość swojego czasu studiując starożytne chińskie teksty podarowane uczelni przez Wade'a. Pomimo że stanowisko profesora piastował przez trzydzieści pięć lat, nigdy nie przyjął tytułu honorowego Fellow.
Za swój "Chinese Biographical Dictionary" ("Chiński słownik biograficzny") Giles został uhonorowany przez Akademię Francuską nagrodą Prix St. Julien.

</doc>
<doc id="2203799" url="https://pl.wikipedia.org/wiki?curid=2203799" title="Oberes Sprottental">
Oberes Sprottental



</doc>
<doc id="2203800" url="https://pl.wikipedia.org/wiki?curid=2203800" title="Podziemne przejście dla pieszych">
Podziemne przejście dla pieszych

Podziemne przejście dla pieszych – budowla zapewniająca możliwość przejścia dla pieszych pod określonym szlakiem komunikacyjnym przebiegającym na powierzchni terenu lub budowli mostowej. Takie przypisanie tego rodzaju obiektów budowlanych do kategorii budowli zostało dokonane w artykule art. 3 pkt 3 prawa budowlanego, definiującego pojęcie budowli; w ramach tej definicji wyszczególniono podstawowe rodzaje budowli, wymieniając także podziemne przejście dla pieszych.
Opis.
Podziemne przejścia dla pieszych były często budowane w Europie w latach 70. XX wieku w tym w Polsce Ludowej ze względu na popularność modernistycznych idei rozdzielania ruchu pieszego i samochodowego. Wadą przejść podziemnych pozbawionych wind jest brak funkcjonalności i nieprzyjazny charakter dla osób z dziećmi na wózkach, niepełnosprawnych i rowerzystów. Z tego powodu od lat 90. XX wieku rozpoczęto w Polsce wyposażanie przejść podziemnych w windy. Niektóre przejścia podziemne wyposaża się także w schody ruchome. ruchomych ponieważ są niefunkcjonalne. W niektórych miastach Europy zdecydowano się nawet na usunięcie przejść podziemnych co równocześnie wiąże się z likwidacją dominacji samochodów na ulicy i przywróceniem przejść dla pieszych czego przykładem są remonty ulic Babenberger w Wiedniu, ulica Krakowskie Przedmieście w Warszawie oraz Trasy W-Z w Łodzi.
Jedną z odmian przejścia jest womitorium – tunelowe przejście w trybunie, łączące zewnętrzne ciągi komunikacyjne obiektu widowiskowego (np. stadionu) z widownią. Przykładem womitorium były wjazdy na płytę dawnego Stadionu Dziesięciolecia w Warszawie.
Przejście podziemne w ruchu drogowym.
Kodeks drogowy oraz przepisy wykonawcze definiują specjalny znak informacyjny dla tego typu przejść. Jest to znak D-35: przejście podziemne dla pieszych.
Podziemne przejście dla pieszych umożliwia bezkolizyjne skrzyżowanie ruchu pieszego z innego rodzajem ruchem, np. drogowym czy kolejowym. Realizowane jest poprzez budowę odpowiedniego tunelu lub mostu (wiaduktu), przy czym ruch pieszy odbywa się w tunelu lub pod wiaduktem, a ruch pojazdów na koronie budowli. Z dniem 21 września 2022 r. podziemne przejście dla pieszych stało się tunelem dla pieszych.

</doc>
<doc id="2203802" url="https://pl.wikipedia.org/wiki?curid=2203802" title="Two Worlds II">
Two Worlds II

Two Worlds II (wcześniej Two Worlds: The Temptation) – fabularna gra akcji wyprodukowana przez polskie studio Reality Pump Studios i wydana w 2010 roku przez Zuxxez. Jest to kontynuacja gry "Two Worlds". Została wydana na platformy PlayStation 3, Xbox 360, Microsoft Windows i Mac OS X.
Fabuła gry.
Akcja "Two Worlds II" rozgrywa się 5 lat po wydarzeniach z pierwszej części gry. Cała historia toczy się na Antaloorze, nad którym władzę objął zły cesarz Gandohar. Czarny charakter więzi Kyrę – siostrę bezimiennego bohatera i jego samego. W ciele kobiety przetrzymywany jest bóg Aziraal, z którego władca czerpie moc. Bezimienny zostaje niespodziewanie uwolniony przez grupę orków działających dla tajemniczej Cassary, zwanej też Prorokinią. Okazuje się, że na barkach bohatera spocznie misja odbicia królestwa z rąk niecnego władcy. Badając przeszłość Gandohara, odkrywa on nowe zakątki kontynentu i coraz to nowych przeciwników. Pod koniec rozgrywki okazuje się, że Cassara jest smokiem, który również chce zawładnąć światem. Bohater stacza z nim pojedynek, zabija go i uwalnia królestwo oraz Kyrę, która zostaje władczynią antaloorskich ziem.
Dodatki.
We wrześniu 2011 roku został wydany dodatek o tytule "".
Kolejny dodatek, zatytułowany "Two Worlds II: Call of the Tenebrae", został wydany w czerwcu 2017 dla osób posiadających podstawową wersję gry. Miesiąc później stał się on dostępny na Steam jako samodzielna produkcja.
Odbiór gry.
Trzy tygodnie po wydaniu gry w Europie zarejestrowano ponad milion sprzedanych kopii, zaś w lutym 2011 roku – 2 miliony.
W czerwcu 2017 wraz z premierą nowego dodatku do komputerowej wersji gry trafiły mikropłatności. Nowa sekcja w menu głównym dała możliwość zakupu m.in. przedmiotów do trybu jednoosobowego, które do tej pory gracz mógł z łatwością pozyskać za pomocą komend. Po negatywnym odzewie społeczności konsola służąca do ich wpisywania została ostatecznie przywrócona.

</doc>
<doc id="2203804" url="https://pl.wikipedia.org/wiki?curid=2203804" title="Jesús Solana">
Jesús Solana

Jesús Ángel Solana Bermejo (ur. 25 grudnia 1964 w Arnedo) – piłkarz hiszpański grający na pozycji lewego obrońcy. W swojej karierze 1 raz wystąpił w reprezentacji Hiszpanii.
Kariera klubowa.
Karierę piłkarską Solana rozpoczął w klubie Real Madryt. Początkowo grał w rezerwach Realu, a w 1986 roku awansował do kadry pierwszego zespołu Realu. 28 marca 1986 zadebiutował w Primera División w zremisowanym 0:0 domowym meczu z Realem Saragossa. W tym samym roku zdobył z Realem Puchar UEFA (grał w obu finałowych spotkaniach z 1. FC Köln), a także wywalczył swój pierwszy w karierze tytuł mistrza Hiszpanii. Swojego pierwszego gola w Primera División strzelił 13 sierpnia 1987 w meczu z Realem Saragossa (3:1). W latach 1987–1990 zdobył swoje kolejne cztery mistrzostwa kraju. Wraz z Realem zdobył też Puchar Króla w 1989 roku i trzykrotnie Superpuchar Hiszpanii w latach 1988, 1989 i 1990. W Realu grał do końca sezonu 1990/1991.
W 1991 roku Solana przeszedł z Realu Madryt do Realu Saragossa. W nowym zespole zadebiutował 31 sierpnia 1991 w zremisowanym 1:1 domowym spotkaniu z Espanyolem Barcelona. Od czasu debiutu był podstawowym zawodnikiem zespołu. W sezonie 1993/1994 zdobył z Realem Puchar Króla. Sukces osiągnął także w Pucharze Zdobywców Pucharów. Wystąpił w finale tego pucharu, wygranym 2:1 z Arsenalem Londyn. W Realu Saragossa Solana występował do zakończenia sezonu 1999/2000. Latem 2000 zakończył karierę piłkarską.
Kariera reprezentacyjna.
Swoje jedyne spotkanie w reprezentacji Hiszpanii Solana rozegrał 16 listopada 1988 roku. Hiszpania wygrała wówczas 2:0 z Irlandią w spotkaniu eliminacji do MŚ 1990 rozegranym w Sewilli. Solana występował również w reprezentacjach: U-16, U-18, U-21 i U-23.

</doc>
<doc id="2203806" url="https://pl.wikipedia.org/wiki?curid=2203806" title="Jesus Solana">
Jesus Solana



</doc>
<doc id="2203808" url="https://pl.wikipedia.org/wiki?curid=2203808" title="Wspólnota administracyjna Pleißenaue">
Wspólnota administracyjna Pleißenaue

Wspólnota administracyjna Pleißenaue (niem. "Verwaltungsgemeinschaft Pleißenaue") – wspólnota administracyjna w Niemczech, w kraju związkowym Turyngia, w powiecie Altenburger Land. Siedziba wspólnoty znajduje się w miejscowości Treben.
Wspólnota administracyjna zrzesza pięć gmin wiejskich: 

</doc>
<doc id="2203810" url="https://pl.wikipedia.org/wiki?curid=2203810" title="Karakary">
Karakary



</doc>
<doc id="2203812" url="https://pl.wikipedia.org/wiki?curid=2203812" title="Pleißenaue">
Pleißenaue



</doc>
<doc id="2203813" url="https://pl.wikipedia.org/wiki?curid=2203813" title="Pleissenaue">
Pleissenaue



</doc>
<doc id="2203816" url="https://pl.wikipedia.org/wiki?curid=2203816" title="Amer Sabah">
Amer Sabah

Amer Sabah Mahmoud Shafia (ur. 14 lutego 1982 w Ammanie) – jordański piłkarz, grający na pozycji bramkarza w klubie Al-Wehdat Amman.
Kariera klubowa.
Amer Sabah rozpoczął swoją zawodową karierę w 1999 roku w klubie Al-Yarmouk. W latach 2004–2005 był zawodnikiem Al-Faisaly Amman. Z Al-Faisaly zdobył Puchar Jordanii w 2005. W latach 2005–2006 ponownie był zawodnikiem Al-Yarmouk. W latach 2006-2007 występował w Egipcie w Ismaily SC. Po powrocie do ojczyzny został zawodnikiem Al-Wehdat Amman, w którym występuje do chwili obecnej. Z Al-Wadhat dwukrotnie zdobył mistrzostwo Jordanii w 2008 i 2009, dwukrotnie Puchar Jordanii w 2008 i 2010 oraz trzykrotnie Superpuchar Jordanii w 2008, 2009 i 2010.
Kariera reprezentacyjna.
W reprezentacji Jordanii Sabah zadebiutował w 2002 roku. W 2004 uczestniczył w Pucharze Azji. Sabah na tym turnieju wystąpił we wszystkich czterech meczach z: Koreą Południową, Kuwejtem, ZEA i w ćwierćfinale z Japonią. W tym samym roku uczestniczył w eliminacjach Mistrzostw Świata 2006. W 2007 roku uczestniczył w eliminacjach Mistrzostw Świata 2010. W 2011 został powołany na Puchar Azji 2011, w 2015 – na Puchar Azji 2015, a w 2019 na Puchar Azji 2019.

</doc>
<doc id="2203821" url="https://pl.wikipedia.org/wiki?curid=2203821" title="Wspólnota administracyjna Rositz">
Wspólnota administracyjna Rositz

Wspólnota administracyjna Rositz (niem. "Verwaltungsgemeinschaft Rositz") – wspólnota administracyjna w Niemczech, w kraju związkowym Turyngia, w powiecie Altenburger Land. Siedziba wspólnoty znajduje się w miejscowości Rositz.
Wspólnota administracyjna zrzesza osiem gmin wiejskich: 
1 stycznia 2019 do wspólnoty przyłączono cztery gminy, pochodzące z dzień wcześniej rozwiązanej wspólnoty administracyjnej Altenburger Land: Göhren, Göllnitz, Mehna oraz Starkenberg.

</doc>
<doc id="2203822" url="https://pl.wikipedia.org/wiki?curid=2203822" title="Dynastia macedońska">
Dynastia macedońska

Dynastia macedońska – ósma dynastia cesarska panująca w Cesarstwie Bizantyńskim. Członkowie rodu zasiadali na tronie cesarskim w latach 867-1056. Za czasów dynastii macedońskiej Bizancjum otrząsnęło się z klęsk zadanych przez najazdy arabskie, przywrócono potęgę militarną i prestiż na arenie międzynarodowej, zapoczątkowany przez ostatniego władcę z dynastii amoryjskiej – Michała III. Najwybitniejszym przedstawicielem rodu był Bazyli II Bułgarobójca, który ugruntował dokonania poprzedników oraz zniszczył Carstwo Bułgarii.
Władcy z dynastii macedońskiej.
Po śmierci Teodory cesarzem został, wskazany przez nią, jej faworyt Michał VI Stratiotikos.

</doc>
<doc id="2203826" url="https://pl.wikipedia.org/wiki?curid=2203826" title="Jonathan Winters">
Jonathan Winters

Jonathan Harshman Winters Jr. (ur. 11 listopada 1925 w Bellbrook, w stanie Ohio, zm. 11 kwietnia 2013 w Montecito w stanie Kalifornia) – amerykański aktor i komik.
Życiorys.
Był potomkiem Valentine Winters, założycielki Winters National Bank w Dayton. Po ukończeniu szkoły średniej w Springfield, Winters, w wieku 17 lat, zaciągnął się do marynarki wojennej. Podczas II wojny światowej służył na południowym Pacyfiku. Po wojnie studiował rysunek w Dayton Art Institute. Karierę rozpoczynał jako komik sceniczny. Gościł w programach Jacka Paara. Prowadził również własny program "The Wacky Word of Jonathan Winters" (1972-1974). Winters wystąpił w niemal 50 filmach i kilku telewizyjnych show.
Był żonaty z Eileen Schauder, którą poślubił w 1948 roku i był z nią ponad 60 lat, aż do jej śmierci w 2009 roku. Żona aktora chorowała przez dwadzieścia lat na raka piersi. Miał z nią dwoje dzieci.

</doc>
<doc id="2203828" url="https://pl.wikipedia.org/wiki?curid=2203828" title="Falco cachinnans">
Falco cachinnans



</doc>
<doc id="2203833" url="https://pl.wikipedia.org/wiki?curid=2203833" title="LittleBigPlanet (seria)">
LittleBigPlanet (seria)

LittleBigPlanet – seria komputerowych gier platformowych opowiadających o szmaciance zwanej Sackboyem, wydawanych na konsole PlayStation firmy Sony, w tym PlayStation 3 oraz PlayStation 4. Wydana została również gra wyścigowa pt. "LittleBigPlanet Karting" oraz gra na urządzenia przenośne pt. "Run Sackboy! Run!". Gry z serii głównej to dwuwymiarowe zręcznościowe gry platformowe. Seria gier zebrała oceny na poziomie 85/100 punktów w serwisie Metacritic.

</doc>
<doc id="2203834" url="https://pl.wikipedia.org/wiki?curid=2203834" title="Monaster Podwyższenia Krzyża Pańskiego na wyspie Kij">
Monaster Podwyższenia Krzyża Pańskiego na wyspie Kij

Monaster Podwyższenia Krzyża Pańskiego – nieczynny klasztor prawosławny na wyspie Kij w zatoce Onega.
Według tradycji, w 1630 hieromnich Nikon, zamieszkujący w jednej z filii Monasteru Sołowieckiego, skicie Anzerskim, pokłócił się z jej przełożonym, schimnichem Eleazarem, i opuścił skit. Postanowił udać się do Kożejezierskiego Monasteru Objawienia Pańskiego. Jednak w czasie podróży łodzią zaskoczyła go burza. Łódź Nikona, który cały czas modlił się o swoje ocalenie, została wyrzucona na brzeg wyspy Kij. Aby podziękować Bogu za zachowanie życia, mnich wzniósł na brzegu krzyż.
W 1652 Nikon, będący już metropolitą nowogrodzkim, ponownie odwiedził wyspę Kij, gdzie odnalazł pozostawiony przez siebie krzyż. Wówczas miał postanowić, że na miejscu tym powstanie męski klasztor. W 1656 hierarcha został wybrany na patriarchę Moskwy i całej Rusi i uzyskał od cara zgodę na budowę nowego klasztoru, po czym osobiście zainicjował zbiórkę środków na ten cel. Aleksy I Romanow osobiście przekazał 6 tys. rubli. Prace budowlane rozpoczęto już w roku następnym, wtedy też formalnie powstała wspólnota monastyczna. W 1660 Nikon po raz trzeci i ostatni odwiedził wyspę, mieszkając przez rok w będącym nadal w budowie klasztorze. Przywiózł ze sobą dzwony oraz wyposażenie dla świątyń monasterskich, w tym najważniejszej – kamiennego soboru Podwyższenia Krzyża Pańskiego. W soborze umieścił krzyż z relikwiami m.in. Krzyża Pańskiego (tzw. Krzyż z Kij). Oprócz głównej cerkwi w skład kompleksu klasztornego wchodziły kamienny refektarz i kaplica. Sobór Podwyższenia Krzyża Pańskiego został zlokalizowany w najwyższym punkcie skalistej wyspy i zwieńczony pojedynczą kopułą na ośmiobocznym bębnie. Nawa obiektu została zbudowana na planie kwadratu.
Na planie kwadratu o boku 15 metrów wzniesiono również kamienny refektarz, kopię podobnego obiektu w Monasterze Sołowieckim. Od zachodu jadalnia była połączona z cerkwią Narodzenia Matki Bożej, zaś od północno-zachodniej – z krytą dachem namiotowym dzwonnicą. Do dzwonnicy przylegała kaplica grzebalna przełożonych monasteru; groby mnichów mieściły się na odrębnym cmentarzu. Na terytorium monasteru znajdowało się uznawane za cudowne źródło o głębokości dziesięciu metrów, które zgodnie z tradycją zostało odkryte przez patriarchę Nikona. Mnisi monasteru zamieszkiwali w jednopiętrowym budynku z celami zbudowanym pod koniec XVII w., którego parter zajmowały pomieszczenia gospodarcze.
W 1854, w czasie desantu angielskiego na wyspie podczas wojny krymskiej, monaster został uszkodzony. Poważniejsze straty poniósł jednak w czasie pożaru, jaki miał miejsce rok później. Odbudowę klasztoru sfinansował sumą 9 tys. rubli rząd rosyjski. Monaster nigdy nie odzyskał znaczenia, jakie posiadał w czasach Nikona; ostatecznie zamknięty został w 1922. Krzyż z Kij został przeniesiony najpierw do muzeum religii i ateizmu, następnie był przechowywany w magazynach moskiewskiego Muzeum Historycznego, aż w 1991 r. został wstawiony do cerkwi św. Sergiusza z Radoneża w rejonie Twierskim Moskwy.

</doc>
<doc id="2203838" url="https://pl.wikipedia.org/wiki?curid=2203838" title="Wspólnota administracyjna Wieratal">
Wspólnota administracyjna Wieratal

Wspólnota administracyjna Wieratal (niem. "Verwaltungsgemeinschaft Wieratal") – dawna wspólnota administracyjna w Niemczech, w kraju związkowym Turyngia, w powiecie Altenburger Land. Siedziba wspólnoty znajdowała się w miejscowości Langenleuba-Niederhain.
Wspólnota administracyjna zrzeszała pięć gmin wiejskich: 
6 lipca 2018 wspólnota administracyjna została rozwiązana. Gminy Frohnsdorf, Jückelberg oraz Ziegelheim przyłączono do gminy Nobitz, które stały się jej częściami "(Ortsteil)". Nobitz pełni rolę „gminy realizującej” (niem. „erfüllende Gemeinde”) dla gmin Göpfersdorf oraz Langenleuba-Niederhain.

</doc>
<doc id="2203841" url="https://pl.wikipedia.org/wiki?curid=2203841" title="Nabu-kudurri-usur I">
Nabu-kudurri-usur I



</doc>
<doc id="2203852" url="https://pl.wikipedia.org/wiki?curid=2203852" title="Altkirchen (Schmölln)">
Altkirchen (Schmölln)

Altkirchen – dzielnica miasta Schmölln w Niemczech, w kraju związkowym Turyngia, w powiecie Altenburger Land. Do 31 grudnia 2018 gmina, wchodzą w skład wspólnoty administracyjnej Altenburger Land.

</doc>
<doc id="2203857" url="https://pl.wikipedia.org/wiki?curid=2203857" title="Jerzy Krasowski (oficer)">
Jerzy Krasowski (oficer)

Jerzy Krasowski (ur. 16 października 1918 w Korcu, zm. 12 lipca 2011 w Szczecinie) – podpułkownik Wojska Polskiego.
Życiorys.
Naukę rozpoczął w szkole powszechnej w Kisielinie, od 1931 roku uczęszczał do gimnazjów państwowych we Włodzimierzu Wołyńskim, a następnie w Równem. Po maturze zgłosił się jako ochotnik do artylerii. We wrześniu 1937 roku został przyjęty do Szkoły Podchorążych Rezerwy Artylerii we Włodzimierzu Wołyńskim, a następnie został przeniesiony do Szkoły Podchorążych Artylerii w Toruniu. W sierpniu 1939 roku otrzymał przydział do 12 pułku artylerii lekkiej w Tarnopolu. W jego składzie jako oficer zwiadowczy walczył z Niemcami na ziemi kieleckiej. Pod Iłżą został ranny w nogę. 28 września aresztowany przez Sowietów i umieszczony w więzieniu we Włodzimierzu Wołyńskim, a następnie odesłany na leczenie szpitalne. Po opuszczeniu szpitala został zatrudniony jako nauczyciel fizyki i matematyki w Biskupicach Małych, a następnie w Iwaniczach. Tam wstąpił w szeregi Armii Krajowej i przyjął pseudonim „Lech”.
Od 1943 r. organizował placówki samoobrony w Iwaniczach i Chobułtowie. Placówki samoobrony organizowane przez „Lecha” posłużyły za zalążek organizowanego w czasie Akcji „Burza” 23 pułku piechoty AK, w którym dowódcą II batalionu mianowany został ppor. „Lech”. W pierwszych miesiącach 1944 razem ze swoim batalionem walczył z Niemcami i UPA na Wołyniu. 18 stycznia 1944 na czele swojego oddziału walczył o Gnojno (duża wieś położona około 10 km na północny wschód od Włodzimierza Woł.) i o Włodzimierz Wołyński. Za bohaterską postawę w walkach na Wołyniu został odznaczony Krzyżem Walecznych. W końcowej fazie walk, okrążony pułk poniósł wysokie straty w bitwie z Niemcami pod Pisarzową Wolą. Ppor. „Lech” nie wyszedł z okrążenia w Lasach Mosurskich na Polesie, lecz przedostał się do Włodzimierza Wołyńskiego, a następnie na Lubelszczyznę. W lipcu 1944 r. został awansowany do stopnia porucznika. W tym czasie, wspólnie z pozostałymi żołnierzami oddziału pchor. J. Ochmana „Kozaka”, działał na terenie Zamojszczyzny. 30 lipca 1944, będąc w składzie batalionu zbornego 27 Wołyńskiej Dywizji Piechoty, w Szczebrzeszynie został rozbrojony przez Armię Czerwoną. Po wstąpieniu do ludowego Wojska Polskiego skierowany do 3 zapasowego pułku piechoty, a po miesiącu, w sierpniu 1944, został aresztowany i wywieziony do obozu w Diagilewie. W różnych obozach internowania przebywał do listopada 1947. Od 1947 pracował jako ekonomista. Od 1980 na emeryturze. Mieszkał w Domu Kombatanta im. Boruty Spiechowicza w Szczecinie.
20 września 1983 został awansowany do stopnia kapitana.

</doc>
<doc id="2203858" url="https://pl.wikipedia.org/wiki?curid=2203858" title="Altkirchen">
Altkirchen

Geografia.
Polska.
Dawna nazwa miejscowości: 

</doc>
<doc id="2203859" url="https://pl.wikipedia.org/wiki?curid=2203859" title="Konstantin Juon">
Konstantin Juon

Konstantin Juon (ros. Константи́н Фёдорович Юо́н, ur. w Moskwie, zm. 1 kwietnia 1958 tamże) – rosyjski i radziecki malarz, teoretyk sztuki, członek rzeczywisty Akademii Sztuki ZSRR, Ludowy Artysta ZSRR. Brat muzyka Pawła Juona.
Urodził się w Moskwie w rodzinie szwajcarsko-niemieckiej. Jego ojciec był urzędnikiem, potem dyrektorem firmy ubezpieczeniowej, matka zajmowała się po amatorsku muzyką.
Konstantin Juon uczył się w latach 1892–1898 w Moskiewskiej Szkole Malarstwa, Rzeźby i Budownictwa u Кonstantina Sawickiego, Abrama Archipowa i Nikołaja Kasatkina.
Po ukończeniu szkoły w ciągu dwóch lat kształcił się w pracowni Walentina Sierowa, następnie założył własne studio, w którym wykładał we latach 1900–1917 wraz z I. Dudinem. Do grona ich uczniów należeli m.in. Aleksander Kuprin, Władimir Faworski, Wiera Muchina i bracia Wiesninowie. Juon był jednym z członków stowarzyszenia Świat Sztuki. Od roku 1907 zajmował się również scenografią teatralną.
W roku 1925 został członkiem Stowarzyszenia Artystów Rewolucyjnej Rosji (AChRR). W latach 1948–1950 pełnił funkcję dyrektora Instytutu Naukowo-Badawczego Teorii i Historii Sztuk Plastycznych Akademii Sztuki ZSRR. W latach 1952–1955 był profesorem Moskiewskiego Instytutu Artystycznego im. Wasilija Surikowa. Zmarł w 1958 roku w Moskwie i został pochowany na tamtejszym Cmentarzu Nowodziewiczym.

</doc>
<doc id="2203862" url="https://pl.wikipedia.org/wiki?curid=2203862" title="Nebuchadnezzar I">
Nebuchadnezzar I



</doc>
<doc id="2203864" url="https://pl.wikipedia.org/wiki?curid=2203864" title="Kościół farny św. Michała Archanioła w Lublinie">
Kościół farny św. Michała Archanioła w Lublinie



</doc>
<doc id="2203867" url="https://pl.wikipedia.org/wiki?curid=2203867" title="Instrukcja techniczna G-1">
Instrukcja techniczna G-1

Instrukcja techniczna G-1 – standard techniczny w geodezji w Polsce, obowiązujący do 2012 roku na podstawie rozporządzenia Ministra Spraw Wewnętrznych i Administracji z 24 marca 1999 r. w sprawie standardów technicznych dotyczących geodezji, kartografii oraz krajowego systemu informacji o terenie, zbiór wytycznych dotyczących poziomej osnowy geodezyjnej wprowadzony zarządzeniem Prezesa Głównego Urzędu Geodezji i Kartografii z 19 lutego 1979 r. w sprawie wprowadzenia do stosowania instrukcji technicznej „G-1 pozioma osnowa geodezyjna”. Ostatnim wydaniem jest wydanie IV z 1986 r. opracowane przez Edwarda Dąbrowskiego, Janusza Galińskiego, Stanisława Gelo, Wojciecha Janusza, Bolesława Kłubkowskiego, Janusza Orzechowskiego na podstawie „Koncepcji modernizacji poziomych osnów geodezyjnych kraju”, opracowanej przez Główny Urząd Geodezji i Kartografii oraz zgodnie z zaleceniami Biura Rozwoju Nauki i Techniki GUGiK, reprezentowanego przez Leona Alexandrowicza i Edwarda Jarosińskiego.
W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowywały moc do 8 czerwca 2012 roku. W 2012 roku instrukcja została zastąpiona nieobowiązującym już rozporządzeniem z 14 lutego 2012 roku w sprawie osnów geodezyjnych, grawimetrycznych i magnetycznych, które określiło m.in. nowe kryteria poziomej osnowy geodezyjnej w Polsce.
Osnowa pozioma w G-1.
Instrukcja G-1 zawiera przepisy techniczne i porządkowe, ustalające zasady klasyfikacji i podstawowe kryteria oceny dokładności, obowiązujące przy zakładaniu podstawowej i szczegółowej poziomej osnowy geodezyjnej, a ponadto definiuje poziomą osnowę geodezyjną, która stanowi usystematyzowany zbiór punktów, których wzajemne położenie na powierzchni odniesienia zostało określone przy zastosowaniu techniki geodezyjnej.
Pod względem dokładności wyznaczenia położenia punktów, podstawowa i szczegółowa osnowa dzieli się na trzy klasy, oznaczone cyframi rzymskimi. Punkty osnowy podstawowej zalicza się do I klasy, a punkty osnowy szczegółowej do II i III klasy. Sieci stanowiące osnowę podstawową traktuje się jako osnowę jednorzędową. Dokładność określenia położenia punktów poszczególnych klas charakteryzują błędy średnie po wyrównaniu:
Zalecana gęstość (wzajemne rozmieszczenie) punktów osnowy:
Dla celów specjalnych wyodrębniona została sieć triangulacji państwowej oraz wybrane punkty osnowy szczegółowej. Sieć ta dzieli się na cztery klasy, oznaczone cyframi arabskimi.
Dokładność punktów w sieci triangulacji państwowej poszczególnych klas charakteryzują błędy średnie kąta po wyrównaniu:
Dla punktów osnowy podstawowej i szczegółowej, będących jednocześnie punktami sieci triangulacji państwowej, podaje się dwie klasy (np. II-4).
Niniejsza instrukcja zastąpiła m.in. instrukcję B-III z 1949.

</doc>
<doc id="2203872" url="https://pl.wikipedia.org/wiki?curid=2203872" title="Two Worlds 2">
Two Worlds 2



</doc>
<doc id="2203873" url="https://pl.wikipedia.org/wiki?curid=2203873" title="Kościół św. Michała Archanioła w Lublinie">
Kościół św. Michała Archanioła w Lublinie



</doc>
<doc id="2203874" url="https://pl.wikipedia.org/wiki?curid=2203874" title="Prva nogometna liga Bosne i Hercegovine (1994/1995)">
Prva nogometna liga Bosne i Hercegovine (1994/1995)

Premijer Liga (1994/1995) była 1. sezonem w piłce nożnej skupiającym najlepsze drużyny Boszniaków w Bośni i Hercegowinie. Ich zwycięzca zostawał mistrzem tego kraju. W rozgrywkach brały udział 22 zespoły. Pierwszym mistrzem Bośni i Hercegowiny została drużyna Čelik Zenica.

</doc>
<doc id="2203877" url="https://pl.wikipedia.org/wiki?curid=2203877" title="Św. Walerian">
Św. Walerian



</doc>
<doc id="2203878" url="https://pl.wikipedia.org/wiki?curid=2203878" title="Festiwal im. Księcia Michała Kleofasa Ogińskiego">
Festiwal im. Księcia Michała Kleofasa Ogińskiego

Międzynarodowy Festiwal im. Księcia Michała Kleofasa Ogińskiego w Iwoniczu-Zdroju – festiwal muzyki poważnej, który odbywa się corocznie w drugiej połowie roku od sierpnia do listopada. Podczas festiwalu wykonywane są utwory patrona festiwalu, oraz innych polskich kompozytorów.
Koncerty odbywają się w dawnej sali balowej Domu Zdrojowego w Iwoniczu-Zdroju. Inicjatorami i organizatorami festiwalu są ks. dr Andrzej Chmura, członkowie Stowarzyszenia Przyjaciół Iwonicza-Zdroju, Gminny Ośrodek Kultury oraz dyrektor artystyczny Festiwalu prof. Andrzej Pikul z Akademii Muzycznej w Krakowie.
Festiwal upamiętnia związki Iwonicza-Zdroju z wybitnym polskim kompozytorem Michałem Kleofasem Ogińskim poprzez jego córkę Amelię z Ogińskich Załuską, żonę Karola Załuskiego restauratora iwonickiego uzdrowiska.
Goście festiwalu.
Na iwonickim festiwalu występowali między innymi:
Andrzej Pikul, Dina Joffe, Michael Vaiman, Marek Bracha, Ayakon Kitanak, Maria Sławek, Joanna Trzeciak, Trio de Vilna, Kaja Nowak, Anna Materniak, Mikołaj Piatikow.

</doc>
<doc id="2203880" url="https://pl.wikipedia.org/wiki?curid=2203880" title="Dobitschen">
Dobitschen

Dobitschen – miejscowość i gmina w Niemczech, w kraju związkowym Turyngia, w powiecie Altenburger Land. Do 31 grudnia 2018 wchodziła w skład wspólnoty administracyjnej Altenburger Land. Od 1 stycznia 2019 niektóre zadania administracyjne gminy realizowane są przez miasto Schmölln, które pełni rolę "gminy realizującej" (niem. "erfüllende Gemeinde").

</doc>
<doc id="2203882" url="https://pl.wikipedia.org/wiki?curid=2203882" title="Drogen">
Drogen

Drogen – dzielnica miasta Schmölln w Niemczech, w kraju związkowym Turyngia, w powiecie Altenburger Land. Do 31 grudnia 2018 gmina, wchodzą w skład wspólnoty administracyjnej Altenburger Land.

</doc>
<doc id="2203887" url="https://pl.wikipedia.org/wiki?curid=2203887" title="Göhren (Turyngia)">
Göhren (Turyngia)

Göhren – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz. Do 31 grudnia 2018 należała do wspólnoty administracyjnej Altenburger Land.

</doc>
<doc id="2203890" url="https://pl.wikipedia.org/wiki?curid=2203890" title="Pasmo Krzemienia">
Pasmo Krzemienia

Pasmo Krzemienia – pasmo górskie w południowej części pogórza przemyskiego, najwyższym szczytem jest góra Krzemień (551 m n.p.m.). Według niektórych podziałów regionalizacyjnych pasmo zaliczane jest do Gór Sanocko-Turczańskich.
Topografia.
Pasmo ciągnie się lekkim łukiem w kierunku płn.-zach. - płd.-wsch., na zachodzie poprzez Przełęcz Krzywe (451 m n.p.m.) łączy się z równoległym Pasmem Bziany, na północy przez Przełęcz Nad Łomną (452 m n.p.m.) łączy się z Pasmem Kiczerki. Od wschodu poprzez przełomową dolinę Wiaru z Pasmem Jamnej. Na płd.-wsch. przez dolinę tejże rzeki z Pasmem Braniowa, a na płd.-zach. przez dolinę potoku "Krzywiec" z pasmem Chwaniów Gór Sanocko-Turczańskich.
Opis.
Pasmo w znacznej części zalesione. W południowej części pasma najwyższym szczytem jest góra Jorzyków (497 m n.p.m.). Od Krzemienia w kierunku płn.-wsch. biegnie długie odgałęzienie ze szczytami Sieniawska (482 m n.p.m.) i Koziny (418 m n.p.m.), następnie stromo opadające ku dolinie Wiaru.

</doc>
<doc id="2203895" url="https://pl.wikipedia.org/wiki?curid=2203895" title="Inflacja finansowa">
Inflacja finansowa

Inflacja finansowa – rodzaj inflacji popytowej spowodowany wzrostem wydatków rządowych przy braku odpowiadającego mu wzrostu dochodów z podatków.
Pojęcie to może również oznaczać szeroko rozumiany proces osłabiania rynków kapitałowych/finansowych, który prowadzi do zmian w zachowaniach rynkowych osób fizycznych i przedsiębiorstw. Zdaniem Jana Toporowskiego, inflację finansową najlepiej opisać jako wzrost wartości sektora finansowego w danej gospodarce w odniesieniu do wartości pozostałych sektorów gospodarki. Można ją zaobserwować zwłaszcza wówczas, gdy kredyty rosną znacznie szybciej niż produkcja albo gdy ceny papierów wartościowych sektora finansowego rosną znacznie szybciej niż ceny realne (dóbr konsumpcyjnych i inwestycyjnych) oraz płace.

</doc>
<doc id="2203899" url="https://pl.wikipedia.org/wiki?curid=2203899" title="Kepler (sonda kosmiczna)">
Kepler (sonda kosmiczna)



</doc>
<doc id="2203903" url="https://pl.wikipedia.org/wiki?curid=2203903" title="Mitsubishi Zinger">
Mitsubishi Zinger

Mitsubishi Zinger (także pod nazwą Mitsubishi Fuzion) – samochód osobowy typu MPV produkowany przez japońską firmę Mitsubishi od roku 2005 z przeznaczeniem na rynek tajwański. Dostępny jako 5-drzwiowy minivan. Samochód oparty został na płycie podłogowej modelu Pajero Sport. Do napędu użyto silnika R4 o pojemności 2,4 litra. Napęd przenoszona jest na oś tylną poprzez 4-biegową automatyczną bądź 5-biegową manualną skrzynię biegów.

</doc>
<doc id="2203904" url="https://pl.wikipedia.org/wiki?curid=2203904" title="Kepler-10b">
Kepler-10b

Kepler-10b – planeta pozasłoneczna znaleziona w ramach programu Kepler, pierwsza planeta skalista znaleziona przez tego satelitę. Planeta obiega gwiazdę Kepler-10 położoną w gwiazdozbiorze Smoka, odległą o 173 (± 27) parseków od Ziemi. Jest to pierwsza odkryta planeta układu Kepler-10.
Charakterystyka.
Masa planety wynosi około 0,0145 (4,6 masy Ziemi), a promień 0,130 (1,5 promienia Ziemi). Kepler-10b okrąża swoją gwiazdę macierzystą w niespełna jedną ziemską dobę: 20 godz. i 5 min. Odległość od gwiazdy to ok. 2,5 mln km; z tego powodu planeta prawdopodobnie obiega gwiazdę ruchem synchronicznym, czyli jest zwrócona ku niej cały czas tą samą stroną. Jeżeli tak jest, to temperatura powierzchni jej oświetlonej strony osiąga 1400 °C, co oznacza, że najprawdopodobniej powierzchnia jest w stanie płynnym (pokryta lawą).
Utrata atmosfery.
Gęstość planety to ok. 8,8 g/cm3, jest ona znacznie wyższa niż gęstości planet typu ziemskiego w Układzie Słonecznym, zbliżona do gęstości żelaza (7,8 g/cm3). Tak duża gęstość wskazuje, że Kepler-10b prawdopodobnie nie posiada atmosfery; jeżeli wcześniej ją posiadała, mogła ją utracić ze względu na bardzo małą odległość od gwiazdy. Modele parowania atmosfer wskazują jednak, że planeta ta nie jest odsłoniętym jądrem planety typu gorącego jowisza lub mniejszego gorącego neptuna, lecz zawsze była planetą skalistą, prawdopodobnie ze znacznej wielkości żelaznym jądrem.
W chwili odkrycia Kepler-10b była najmniejszą znaną planetą pozasłoneczną.
Program, w ramach którego Kepler-10b została odkryta, ma na celu wyszukiwanie planet skalistych podobnych do Ziemi metodą tranzytów, czyli obserwacji przesłaniania gwiazdy macierzystej przez planetę.

</doc>
<doc id="2203906" url="https://pl.wikipedia.org/wiki?curid=2203906" title="Mitsubishi Fuzion">
Mitsubishi Fuzion



</doc>
<doc id="2203911" url="https://pl.wikipedia.org/wiki?curid=2203911" title="Zaopatrzenie">
Zaopatrzenie

Zaopatrzenie – wszystkie środki materiałowo-techniczne wykorzystywane do wyposażenia, wsparcia i utrzymania wojska.
Z tym pojęciem wiąże się także termin:

</doc>
<doc id="2203914" url="https://pl.wikipedia.org/wiki?curid=2203914" title="Ryszard Sroczyński">
Ryszard Sroczyński

Ryszard Sroczyński (ur. 8 maja 1905, zm. 3 sierpnia 1966 Bielsko-Biała) – polski artysta rzeźbiarz.
Życiorys.
W 1946 osiedlił się w Bielsku i zamieszkał w domu przy ulicy Drzymały 18, a następnie w mieszkaniu przy ulicy Bohaterów Warszawy 14/9. Początkowo jego pracownia mieściła się przy ulicy Bohaterów Getta, przed 1959 przez pewien czas w kaplicy zamkowej Zamku Sułkowskich a następnie przy ulicy Schodowej 1. W latach 1946-1948 prowadził wyższy kurs malarstwa w Szkole Malarstwa, Rzeźby i Grafiki w Bielsku, a następnie w Państwowym Ognisku Kultury Plastycznej.
Był członkiem lokalnego oddziału Związku Polskich Artystów Plastyków.
Twórczość.
Absolwent Akademii Sztuk Pięknych w Warszawie, uczeń Karola Tichy'ego.
Początkowo zajmował się malarstwem, twórczość rzeźbiarską rozpoczął w latach 1947/1948. Jego pierwszą istotną rzeźbą była "Głowa W. Pstrowskiego" wykonana na zlecenie przemysłu węglowego. Wykonał kopię rzeźby Bertela Thorvaldsena "A genio lumen" do Pałacu Staszica w Warszawie, płaskorzeźbę "Monterzy konstrukcji stalowych" do MDM (1952), pomnik św. Jana Chrzciciela dla Komorowic (1953), pomnik Syrenki (1953), model pomnika Adama Mickiewicza w Parku Włókniarzy (1955), powiększenie do skali 1:1 i przekucie w granicie Antoni Biłka (1955-1961), pomnik Słowackiego dla szkoły podstawowej w Czechowicach-Dziedzicach (1962), "Pomnik ofiar Oświęcimia" w Strumieniu, model pomnika "Żołnierza Radzieckiego" dla Cmentarza Żołnierzy Radzieckich w Bielsku-Białej (1965, realizacja August Dyrda 1967).

</doc>
<doc id="2203920" url="https://pl.wikipedia.org/wiki?curid=2203920" title="Żyrycze">
Żyrycze

Żyrycze (ukr. Жиричі) – wieś na Ukrainie w rejonie ratnowskim, w obwodzie wołyńskim. Pierwsze wzmianki o wsi pochodzą z 1500 roku. W II Rzeczypospolitej miejscowość wchodziła w skład gminy wiejskiej Zabłocie w powiecie kowelskim województwa wołyńskiego. Nazwa wsi pochodzi od pastwisk, które niegdyś nazywano tu „żyrami”. Przed II wojną światową ze wsią sąsiadowały dwie niewielkie wioski Konobel i Kozelcia, które dziś wchodzą w jej skład. Ponadto w pobliżu znajdowało się kilka niewielkich chutorów: Chwoina, Horyce, Jaźwinki, Ohlowo, Rachowa, Zabródki i Zdil.

</doc>
<doc id="2203927" url="https://pl.wikipedia.org/wiki?curid=2203927" title="Ninurta-nadin-szumi">
Ninurta-nadin-szumi

Ninurta-nadin-szumi (akad. "Ninurta-nādin-šumi") – trzeci król Babilonii z II dynastii z Isin; panował w latach 1132-1127 p.n.e. Zastąpił na tronie Itti-Marduk-balatu, nie wiadomo jednak jakie więzy rodzinne łączyły obu tych władców. Jego następcą został Nabuchodonozor I. Według jednej z asyryjskich kronik Ninurta-nadin-szumi współczesny był władcy asyryjskiemu Aszur-resza-iszi I (1132-1115 p.n.e.) i wielokrotnie naruszał granicę między obu państwami czyniąc rajdy na terytorium Asyrii, w jednym przypadku docierając aż pod miasto. Arbela.

</doc>
<doc id="2203928" url="https://pl.wikipedia.org/wiki?curid=2203928" title="Deepack">
Deepack

Deepack - duet, w skład którego wchodzą Marcel van der Zwan oraz Frank Pechler. Tworzą głównie muzykę hardstyle.
Kariera.
Marcel van der Zwan i Frank Pechler rozpoczęli karierę muzyczną w latach 90. XX wieku. Tworzyli muzykę z gatunkach hardcore i trance. Popularność im przyniósł utwór "Drop out". W 2001 roku do zespołu dołączył Ramon Roelofs. W tym okresie powstały produkcje "100%, Here’s Johnny", "Down-Low". Światowy rozgłos i rozpoznawalność w obrębie sceny hardstyle przyniósł im utwór pt. "The Prophecy", stworzony na potrzeby imprezy Qlimax 2003. Innymi znanymi utworami grupy są m.in. "Kick This Mutha, Stomper, Rockin’ Steady" i remiksy "X2X We Want More, Funky Shit, The Sound Of The Bass". 
Aktualnie tworzą hardstyle w konwencji new-style'owej, jednak wydali jeszcze w stylu hard single "Skitzo" i "Free Ur Mind".

</doc>
<doc id="2203931" url="https://pl.wikipedia.org/wiki?curid=2203931" title="Hutellutusz-Inszuszinak">
Hutellutusz-Inszuszinak



</doc>
<doc id="2203932" url="https://pl.wikipedia.org/wiki?curid=2203932" title="Św. Tatiana">
Św. Tatiana



</doc>
<doc id="2203934" url="https://pl.wikipedia.org/wiki?curid=2203934" title="Cmentarz żydowski w Bugaju">
Cmentarz żydowski w Bugaju

Cmentarz żydowski w Bugaju – kirkut społeczności żydowskiej niegdyś mieszkającej w Bugaju. Nie wiadomo kiedy dokładnie został założony. Ma powierzchnię 0,6 ha. Znajduje się na wschód od miejscowości, w lesie pomiędzy dwoma jeziorami. W wyniku zniszczeń z czasów II wojny światowej nie zachowały się żadne nagrobki.

</doc>
<doc id="2203935" url="https://pl.wikipedia.org/wiki?curid=2203935" title="Św. Felicyta">
Św. Felicyta



</doc>
<doc id="2203936" url="https://pl.wikipedia.org/wiki?curid=2203936" title="Zdomyśl">
Zdomyśl

Zdomyśl (ukr. Здомишель) – wieś na Ukrainie w rejonie ratnowskim, w obwodzie wołyńskim, położona nad rzeką Prypeć. Wieś została założona w 1415 roku. W II Rzeczypospolitej miejscowość wchodziła w skład gminy wiejskiej Zabłocie w powiecie kowelskim województwa wołyńskiego. Przed II wojną światową w pobliżu wsi leżał niewielki przysiółek Seńki, który z czasem wszedł w jej skład, a kilka kilometrów na zachód znajdował się chutor Krynica.

</doc>
<doc id="2203937" url="https://pl.wikipedia.org/wiki?curid=2203937" title="Św. Krzysztof">
Św. Krzysztof



</doc>
<doc id="2203940" url="https://pl.wikipedia.org/wiki?curid=2203940" title="Volksdeutscher">
Volksdeutscher



</doc>
<doc id="2203943" url="https://pl.wikipedia.org/wiki?curid=2203943" title="Św. Małgorzata">
Św. Małgorzata



</doc>
<doc id="2203946" url="https://pl.wikipedia.org/wiki?curid=2203946" title="Szmeńki">
Szmeńki

Szmeńki (ukr. Шменьки) – wieś na Ukrainie w rejonie ratnowskim, w obwodzie wołyńskim, położona nad rzeką Prypeć. W II Rzeczypospolitej miejscowość wchodziła w skład gminy wiejskiej Zabłocie w powiecie kowelskim województwa wołyńskiego.

</doc>
<doc id="2203950" url="https://pl.wikipedia.org/wiki?curid=2203950" title="Toerten">
Toerten



</doc>
<doc id="2203952" url="https://pl.wikipedia.org/wiki?curid=2203952" title="Muzeum Maszyn Erotycznych w Pradze">
Muzeum Maszyn Erotycznych w Pradze

Muzeum Maszyn Erotycznych w Pradze (, ) – muzeum zlokalizowane w centrum Pragi przy ul. Melantrichovej 18, w pobliżu Staroměstského náměstí, obrazujące rozwój oraz współczesność urządzeń i maszyn służących ubogacaniu życia seksualnego człowieka. 
W muzeum, na przestrzeni trzech pięter miejskiej kamienicy, wystawione jest ponad 200 eksponatów związanych ze sferą wzbogacania (lub zubażania) ludzkiego życia erotycznego, przede wszystkim w drodze działań mechanicznych. Oprócz tego prezentowane są grafiki, obrazy i elementy reklamowe, związane z seksem, a w niewielkiej salce kinowej wyświetlane są hiszpańskie filmy pornograficzne z początku lat 20. XX wieku.
Pośród wystawionych przedmiotów dominują różnego rodzaju wibratory, sztuczne penisy i pochwy, urządzenia do mechanicznej penetracji, pasy cnoty (np. z 1580), gorsety, bielizna, stroje używane przez wielbicieli technik BDSM i inne. Na wystawie znajdują się też unikatowe przedmioty, takie jak francuskie elektromechaniczne urządzenie antymasturbacyjne dla chłopców z 1915 (zawiadamiające rodziców dzwonkiem o następującej erekcji), voyeurystyczny nocnik z lusterkiem do podglądania strumienia kobiecego moczu, niemiecki wibrator ręczny na korbkę z 1910, czy francuski metalowy gorset z około 1500. 
Wstęp do muzeum jest płatny i dostępny tylko dla osób dorosłych.

</doc>
<doc id="2203964" url="https://pl.wikipedia.org/wiki?curid=2203964" title="Teoria warkoczy">
Teoria warkoczy

Teoria warkoczy – dział topologii zainspirowany geometryczną konstrukcją warkoczy. Zapoczątkowana przez Emila Artina wydanym w 1925 roku artykułem "Theorie der Zopfe". Warkocze tworzą grupę. Znajdują zastosowanie między innymi w kryptografii.

</doc>
<doc id="2203966" url="https://pl.wikipedia.org/wiki?curid=2203966" title="Kraska (Ukraina)">
Kraska (Ukraina)

Kraska (ukr. Краска) – wieś na Ukrainie w rejonie ratnowskim, w obwodzie wołyńskim, nad rzeką Prypeć. Wieś została założona w 1783 roku. W II Rzeczypospolitej miejscowość wchodziła w skład gminy wiejskiej Zabłocie w powiecie kowelskim województwa wołyńskiego. Przed II wojną światową w odległości kilku kilometrów na zachód od wsi leżała niewielka wioska Truszel oraz chutory Krywa Kobyłka i Tureczno.

</doc>
<doc id="2203973" url="https://pl.wikipedia.org/wiki?curid=2203973" title="Wsparcie">
Wsparcie

Wsparcie - działania sił lub ich części, które pomagają, zabezpieczają, uzupełniają lub wspierają działania każdego innego rodzaju sił.
Wsparcie wojskami to działania bojowe prowadzone przez pododdziały i oddziały na korzyść innych rodzajów wojsk lub innych jednostek. Wsparcie ma na celu okazanie pomocy walczącym wojskom w wykonaniu przez nie postawionego zadania bojowego. 
Dowódca wspierany nie posiada uprawnień do stawiania zadań wspierającym go siłom. Realizują one zadania postawione przez swojego przełożonego.
Pojęcia.
Z terminami tymi łączą się następujące pojęcia:

</doc>
<doc id="2203974" url="https://pl.wikipedia.org/wiki?curid=2203974" title="Św. Hermenegild">
Św. Hermenegild



</doc>
<doc id="2203982" url="https://pl.wikipedia.org/wiki?curid=2203982" title="Św. Maciej Apostoł">
Św. Maciej Apostoł



</doc>
<doc id="2203984" url="https://pl.wikipedia.org/wiki?curid=2203984" title="Rzeka Verdigris">
Rzeka Verdigris



</doc>
<doc id="2203986" url="https://pl.wikipedia.org/wiki?curid=2203986" title="Marian Józef Wojciech Morawski">
Marian Józef Wojciech Morawski



</doc>
<doc id="2203988" url="https://pl.wikipedia.org/wiki?curid=2203988" title="Instrukcja techniczna G-2">
Instrukcja techniczna G-2

Instrukcja techniczna G-2 – standard techniczny w geodezji w Polsce, obowiązujący do 2012 roku na podstawie rozporządzenia Ministra Spraw Wewnętrznych i Administracji z dnia 24 marca 1999, zbiór wytycznych dotyczących wysokościowej osnowy geodezyjnej wprowadzony zarządzeniem nr 4. Prezesa Głównego Urzędu Geodezji i Kartografii z 11 kwietnia 1980 w sprawie wprowadzenia do stosowania instrukcji technicznej „G-2 Wysokościowa osnowa geodezyjna”. Ostatnim wydaniem jest wydanie IV z 1988 opracowane w Instytucie Geodezji i Kartografii przez Tadeusza Wyrzykowskiego w oparciu o „Koncepcję modernizacji wysokościowych osnów geodezyjnych kraju” Głównego Urzędu Geodezji i Kartografii, pozytywnie ocenioną przez Radę Geodezyjną i Kartograficzną, oraz w oparciu o zalecenia Biura Rozwoju Nauki i Techniki Głównego Urzędu Geodezji i Kartografii, które reprezentowali Leon Alexandrowicz i Edward Jarosiński.
W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowywały moc do 8 czerwca 2012 roku. W 2012 roku instrukcja została zastąpiona nieobowiązującym już rozporządzeniem z 14 lutego 2012 roku w sprawie osnów geodezyjnych, grawimetrycznych i magnetycznych, które określiło m.in. nowe kryteria wysokościowej osnowy geodezyjnej w Polsce.
Osnowa wysokościowa w G-2.
Instrukcja G-2 zawiera przepisy techniczne i porządkowe ustalające zasady klasyfikacji, podstawowe kryteria dokładności i obligatoryjne wymagania technologiczne, obowiązujące przy zakładaniu podstawowej i szczegółowej geodezyjnej osnowy wysokościowej. Przepisy tej instrukcji nie dotyczą obszarów o szczególnie intensywnych ruchach powierzchni.
Wysokościową osnowę geodezyjną stanowi usystematyzowany zbiór punktów, których wysokość w stosunku do przyjętej powierzchni odniesienia została określona, przy zastosowaniu techniki geodezyjnej. Ze względu na rolę i znaczenie dla opracowań geodezyjno-kartograficznych, osnowa wysokościowa dzieli się na osnowę podstawową, szczegółową i pomiarową (rodzaj) i klasy (od I do V). Dokładność osnowy danego rodzaju i klasy charakteryzuje ogólnie średni błąd pomiaru niwelacji, po wyrównaniu (m0).
Osnowę wysokościową podstawową i szczegółową tworzą sieci zakładane jako jednorzędowe. Przypadki stosowania drugiego rzędu mogą być dopuszczone przy dodatkowych dogęszczeniach sieci. Sieci każdej klasy, prócz I klasy, powinny być nawiązywane wielopunktowo (minimum 3 – 4 punkty) do sieci wyższych klas. Wysokości punktów osnowy wysokościowej wszystkich klas odniesione są do poziomu zera mareografu w Kronsztadzie i wyznaczane w systemie wysokości normalnych.
Wraz z wprowadzeniem tej instrukcji straciło moc zarządzenie nr 39 Prezesa Głównego Urzędu Geodezji i Kartografii z 28 grudnia 1973 w sprawie wprowadzenia do stosowania instrukcji technicznej B-II „Osnowa wysokościowa lokalnego znaczenia I – IV klasy”.

</doc>
<doc id="2203989" url="https://pl.wikipedia.org/wiki?curid=2203989" title="Miaoli">
Miaoli

Miaoli () – miasto w północno-zachodnim Tajwanie, na południowy wschód od Xinzhu, na zachodnim brzegu rzeki Houlong Xi, siedziba powiatu Miaoli. W 2010 roku miasto liczyło 90 703 mieszkańców.
Centrum handlu arbuzami, trzciną cukrową i owocami cytrusowymi pochodzącymi z okolicznych upraw; ośrodek przemysłu chemicznego (ciekły amoniak). W pobliżu miasta znajdują się pola naftowe. Miaoli ma połączenie drogowe z Tajpej i Kaohsiungiem.

</doc>
<doc id="2203991" url="https://pl.wikipedia.org/wiki?curid=2203991" title="Lo’ay Al-Amaireh">
Lo’ay Al-Amaireh

Lo’ay Al-Amaireh (ur. 30 listopada 1977 w Ma’an) – jordański piłkarz, grający na pozycji bramkarza w klubie Shabab Al-Ordon Club.
Kariera klubowa.
Lo’ay Al-Amaireh od 2002 roku jest zawodnikiem Al-Faisaly Amman. Z Al-Faisaly czterokrotnie zdobył mistrzostwo Jordanii w 2003, 2004, 2010 i 2012, sześciokrotnie Puchar Jordanii w 2002, 2003, 2004, 2005, 2008 i 2012 oraz trzykrotnie Superpuchar Jordanii w 2004, 2004 i 2006. W latach 2014-2016 grał w Shabab Al-Ordon Club, a w sezonie 2016/2017 w Sahab SC. Jesienią 2017 grał w Al-Faisaly, a w 2018 wrócił do Shabab Al-Ordon.
Kariera reprezentacyjna.
W reprezentacji Jordanii Al-Amaireh zadebiutował 11 lutego 2002 roku w przegranym 0:2 towarzyskim meczu z Mołdawią. W 2007 i 2008 roku uczestniczył w eliminacjach Mistrzostw Świata 2010. W 2011 został powołany na Puchar Azji. W reprezentacji rozegrał 31 spotkań.

</doc>
<doc id="2203995" url="https://pl.wikipedia.org/wiki?curid=2203995" title="Lao Czesław Tour">
Lao Czesław Tour

Lao Czesław Tour wspólna trasa koncertowa Lao Che i Czesław Śpiewa, która rozpoczęła się 4 marca 2011 roku koncertem w Warszawskim klubie Palladium a zakończył ją koncert we Wrocławskim klubie Eter. W sumie zespoły zagrały razem 7 koncertów.
Wykonawcy.
Czesław Śpiewa:
Lao Che:

</doc>
<doc id="2203998" url="https://pl.wikipedia.org/wiki?curid=2203998" title="Moataz Jassin">
Moataz Jassin

Moataz Jassin (ur. 3 listopada 1982 w Ammanie) – jordański piłkarz, grający na pozycji bramkarza w klubie Al-Faisaly.
Kariera klubowa.
Moataz Jassin karierę rozpoczął w 1999 roku w Al-Ahli Amman. Od 2004 do 2013 rokubył zawodnikiem Shabab Al-Ordon Club. Z Shabab Al-Ordon wywalczył dwa mistrzostwa Jordanii (2006, 2013), zdobył dwa Puchary Jordanii (2006, 2007) oraz Superpuchar Jordanii w 2007. Następnie grał w That Ras Club w latach 2013-2016. W 2016 przeszedł do Al-Faisaly.
Kariera reprezentacyjna.
W reprezentacji Jordanii Jassin zadebiutował w 2009 roku. W 2011 został powołany na Puchar Azji 2011, a w 2019 na Puchar Azji 2019.

</doc>
<doc id="2204000" url="https://pl.wikipedia.org/wiki?curid=2204000" title="María Angela Astorch">
María Angela Astorch



</doc>
<doc id="2204002" url="https://pl.wikipedia.org/wiki?curid=2204002" title="Sokol Angjeli">
Sokol Angjeli

Sokol Angjeli (ur. 30 czerwca 1955 w Tiranie) – albański aktor i reżyser teatralny i filmowy.
Życiorys.
W 1976 ukończył studia na wydziale aktorskim Instytutu Sztuk w Tiranie, a następnie w 1986 specjalizację w zakresie reżyserii teatralnej. Pracował w Teatrze Ludowym (alb. Teatri Popullor) jako aktor i reżyser. Na scenie narodowej wystąpił po raz pierwszy w roli Eliodora Paku w sztuce "Njeriu qe pa vdekjen me sy" Victora Eftimiu. Na dużym ekranie zadebiutował w 1978 niewielką rolą w filmie "Pas gjurmeve". Zagrał 9 ról w albańskich filmach fabularnych.

</doc>
<doc id="2204003" url="https://pl.wikipedia.org/wiki?curid=2204003" title="Iwan Prywałow">
Iwan Prywałow

Iwan Wasylowycz Prywałow (ukr. Іван Васильович Привалов, ros. Иван Васильевич Привалов, "Iwan Wasiljewicz Priwałow"; ur. w Charkowie, zm. 26 stycznia 1974 w Charkowie) - ukraiński piłkarz, grający na pozycji lewego pomocnika, sędzia piłkarski.
Kariera piłkarska.
Kariera klubowa.
W 1920 rozpoczął karierę piłkarską w drużynie Szturm Charków, skąd w 1924 roku przeszedł do KFK Charków, a w 1925 do zespołu Rabis Charków. W 1928 został piłkarzem Dynama Charków, w którym pełnił funkcje kapitana drużyny, a w 1936 debiutował w Mistrzostwach ZSRR. W 1938 przeniósł się do Spartaka Charków, w którym zakończył karierę piłkarską w 1939.
Kariera reprezentacyjna.
Bronił barw reprezentacji Charkowa (1920-1935) i Ukraińskiej SRR (1928-1935). Od 1930 kapitan reprezentacji Ukraińskiej SRR. W latach 1924-1925 rozegrał dwa oficjalne mecze w reprezentacji ZSRR przeciwko Turcji, a w 1931-1935 pięć nieoficjalnych. W 1926, 1927 i 1930 występował przeciwko robotniczych drużyn Niemiec, Austrii, Łotwy, Norwegii.
Kariera trenerska.
W latach 1940-1941 sędziował 5 meczów w Grupie A ZSRR. Potem zajmował się popularyzację piłki nożnej w różnych organizacjach piłkarskich Charkowa. Zmarł 26 stycznia 1974 w Charkowie w wieku 72 lat.

</doc>
<doc id="2204004" url="https://pl.wikipedia.org/wiki?curid=2204004" title="Olej czaulmugrowy">
Olej czaulmugrowy



</doc>
<doc id="2204008" url="https://pl.wikipedia.org/wiki?curid=2204008" title="Frankolin malowany">
Frankolin malowany

Frankolin malowany ("Francolinus pictus") − gatunek średniej wielkości azjatyckiego ptaka z rodziny kurowatych (Phasianidae). Osiadły.
Systematyka.
Wyróżnia się trzy podgatunki "F. pictus":
Charakterystyka.
Morfologia.
Wygląd zewnętrzny: Samiec ma rude podgardle, samica jednolicie jasny podbródek. Młode ubarwione podobnie do samicy, ale mają intensywniej nakrapiane boki i pierś.
Rozmiary: długość ciała: ok. 31 cm
Masa ciała: ok. 242–340 g.
Występowanie.
Środowisko.
Zasiedla tereny będące mozaiką pól i łąk, ze śródpolnymi zakrzewieniami, zbiornikami wodnymi i terenami podmokłymi.
Zasięg występowania.
Indie i Sri Lanka.
Pożywienie.
Dominuje pokarm roślinny: nasiona, źdźbła trawy i owoce, uzupełniane bezkręgowcami, m.in. termitami.
Rozród.
Najprawdopodobniej gatunek monogamiczny.
Gniazdo: na ziemi, ukryte w gęstej roślinności.
Okres lęgowy: W Indiach zbieżny z porą deszczową: czerwiec-wrzesień, ale notowano również lęgi w porze od kwietnia do czerwca. Na Sri Lance od marca do czerwca.
Jaja: znosi 4–6 jaj.
Wysiaduje wyłącznie samica.
Status, zagrożenie i ochrona.
Status według kryteriów Czerwonej księgi gatunków zagrożonych IUCN: gatunek najmniejszej troski (LC – "least concern"). Trend liczebności populacji uznaje się za spadkowy.

</doc>
<doc id="2204009" url="https://pl.wikipedia.org/wiki?curid=2204009" title="Inflacja kosmiczna">
Inflacja kosmiczna



</doc>
<doc id="2204010" url="https://pl.wikipedia.org/wiki?curid=2204010" title="Francolinus pictus">
Francolinus pictus



</doc>
<doc id="2204011" url="https://pl.wikipedia.org/wiki?curid=2204011" title="Perdix picta">
Perdix picta



</doc>
<doc id="2204012" url="https://pl.wikipedia.org/wiki?curid=2204012" title="Karl Freudenthal">
Karl Freudenthal

Karl Ludwig Freudenthal (ur. 8 czerwca 1907 w Güstrow, zm. 5 lipca 1944) – doktor praw, wyższy oficer SS, od stycznia 1941 roku objął funkcję Kreishauptmanna (starosty) powiatu Garwolin.
Wykształcenie.
Studiował prawo oraz nauki polityczne na Uniwersytecie w Rostocku.
II wojna światowa.
Obejmując funkcję w Garwolinie za swoją rezydencję obrał plebanię, skąd wyrzucił miejscowych księży. W styczniu 1941 roku jedną z pierwszych jego decyzji było usunięcie z Garwolina obywateli narodowości żydowskiej i przesiedlenie ich do gett w Żelechowie, Sobolewie, Łaskarzewie i Parysowie. Do końca 1942 na rozkaz Freudenthala Gestapo oraz żandarmeria zamordowały na terenie miasta i powiatu 890 osób, a do obozów koncentracyjnych lub do pracy przymusowej wywieziono kolejnych 2100. Dnia 28 lutego 1944 osobiście dowodził on siłami pacyfikacyjnymi żandarmerii niemieckiej, niemieckiej policji kryminalnej, Schutzpolizei i Sonderdienstu podczas pacyfikacji wsi Wanaty, podczas której zamordowano w bestialski sposób 108 mieszkańców.
Za popełnione zbrodnie Sąd Delegatury Rządu na Kraj wydał na przełomie lat 1942-1943 wyrok skazujący Freudenthala na karę śmierci. Zastrzelony 6 lipca 1944 podczas zamachu dokonanego przez 8 ludzi byli to: ppor. "Ziuk" (Wacław Matysiak) – dowódca akcji, st. sierż. "Czarny" (Jan Piesiewicz) i st. wachm. "Sęk" (Stanisław Jaworski) – zastępcy dowódcy oraz wachm. "Grześ" (Franciszek Lussa), plut. "Kruczek" (Stefan Zysk), st. strz. "Grab" (Stanisław Tobiasz), st. strz. "Brodacz" (Henryk Winek) i st. strz. "Szczupak" (Kazimierz Wielgosz) – członkowie grupy dywersyjnej AK z Garwolina (KEDYW).

</doc>
<doc id="2204013" url="https://pl.wikipedia.org/wiki?curid=2204013" title="Etta Banda">
Etta Banda

Etta Elizabeth Banda - malawijska polityk.
Studiowała pielęgniarstwo na Boston University. Doktorat uzyskała na University of Maryland. Współpracowała z Henry Keiser Family Foundation, zajmując się sprawami służby zdrowia. W 2009 dostała się do Zgromadzenia Narodowego. Od 17 czerwca 2009 do 2011 pełniła funkcję ministra spraw zagranicznych w rządzie prezydenta Bingu wa Mutharika.

</doc>
<doc id="2204015" url="https://pl.wikipedia.org/wiki?curid=2204015" title="Agim Bajko">
Agim Bajko

Agim Bajko (ur. 10 lutego 1956 w Tiranie) – albański aktor filmowy i estradowy.
Życiorys.
W 1979 ukończył studia na wydziale aktorskim Instytutu Sztuk w Tiranie, a następnie rozpoczął pracę w Państwowym Teatrze Estradowym. Na dużym ekranie zadebiutował w 1989 niewielką rolą w filmie "Dy herë mat". Zagrał 5 ról w albańskich filmach fabularnych.
Występuje w programie satyrycznym "By-pass", realizowanym przez stację Vizion+. W 2012 został wyróżniony przez Prezydenta Albanii Bamira Topiego tytułem Wielkiego Mistrza (Mjeshter i Madh).

</doc>
<doc id="2204017" url="https://pl.wikipedia.org/wiki?curid=2204017" title="Matthias Menck">
Matthias Menck

Matthias Menck, znany także pod pseudonimami: "Double M" lub "Toxilogic" - niemiecki Inżynier dźwięku, DJ i producent muzyczny trance w Hamburgu.
Znany głównie dzięki Brooklyn Bounce.

</doc>
<doc id="2204018" url="https://pl.wikipedia.org/wiki?curid=2204018" title="Kārlis Vērdiņš">
Kārlis Vērdiņš

Kārlis Vērdiņš (ur. 28 lipca 1979 w Rydze) – łotewski poeta, krytyk i tłumacz.
Jest absolwentem wydziału kulturoznawstwa na Łotewskiej Akademii Kultury. W 2004 rozpoczął pisanie pracy doktorskiej, której tematem jest łotewska proza poetycka. Miejscem obrony będzie Uniwersytet Łotwy w Rydze. Twórczość Vērdiņša jest często publikowana w łotewskiej prasie, należą do niej eseje i recenzje literackie. Ponadto jest autorem tłumaczeń poezji amerykańskiej, angielskiej i w mniejszym stopniu pochodzącej z innych krajów Europy. Przez kilka lat zajmował stanowisko redaktora Encyklopedii Łotewskiej. Od 1997 tworzy wiersze, do 2010 ukazały dwa tomiki zawierające jego utwory. Utwory z tych tomików zostały przetłumaczone na 16 języków i zamieszczone m.in. w wydanej w 2004 antologii młodych poetów Europy Centralnej i Wschodniej zatytułowanej "A Fine Line". W Polsce w 2009 nakładem wrocławskiego Biura Literackiego ukazał się wybór prozy poetyckiej z lat 1999-2008 w przekładzie Jacka Dehnela pod wspólnym tytułem "„Niosłem Ci kanapeczkę”".

</doc>
<doc id="2204025" url="https://pl.wikipedia.org/wiki?curid=2204025" title="Pierwsza Konna">
Pierwsza Konna

Pierwsza Konna lub Przerwanie Frontu Polskiego w 1920 roku (ros. Первая конная, Прорыв Польского фронта в 1920 году) – radziecki propagandowy film historyczny z 1941 w reżyserii Jefima Dzigana. Film nigdy nie wszedł na ekrany kin.
Fabuła.
Rok 1920. Trwa wojna polsko-bolszewicka. Armia polska wkracza na Ukrainę. Ponieważ ma przewagę techniczną czyni szybkie postępy. Polacy rabują i mordują. Na Ukrainę przybywa jednak bolszewicka 1 Armia Konna pod dowództwem Budionnego i Woroszyłowa oraz w specjalnym pociągu sam towarzysz Stalin, który 1 Armii Konnej wydaje rozkaz przerwania polskiego frontu. Atak Armii kończy się pełnym sukcesem.
W „historyczną” fabułę filmu wplecione są wątki losów kilku pomniejszych bohaterów, m.in. dzielnej zwiadowcy Kriemienieckiej, Ukraińca-bojownika Petro Tarana oraz „sprawa” zamachu na towarzysza Stalina, uknutego przez polski wywiad i jednego z dowódców armii Petlury – atamana Kocury. 
Obsada.
i inni.

</doc>
<doc id="2204026" url="https://pl.wikipedia.org/wiki?curid=2204026" title="Andrew Lincoln">
Andrew Lincoln

Andrew Lincoln, właśc. Andrew James Clutterbuck (ur. 14 września 1973 w Londynie) – brytyjski aktor.
Życiorys.
Gdy miał 10 lat, jego rodzina przeprowadziła się do Bath, gdzie uczęszczał do Beechen Cliff School. Po ukończeniu szkoły średniej dostał się do Royal Academy of Dramatic Art. Podczas studiów dokonał zmiany nazwiska.
Zadebiutował w 1994, kiedy to zagrał epizodyczną rolę w emitowanym przez brytyjski Channel 4 serialu "Drop the Dead Donkey". Przełom w jego karierze nastąpił, kiedy wcielił się w postać Edgara Cooka w nadawanej przez BBC produkcji "This Life". Zaczął wkrótce regularnie występować w brytyjskich produkcjach telewizyjnych. Popularność przyniosły mu role nauczyciela Simona Caseya w "Nauczycielach" oraz wykładowcy uniwersyteckiego i psychologa Roberta Bridge'a w produkcji "Życie po życiu".
Pojawił się w różnych produkcjach kinowych i telewizyjnych, m.in. w dramacie "Human Traffic" (1999) i komedii romantycznej "To właśnie miłość" (2003). W 2009 zagrał Michaela Collinsa w dramacie fabularnym o lądowaniu Apollo 11 na Księżycu "Lot na Księżyc" oraz wystąpił w produkcji scenicznej "Parlour Song". Rok później u boku Vanessy Paradis wystąpił w filmie "Heartbreaker. Licencja na uwodzenie" oraz w serialu "Kontra: Zemsta". W kwietniu 2010 został obsadzony w głównej roli, policjanta Ricka Grimesa, w amerykańskim serialu "Żywe trupy".
Życie prywatne.
W 2006 ożenił się z Gael Anderson, córką muzyka Jethro Tull Iana Andersona. Mają dwójkę dzieci, córkę Matildę i syna Arthura.

</doc>
<doc id="2204027" url="https://pl.wikipedia.org/wiki?curid=2204027" title="Bell 30">
Bell 30

Bell 30 (Model 30) – amerykański śmigłowiec eksperymentalny zaprojektowany przez inżyniera Arthura M. Younga, będący pierwszym wiropłatem wytwórni Bell Aircraft Corporation. Na bazie doświadczeń zdobytych przy projektowaniu i budowie maszyny stworzono bezpośredniego następcę Modelu 30, śmigłowiec Bell 47.
Historia.
Arthur Middleton Young był amerykańskim matematykiem, absolwentem Princeton University, który eksperymentował z budową modeli śmigłowców wolnych od momentu reakcyjnego z wirnikami o napędzie bezpośrednim. Jedną z jego konstrukcji był napędzany silnikiem elektrycznym model z trójłopatowym wirnikiem, który obracał się dzięki pracy dodatkowych śmigiełek zamontowanych na końcu z każdej łopaty wirnika głównego. Niestety żywotność śmigłowca i podobnych jemu modeli trwała bardzo krótko. Śmigiełka urywały się, rozlatywały się wirniki, nie mówiąc już o kontroli i długotrwałości lotu. Young odszedł od idei napędu bezpośredniego na korzyść napędu wirnika poprzez wał. Zbudowany model z elektrycznym silnikiem nie miał problemów z oderwaniem się od ziemi, miał problem z zachowanie stateczności. Budując dziesiątki bardzo prostych modeli śmigłowców z napędem gumowym, używając tylko tektury i drewna doszedł do wniosku, że modele są stateczne w momencie gdy środek ich masy znajduje się w płaszczyźnie wirowania łopat wirnika. W 1941 roku Young zbudował w oparciu o swoje doświadczenia i wyniki model jednowirnikowego śmigłowca ze śmigłem ogonowym, które poznał dzięki wykładom Igora Sikorskiego. Model był sterowany przewodowo, zachowywał dobrą stabilność lotu i manewrowość. W tym samym roku Young opatentował swój samostateczny wirnik. Kolejnym krokiem Younga było znalezienie wytwórni, która sfinansuje budowę pełnoskalowego śmigłowca. Pierwsze rozmowy z wytwórniami lotniczymi nie były zbyt zachęcające dopiero Lawrence Bell, założyciel Bell Aircraft Corporation zobaczył w projekcie Younga wizje przyszłości. Odkupił od niego projekt, dał mu do dyspozycji 250 tys. dolarów i zatrudnił na stanowisku głównego inżyniera nowo powstałego wydziału śmigłowcowego z zadaniem budowy dwóch prototypów śmigłowca. Young wraz ze współpracownikami dostał do dyspozycji kilka opuszczonych garaży samochodowych Gardenville. 18 grudnia 1942 roku z jednego z nich wytoczono ukończony pierwszy prototyp śmigłowca Bell Model 30-1, który otrzymał również nazwę własną "Genevieve". Maszyna miała otwartą kabinę pilota w kratownicowym kadłubie oraz rurową belkę ogonową. Pod osią dwułopatowego wirnika głównego znajdował się, umieszczony pionowo, sześciocylindrowy silnik tłokowy Franklin 6ACV-268, który poprzez przekładnie napędzał wirnik. Wirnik stabilizowany był prętem z przyczepionymi do niego ciężarkami. Na początku stycznia do Gardenville przybył szef pilotów Bella Robert Stanley. Stanley nie był zachwycony pomysłem budowy śmigłowca, pomimo tego zażądał aby umożliwiono mu poderwanie maszyny w powietrze. Konstrukcja przechodziła dopiero próby na ziemi i Young nie był zachwycony pomysłem Stanleya. Gdy tylko Stanley wzbił się w powietrze, utrzymywany przy ziemi linami śmigłowiec zaczął wykonywać gwałtowne, w najmniejszym stopniu niekontrolowane przez pilota ruchy. Były one tak gwałtowne, że nieprzypięty pasami do fotela Stanley wystrzelił ze śmigłowca, przeleciał przez obracające się łopaty wirnika i wylądował w zaspie na ziemi. Śmigłowiec doznał poważnych uszkodzeń, Stanley poza złamaniem nadgarstka, żadnych. W odbudowanym drugim prototypie zamiast rury tworzącej belkę ogonową zastosowaną konstrukcję kratownicową. Tym razem pierwszym pilotem, który poderwał ukończoną maszynę w powietrze był sam Young, który co prawda nie posiadał żadnego doświadczenia pilotażowego, ale konstrukcja była na uwięzi, a sam Young uważał, że ma dostateczne przygotowanie teoretyczne. Pierwszy całkowicie swobodny lot maszyny odbył się 26 czerwca 1943 roku.

</doc>
<doc id="2204029" url="https://pl.wikipedia.org/wiki?curid=2204029" title="Nowy cmentarz żydowski w Gnieźnie">
Nowy cmentarz żydowski w Gnieźnie

Nowy cmentarz żydowski w Gnieźnie – kirkut znajduje się w Gnieźnie przy obecnej ul. Roosevelta. Teren o powierzchni 1,25 ha został przez gminę żydowską zakupiony w 1885 roku. W czasie II wojny światowej został zdewastowany. Po 1945 został zlikwidowany. Na miejscu znajdują się budynki obecnie mieszkalne, które pierwotnie były domami pogrzebowymi i adm. kirkutu, i szkoła wybudowana w latach 70 XX wieku.

</doc>
<doc id="2204030" url="https://pl.wikipedia.org/wiki?curid=2204030" title="Cmentarz żydowski w Gnieźnie">
Cmentarz żydowski w Gnieźnie



</doc>
<doc id="2204033" url="https://pl.wikipedia.org/wiki?curid=2204033" title="Paweł Fuks">
Paweł Fuks

Paweł "(Perec)" Fuks (ur. 15 maja 1931 w Łodzi) — ekonomista, polski Żyd, przeżył Holocaust, obecnie żyje w Izraelu, autor książki "Dziecko wojny", brydżysta. 
Życiorys.
Ojciec Icchak Fuks (urodzony w 1902) był z zawodu formierzem pończoch i pracował we własnym mieszkaniu w Łodzi na Bałutach, przy ul. Żydowskiej (obecnie Bojowników Getta Warszawskiego) 14. Matka, Hinda-Liba z domu Goldberg była cerowaczką pończoch i pracowała przez wiele lat w fabryce Popowskiego przy ul. Cegielnianej (obecnie ul. Stefana Jaracza) w Łodzi. Był jedynakiem „co w środowisku żydowskim było nietypowe”. Do wybuchu wojny ukończył dwie klasy żydowskiej szkoły podstawowej Medema. 
Pod koniec grudnia 1939 wyjechał z rodzicami z Łodzi, najpierw do Białegostoku, a potem na tereny Związku Radzieckiego i tam w wielu miejscowościach, m.in. w Magnitogorsku, przebywał do 1946. W 1946 wrócił wraz z rodzicami do Łodzi gdzie rozpoczął naukę początkowo w szkole żydowskiej im. Icchaka Pereca przy ul. Kilińskiego, a potem dwie ostatnie klasy do matury w 1952 w szkole Towarzystwa Przyjaciół Dzieci (I TPD) przy ul. Stefana Jaracza 26. W 1955 ukończył trzyletnie studia na wydziale ekonomiki przemysłu w Wyższej Szkole Ekonomicznej (WSE) w Łodzi. Pracował jako ekonomista w łódzkiej Wifamie (Widzewska Fabryka Maszyn Włókienniczych) do kwietnia 1957.
W kwietniu 1957 otrzymał wizę wyjazdową do Izraela (tracąc polskie obywatelstwo) i tam wyjechał wraz z rodzicami. Zamieszkał w pobliżu Tel Awiwu i początkowo pracował w różnych miejscach i firmach, a od 1960 jako ekonomista w Izraelskich Zakładach Lotniczych nieprzerwanie do połowy 1984, kiedy odszedł na wcześniejszą emeryturę. Od tego czasu był nauczycielem brydża (przedtem był zawodnikiem, grał w mistrzostwach okręgowych, zdobywał tytuły mistrzowskie) w Klubie Sportowym w Holonie, autorem podręcznika gry w brydża. Zatrudniony był tam 26 lat (do 2009) i stamtąd otrzymuje drugą emeryturę. 
Mieszka w Cholonie. Żona, Róża z domu Kuper (pobrali się w 1958) jest emerytowaną lekarką, mają dwoje dzieci i czwórkę wnuków.
Od wielu lat w Międzynarodowym Dniu Pamięci o Ofiarach Holokaustu w Izraelu przekazuje młodzieży w szkołach i w wojsku swoje przeżycia i doświadczenia związane z zagładą narodu żydowskiego w II wojnie światowej.
Twórczość.
Jest autorem autobiograficznej książki "Dziecko wojny" wydanej w 1994 w Łodzi w wydawnictwie "Oficyna Bibliofilów". Wydana ona była także wcześniej, w 1984, w języku hebrajskimi spotkała się tam z dużym zainteresowaniem czytelników.
"Pozornie nie jest to książka o sprawach wielkich. Zakwalifikować ją raczej można do wspomnień rodzinnych pisanych dzieciom i wnukom ku pamięci. Ale historia obeszła się z polskimi Żydami okrutnie i rodzinna opowieść Pawła Fuksa nabiera miejscami wymiaru antycznej tragedii. Lecz autor rzadko uderza w tony dramatu. Pogodzony ze światem, który chciał go zniszczyć, spisuje swoje dzieje z jakąś podziwu godną pogodą ducha. A losy jego były dramatyczne". Opisał w niej swoje przedwojenne i wojenne losy: ucieczkę z okupowanej przez hitlerowców Łodzi, pobyt w Białymstoku, Magnitogorsku oraz wędrówkę po bezkresach Związku Radzieckiego, a potem życie w Łodzi, naukę i studia. Opisał rzeczywistość widzianą oczami dziecka i dorastającego chłopca. Opisał także swoje młodzieńcze miłości. Skończył swoją opowieść na latach pięćdziesiątych tuż przed wyjazdem z Polski do Izraela. Fragment recenzji: "Wartości dokumentalno-poznawcze tej książki stanowią jej dodatkowy walor. Wrażliwa i chłonna pamięć dziecka utrwaliła nazwiska, obrazy, zdarzenia. Czasem ma się wrażenie, iż oglądamy fotografie z rodzinnych albumów lub wojennych kronik. Wszystko to zostało opisane żywym, potocznym językiem (…)".

</doc>
<doc id="2204034" url="https://pl.wikipedia.org/wiki?curid=2204034" title="Archidiecezja Matki Bożej w Moskwie">
Archidiecezja Matki Bożej w Moskwie

Archidiecezja Matki Bożej w Moskwie (łac. "Archidioecesis Moscoviensis Matris Dei"; ros. Архиепархия Матери Божией) – archidiecezja Kościoła rzymskokatolickiego w Rosji.
Historia.
13 kwietnia 1991 roku bullą papieską "Providi quae Decessores" z terytorium wydzielonego z diecezji tyraspolskiej i archidiecezji mohylewskiej powstała administratura apostolska europejskiej części Rosji (łac. "Russiae Europaeae Septentrionali Latinuorum"), której pierwszym administratorem apostolskim został Tadeusz Kondrusiewicz. 
18 maja 1999 roku nastąpił podział administratury na część północną – ze stolicą w Moskwie – oraz część południową – ze stolicą w Saratowie.
11 lutego 2002 roku papież Jan Paweł II bullą "Russiae intra fines" podniósł administraturę do rangi archidiecezji nadając jej nazwę archidiecezji Matki Bożej w Moskwie. 
Jej sufraganiami są:
Na terytorium Federacji Rosyjskiej znajduje się około 300 katolickich parafii. Obecnie wzrasta liczba katolików w Federacji Rosyjskiej i jest ich prawdopodobnie 1 000 000 wiernych. Spośród czterech biskupów pracujących w Rosji (2022) trzech jest obcokrajowcami, a jeden to Niemiec z rosyjskich obywatelstwem..
Podział administracyjny archidiecezji.
Parafie archidiecezji zorganizowane są w następujących dekanatach:

</doc>
<doc id="2204039" url="https://pl.wikipedia.org/wiki?curid=2204039" title="ICRC (ujednoznacznienie)">
ICRC (ujednoznacznienie)

ICRC w języku angielskim zazwyczaj oznacza Międzynarodowy Komitet Czerwonego Krzyża (the International Committee of the Red Cross).
ICRC może też odnosić się do:

</doc>
<doc id="2204040" url="https://pl.wikipedia.org/wiki?curid=2204040" title="Cmentarz żydowski w Mieścisku">
Cmentarz żydowski w Mieścisku

Cmentarz żydowski w Mieścisku – kirkut służący niegdyś żydowskiej społeczności Mieściska. Nie wiadomo dokładnie kiedy powstał. Znajduje się w zachodniej części miejscowości. Ma powierzchnię 0,23 ha, na której po zniszczeniach z czasu II wojny światowej nie zachowały się nagrobki.

</doc>
<doc id="2204043" url="https://pl.wikipedia.org/wiki?curid=2204043" title="Met Bega">
Met Bega

Met Bega (ur. 7 sierpnia 1946 w Tiranie, zm. 21 kwietnia 2015 tamże) – albański aktor filmowy i estradowy.
Życiorys.
Zadebiutował na szkolnej scenie amatorskiej, a następnie występował w Teatrze Estradowym w Tiranie, w widowiskach typu varietes, w duecie z Marjaną Kondi. Na dużym ekranie zadebiutował w 1986 niewielką rolą w filmie fabularnym "Dy herë mat". Zagrał 5 ról w albańskich filmach fabularnych. Występował także w telewizyjnym programie satyrycznym "Tirana TV".
W 2010 został wyróżniony złotym Orderem Naima Frashëriego.

</doc>
<doc id="2204044" url="https://pl.wikipedia.org/wiki?curid=2204044" title="Garfield (New Jersey)">
Garfield (New Jersey)

Garfield – miasto w hrabstwie Bergen w stanie New Jersey. Według spisu ludności z 2000 roku populacja miasta wynosiła 29 786.
Teren, który jest obecnie znany jako Garfield, został utworzony w 1873 roku. W tamtych czasach był on znany jako Wschodni Passaic. W 1881 r. nazwa została zmieniona na cześć Prezydenta Stanów Zjednoczonych Jamesa Garfielda. Istnieją dwa wyjaśnienia dla nowej nazwy miasta. Jedno z nich mówi, że krótko po tym, jak James Garfield został wybrany na prezydenta, założyciel Wschodniego Passaic powiedział: „przekaż wszystkim ... Nie mówcie już Wschodni Passaic, mówcie "Garfield" po człowieku, który doprowadzi ten wielki kraj do dobrobytu”. Siedem miesięcy później prezydent Garfield został zamordowany, ale jego nazwisko pozostało nazwą miasta do dnia dzisiejszego. Druga teoria głosi, że po śmierci Garfielda w 1881 roku nowo wybudowany dworzec kolejowy został nazwany na jego cześć, co doprowadziło do nazwania jego okolic "Garfield".
Warunki naturalne.
Według United States Census Bureau całkowita powierzchnia miasta wynosi 5,7 km², z czego 5,5 km² stanowi ziemia, a 0,2 km² stanowi woda (2,74%).
Garfield graniczy z Elmwood Park, Saddle Brook, Lodi, a także South Hackensack. Dodatkowo miasto posiada granicę rzeczną z miastem Wallington wzdłuż rzeki Saddle River, a także z Passaic i z Clifton wzdłuż rzeki Passaic River.

</doc>
<doc id="2204045" url="https://pl.wikipedia.org/wiki?curid=2204045" title="Shpresa Bërdëllima">
Shpresa Bërdëllima

Shpresa Bërdëllima (ur. 11 kwietnia 1959 w Tiranie, zm. 27 października 2019 tamże) – albańska aktorka.
Kariera artystyczna.
Ukończyła studia na wydziale aktorskim Instytutu Sztuk w Tiranie. Od 1981 pracowała w Państwowym Teatrze Estradowym (alb. Estrada e Shtetit) w Tiranie.
Na dużym ekranie zadebiutowała w roku 1977 epizodyczną rolą w filmie "Gunat përmbi tela". Potem zagrała jeszcze w 7 filmach fabularnych.
Była mężatką (mąż Arian Miluka), miała troje dzieci.

</doc>
<doc id="2204048" url="https://pl.wikipedia.org/wiki?curid=2204048" title="Cmentarz żydowski w Rakoniewicach">
Cmentarz żydowski w Rakoniewicach

Cmentarz żydowski w Rakoniewicach – kirkut społeczności żydowskiej niegdyś zamieszkującej Rakoniewice. Nie wiadomo kiedy dokładnie został założony. Został zniszczony i obecnie brak na nim nagrobków. Znajdował się na północny wschód od miasta.

</doc>
<doc id="2204050" url="https://pl.wikipedia.org/wiki?curid=2204050" title="Maciej Walkowiak">
Maciej Walkowiak

Maciej Walkowiak 
Kariera.
Swoją przygodę z hokejem zaczął w pierwszej klasie szkoły podstawowej na zajęciach SKS u byłego olimpijczyka Leszka Henslera, aby po roku zasilić grono młodzieży w WKS Grunwald Poznań. Tam terminował kilka lat, a następnie przeszedł do juniorów poznańskiej Warty za namową Hieronima Stawujaka. W barwach „Zielonych” święcił sukcesy na arenie krajowej w kategoriach młodzieżowych, będąc podstawowym zawodnikiem zespołu. Podczas tego okresu był dwukrotnie wypożyczany do innych klubów: serbskiego Sveti Đorđe H.C., z którym jako siedemnastolatek wystąpił na Klubowym Pucharze Europy gr. C w Brukseli w halowej odmianie hokeja na trawie oraz do Pocztowca Poznań, z którym zdobył brązowy medal mistrzostw Polski U-18, a sam został królem strzelców imprezy z dorobkiem 25 bramek w 5 meczach. Przez cały okres kariery juniorskiej był powoływany do kadr młodzieżowych.
Kariera klubowa.
Boiska otwarte:
Hala:
&lt;ref name="Stan na 03/03/2017"&gt;Stan na 03/03/2017.&lt;/ref&gt;
Sukcesy.
Guildford H.C.:
Lyon O.U.:
Sveti Đorđe H.C.:
K.S. Warta Poznań:
AZS AWF Poznań:
KS Pocztowiec Poznań:
Sukcesy juniorskie
K.S. Warta Poznań:
KS Pocztowiec Poznań:
Kariera reprezentacyjna.
Maciej Walkowiak był członkiem kadr narodowych U-16, U-18, oraz młodzieżowej U-21, z którymi odniósł sukcesy na arenie międzynarodowej, m.in.:
Łącznie wystąpił 13 razy w kadrze U-16 (3 gole), 10 razy w U-18 (2 gole), oraz 22 razy w reprezentacji U-21 (6 goli).
Sukcesy indywidualne oraz wyróżnienia:
Statystyki

</doc>
<doc id="2204051" url="https://pl.wikipedia.org/wiki?curid=2204051" title="Jerzy Rayski">
Jerzy Rayski

Jerzy Rayski (ur. 6 kwietnia 1917 w Warszawie, zm. 14 października 1993 w Krakowie) – polski fizyk teoretyk.
Życiorys.
Studiował Uniwersytecie Jagiellońskim w Krakowie, gdzie był członkiem korporacji akademickiej K! Corolla. W czasie okupacji uczestniczył w tajnych kompletach: był studentem Jana Weyssenhoffa, a magisterium zrobił u Arkadiusza Piekary. W grudniu 1946 uzyskał stopień doktora filozofii na Wydziale Filozoficznym Uniwersytetu Warszawskiego. W styczniu 1950 habilitował się w Krakowie na podstawie pracy "O wzajemnym oddziaływaniu wielu pól i problemie energii własnej" Na podstawie tej habilitacji otrzymał w marcu 1950 zgodnie z przepisami wzorowanymi na radzieckich, stopień doktora nauk fizycznych. Wówczas władze Uniwersytetu Mikołaja Kopernika w Toruniu wystąpiły do ówczesnego Ministerstwa Szkolnictwa Wyższego o przyznanie Rayskiemu tytułu naukowego profesora nadzwyczajnego. Rayski otrzymał ten tytuł w czerwcu 1954, pracował jednak dalej, aż do 1956, na etacie zastępcy profesora. Na początku lat 50. wykładał też w WSI w Bydgoszczy. Po przeniesieniu sięw październiku 1957 r. na Uniwersytet Jagielloński pracował w Katedrze Fizyki Teoretycznej, kierowanej przez profesora Weyssenhoffa. W 1958 r. otrzymał nominację na profesora zwyczajnego. W latach 1960-1962 Rayski pełnił funkcję dziekana Wydziału Matematyki, Fizyki i Chemii Uniwersytetu Jagiellońskiego. Dwuletnią kadencję powtórzył w okresie obchodów 600-lecia Uniwersytetu, reprezentując Wydział na uroczystościach jubileuszowych.
Współpracował z Wolfgangiem Paulim i Feliksem Villarsem przy opracowaniu metody regularyzacji pól kwantowych na Politechnice Federalnej w Zurychu. Autor pierwszych w Polsce prac teoretycznych z fizyki cząstek i wysokich energii, sformułował nową interpretację mechaniki kwantowej, uogólnił unifikacyjną teorię Kaluzy na więcej niż 5 wymiarów czasoprzestrzeni i na siły jądrowe (1960-65), opracował metodę kwantowania pól nielokalnych. Zajmował się głównie kwantową teorią pola i teorią cząstek elementarnych. Od 1978 r. pracował nad kanoniczną teorią grawitacji. Odznaczony Krzyżem Kawalerskim Orderu Odrodzenia Polski. W 1964 otrzymał Nagrodę „Problemów” za osiągnięcia w dziedzinie popularyzowania nauki.
Pochowany na Cmentarzu Rakowickim.

</doc>
<doc id="2204053" url="https://pl.wikipedia.org/wiki?curid=2204053" title="Mitsubishi Town Box">
Mitsubishi Town Box

Mitsubishi Town Box (sprzedawany także jako Nissan Clipper Rio) – samochód osobowy typu kei-car produkowany przez japońską firmę Mitsubishi od roku 1999. Dostępny jako 5-drzwiowy minivan. Do napędu użyto silników R3 oraz R4. Napęd przenoszona jest na oś przednią (opcjonalnie AWD) poprzez 5-biegową manualną bądź 4-biegową automatyczną skrzynię biegów. Przez krótki okres dostępna była większa odmiana modelu - Town Box Wide.
Dane produkcyjne.
"(Źródła: Facts &amp; Figures 2000, Facts &amp; Figures 2005, Facts &amp; Figures 2009, Mitsubishi Motors website)"

</doc>
<doc id="2204054" url="https://pl.wikipedia.org/wiki?curid=2204054" title="Nissan Clipper Rio">
Nissan Clipper Rio



</doc>
<doc id="2204055" url="https://pl.wikipedia.org/wiki?curid=2204055" title="Mitsubishi Raider">
Mitsubishi Raider

Mitsubishi Raider – dostawczy samochód osobowy produkowany przez japońską firmę Mitsubishi od roku 2005. Dostępny jako 2- bądź 4-drzwiowy pick-up. Do napędu użyto silników V6 3.7 oraz V8 4.7. Napęd przenoszony jest na oś tylną (opcjonalnie AWD) poprzez 6-biegową manualną bądź 4- lub 5-biegową automatyczną skrzynię biegów.
Wielkość sprzedaży.
"(Źródło: Facts &amp; Figures 2008, Mitsubishi Motors website)"

</doc>
<doc id="2204056" url="https://pl.wikipedia.org/wiki?curid=2204056" title="Cmentarz żydowski w Skokach">
Cmentarz żydowski w Skokach

Cmentarz żydowski w Skokach – kirkut służący społeczności żydowskiej niegdyś zamieszkującej Skoki. Nie wiadomo dokładnie kiedy został założony. Znajduje się przy ul. Antoniewskiej. Został zniszczony w czasie wojny i obecnie brak na nim nagrobków. Zniwelowany w 2013. 17 września 2018 odsłonięto pomnik upamiętniający kirkut.

</doc>
<doc id="2204057" url="https://pl.wikipedia.org/wiki?curid=2204057" title="Włodzimierz Zawadzki (fizyk)">
Włodzimierz Zawadzki (fizyk)

Włodzimierz Zawadzki (ur. 4 stycznia 1939 w Warszawie, zm. 7 sierpnia 2021 tamże) – polski fizyk teoretyk, profesor dr hab., specjalista w zakresie fizyki półprzewodników, poeta i prozaik.
Życiorys.
W 1977 roku został profesorem w Instytucie Fizyki Polskiej Akademii Nauk. Autor ponad 170 prac z zakresu fizyki półprzewodników, a także dwóch zbiorów poezji i powieści "Wielki inkwizytor". 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W latach 1993–1998 publikował felietony w tygodniku Polityka.
W 1997 laureat Medalu Smoluchowskiego. W 1973 wystąpił w filmie Iluminacja w reżyserii Krzysztofa Zanussiego jako asystent.

</doc>
<doc id="2204058" url="https://pl.wikipedia.org/wiki?curid=2204058" title="Kolba stożkowa">
Kolba stożkowa

Kolba stożkowa także kolba Erlenmeyera lub zwyczajowo erlenmajerka – naczynie szklane, element podstawowego wyposażenia laboratoryjnego ogólnego przeznaczenia. Płaskodenna kolba stojąca. Nazwa kolba Erlenmeyera pochodzi od nazwiska niemieckiego chemika Emila Erlenmeyera.
Budowa.
Kolba wykonana jest ze szkła, najczęściej żaroodpornego, o kształcie stożka z dnem płaskim. Kolby stożkowe wytwarzane są z wąską i szeroką szyjką, ze szlifem lub bez. Niektóre kolby zaopatrzone są w mało precyzyjną podziałkę wskazującą orientacyjną pojemność. W zależności od zastosowania wytwarza się je o ściankach różnej grubości. W handlu dostępne są kolby Erlenmeyera o pojemności od kilku ml do kilku litrów. Spotykane są również kolby stożkowe z uchwytem szklanym do wygodniejszego przenoszenia kolby, zwłaszcza z gorącą cieczą.
Zastosowania.
Kolby stożkowe są uniwersalnym sprzętem laboratoryjnym i mogą służyć do: 
Nie stosuje się ich do prowadzenia syntez, destylacji ani ogrzewania pod chłodnicą zwrotną. Nie należy również ogrzewać ich bezpośrednio płomieniem ani stosować do pracy pod próżnią.

</doc>
<doc id="2204059" url="https://pl.wikipedia.org/wiki?curid=2204059" title="John Fiske">
John Fiske



</doc>
<doc id="2204060" url="https://pl.wikipedia.org/wiki?curid=2204060" title="Płytki parsing">
Płytki parsing

Płytki parsing (inaczej powierzchniowy parsing lub częściowy parsing) – rodzaj analizy składniowej, której celem jest uzyskanie częściowej struktury składniowej analizowanego zdania. W zdaniu wejściowym rozpoznawane są pewne wybrane struktury np. grupy rzeczownikowe, czy grupy czasownikowe, jednak nie jest rozpoznawana pełna ich struktura wewnętrzna ani nie są też analizowane role, jakie grupy te pełnią w zdaniu. W przeciwieństwie do parsingu głębokiego (parsingu pełnego) celem analizy nie jest rozpoznanie całej struktury składniowej zdania.
Strukturę rozpoznaną w wyniku parsingu można przedstawić w postaci drzewa. Dla takich samych zdań, drzewa struktury otrzymanej jako wynik parsingu płytkiego są mniej złożone od pełnych drzew struktury składniowej. Można zauważyć, że drzewo parsingu płytkiego to drzewo zbudowane z kilku najbliższych liściom (najbardziej szczegółowych) poziomów drzewa pełnego parsingu.
Poniżej przedstawione jest drzewo struktury płytkiej zdania:
Płytki parsing jest problemem mniej złożonym od parsingu głębokiego pod względem obliczeniowym. Stosowany jest więc szczególnie w sytuacji, gdy istotna jest szybkość działania.

</doc>
<doc id="2204061" url="https://pl.wikipedia.org/wiki?curid=2204061" title="Gieorgij Szkolny">
Gieorgij Szkolny

Gieorgij Iwanowicz Szkolny, ros. Георгий Иванович Школьный (ur. 9 kwietnia 1920 r. we wsi Osinowka na Zabajkalu, zm. po 1955 r. w ZSRR) - radziecki pilot wojskowy (porucznik), pilot 1 Wschodniej Eskadry Lotniczej, a następnie adiutant dowódcy 1 Pułku Lotniczego wojsk lotniczych Sił Zbrojnych Komitetu Wyzwolenia Narodów Rosji pod koniec II wojny światowej.
W 1938 r. wstąpił do komsomołu. 20 kwietnia 1940 r. zmobilizowano go do Armii Czerwonej. W lipcu 1941 r. w stopniu sierżanta ukończył 1 wojskowo-lotniczą szkołę pilotów im. W. P. Czkałowa. Następnie służył jako pilot w 34 Pułku Lekkich Bombowców, a potem w 44 Pułku Bombowców Dalekiego Zasięgu. W 1942 r. awansował do stopnia podporucznika. Na początku lipca tego roku przeszedł do 102 Pułku Bombowców Dalekiego Zasięgu, zaś pod koniec maja 1943 r. - 110 Pułku Bombowców Dalekiego Zasięgu. 28 sierpnia tego roku został porucznikiem. W nocy 11/12 grudnia zestrzeliły jego samolot niemieckie myśliwce. Osadzono go w specjalnym obozie jenieckim w Moritzfeldzie. Na początku 1944 r. wstąpił ochotniczo do 1 Wschodniej Eskadry Lotniczej. Uczestniczył w lotach bojowych przeciwko partyzantom w rejonie Dźwińska. Pilotował też nowe samoloty z fabryk lotniczych na front. 4 lutego 1945 r. został odznaczony medalem wojskowym przez gen. Andrieja A. Własowa głównodowodzącego Siłami Zbrojnymi Komitetu Wyzwolenia Narodów Rosji. Od 10 lutego tego roku w stopniu porucznika pełnił funkcję adiutanta dowódcy 1 Pułku Lotniczego wojsk lotniczych Sił Zbrojnych KONR płk. Leonida I. Bajdaka. 30 kwietnia wraz z pozostałymi żołnierzami pułku poddał się Amerykanom. We wrześniu został przekazany Sowietom. Po procesie skazano go na karę 10 lat łagrów. Po 1955 r. przebywał w obozach pracy w Komi. Dalsze jego losy są nieznane.

</doc>
<doc id="2204062" url="https://pl.wikipedia.org/wiki?curid=2204062" title="Schawlow">
Schawlow

Schawlow:

</doc>
<doc id="2204063" url="https://pl.wikipedia.org/wiki?curid=2204063" title="Szkolnictwo przy 2 Korpusie Polskim">
Szkolnictwo przy 2 Korpusie Polskim

Szkolnictwo przy 2 Korpusie Polskim to prowadzone na szeroką skalę działania o charakterze dydaktyczno-wychowawczym, mające uzupełnić wykształcenie przyszłych żołnierzy. Już na jesieni 1941 roku gen. Władysław Anders, dowódca tworzonej w ZSRR Armii Polskiej w ZSRR, polecił zorganizować przy powstającej w Tockoje 6 Lwowskiej Dywizji Piechoty szkoły junackie. Po przemieszczeniu wojska do Azji Środkowej szkoły te ulokowano w okolicach G‘uzoru w Uzbekistanie. Organizatorem szkół był wykładowca akademicki Uniwersytetu Stefana Batorego w Wilnie a następnie rektor Akademii Medycyny Weterynaryjnej we Lwowie prof. dr ppłk Jerzy Alexandrowicz.
Szkoły junackie.
Podczas pierwszego etapu ewakuacji z ZSRR, do Iranu dotarło około 1900 nastoletnich chłopców i dziewcząt, a skutkiem drugiego jej etapu liczba ich wzrosła do około 5000. W czerwcu 1942 roku dowódca Armii Polskiej na Wschodzie utworzył Dowództwo Szkół Junackich (DSJ), które zgodnie z przepisami brytyjskimi odpowiadały organizacyjnie formacjom "Young Soldiers Batallions". DSJ przystąpiło wkrótce do organizowania (w Palestynie i Egipcie) szkół o różnym profilu. Obok szkół ogólnych w Nazarecie (tam też znajdowała się Junacka Szkoła Żeńska) i Bashif, powstały szkoły zawodowe: łączności w Mena, mechaniczne w Tel el Kabir i Sarafand oraz Gimnazjum Lotnicze w Heliopolis.
W sierpniu 1942 roku w obozie „Barbara” w Palestynie powstała Junacka Szkoła Kadetów (JSK), nawiązująca do tradycji Korpusów Kadetów z czasów II RP. Miała ona szkolić kadry dla wszystkich rodzajów broni. Program obejmował 5 godzin nauki i 2 godziny szkolenia wojskowego dziennie. W latach 1943-1945 w JSL pobierało nauki około 1200 kadetów. Szkoła ta była ważnym ośrodkiem kulturalno-oświatowym. Wydawano pisemko harcerskie „Na Tropie” i szkolne czasopismo „Kadet"”, zakładano zespoły muzyczne i teatralne, które występowały w polskich i alianckich jednostkach wojskowych, a także w miastach dla ludności cywilnej. Wyjątkowym osiągnięciem było wystawienie, przy współpracy z junaczkami z Nazaretu, opery „Halka” Stanisława Moniuszki. Pierwszym komendantem JSK był mjr Andrzej Bronisław Kulczycki.
Kursy maturalne.
Zgodnie z rozkazem z 3 sierpnia 1943 roku zorganizowano 5-miesięczne kursy maturalne dla tych spośród żołnierzy 2 Korpusu Polskiego Polskich Sił Zbrojnych, którzy z powodu wybuchu wojny przerwali naukę przed ukończeniem szkoły średniej. Kursy takie organizowano przy JSK w obozie „Barbara” w oparciu o pedagogów szkół średnich, a nawet nauczycieli akademickich, jakich na Bliskim Wschodzie znalazło się wielu. Kursy takie były możliwe i z tego powodu, że wszystkie jednostki 2 Korpusu przeszły już pełne przeszkolenie techniczno-bojowe.
Pierwszy kurs rozpoczął się we wrześniu 1943, a zakończył w lutym 1944 roku, kiedy pierwsze jednostki polskie (3 Dywizja Strzelców Karpackich) wylądowały już w Italii i obejmowały odcinek frontu nad rzeką Sangro. Z ponad 600 kandydatów świadectwo ukończenia gimnazjum
ogólnokształcącego otrzymało 323 uczniów, a egzamin maturalny zdało 159. Ci ostatni mieli zasilić szkoły podchorążych. Z uwagi na odczuwalny niedostatek kadry oficerskiej miało to niebagatelne znaczenie.
Kilka dni po inauguracji kursów w palestyńskim obozie „Julis” rozpoczął działalność Dywizyjny Kurs Gimnazjalny 3 DSK. Pod koniec 1943 roku został przeniesiony do obozu „El Quassasin” w Egipcie, a następnie wraz z dywizją znalazł się we Włoszech. W kwietniu 1944 roku, na zapleczu frontu, w Castelpetroso, świadectwo ukończenia gimnazjum uzyskało 30 uczniów a 165 zaświadczenia ukończenia drugiej i trzeciej klasy. Dalsza nauka, w związku z wejściem 2 Korpusu do walk na Linii Gustawa, została przerwana.
Rozwój szkolnictwa 1945-1947.
W zimie 1944/45 działania ofensywne na froncie włoskim zostały wstrzymane. Dowództwo 2 Korpusu zdecydowało wykorzystać przerwę w działaniach wojennych na wznowienie prac szkół przy 2 Korpusie. 
Na mocy rozkazu operacyjnego Dowództwa 2 Korpusu z 9 stycznia 1945 w miasteczku Alessano, położonym na południowym krańcu półwyspu Salentyńskiego, zorganizowano Kursy Maturalne Nr 1 dla żołnierzy z jednostek pozadywizyjnych. Komendantem kursów został ppłk art. Edmund Zimmer, dyrektorem Gimnazjum i Liceum kpt. dr Tadeusz Szela, a kapelanem ks. Antoni Świda. Nauczycielami byli m.in.: kpt. Jan Pisarek, por. dr Tadeusz Rawicz-Kosiński, ppor. / por. mgr Henryk Panas, ogn. dr Janusz Łopuski, kpr. pchor. / ppor. Michał Czartoryski, kpr. / sierż. pchor. Alfons Mrowiec, Leon Bertisz, mgr Leon Chudoba, mgr Zdzisław Ciętak, inż. H. Dąbrowski, Julian Mojsiewicz, Bernard Pałąk, dr E. Pokorny, mgr Z. Rzążewski, mgr Wincenty Staniczek, Ludwik Szołtysik, mgr Ryszard Wiaterek, mgr Antoni Wojaczek, Józef Żelawski (właśc. Józef Bogdański) oraz ochotniczki PWSK: mgr Zofia Mucho i Irena Antonowicz. Absolwentami Kursów Maturalnych Nr 1 byli m.in. Zbigniew Kryński i Olgierd Terlecki.
20 stycznia w strefie przyfrontowej kontrolowanej przez oddziały Karpatczyków, w górskim kurorcie Bagno di Romagna, wznowiła działalność „Szkoła Karpacka”. W kwietniu szkoła przeniosła się do miasteczka Terra del Sole koło Forlì. Jednym z absolwentów turnusu zakończonego 23 czerwca 1945 roku był ostatni prezydent RP na wychodźstwie Ryszard Kaczorowski, który uzyskał małą maturę wraz z setką kolegów. 230 innych uczniów promowano do następnych klas gimnazjalnych i licealnych.
Tymczasem w Alessano napływ chcących uczyć się żołnierzy był tak duży, że miasteczko nie mogło ich pomieścić. W związku z tym dowództwo 2 Korpusu rozkazem z dnia 9 marca 1945 roku utworzyło kursy maturalne w pobliskim Matino, a kilka dni wcześniej (5 marca) uruchomiło w nadadriatyckim Porto San Giorgio w Marchii Ankońskiej Kurs Maturalny dla Ochotniczek Pomocniczej Służby Kobiet (PSK) 2 Korpusu. W grudniu został on przemianowany na liczące ponad 300 uczennic Gimnazjum i Liceum PSK.
Pod koniec lipca Szkoła Karpacka przeniosła się w rejon stacjonowania 3 Dywizji, do miasteczek Amandola i Sarnano. Pierwszy turnus ukończyło w lutym 1946 roku 806 uczniów, z których 109 uzyskało małą maturę, a 31 zdało egzamin dojrzałości. Jeszcze wcześniej, jesienią 1945, powstało w Modenie gimnazjum dla żołnierzy 5 Kresowej Dywizji Piechoty, do którego uczęszczało 270 uczniów. Stało się ono centrum kulturalnym macierzystej jednostki, organizując wiele imprez artystycznych. 
W tym też czasie na terenie Włoch powstało kilka średnich szkół zawodowych. W październiku w Casarano uruchomiono Gimnazjum Kupieckie i Liceum Administracyjno-Handlowe dla 350 uczniów, a w Sant’Omero koło Teramo powstało Gimnazjum Kupieckie 3 DSK. Na wiosnę 1946 roku otwarto w Fermo (Marchia Ankońska) Gimnazjum i Liceum Mechaniczne, które wydawało świadectwa ukończenia szkoły i egzaminów czeladniczych jednocześnie. Istniała też niewielka Szkoła Miernicza dla 40 uczniów przy 12 Kompanii Geograficznej 2 Korpusu. Rolnicy mogli doskonalić kwalifikacje w Szkole Rolniczej w Lecce i na kursach w Sant’Omero koło Teramo. Pod opieką Wydziału Oświaty 2 Korpusu działało w Trani koło Bari Gimnazjum i Liceum, w którym pobierało nauki około 185 uczennic z obozów cywilnych w tym mieście i sąsiedniej miejscowości Barletta.
Zgodnie z rozkazem Dowódcy Korpusu z 9 lutego 1946 roku 1280 żołnierzy odkomenderowano na studia wyższe. Było to 506 oficerów, 669 podchorążych i szeregowych oraz 105 kobiet z PSK. Organizacją polskich ośrodków uniwersyteckich we Włoszech zajął się Wydział Oświaty 2 Korpusu, przy czym znaczną rolę odegrała Karolina Lanckorońska. Na studia medyczne w Bolonii skierowano 227 osób (w tym 33 kobiety) a na różne wydziały Uniwersytetu w Rzymie 553 osoby. Ponadto spora grupa polskich żołnierzy rozpoczęła studia na politechnikach w Turynie i Mediolanie.
Zakończenie programu.
Wymuszona w roku 1947 przez dowództwo brytyjskie ewakuacja jednostek 2 Korpusu do Wielkiej Brytanii odbiła się niekorzystnie na kontynuowaniu studiów, mimo życzliwego stosunku i pomocy władz uczelni włoskich. Wielu żołnierzy 2 Korpusu zdołało jednak ukończyć rozpoczęte studia, zwłaszcza w Bolonii i Turynie. Przydały im się później, na emigracji w Wielkiej Brytanii, Stanach Zjednoczonych i w Ameryce Południowej. W tym miejscu należy zacytować znamienną wypowiedź:

</doc>
<doc id="2204070" url="https://pl.wikipedia.org/wiki?curid=2204070" title="Jarzębogrusza">
Jarzębogrusza



</doc>
<doc id="2204073" url="https://pl.wikipedia.org/wiki?curid=2204073" title="Nuncjusze apostolscy w Holandii">
Nuncjusze apostolscy w Holandii

Nuncjusze apostolscy w Holandii byli reprezentantami Stolicy Apostolskiej przy rządzie Holandii. Nuncjatura apostolska mieści się przy Carnegielaan 5 Hadze.

</doc>
<doc id="2204076" url="https://pl.wikipedia.org/wiki?curid=2204076" title="Göllnitz (Turyngia)">
Göllnitz (Turyngia)

Göllnitz – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz. Do 31 grudnia 2018 należała do wspólnoty administracyjnej Altenburger Land.

</doc>
<doc id="2204077" url="https://pl.wikipedia.org/wiki?curid=2204077" title="Göllnitz">
Göllnitz

Niemcy:
Osoby:

</doc>
<doc id="2204078" url="https://pl.wikipedia.org/wiki?curid=2204078" title="Goellnitz">
Goellnitz



</doc>
<doc id="2204079" url="https://pl.wikipedia.org/wiki?curid=2204079" title="Dekan-1-ol">
Dekan-1-ol



</doc>
<doc id="2204080" url="https://pl.wikipedia.org/wiki?curid=2204080" title="Großröda">
Großröda

Großröda – dzielnica gminy Starkenberg w Niemczech, w kraju związkowym Turyngia, w powiecie Altenburger Land, we wspólnocie administracyjnej Altenburger Land.

</doc>
<doc id="2204081" url="https://pl.wikipedia.org/wiki?curid=2204081" title="Grossroeda">
Grossroeda



</doc>
<doc id="2204082" url="https://pl.wikipedia.org/wiki?curid=2204082" title="Heksan-1-ol">
Heksan-1-ol



</doc>
<doc id="2204083" url="https://pl.wikipedia.org/wiki?curid=2204083" title="Lumpzig">
Lumpzig

Lumpzig – dzielnica miasta Schmölln w Niemczech, w kraju związkowym Turyngia, w powiecie Altenburger Land. Do 31 grudnia 2018 gmina, wchodzą w skład wspólnoty administracyjnej Altenburger Land.

</doc>
<doc id="2204084" url="https://pl.wikipedia.org/wiki?curid=2204084" title="Starkenberg">
Starkenberg

Starkenberg – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz. Do 31 grudnia 2018 należała do wspólnoty administracyjnej Altenburger Land.
1 stycznia 2012 do gminy przyłączono gminę Großröda, która stała się jednocześnie jej dzielnicą.
Współpraca.
Miejscowość partnerska:

</doc>
<doc id="2204085" url="https://pl.wikipedia.org/wiki?curid=2204085" title="Mehna">
Mehna

Mehna – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz. Do 31 grudnia 2018 należała do wspólnoty administracyjnej Altenburger Land.

</doc>
<doc id="2204087" url="https://pl.wikipedia.org/wiki?curid=2204087" title="Jazda wołoska">
Jazda wołoska

Jazda wołoska, "roty wołoskie", "chorągwie wołoskie" (pot. "wołosi") – oddziały lekkiej jazdy autoramentu narodowego w granicach Korony Królestwa Polskiego, a później Rzeczypospolitej Obojga Narodów w XVI-XVIII wieku.
Geneza.
Żołnierzy nazywano "wołochami" dla odróżnienia od "tatarów" (jazdy tatarskiej na Litwie) i "kozaków" (jazdy kozackiej na Ukrainie), pełniących podobne funkcje, lecz uzbrojonych i ubranych nieco inaczej. Nazwa wywodzi się od Mołdawian, gdyż wówczas po staropolsku Mołdawię nazywano "Wołoszą" lub "Wołochami", a Wołoszczyznę określano jako "Multany" (od krainy Muntenia).
Nie używali uzbrojenia ochronnego z wyjątkiem oficerów, z których niektórzy posiadali pancerze, a niektórzy tarcze (np. w 1652 roku). Ich bronią zaczepną była szabla lub pałasz oraz pistolet i łuk lub rusznica, czasem rohatyna, a od 1676 roku krótka dzida. Używali koni gorszej jakości niż wszystkie inne rodzaje jazdy. Ich główne zadania, to rozpoznanie, ubezpieczanie reszty wojsk i komunikacja między nimi, podjazdy, „chwytanie języka” i pościg za uciekającym nieprzyjacielem.
Rekrutacja do oddziałów wołoskich odbywała się na terenie Hospodarstw Mołdawii i Wołoszczyzny, kiedy stosunki między nimi a Rzecząpospolitą były neutralne. Najemnikami byli wyłącznie ochotnicy. Oddziały formowane były systemem towarzyskim. Rotmistrz, zazwyczaj Wołoch lub Mołdawianin, udawał się na teren Księstw Naddunajskich, gdzie ogłaszał, że poszukuje ludzi do polskiego wojska. Ci mieli zgłaszać się towarzysko, z pocztowymi lub bez nich. Każdy towarzysz miał obowiązek uzbroić i wyposażyć w konie siebie i cały 3-osobowy poczet, a kiedy nie było go stać na pocztowych, to służył sam. Poczty składały się głównie z plebsu. Każdy towarzysz-plebejusz, po przekwalifikowaniu chorągwi na kozacką lub pancerną, mógł otrzymać awans na oficera, co było pierwszym stopniem do indygenatu (dla obcokrajowca) lub nobilitacji (dla Polaka, Litwina lub Rusina) za zasługi na polu walki i wejścia w zamknięty krąg szlachty polskiej. Od 1672 roku istniał w nich duży odsetek Polaków, głównie Podlasian i Mazowszan, a także Kozaków i Rusinów, czasem służyli nawet Serbowie i Turcy.
Formowanie.
Chorągiew stanowiła podstawową jednostkę organizacyjną i taktyczną, walczącą w szyku ustawionym w 3 szeregi. Początkowo oddziały te liczyły od kilku do kilkudziesięciu żołnierzy, a od 1552 roku, od 100 do 150 żołnierzy. Od 1663 roku, w wyniku nacisków sejmowych na zmniejszanie liczby pocztowych i zatrudnianie ochotników bez pocztów, poczty składały się tylko z dwóch „koni” (towarzysz i pocztowy), co spowodowało spłycenie szyku chorągwi do dwóch szeregów. Zamiana oddziałów wołoskich na tatarskie, kozackie lub pancerne albo z tatarskich na wołoskie było zjawiskiem częstym.
W latach 1621-1651 mieszano doraźnie 5-12 chorągwi jazdy różnego rodzaju ("husaria", "pancerni", "kozacy", "wołosi", "tatarzy") w ramach formowania pułków przed konkretnym zadaniem lub bitwą, co od 1653 miało już charakter stały, tzn. pod jednym dowódcą służył jeden i ten sam pułk. Za czasów hetmaństwa Jana Sobieskiego, po każdej kampanii zmieniał on nieco skład pułków, mieszając je między sobą, dla lepszego zagospodarowania pieniędzy przeznaczonych na komput.
W latach 1506-1717.
Od 1506 roku tworzyli pierwsze roty w prywatnych wojskach polskich magnatów. Niektóre z nich służyły za państwowy żołd w formacjach obrony potocznej. W wojsku kwarcianym do 1648 roku odnotowano istnienie tylko dwóch takich chorągwi, gdyż do zapewnienia łączności i zwiadu większa ich liczba nie była potrzebna. Funkcje lekkiej jazdy do tego czasu z powodzeniem pełniła jazda kozacka i lisowczycy.
Po pierwszych klęskach Polaków w czasie powstania Chmielnickiego w bitwach nad Żółtymi Wodami i pod Korsuniem, zaciągnięto w latach 1651-1652 trzynaście nowych chorągwi wołoskich werbując intensywnie na terenie obu Księstw Naddunajskich. Po rzezi pod Batohem ich liczba wzrosła do ok. 1500 w wyniku problemów z ponowną, pośpieszną rekrutacją do wzmacnianych wojsk suplementowych na terenie Korony. Podczas potopu szwedzkiego, II wojny północnej i wojny polsko-moskiewskiej 1654-1667, w wyniku przewagi sił przeciwników, często dochodziło do wojny szarpanej, w której główną rolę grały lekkie oddziały jazdy wołoskiej i tatarskiej. Pustoszyły one tereny na tyłach wroga, odcinały dostawy zaopatrzenia, niszczyły tabory i nękały główne armie. Taktykę tą z powodzeniem stosował Stefan Czarniecki. W 1658 łączna liczba służących w polskiej armii "tatarów" i "wołochów" wynosiła 4800, w tym 19 chorągwi wołoskich i 24 tatarskie, po około 120 koni w każdej.
W 1663 roku rozwiązano większość oddziałów wołoskich za uczestnictwo w wojskowym Związku Święconym, część żołnierzy posiadających pancerze wcielono do pancernych, a część zasiliła jazdę kozacką. Sejm unikał wydawania pozwoleń na formowanie oddziałów składających się z elementu narodowo obcego, ze względu na ich wyjątkową lojalność względem króla okazaną podczas rokoszu z lat 1665-1666, szczególnie w bitwie pod Częstochową i pod Mątwami, przeciwko zbuntowanej szlachcie. W razie potrzeby zaciągano dodatkowe chorągwie, ale w czasie pokoju natychmiast je rozwiązywano. W 1675 roku w całej jeździe lekkiej służyło, zaledwie 660 żołnierzy.
W latach 1675-1683 nastąpił ponowny masowy nabór spowodowany wojnami z Turcją (1672-1676 oraz 1683-1699) i liczba chorągwi wynosiła nawet 26 w 1676 r. Za panowania Jana III Sobieskiego wprowadzono kilka zmian. Organizowano ich byli w osobne pułki z połączonych chorągwi tatarsko-wołoskich, których liczebność zmniejszyła się do ok. 60-100 koni. Pułkownika wybierano spośród rotmistrzów. Oficerami (rotmistrz, porucznik, chorąży) byli zazwyczaj Polacy, a towarzyszami i pocztowymi także Rusini i Mołdawianie. Jazda lekka stanowiła 1/5 wojska. Od 1683 roku "tatarów" oraz "wołochów" nazywano oficjalnie lekką jazdą.
W latach 1689-1694 łączna liczba "wołochów" wynosiła 2500 żołnierzy, aby w 1699 ostatecznie spaść do 600 jezdnych, a od roku 1717 w ogóle nie pojawiają się w armii polskiej.

</doc>
<doc id="2204088" url="https://pl.wikipedia.org/wiki?curid=2204088" title="Heukewalde">
Heukewalde

Heukewalde – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204090" url="https://pl.wikipedia.org/wiki?curid=2204090" title="Jonaswalde">
Jonaswalde

Jonaswalde – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204094" url="https://pl.wikipedia.org/wiki?curid=2204094" title="Löbichau">
Löbichau

Löbichau – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204095" url="https://pl.wikipedia.org/wiki?curid=2204095" title="Loebichau">
Loebichau



</doc>
<doc id="2204097" url="https://pl.wikipedia.org/wiki?curid=2204097" title="Diecezja Pinerolo">
Diecezja Pinerolo

Diecezja Pinerolo - diecezja Kościoła rzymskokatolickiego we Włoszech, a dokładniej w Piemoncie. Została erygowana 23 grudnia 1748 roku. Należy do metropolii Turynu. Całość terytorium diecezji znajduje się w granicach świeckiej prowincji Turyn.

</doc>
<doc id="2204099" url="https://pl.wikipedia.org/wiki?curid=2204099" title="Itti-Marduk-balatu">
Itti-Marduk-balatu

Itti-Marduk-balatu (akad. "Itti-Marduk-balāṭu", tłum. „Z Mardukiem (jest) życie”) – drugi król Babilonii z II dynastii z Isin, syn i następca Marduk-kabit-ahheszu; panował w latach 1140-1133 p.n.e. Próbował ingerować w wewnętrzne sprawy Asyrii popierając jednego z pretendentów do asyryjskiego tronu po śmierci Aszur-dana I.

</doc>
<doc id="2204100" url="https://pl.wikipedia.org/wiki?curid=2204100" title="Jan Janusz Kościelecki (zm. 1545)">
Jan Janusz Kościelecki (zm. 1545)

Jan Janusz Kościelecki herbu Ogończyk (ur. 1490, zm. 1545 r.) – kasztelan kowalski od 1514 r., starosta tucholski od 1518 r., kasztelan inowrocławski od 1523 r., kasztelan łęczycki od 1526 r., starosta nakielski od 1532 r., starosta człuchowski od 1535 r., starosta bydgoski od 1535 r., kasztelan kaliski od 1535 r., wojewoda inowrocławski od 1538 r., wojewoda brzesko-kujawski od 1540 r., wojewoda łęczycki od 1542 r, starosta czarneński.
Życiorys.
Urodził się około 1490 r. w Kościelcu na Kujawach – gnieździe rodowym Kościeleckich. Był jedynym synem Stanisława - wojewody poznańskiego i Oporowskiej. 
Wywodząc się z możnego i znanego rodu, miał ułatwioną karierę. 5 października 1514 r. został mianowany kasztelanem kowalskim. W 1517 r. wystąpił w Wilnie jako świadek traktatu pokojowego z Wołoszczyzną. Od 1518 r. zarządzał starostwem tucholskim, które wziął od ojca w administrację. Podczas ostatniej wojny polsko-krzyżackiej otrzymał list przypowiedni na sto koni. W 1523 r. był już kasztelanem inowrocławskim, a w 1526 r. łęczyckim. W tym roku został odnotowany w Gdańsku jako świadek dokumentu nadającego w lenno Bytów i Lębork. Poseł województw poznańskiego i kaliskiego na sejm 1529 roku. W 1529 r. posłował od sejmu walnego warszawskiego do króla na Litwę.
W 1530 r. był obecny na koronacji króla Zygmunta Augusta jako jeden z senatorów. W kolejnych latach uzyskał kolejne urzędy: w 1532 starostwo nakielskie, a w 1535 r. – człuchowskie. 
Od wiosny 1535 r. zabiegał u króla o uzyskanie chociaż części urzędów ojcowskich. Popierany przez biskupa Piotra Tomickiego otrzymał kasztelanię kaliską, a w roku następnym starostwo tucholskie, którym administrował od wielu lat. Z chwilą śmierci ojca w 1535 r. dodał do swych godności także starostwo bydgoskie. 
Począwszy od 1538 r. rozpoczął karierę jako wojewoda, początkowo inowrocławski, od 28 czerwca 1540 r. brzesko-kujawski, a od 1542 r. łęczycki. 
Zmarł przed 27 grudnia 1545 r. Miejsce jego pochówku nie jest znane.
Rodzina.
Jan Janusz Kościelecki był żonaty dwa razy. Pierwszą małżonką była Katarzyna Pampowska (zw. małżeński przed 1513 r.) z którą miał trzech synów: Andrzeja, późniejszego wojewodę poznańskiego, Stanisława, zmarłego za życia ojca i Janusza, późniejszego wojewodę sieradzkiego i starostę generalnego wielkopolskiego oraz córkę Barbarę, zamężną ze Stefanem Grudzińskim, chorążym kaliskim; 
Drugi raz ożenił się z Katarzyną ze Słupów Kcyńską (zw. małżeński przed 1534 r.), z którą miał dwóch synów: Łukasza, późniejszego biskupa poznańskiego, Stanisława, późniejszego kasztelana bydgoskiego oraz córki Annę, zamężną z Janem Kamienieckim, synem wojewody podolskiego i Elżbietę zamężną najpierw z Potockim, potem z Sebastianem Żórawińskim, kasztelanem haliskim.
Starosta bydgoski.
Jana Janusza Kościeleckiego łączyły, podobnie jak i jego poprzedników z rodu Kościeleckich, liczne interesy z patrycjatem bydgoskim. W 1520 r. wydzierżawił wieś Wojnowo Marcinowi Wojnowskiemu, rajcy miejskiemu. 20 marca 1538 r. dzięki protekcji Kościeleckiego, bydgoscy zdunowie (garncarze) uzyskali potwierdzenie swego statutu cechowego.

</doc>
<doc id="2204103" url="https://pl.wikipedia.org/wiki?curid=2204103" title="Marduk-kabit-ahheszu">
Marduk-kabit-ahheszu

Marduk-kabit-ahheszu (akad. "Marduk-kabit-ahhê-šu", tłum. „Marduk jest najważniejszym spośród braci jego”) – pierwszy król Babilonii z II dynastii z Isin, ojciec Itti-Marduk-balatu; panował w latach 1157-1140 p.n.e. Wymieniony jako założyciel II dynastii z Isin w "Babilońskiej liście królów A" i "Babilońskiej liście królów C". Doszedł do władzy po najeździe elamickiego władcy Szutruk-Nahhunte I na Babilonię w 1158 r. p.n.e. Przez pierwsze dwa lata władzę nad Babilonią dzielił z przebywającym na wygnaniu ostatnim władcą kasyckim Enlil-nadin-ahi, który w 1155 r. p.n.e. pojmany został przez władcę elamickiego Kutir-Nahhunte III i uprowadzony do Suzy.

</doc>
<doc id="2204104" url="https://pl.wikipedia.org/wiki?curid=2204104" title="Smutek (rysunek van Gogha)">
Smutek (rysunek van Gogha)

Smutek (ang. "Sorrow") – rysunek Vincenta van Gogha sporządzony w kilku wersjach ok. 10 kwietnia 1882 roku w Hadze oraz litografia wykonana na jego podstawie ok. 11 listopada tego samego roku. Zarówno rysunek jak i litografia znajdują się w prywatnych kolekcjach.
Nr kat.: F 929 (rysunek), JH 129; F 1655, JH 259 (litografia).
"Smutek" jest prawdopodobnie tym rysunkiem van Gogha, który najbardziej zapada w pamięć.
Historia.
Modelką była prostytutka Clasina Maria (Sien) Hoornik (1850–1904), którą młody van Gogh spotkał wkrótce po przybyciu do Hagi (styczeń 1882) i z którą zamieszkał. Miała już ona w tym czasie córkę i była w ciąży. Van Gogh wspomniał o Hoornik w liście do brata z 7 maja 1882:
Jak wynika z listu, Hoornik stała się na pewien okres jego modelką i towarzyszką życia. W tym czasie urodziła chłopca (van Gogh nie był jego ojcem). Presja i oburzenie rodziny spowodowały, że w sierpniu 1883 roku van Gogh odszedł od Hoornik, opuścił Hagę i wyjechał na północ Holandii, do Drenthe.
Opis.
Van Gogh narysował Hoornik nagą, siedzącą na zewnątrz domu, z głową wspartą na skrzyżowanych ramionach i obwisłymi piersiami, zwisającymi nad obrzmiałym brzuchem. W prawym dolnym rogu umieścił angielski tytuł "Sorrow", jako że myślał wówczas dużo o swym pobycie w Anglii, żywo interesował się sztuką i literaturą angielską.
Robiąc pierwsze studium van Gogh użył jako podkładu dwóch arkuszy papieru. Kiedy odkrył, że kontur został odbity pod spodem, sporządził dwie kolejne wersje, z których jedną wysłał bratu, a drugą prawdopodobnie zachował dla siebie. Na lewym marginesie tej wersji rysunku umieścił cytat z "La Femme" Jules'a Micheleta:
Rysunek powstał w oparciu o "Ilustrację 24" z "Exercises au fusain" francuskiego rysownika i litografa Charlesa Bargue'a (ok. 1826/1827–1883). Użyty w nim ekspresyjny, linearny kontur był rezultatem przemyślanego procesu uczenia się przez van Gogha zasad rysunku ze wspomnianej książki.

</doc>
<doc id="2204107" url="https://pl.wikipedia.org/wiki?curid=2204107" title="Jaworzyńskie Rówienki">
Jaworzyńskie Rówienki

Rówienki (1491 m n.p.m.) – płaśń i szerokie siodło w północnej grani Kopy Magury w polskich Tatrach Zachodnich. Grzbiet ten oddziela Jaworzynkę od Doliny Kasprowej. Powszechnie używana jest nazwa Rówienki, drugi człon nazwy (Jaworzyńskie) dodawany jest tylko w celu rozróżnienia od innych Rówienek. Na mapie Geoportalu Rówienki są podpisane jako "Przełęcz Zawracik", ta nazwa jednak nie jest w ogóle używana w nazewnictwie tatrzańskim.
Jest to niewielka, nieco pofałdowana, lekko pochyła płaśń stopniowo, choć powoli zarastająca młodym lasem. Jest zwornikiem dla 3 grani, co w Tatrach jest rzadkością:
Pomiędzy tymi trzema graniami znajdują się 4 żleby:
Wszystkimi tymi żlebami można bez większych trudności wejść na Rówienki, znajdują się one jednak na obszarze ochrony ścisłej, który nie jest udostępniony ani dla turystów, ani dla taterników.

</doc>
<doc id="2204109" url="https://pl.wikipedia.org/wiki?curid=2204109" title="Enlil-nadin-apli">
Enlil-nadin-apli

Enlil-nadin-apli (akad. "Enlil-nādin-apli") – piąty król Babilonii z II dynastii z Isin, syn i następca Nabuchodonozora I; panował w latach 1104-1101 p.n.e. Najprawdopodobniej objął tron będąc jeszcze osobą niepełnoletnią. Zmarł po krótkim okresie panowania w wyniku przewrotu pałacowego, którego inicjatorem był jego wuj i następca Marduk-nadin-ahhe. Poza inskrypcjami na kilku kudurru, poświadczającymi nadania ziemi, niewiele więcej wiadomo o tym władcy.

</doc>
<doc id="2204112" url="https://pl.wikipedia.org/wiki?curid=2204112" title="Rówienki">
Rówienki



</doc>
<doc id="2204113" url="https://pl.wikipedia.org/wiki?curid=2204113" title="Kondrackie Rówieńki">
Kondrackie Rówieńki



</doc>
<doc id="2204116" url="https://pl.wikipedia.org/wiki?curid=2204116" title="Full Moon Productions">
Full Moon Productions

Full Moon Productions – amerykańska wytwórnia płytowa założona przez "Jona "Thornsa" Jamshida" w maju 1991 roku w mieście Lakeland, w stanie Floryda. W maju 2006 roku wytwórnia przeniosła swoją siedzibę do "Parker" w stanie Kolorado. Wytwórnia zajmowała się wydawnictwami głównie black metalowymi, death metalowymi, a także niektórymi gatunkami muzyki elektronicznej. Nakładem wytwórni ukazały się albumy m.in. takich wykonawców jak: Abruptum, Burzum, Hades, Lord Wind czy Ildjarn.
Wytwórnia oficjalnie zakończyła działalność i dystrybucję w 2012 roku, a od 2010 roku nie wydała żadnego albumu.

</doc>
<doc id="2204118" url="https://pl.wikipedia.org/wiki?curid=2204118" title="Nathalie Viérin">
Nathalie Viérin

Nathalie Viérin (ur. 15 października 1982) – włoska tenisistka.
Starty na kortach rozpoczęła w 1998 roku, biorąc udział w turniejach rangi ITF. W 2000 roku wygrała swój pierwszy singlowy turniej w Deauville, we Francji. W tym samym roku wzięła udział w kwalifikacjach do turnieju WTA w Palermo, ale przegrała w drugiej rundzie z Jewgieniją Kulikowską z Rosji. W następnym roku po raz pierwszy w karierze zagrała w dwóch turniejach WTA, lecz w obu przypadkach nie przeszła pierwszej rundy. Grała jeszcze potem w wielu turniejach tej rangi, ale najwyższe jej osiągnięcia to dotarcie do ćwierćfinałów: pierwszy w Palermo w 2005 roku, gdzie pokonała po drodze Saelimę Safar i Martę Domachowską; drugi w Bogocie w 2007 roku, gdzie pokonała Anastasiję Jakimawą i Conchitę Martínez Granados.
W turniejach wielkoszlemowych wystąpiła dwukrotnie w fazie głównej w 2006 roku w Roland Garros i Wimbledonie, ale za każdym razem udział zakończyła na pierwszej rundzie.
W sumie, w czasie swojej kariery, wygrała sześć turniejów singlowych rangi ITF.

</doc>
<doc id="2204119" url="https://pl.wikipedia.org/wiki?curid=2204119" title="Micheasz (autor biblijny)">
Micheasz (autor biblijny)



</doc>
<doc id="2204121" url="https://pl.wikipedia.org/wiki?curid=2204121" title="Aleksiej Połtaranin">
Aleksiej Połtaranin



</doc>
<doc id="2204122" url="https://pl.wikipedia.org/wiki?curid=2204122" title="Janusz Kościelecki">
Janusz Kościelecki

Jan Janusz Kościelecki herbu Ogończyk (ur. 1524, zm. 1564 r.) – kasztelan bydgoski od 1543 r., starosta nakielski od 1545 r., starosta bydgoski od 1545 r., wojewoda brzesko-kujawski od 1550 r., starosta generalny Wielkopolski od 1552 r., wojewoda sieradzki od 1553 r., starosta drahimski od 1562 r.
Życiorys.
Urodził się około 1524 r. w Kościelcu na Kujawach – gnieździe rodowym Kościeleckich. Był synem Jana Janusza, wojewody łęczyckiego i Katarzyny Pampowskiej. Wraz ze starszym bratem – Andrzejem przebywał w 1536 r. na studiach w Wittenberdze.
Wywodząc się z możnego i wpływowego rodu, szybko osiągał kolejne szczeble kariery. Już we wrześniu 1543 r. został kasztelanem bydgoskim. W 1545 r. ojciec scedował mu. za zgodą króla, starostwo nakielskie. Od stycznia 1545 r. wspólnie z bratem Andrzejem dzierżył starostwo bydgoskie. 27 lipca 1550 r. został mianowany wojewodą brzesko-kujawskim, jesienią 1552 r. starostą generalnym wielkopolskim, a w marcu 1553 r. wojewodą sieradzkim. W 1562 wykupił dodatkowo starostwo drahimskie z rąk Naczmerów.
Cieszył się zaufaniem króla, który pytał go o zdanie w różnych sprawach. Pytany o wojnę wszczętą przeciwko mistrzowi inflanckiemu, opowiedział się w lipcu 1556 r. za jej prowadzeniem. Na wypadek ewentualnego zagrożenia granic Wielkopolski przez posiłki idące do Inflant z Niemiec, prosił władcę o zezwolenie na powołanie szlachty pod broń. W zatargu z papieżem o nominację Jakuba Uchańskiego na biskupstwo włocławskie, radził w 1558 r. umiar i skierowanie sprawy pod obrady publiczne, dzieląc zdanie większości senatorów.
Jan Janusz Kościelecki był jednym z głównych przeciwników ruchu egzekucyjnego. Na sejmie piotrkowskim w 1563–1564 r. krytykował wcześniejsze postanowienia egzekucyjne. Na tym sejmie skarżono się na Kościeleckiego, że chociaż winien być stróżem praw i wolności szlacheckich, sam szlachcie dobra odbiera, z posiadanych wygania i dobra jako swoje trzyma. Król nakazał mu zwrot zabranych wsi, odmówił zwrotu wydatków na odbudowę zamku w Drahimiu, a przeprowadzona wtedy rewizja zapisów na królewszczyźnie uznała, że poważne sumy, jakie bracia Kościeleccy mieli na Bydgoszczy i Nakle, są wątpliwe.
Jan Janusz Kościelecki był żarliwym katolikiem, lecz z tolerancją odnosił się do innowierców. Po wydaniu edyktu parczowskiego w 1564 r., wywołującego z Polski wszystkich duchownych innowierców, energicznie go realizował. Na sejmiku przedsejmowym w Środzie doszło nawet do starcia z protestantami, które omal nie przerodziło się w walkę zbrojną.
Kościelecki zmarł w Poznaniu 8 grudnia 1564 r. Został pochowany w rodzinnym Kościelcu, w kaplicy, którą najprawdopodobniej sam dobudował do tamtejszego kościoła.
W opinii jezuity Kacpra Niesieckiego, był to "„mąż powagi wielkiej, wspaniałości, animuszu, miłością lat ojczyźnie znakomity”".
Starosta bydgoski.
Dzierżąc z bratem – Andrzejem starostwo bydgoskie troszczył się, nie zapominając o własnym interesie, o sprawy miasta. Starostowie ci doprowadzili do tego, że Zygmunt August cofnął w 1552 r. zakaz budowania murowanego kościoła i klasztoru Bernardynów w pobliżu murów miejskich, wydany uprzednio ze względu na obronność Bydgoszczy (poprzedni kościół drewniany spłonął w 1545 r.) Jako żarliwy katolik wspierał budowę konwentu bydgoskich Bernardynów. Był również dobroczyńcą szpitala św. Stanisława na przedmieściu Kujawskim.
Wraz z bratem Andrzejem zabiegał o zapewnienie mieszkańcom Bydgoszczy odpowiednich warunków sanitarnych, czemu miała służyć rozbudowa sieci wodociągowej w mieście. W czerwcu 1549 r. starostowie ci oraz burmistrz i rada miejska zawarli kontrakt z łaziebnikiem Tomaszem na zbudowanie łaźni miejskiej.
Można sądzić, że dzięki jego zabiegom królowie: Zygmunt Stary i Zygmunt August po pożarze miasta w 1545 r. okresowo uwolnili mieszczan od podatku na rzecz państwa.
Życie prywatne.
Jan Janusz Kościelecki był żonaty z Gertrudą z Danaborskich (zw. małżeński ok. 1541 r.) Pozostawił synów: 
oraz córki: 

</doc>
<doc id="2204125" url="https://pl.wikipedia.org/wiki?curid=2204125" title="Wishkah">
Wishkah

Wishkah – rzeka w Stanach Zjednoczonych w stanie Waszyngton o długości 64 km i powierzchni zlewni 260 km2. Dopływ rzeki Chehalis. Przepływa przez miasto Aberdeen.
Nazwa "Wishkah" pochodzi z języka indiańskiego plemienia Chehalis. Słowa "hwish-kahl" to "cuchnąca woda".
Wishkah w kulturze masowej.
Utwór Something In The Way zespołu Nirvana nawiązuje do epizodu w biografii jego lidera, Kurta Cobaina. Miał on zamieszkać pod mostem nad rzeką Whishkah gdy rzucił szkołę i został wyrzucony z domu przez swoją matkę. Według biografii Charlesa R. Cross'a, do rzeki nawiązuje mit stworzony przez Cobaina. Mówi on o tym, że jedna trzecia skremowanych prochów Cobaina została rozrzucona w tej właśnie rzece.
From the Muddy Banks of the Wishkah to koncertowy album zespołu Nirvana, wydany w 1996. Zawiera nagrania koncertowe z lat 1989–1994.

</doc>
<doc id="2204126" url="https://pl.wikipedia.org/wiki?curid=2204126" title="Travel Service Airlines">
Travel Service Airlines



</doc>
<doc id="2204127" url="https://pl.wikipedia.org/wiki?curid=2204127" title="He-178">
He-178



</doc>
<doc id="2204130" url="https://pl.wikipedia.org/wiki?curid=2204130" title="Powodzie w Queenslandzie (2010–2011)">
Powodzie w Queenslandzie (2010–2011)

Powodzie w Queenslandzie (2010–2011) – seria powodzi w australijskim stanie Queensland, która rozpoczęła się październiku 2010. Powodzie zostały spowodowane początkowo cyklonem tropikalnym Tasha, dodatkowo spotęgowane zatoką niżową wynikłą z efektu La Niña. Trzy czwarte stanu zostało ogłoszone terenem klęski żywiołowej.
Pierwsze powodzie rozpoczęły się w październiku 2010, spowodowane były rekordowymi opadami deszczu, ponad dwa razy większymi niż przeciętne. Na jeden metr kwadratowy wody spadło wówczas 163 litry wody. Z ich powodu ewakuowano tysiące osób, zalane zostały przynajmniej 22 miasta o łącznej populacji 200 tys. osób. Powierzchnia zalanych terenów jest większa niż łączna powierzchnia Niemiec i Francji.
Do 10 stycznia 2011 w rejonie Darling Downs spadło 160 mm deszczu w czasie 36 godzin, wynikła z tego powódź błyskawiczna zalała miasto Toowoomba. Fala powodziowa została obrazowo porównana do „wewnątrz-lądowego tsunami”.
12 stycznia zalana została znaczna część stolicy stanu Brisbane. Wody powodziowe osiągnęły wyższy poziom niż w powodzi w 1974.
Początkowe straty oszacowano na 1 miliard dolarów australijskich, obecne szacunki wszystkich strat bezpośrednio i pośrednio spowodowanych powodzią sięgają przynajmniej 10 miliardów.

</doc>
<doc id="2204131" url="https://pl.wikipedia.org/wiki?curid=2204131" title="Henryk Budzicz">
Henryk Budzicz

Henryk Budzicz (ur. 11 czerwca 1953 w Olsztynie) – kajakarz, inżynier, olimpijczyk z Montrealu 1976.
Dwukrotny mistrz świata w czwórkach kajakowych na dystansie 500 m i 1000 m (Sofia 1977) oraz brązowy medalista (Belgrad 1978) w wyścigu czwórek kajakowych na 500 m.
Na igrzyskach olimpijskich zajął 5. miejsce w wyścigu czwórek kajakowych na dystansie 1000 m.

</doc>
<doc id="2204133" url="https://pl.wikipedia.org/wiki?curid=2204133" title="Bowling Green (stacja metra)">
Bowling Green (stacja metra)

Bowling Green – stacja metra nowojorskiego, na linii 4 i 5. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Wall Street i Borough Hall. Została otwarta 10 lipca 1905.

</doc>
<doc id="2204134" url="https://pl.wikipedia.org/wiki?curid=2204134" title="Nantou">
Nantou

Nantou () – miasto w środkowym Tajwanie, siedziba powiatu Nantou. W 2010 roku miasto liczyło 104 083 mieszkańców.
Nantou leży na żyznej równinie aluwialnej. Miasto rozwinęło się pod koniec XVII wieku, stając się centrum handlu ryżem, trzciną cukrową, bananami i pomarańczami pochodzącymi z pobliskich upraw. Ośrodek przemysłu spożywczego, drzewnego i ceramicznego. Nantou posiada połączenie drogowe z miastami Taizhong i Tainan.

</doc>
<doc id="2204135" url="https://pl.wikipedia.org/wiki?curid=2204135" title="EVR Infra">
EVR Infra

EVR Infra AS, Eesti Raudtee Infra - narodowy zarządca infrastruktury kolejowej w Estonii. Spółka zależna firmy Eesti Raudtee.
Przedsiębiorstwo zostało powołane w 2009 r. w związku z restrukturyzacją Kolei Estońskich (EVR). Należy do niej główna sieć kolejowa w Estonii. Spółka posiada w administrowaniu około 800 kilometrów linii kolejowych, w tym około 133 kilometrów linii zelektryfikowanych.

</doc>
<doc id="2204138" url="https://pl.wikipedia.org/wiki?curid=2204138" title="Włodzimierz Zawadzki">
Włodzimierz Zawadzki



</doc>
<doc id="2204139" url="https://pl.wikipedia.org/wiki?curid=2204139" title="Przejście podziemne">
Przejście podziemne



</doc>
<doc id="2204140" url="https://pl.wikipedia.org/wiki?curid=2204140" title="Miriam Bruçeti">
Miriam Bruçeti

Miriam Bruçeti (ur. 15 marca 1949 w Szkodrze) – albańska aktorka, żona Viktora Bruçetiego.
Życiorys.
Ukończyła studia na wydziale aktorskim Instytutu Sztuk w Tiranie. Występowała w teatrze Migjeni w Szkodrze. Na dużym ekranie zadebiutowała w roku 1980 epizodyczną rolą w filmie "Dëshmorët e monumenteve". Potem zagrała jeszcze w 5 filmach fabularnych.
W latach 90. XX wieku przeniosła się wraz z rodziną do Kanady, a następnie do Francji.

</doc>
<doc id="2204142" url="https://pl.wikipedia.org/wiki?curid=2204142" title="Anatolij Najman">
Anatolij Najman

Anatolij Najman (ros. Анато́лий Ге́нрихович На́йман, ur. 23 kwietnia 1936 w Leningradzie, zm. 21 stycznia 2022 w Moskwie) – rosyjski poeta, tłumacz, eseista, prozaik i autor pamiętników.
Urodził się w Leningradzie jako syn inżyniera Gienricha Kopielewicza i lekarki Asi Najman. W roku 1958 ukończył Petersburski Państwowy Instytut Technologiczny i przez ponad cztery lata pracował jako inżynier chemik w jednej z fabryk w Leningradzie. Następnie ukończył wyższe kursy scenariopisarstwa w Moskwie i Uniwersytet Stanforda w USA. W roku 1989 został członkiem PEN-Klubu Francji.
Od roku 1954 tworzy poezje, od roku 1959 publikuje tłumaczenia. W czasach ZSRR ukazywały się tylko jego przekłady.
W roku 1959 spotkał Annę Achmatową i od roku 1963 współdziałał z nią przy przekładach dzieł Giacomo Leopardiego. Pełnił też obowiązki jej sekretarza literackiego.
Tłumaczył wiele utworów dawnej poezji francuskiej i prowansalskiej. W samizdatach ukazywały się zbiory jego wierszy: „Sentymentalny marsz”, poematy „Wiersze z osobistego powodu”, „Poemat październikowy”.
W roku 1970 napisał teksty piosenek do filmu dziecięcego „Zdumiewający chłopiec”, które nagrała Ałła Pugaczowa.
W roku 2006 napisał książkę „Romans z „Samowarem”” o dziejach stworzenia w Nowym Jorku restauracji „Russkij samowar”, którą założyli biznesmen Roman Kapłan, poeta Josif Brodski i tancerz Michaił Barysznikow.
Anatol Najman wraz z Josifem Brodskim, Dmitrijem Bobyszowem i Jewgienijem Rejmem zaliczany jest do czwórki „sierot po Achmatowej”.
Pochowany na cmentarzu "Rakitki".

</doc>
<doc id="2204147" url="https://pl.wikipedia.org/wiki?curid=2204147" title="Gare d’Albertville">
Gare d’Albertville

Gare d’Albertville – stacja kolejowa w Albertville, w departamencie Sabaudia, w regionie Owernia-Rodan-Alpy, we Francji.
Została uruchomiona 27 października 1879, razem z pierwszym etapem linii z Saint-Pierre-d’Albigny. Stacja została zmodernizowana z okazji Zimowych Igrzysk Olimpijskich w Albertville w 1992 roku.
Stacja jest obsługiwana przez pociągi TER Rhône-Alpes, TGV (także Thalys) i pociągi Corail Lunéa.

</doc>
<doc id="2204150" url="https://pl.wikipedia.org/wiki?curid=2204150" title="Viktor Bruçeti">
Viktor Bruçeti

Viktor Bruçeti (ur. 26 lutego 1938 w Szkodrze, zm. 15 października 2010 w Angoulême) – albański aktor.
Życiorys.
Uczył się w szkole artystycznej Jordan Misja w Tiranie. Studiował w szkole aktorskiej Ian Luca Caragiale w Bukareszcie, ale studia musiał przerwać. Dyplom obronił na wydziale aktorskim Instytutu Sztuk w Tiranie. W latach 1964-1992 występował w teatrze im. Migjeniego w Szkodrze, w którym zagrał ponad 130 ról. Na dużym ekranie zadebiutował w roku 1966 epizodyczną rolą w filmie "Komisari i dritës". Następnie zagrał jeszcze w 8 filmach fabularnych, w rolach drugoplanowych. Przez władze Albanii został wyróżniony tytułem Artist i Merituar (Zasłużony Artysta).
Był żonaty (żona Miriam), miał dwoje dzieci. Ostatnie lata życia spędził we Francji.

</doc>
<doc id="2204154" url="https://pl.wikipedia.org/wiki?curid=2204154" title="Lotnisko Helgoland-Düne">
Lotnisko Helgoland-Düne

Port lotniczy Helgoland (IATA: HGL, ICAO: EDXH) – port lotniczy położony na wyspie Helgoland, w kraju związkowym Szlezwik-Holsztyn, w Niemczech.

</doc>
<doc id="2204155" url="https://pl.wikipedia.org/wiki?curid=2204155" title="Nadziemne przejście dla pieszych">
Nadziemne przejście dla pieszych

Nadziemne przejście dla pieszych – budowla umożliwiająca przejście nad drogowym lub kolejowym szlakiem komunikacyjnym przebiegającym na powierzchni terenu lub w jego zagłębieniu. Przejścia takie rzadko umożliwiają też przejazd wózków inwalidzkich i wózków dziecięcych, ponieważ najczęściej nie są wyposażone w pochylnie.
Z powodu nieprzyjaznego charakteru nadziemnych przejść dla pieszych od lat 90. w Polsce modernizuje się takie obiekty poprzez wyposażanie ich w windy dla osób z wózkami dziecięcymi, niepełnosprawnych i rowerzystów.
W wielu miastach świata (Hamburg, Pekin, Szanghaj) nadziemne przejścia dla pieszych wyposaża się w odsłonięte schody ruchome, odporne na wodę i wandalizm aby ułatwić komunikację osobom zmęczonym, starszym i z bagażami.
Zaliczenie tego rodzaju obiektów budowlanych do kategorii budowli dokonano w art. 3 pkt 3 prawa budowlanego.
Przejście nadziemne w ruchu drogowym.
Prawo o ruchu drogowym oraz przepisy wykonawcze definiują specjalny znak informacyjny dla tego typu przejść. Jest to znak D-36: przejście nadziemne dla pieszych.
Nadziemne przejście dla pieszych umożliwia bezkolizyjne skrzyżowanie ruchu pieszego z innego rodzaju ruchem, np. drogowym czy kolejowym. Realizowane jest poprzez budowę odpowiedniego obiektu mostowego przeznaczonego dla ruchu pieszego (ewentualnie pieszego i rowerowego) – w języku potocznym nazywanym kładką, przy czym ruch pieszy odbywa się na koronie kładki, a ruch pojazdów pod jej konstrukcją. Z dniem 21 września 2022 r. nadziemne przejście dla pieszych stało się wiaduktem dla pieszych.

</doc>
<doc id="2204158" url="https://pl.wikipedia.org/wiki?curid=2204158" title="Przejście nadziemne">
Przejście nadziemne



</doc>
<doc id="2204160" url="https://pl.wikipedia.org/wiki?curid=2204160" title="Wielkie Koralskie Błota">
Wielkie Koralskie Błota



</doc>
<doc id="2204162" url="https://pl.wikipedia.org/wiki?curid=2204162" title="WASP-38">
WASP-38

WASP-38 (Irena) – gwiazda typu widmowego F znajdująca się w gwiazdozbiorze Herkulesa 446 lat świetlnych od Ziemi. Wokół WASP-38 orbituje planeta WASP-38 b (Iztok). 
Układ planetarny.
W 2010 roku odkryto planetę krążącą wokół WASP-38, której nadano nazwę WASP-38 b (Iztok). Odkrycia dokonano metodą tranzytu w ramach projektu SuperWASP. 
Nazwa.
Gwiazda ma nazwę własną Irena, będącą imieniem damy dworu z powieści "Pod svobodnim soncem" którą napisał słoweński pisarz Fran Saleški Finžgar. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy ze Słowenii mogli wybrać nazwę dla tej gwiazdy. Spośród nadesłanych propozycji zwyciężyła nazwa Irena dla gwiazdy i Iztok dla planety.

</doc>
<doc id="2204166" url="https://pl.wikipedia.org/wiki?curid=2204166" title="Wiesiołowski">
Wiesiołowski



</doc>
<doc id="2204167" url="https://pl.wikipedia.org/wiki?curid=2204167" title="Irena Makarewicz">
Irena Makarewicz

Irena Makarewicz, ps. Katarzyna Lewicka (ur. 19 maja 1957 w Warszawie) – polska tłumaczka literatury węgierskiej, propagatorka kultury węgierskiej. Tłumaczyła książki Sándora Máraiego i Györgya Spiró.
Życiorys.
Z wykształcenia jest enologiem i filozofem. Debiutowała w 2007, pierwsze tłumaczenie książkowe opublikowała w 2008. Tłumaczy także z angielskiego i niemieckiego.
Została członkiem jury Nagrody Literackiej im. Marka Nowakowskiego.
Odznaczona węgierskim srebrnym Krzyżem Zasługi

</doc>
<doc id="2204169" url="https://pl.wikipedia.org/wiki?curid=2204169" title="Bł. Jakub">
Bł. Jakub



</doc>
<doc id="2204171" url="https://pl.wikipedia.org/wiki?curid=2204171" title="Morgenthau">
Morgenthau

Morgenthau:

</doc>
<doc id="2204172" url="https://pl.wikipedia.org/wiki?curid=2204172" title="Ofiara całopalna">
Ofiara całopalna



</doc>
<doc id="2204175" url="https://pl.wikipedia.org/wiki?curid=2204175" title="Gwiazdy II populacji">
Gwiazdy II populacji



</doc>
<doc id="2204176" url="https://pl.wikipedia.org/wiki?curid=2204176" title="Diecezja Cuneo">
Diecezja Cuneo

Diecezja Cuneo - diecezja Kościoła rzymskokatolickiego we Włoszech, a ściślej w Piemoncie. Została erygowana 17 lipca 1817 roku. Należy do metropolii Turynu. Całość terytorium diecezji znajduje się na obszarze świeckiej prowincji Cuneo.
Od 1 lutego 1999 diecezja pozostaje w unii "in persona episcopi" z diecezją Fossano. Obie administratury posiadają wspólnego biskupa diecezjalnego, jednak zachowały odrębne kurie i katedry. Po przejściu na emeryturę, wspólny ordynariusz pozostaje biskupem seniorem tylko w diecezji Cuneo.

</doc>
<doc id="2204180" url="https://pl.wikipedia.org/wiki?curid=2204180" title="Diecezja św. Klemensa w Saratowie">
Diecezja św. Klemensa w Saratowie

Diecezja św. Klemensa w Saratowie łac. "Dioecesis Saratoviensis Sancti Clementis"; ros. "Епархия Святого Климента в Саратове" – diecezja Kościoła rzymskokatolickiego w Rosji. 
Historia.
13 kwietnia 1991 bullą papieską "Providi quae Decessores" z terytorium wydzielonego z diecezji tyraspolskiej i archidiecezji mohylewskiej powstała administratura apostolska Europejskiej Części Rosji, której pierwszym administratorem apostolskim został Tadeusz Kondrusiewicz. 
W 1999 nastąpił podział administratury na część północną – ze stolicą w Moskwie oraz część południową – ze stolicą w Saratowie. Ordynariuszem Administratury Południowej został mianowany niemiecki misjonarz ks. Clemens Pickel.
11 lutego 2002 Jan Paweł II bullą papieską "Meridionalem Russiae Europaeae" podniósł administraturę do rangi diecezji nadając jej nazwę diecezja Świętego Klemensa w Saratowie. Jednocześnie została zlikwidowana diecezja tyraspolska.

</doc>
<doc id="2204183" url="https://pl.wikipedia.org/wiki?curid=2204183" title="Diecezja Fossano">
Diecezja Fossano

Diecezja Fossano - diecezja Kościoła rzymskokatolickiego we Włoszech, a ściślej w Piemoncie. Została erygowana 15 kwietnia 1592 roku. Należy do metropolii Turynu. Całość terytorium diecezji znajduje się na obszarze świeckiej prowincji Cuneo.
Od 1 lutego 1999 diecezja pozostaje w unii "in persona episcopi" z diecezją Cuneo. Obie administratury posiadają wspólnego biskupa diecezjalnego, jednak zachowały odrębne kurie i katedry. Po przejściu na emeryturę, wspólny ordynariusz pozostaje biskupem seniorem tylko w diecezji Cuneo.

</doc>
<doc id="2204184" url="https://pl.wikipedia.org/wiki?curid=2204184" title="Posterstein">
Posterstein

Posterstein – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204186" url="https://pl.wikipedia.org/wiki?curid=2204186" title="Regres społeczny">
Regres społeczny

Regres społeczny – proces społeczny, którego wynikiem są trwałe zmiany polegające na przekształcaniu się stanu społecznego. Regres społeczny jest przeciwieństwem postępu społecznego, czyli przechodzenia od lepszego do gorszego stanu jakości życia członków społeczeństwa. Pojęcie to oznacza zatem taki rozwój społeczeństwa, który charakteryzuje się: 
Z regresem społecznym wiąże się termin "maldevelopment", czyli rozwój zły, niewłaściwy, wadliwy. Pojęcie to zostało wprowadzone do słownictwa naukowego w latach 70. XX wieku, kiedy miało miejsce natężanie się tego rodzaju negatywnych zjawisk w skali poszczególnych krajów i całych regionów świata. "Maldevelopment" oznacza takie kierunki zmian, których negatywne konsekwencje dla kondycji ludzkiej coraz wyraźniej górują nad pozytywnymi.

</doc>
<doc id="2204188" url="https://pl.wikipedia.org/wiki?curid=2204188" title="Thonhausen">
Thonhausen

Thonhausen – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204189" url="https://pl.wikipedia.org/wiki?curid=2204189" title="Vollmershain">
Vollmershain

Vollmershain – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204190" url="https://pl.wikipedia.org/wiki?curid=2204190" title="Wildenbörten">
Wildenbörten

Wildenbörten – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Oberes Sprottental.

</doc>
<doc id="2204192" url="https://pl.wikipedia.org/wiki?curid=2204192" title="Wildenboerten">
Wildenboerten



</doc>
<doc id="2204195" url="https://pl.wikipedia.org/wiki?curid=2204195" title="Pump Studios">
Pump Studios



</doc>
<doc id="2204196" url="https://pl.wikipedia.org/wiki?curid=2204196" title="Diecezja Asti">
Diecezja Asti

Diecezja Asti - diecezja Kościoła rzymskokatolickiego we Włoszech, a ściślej w Piemoncie. Została erygowana w III wieku. Należy do metropolii Turynu. Zdecydowana większość parafii diecezji znajduje się na terenie świeckiej prowincji Asti. Jedynie trzy położone są w prowincji Alessandria, a dwie w prowincji Turyn. W latach 1950-1977 kapłanem diecezji Asti był Angelo Sodano, były dziekan Kolegium kardynałów i emerytowany sekretarz stanu Stolicy Apostolskiej.

</doc>
<doc id="2204197" url="https://pl.wikipedia.org/wiki?curid=2204197" title="Nibyliść">
Nibyliść

Nibyliście, parafilia – drobne twory wyrastające między listkami u niektórych rodzajów mchów plagiotropowych (dwubocznie symetrycznych i płożących po ziemi), np. w rodzaju tujowiec "Thuidium". Mają one postać nitkowatą, często są rozgałęzione, czasem blaszkowate, podobne do drobnych liści (wówczas też pod nazwą pseudoparafilia). 
U ramienic nibyliśćmi nazywa się twory wyrastające z węzłów nibyłodygi zbudowane dość do niej podobnie. Podobnie jak ona mogą być okorowane, ale zwykle jest to słabsze niż w przypadku nibyłodygi, a ostatni człon zawsze jest nieokorowany. Dzielą się na międzywęźla i węzły, z których wyrastają jednokomórkowe nibylistki. U krynicznika i kilku innych gatunków nibyliście rozwidlają się.

</doc>
<doc id="2204200" url="https://pl.wikipedia.org/wiki?curid=2204200" title="Prymowanie">
Prymowanie



</doc>
<doc id="2204201" url="https://pl.wikipedia.org/wiki?curid=2204201" title="Świadkowie Jehowy w Bułgarii">
Świadkowie Jehowy w Bułgarii

Świadkowie Jehowy w Bułgarii – społeczność wyznaniowa w Bułgarii, należąca do ogólnoświatowej wspólnoty Świadków Jehowy, licząca w 2022 roku 2724 głosicieli, należących do 58 zborów. W 2022 roku na dorocznej uroczystości Wieczerzy Pańskiej zgromadziło się 5958 osób. Działalność miejscowych głosicieli koordynuje Biuro Oddziału w Sofii.
Historia.
Początki działalności.
W roku 1888 w Sofii działalność kaznodziejską prowadził Wasyl Stiepanof. Wygłaszał wykłady biblijne i ochrzcił dwie osoby. W 1894 roku został uwięziony w Turcji. Po zwolnieniu kontynuował działalność.
W 1903 roku rozpoczęto tłumaczenie publikacji biblijnych na język bułgarski, a w roku 1920 wydano książkę „Miliony obecnie żyjących nigdy nie umrą!”.
W 1914 roku niewielka grupa organizowała zebrania w miejscowości Gymzowo koło Bregowo. W roku 1920 do tego miasta powrócił ze Stanów Zjednoczonych Marin N. Spaew, który w 1917 roku został ochrzczony. Prowadził działalność w okolicach miast Widyń i Płowdiw, gdzie odwiedził mężczyznę o nazwisku Georgi W. Iwanow. Działała tam 10-osobowa grupa. Na przełomie lat 1920 i 1921 przy ulicy Wołgi 51 w Płowdiwie otwarto niewielkie biuro. W maju 1920 roku działały trzy grupy (zbory). W 1924 roku biuro w rumuńskim Klużu (Cluj) zaczęło nadzorować działalność na terenie Bułgarii. Pod koniec lat 20. XX wieku współwyznawcy z Niemiec ochotniczo podjęli regularną działalność kaznodziejską w Bułgarii. W 1926 roku 386 osób w różnych częściach kraju było zainteresowanych głoszonymi wierzeniami. Na uroczystości Wieczerzy Pańskiej w miejscowości Gymzowo zebrały się 22 osoby. W październiku 1933 roku Towarzystwo Strażnica powierzyło nadzorowanie działalności w Bułgarii Martinowi Pötzingerowi, ale za niecały rok Świadkowie Jehowy nie będący obywatelami tego kraju zostali stamtąd wydaleni.
6 maja 1938 prawnie zarejestrowano Stowarzyszenie Świadków Jehowy w Królestwie Bułgarii. W następnych dziesięcioleciach nadzór nad działalnością w tym kraju sprawowało rumuńskie Biuro Oddziału.
Zakaz działalności.
W roku 1944 związek religijny został zdelegalizowany, nastąpiły liczne aresztowania głosicieli. W 1945 roku działało około 40 głosicieli, a w roku 1948 już tylko około 15. W roku 1951 zanotowano liczbę 50 głosicieli.
W latach 70. XX wieku w działalności kaznodziejskiej w tym kraju brały udział grupy współwyznawców z Czech oraz – nieoficjalnie – turyści z ówczesnych krajów socjalistycznych. Działalność w Bułgarii nadzorowało austriackie Biuro Oddziału.
W lutym 1979 roku w Bułgarii działało 17 głosicieli: 6 w Sofii, 3 w Płowdiwie, 7 w Wodicy koło Warny i 1 w Widyniu.
Pod koniec 1989 roku, gdy upadł ostatni komunistyczny rząd, w kraju było mniej niż 50 głosicieli. W roku 1990 po raz pierwszy grupa ponad 300 osób udała się na kongres pod hasłem „Czysta mowa” do Grecji; w kraju w tym czasie działało ponad 100 głosicieli. W roku 1990 powstały pierwsze Sale Królestwa. Do pomocy w prowadzeniu działalności przybyli pionierzy z Polski, z Grecji i Czech.
Legalizacja działalności.
17 lipca 1991 roku prawnie zarejestrowano działalność Świadków Jehowy w Bułgarii. W tym też roku do kraju przybyli pierwsi misjonarze, absolwenci Biblijnej Szkoły Strażnicy – Gilead. W 1992 roku w wynajętej hali w Płowdiwie odbył się pierwszy kongres w Bułgarii.
W 1994 roku media rozpoczęły oszczerczą kampanię przeciwko „nietradycyjnym” wspólnotom wyznaniowym. Jeszcze w tym samym roku rząd uchwalił restrykcyjną ustawę o religii. W rezultacie Świadkowie Jehowy, podobnie jak inne mniejszości religijne, stracili swój status prawny. Niektórych Świadków Jehowy aresztowano, przerywano również ich zebrania zborowe oraz konfiskowano publikacje biblijne. Bułgarskie sądy nie zapewniły Świadkom Jehowy ochrony prawnej.
Po wyczerpaniu wszystkich możliwości prawnych w kraju, Świadkowie Jehowy skierowali sprawę do Europejskiego Trybunału Praw Człowieka (ETPC). 9 marca 1998 roku w ramach ugody uznanej przez ETPC bułgarskie władze zgodziły się zarejestrować Świadków Jehowy jako związek wyznaniowy. Na tej podstawie 7 października 1998 roku Dyrekcja Wyznań Religijnych przy Radzie Ministrów wydała dokument ponownie uznający prawnie Świadków Jehowy w Bułgarii. W roku 1999 działalność kaznodziejską prowadziło ponad 1000 głosicieli. Od 2000 roku do Bułgarii przeprowadziły się setki Świadków Jehowy z innych krajów (m.in. z Polski), by pomóc miejscowym głosicielom w prowadzeniu działalności kaznodziejskiej.
3 maja 2001 roku ETPC zaakceptował ugodę w sprawie Świadka Jehowy ("Stefanov przeciwko Bułgarii"). Władze ogłosiły amnestię dla wszystkich więźniów sumienia gotowych podjąć alternatywną służbę cywilną. 6 marca 2003 roku Świadkowie Jehowy zostali ponownie zarejestrowani po uchwaleniu nowej ustawy o związkach wyznaniowych. 16 kwietnia 2003 roku władze uznały Wieczerzę Pańską za oficjalne święto Świadków Jehowy, zezwalając im na wykorzystanie w ten dzień wolnego od pracy. 19 maja 2004 roku ETPC zaakceptował ugodę w sprawie "Lotter i Lotter przeciw Bułgarii". Władze zapewniły Świadkom prawo do praktykowania religii oraz wyrażania swoich przekonań bez przeszkód. 9 października 2004 roku otwarto Biuro Oddziału w Sofii. Budowa obiektu trwała od 2001 roku. Od 1995 roku Biuro mieściło się w wynajętym budynku.
W 2005 roku wydano Chrześcijańskie Pisma Greckie w Przekładzie Nowego Świata (Nowy Testament) w języku bułgarskim. W 2007 roku rozpoczęto działalność kaznodziejską w języku romskim (Bułgaria). Latem 2009 roku zorganizowano kampanię kaznodziejską z udziałem zaproszonych głosicieli z Europy, mówiących po bułgarsku. W kampanii tej, trwającej siedem tygodni wzięło udział 292 głosicieli z Francji, Grecji, Hiszpanii, Niemiec, Polski i Włoch. Po zakończeniu kampanii w stolicy odbył się kongres pod hasłem „Czuwajcie!” z udziałem Geoffrey’a Jacksona, członka Ciała Kierowniczego. W trakcie kongresu ogłoszono również wydanie Pisma Świętego w Przekładzie Nowego Świata w języku bułgarskim.
17 kwietnia 2011 roku ponad 60-osobowa grupa zaatakowała Salę Królestwa w Burgasie, w której Świadkowie Jehowy – ponad 100 osób – obchodzili Wieczerzę Pańską (Pamiątkę). Do sali wrzucano petardy, a samych wyznawców obrzucano kamieniami. Sprawcami przestępstwa była nacjonalistyczna grupa VMRO, która sprzeciwia się działalności Świadków Jehowy w Bułgarii i nie uznaje jej za zarejestrowaną, legalnie działającą religię. Pięć osób zostało przewiezionych karetką do szpitala, w tym jedna ze wstrząsem mózgu. Żaden z poszkodowanych nie odniósł poważniejszych obrażeń. 20 marca 2019 roku Najwyższy Sąd Kasacyjny orzekł, że organizator napadu, Georgi Drakalijew ma wypłacić poszkodowanym odszkodowanie.
Pod koniec roku 2011 do kraju przybyli misjonarze, absolwenci 131. klasy Szkoły Gilead. Wśród miejscowych pionierów usługują również absolwenci Kursu Biblijnego dla Małżeństw z Polski.
Od 24 do 26 lipca 2015 roku w stołecznym Narodowym Pałacu Kultury odbył się kongres specjalny pod hasłem „Naśladujmy Jezusa!”. Program przedstawiono w języku bułgarskim i był tłumaczony na język angielski i bułgarski język migowy, a skorzystali z niego delegaci z Bułgarii, Macedonii, Mołdawii, Serbii, Stanów Zjednoczonych i Ukrainy. 60 osób zostało ochrzczonych.
25 stycznia 2016 roku Bułgarska Komisja Ochrony przed Dyskryminacją uznała, że telewizja SKAT i jej dwóch dziennikarzy w swoich programach przedstawiało fałszywe i bezpodstawne zarzuty dotyczące Świadków Jehowy. Telewizja ta w swoich programach usprawiedliwiała brutalny atak VMRO z dnia 11 kwietnia 2011 roku w Burgasie. Komisja uznała, że sześć programów zawierało akty dyskryminacji religijnej wobec Świadków Jehowy i wykazywały rażące lekceważenie standardów profesjonalnego dziennikarstwa. Podżegały one do przemocy i nienawiści wobec Świadków Jehowy. Komisja nałożyła na stację telewizyjną grzywnę. 18 marca 2019 roku Najwyższy Sąd Kasacyjny Bułgarii orzekł, że telewizja SKAT naruszyła prawo. 26 marca Sąd powołał się na wcześniejsze orzeczenie i potwierdził winę gazety Vseki Den, potępiając ją za posługiwanie się „mową nienawiści” w opublikowanym artykule o wierzeniach Świadków Jehowy. Sprawa dotycząca pozwolenia na budowę Sali Królestwa nadal oczekuje na rozstrzygnięcie przez ETPC.
Do 2017 roku w co najmniej 44 miejscowościach w Bułgarii lokalne władze wprowadziły poprawki do rozporządzeń, ograniczające działalność prawnie zarejestrowanych organizacji religijnych. W ich wyniku Świadkowie Jehowy prowadzący legalną działalność ewangelizacyjną byli pisemnie odwodzeni od działalności kaznodziejskiej, a także wytaczano im pozwy, w wyniku których byli karani grzywną. Jednocześnie w innych miastach zarówno urzędnicy, jak i sądy stają w obronie wolności religijnej i uchylają orzeczenia skazujące na karę grzywny. Ponieważ konstytucja Bułgarii gwarantuje prawo do prowadzenia pokojowej działalności religijnej, Świadkowie Jehowy w Bułgarii podjęli starania, by zakwestionować legalność wszystkich 44 rozporządzeń ograniczających swobody religijne. W październiku 2017 roku sąd w mieście Wraca orzekł, że takie ograniczenia są niezgodne z konstytucją.
W latach 2009–2017 przeprowadzono cztery specjalne kampanie ewangelizacyjne, do których zaproszono także 1782 zagranicznych głosicieli bułgarskojęzycznych. Rozpowszechnili ponad 175 tysięcy publikacji. Powstało 8 nowych zborów i 7 grup.
W sierpniu 2017 roku delegacja Świadków Jehowy z Bułgarii uczestniczyła w kongresie specjalnym pod hasłem „Nie poddawaj się!” w rumuńskim mieście Kluż-Napoka. W lipcu 2018 roku w Tbilisi w Gruzji odbył się kongres specjalny pod hasłem „Bądź odważny!” z udziałem zagranicznych delegacji, w tym z Bułgarii, a latem 2019 roku w kongresie międzynarodowym pod hasłem „Miłość nigdy nie zawodzi!” w Hiszpanii.
10 listopada 2020 roku Europejski Trybunał Praw Człowieka (ETPC) orzekł, że władze Bułgarii naruszyły prawo Świadków Jehowy do wolności religijnej. Oznacza to, że władze powinny wydać zgodę na dokończenie budowy Sali Królestwa w Warnie. ETPC nakazał Bułgarii wypłacenie odszkodowania w wysokości 9600 euro.
Kongresy w języku bułgarskim i bułgarskim migowym odbywają się w Sofii, w Płowdiwie w języku tureckim, w Burgasie w języku rosyjskim, a w Warnie w języku tureckim.
Bułgarskie Biuro Oddziału nadzoruje tłumaczenie literatury biblijnej na język bułgarski, bułgarski język migowy, romani (cygański).
Statystyki.
Liczba głosicieli (w tym pionierów).
Dane na podstawie oficjalnych raportów o działalności:
Liczba obecnych na Pamiątce.
Dane na podstawie oficjalnych raportów o działalności:

</doc>
<doc id="2204202" url="https://pl.wikipedia.org/wiki?curid=2204202" title="Josenópolis">
Josenópolis

Josenópolis – miasto i gmina w Brazylii, w stanie Minas Gerais.

</doc>
<doc id="2204205" url="https://pl.wikipedia.org/wiki?curid=2204205" title="Padre Carvalho">
Padre Carvalho

Padre Carvalho – miasto i gmina w Brazylii, w stanie Minas Gerais.

</doc>
<doc id="2204206" url="https://pl.wikipedia.org/wiki?curid=2204206" title="Nöbdenitz">
Nöbdenitz

Nöbdenitz – miejscowość i gmina w Niemczech, w kraju związkowym Turyngia, w powiecie Altenburger Land, siedziba wspólnoty administracyjnej Oberes Sprottental.
Współpraca.
Miejscowość partnerska:

</doc>
<doc id="2204207" url="https://pl.wikipedia.org/wiki?curid=2204207" title="Sara Carbonero">
Sara Carbonero

Sara Carbonero Arévalo (ur. 3 lutego 1984 w Corral de Almaguer) – hiszpańska dziennikarka sportowa i prezenterka telewizyjna wiadomości sportowych na kanale Telecinco.
Kariera.
Rozpoczęła studia na Uniwersytecie Complutense w Madrycie, jednak porzuciła je gdy dostała propozycje stałego zatrudnienia w „Radiu Marca”, gdzie odbywała staż. W całościu poświęciła się pracy w studiu radiowym. Po roku przeniosła się do telewizji zostając jedną z prezenterek stacji „La Sexta”. Jej praca została doceniona i po niedługim czasie Carbonero mogła pochwalić się kontraktem z telewizją „Telecino”.
W lipcu 2009 roku została uznana przez magazyn FHM za najseksowniejszą reporterkę na świecie.
Życie prywatne.
Mężem Sary był bramkarz FC Porto oraz reprezentacji Hiszpanii Iker Casillas. Para poznała się w 2009 roku podczas Pucharu Konfederacji w Południowej Afryce jednak spotykać zaczęli się pół roku później. W 2021 prasa poinformowała o rozwodzie.
Sara Carbonero jest kibicem Atletico Madryt.
3 stycznia 2014 roku na świat przyszedł Martin Casillas Carbonero, pierwsze dziecko dziennikarki i piłkarza. 2 czerwca 2016 urodził się drugi syn pary – Lucas.

</doc>
<doc id="2204208" url="https://pl.wikipedia.org/wiki?curid=2204208" title="Noebdenitz">
Noebdenitz



</doc>
<doc id="2204209" url="https://pl.wikipedia.org/wiki?curid=2204209" title="Araçuaí">
Araçuaí

Araçuaí – miasto i gmina w Brazylii, w stanie Minas Gerais. Jest siedzibą mikroregionu Araçuaí oraz Diecezji Araçuai.

</doc>
<doc id="2204211" url="https://pl.wikipedia.org/wiki?curid=2204211" title="Caraí">
Caraí

Caraí – miasto i gmina w Brazylii, w stanie Minas Gerais. Znajduje się w mikroregionie Araçuaí.

</doc>
<doc id="2204212" url="https://pl.wikipedia.org/wiki?curid=2204212" title="Wilhelm Duszan Lambl">
Wilhelm Duszan Lambl



</doc>
<doc id="2204213" url="https://pl.wikipedia.org/wiki?curid=2204213" title="Diecezja Przemienienia Pańskiego w Nowosybirsku">
Diecezja Przemienienia Pańskiego w Nowosybirsku

Diecezja Przemienienia Pańskiego w Nowosybirsku łac. "Dioecesis Neosibiriana Transfigurationis"; ros. "Преображенская епархия в Новосибирске" – archidiecezja Kościoła rzymskokatolickiego w Rosji. 
Historia.
13 kwietnia 1991 bullą papieską "Iam pridem Decesso" z terytorium wydzielonego z diecezji władywostockiej i archidiecezji mohylewskiej powstała Administratura apostolska Syberii, której pierwszym administratorem apostolskim został Joseph Werth. 
W 1999 nastąpił podział administratury na część Zachodnią - ze stolicą w Nowosybirsku oraz część Wschodnią ze stolicą w Irkucku. Ordynariuszem Administratury Południowej został mianowany polski misjonarz, werbista - Jerzy Mazur.
11 lutego 2002 Jan Paweł II bullą papieską "Animarum bonum" podniósł administraturę do rangi diecezji nadając jej nazwę Diecezja Przemienienia Pańskiego w Nowosybirsku. 

</doc>
<doc id="2204214" url="https://pl.wikipedia.org/wiki?curid=2204214" title="Coronel Murta">
Coronel Murta

Coronel Murta – miasto i gmina w Brazylii, w stanie Minas Gerais. Znajduje się w mikroregionie Araçuaí.

</doc>
<doc id="2204215" url="https://pl.wikipedia.org/wiki?curid=2204215" title="Itinga">
Itinga

Itinga – miasto i gmina w Brazylii, w stanie Minas Gerais.

</doc>
<doc id="2204216" url="https://pl.wikipedia.org/wiki?curid=2204216" title="Novo Cruzeiro">
Novo Cruzeiro

Novo Cruzeiro – miasto i gmina w Brazylii, w stanie Minas Gerais.

</doc>
<doc id="2204219" url="https://pl.wikipedia.org/wiki?curid=2204219" title="Diecezja Saluzzo">
Diecezja Saluzzo

Diecezja Saluzzo - diecezja Kościoła rzymskokatolickiego we Włoszech, a ściślej w Piemoncie. Została erygowana 29 października 1511 roku. Należy do metropolii Turynu. Niemal wszystkie parafie diecezji położone są na terenie świeckiej prowincji Cuneo. Jedynym wyjątkiem jest parafia w Bibianie, znajdująca się w granicach prowincji Turyn.

</doc>
<doc id="2204221" url="https://pl.wikipedia.org/wiki?curid=2204221" title="Padre Paraíso">
Padre Paraíso

Padre Paraíso – miasto i gmina w Brazylii, w stanie Minas Gerais.

</doc>
<doc id="2204222" url="https://pl.wikipedia.org/wiki?curid=2204222" title="Krzysztof Marczewski">
Krzysztof Marczewski



</doc>
<doc id="2204223" url="https://pl.wikipedia.org/wiki?curid=2204223" title="Ponto dos Volantes">
Ponto dos Volantes

Ponto dos Volantes – miasto i gmina w Brazylii, w stanie Minas Gerais.

</doc>
<doc id="2204224" url="https://pl.wikipedia.org/wiki?curid=2204224" title="Kepler-10">
Kepler-10

Kepler-10 – gwiazda typu widmowego G (tzw. żółty karzeł) w gwiazdozbiorze Smoka, położona 560 lat świetlnych od Ziemi. Jej wiek szacowany jest na 11,9 miliarda lat. Gwiazda posiada ok. 90% i ok. 105% .
Misja Keplera.
Gwiazdą zainteresowano się w 2009 w ramach tzw. misji Keplera, przygotowanej przez NASA. Analiza dostarczonych przez teleskop danych, zasugerowała początkowo istnienie co najmniej jednej planety, która okrąża macierzystą gwiazdę. 10 stycznia 2011 ogłoszono, że gwiazda posiada planetę skalistą, rozmiarami podobną do Ziemi, nazwaną Kepler-10b. 23 maja 2011 analiza obserwacji wykonanych przez Kosmiczny Teleskop Spitzera potwierdziła istnienie drugiej, skalistej planety, która otrzymała oznaczenie Kepler-10c.

</doc>
<doc id="2204226" url="https://pl.wikipedia.org/wiki?curid=2204226" title="Virgem da Lapa">
Virgem da Lapa

Virgem da Lapa – miasto i gmina w Brazylii, w stanie Minas Gerais.

</doc>
<doc id="2204227" url="https://pl.wikipedia.org/wiki?curid=2204227" title="Diecezja Świętego Józefa w Irkucku">
Diecezja Świętego Józefa w Irkucku

Diecezja Świętego Józefa w Irkucku łac. "Dioecesis Ircutscana Sancti Iosephi"; ros. "Епархия Святого Иосифа в Иркутске" – diecezja Kościoła rzymskokatolickiego w Rosji.
Historia.
13 kwietnia 1991 roku bullą papieską "Iam pridem Decesso" z terytorium wydzielonego z diecezji władywostockiej i archidiecezji mohylewskiej powstała Administratura apostolska Syberii, której pierwszym administratorem apostolskim został Joseph Werth. 
W 1999 roku nastąpił podział administratury na część Zachodnią - ze stolicą we Nowosybirsku oraz część Wschodnią ze stolicą w Irkucku. Ordynariuszem Administratury Południowej został mianowany polski misjonarz, werbista - Jerzy Mazur.
11 lutego 2002 roku Jan Paweł II bullą papieską "In beati Petri" podniósł administraturę do rangi diecezji nadając jej nazwę Diecezja Świętego Józefa w Irkucku. 
Dekanaty.
W skład diecezji wchodzą 25 parafie w 5 dekanatach.

</doc>
<doc id="2204228" url="https://pl.wikipedia.org/wiki?curid=2204228" title="Treben">
Treben

Treben – miejscowość i gmina w Niemczech, w kraju związkowym Turyngia, w powiecie Altenburger Land, siedziba wspólnoty administracyjnej Pleißenaue.

</doc>
<doc id="2204230" url="https://pl.wikipedia.org/wiki?curid=2204230" title="Zawracik Kasprowy">
Zawracik Kasprowy

Zawracik Kasprowy – grzbiet odgałęziający się od Rówienek w polskich Tatrach Zachodnich i będący przedłużeniem Zawratu Kasprowego. Od Rówienek opada w kierunku zachodnio-północno-zachodnim, kończąc się przy Kasprowej Polanie. Od strony wschodniej jego stoki to strome, zarośnięte lasem urwiska, zaś od strony zachodniej do Starych Szałasisk opada skalnym murem o wysokości do 100 m. Z Rówienek przez Zawracik Kasprowy opadają dwa żleby; jeden piarżysty biegnie w kierunku zachodnim, oddzielając od siebie Zawracik i Zawrat Kasprowy, drugi zalesiony opada w północno-zachodnim kierunku do Kasprowej Polany.
Zawracik Kasprowy zbudowany jest całkowicie ze skał wapiennych, w których silnie rozwinięte są zjawiska krasowe. Odkryto tutaj wiele jaskiń, grot, wnęk i dziur. Największe z nich to: Jaskinia Kasprowa Niżnia, Średnia i Wyżnia, Jaskinia pod Szczytem, Jaskinia Korytarzowa. W murze istnieje kilka dróg wspinaczkowych. Opisuje je szczegółowo Władysław Cywiński w 13. tomie przewodnika "Tatry". Taternicy nadali nazwy poszczególnym formacjom skalnym. Jest więc w Zawraciku Kasprowym Iglica Kasprowa (w 2008 jeszcze niezdobyta), Filar z Grotą, Korytarz. Wspinaczka tutaj jest jednak przez Tatrzański Park Narodowy zabroniona.

</doc>
<doc id="2204232" url="https://pl.wikipedia.org/wiki?curid=2204232" title="Prawdziwe męstwo (film 2010)">
Prawdziwe męstwo (film 2010)

Prawdziwe męstwo (ang. "True Grit", 2010) − amerykański western dramatyczny w reżyserii i według scenariusza braci Coen. Film jest drugą adaptacją filmową powieści Charlesa Portisa z 1968 roku pt. "Prawdziwe męstwo", na podstawie której powstał w 1969 film w reżyserii Henry’ego Hathawaya pod tym samym tytułem.
Światowa premiera filmu odbyła się 14 grudnia 2010 w Nowym Jorku. Obraz otworzył 61. Międzynarodowy Festiwal Filmowy w Berlinie dnia 10 lutego 2011, na którym to był prezentowany poza Konkursem Głównym.
Fabuła.
Czternastoletnia Mattie Ross (Hailee Steinfeld) postanawia odnaleźć mordercę swojego ojca. W tym celu zatrudnia nieugiętego szeryfa Reubena J. Cogburna, zwanego „Kogutem” (w tej roli Jeff Bridges). Ma on jej pomóc w odnalezieniu mordercy, którym jest Tom Chaney (Josh Brolin). Podczas niebezpiecznej wędrówki spotykają strażnika z Teksasu LaBoeufa (Matt Damon), który przyłącza się do nich. Tymczasem tropiąc mordercę trójka bohaterów, dociera na ziemie zamieszkiwane przez Indian.

</doc>
<doc id="2204233" url="https://pl.wikipedia.org/wiki?curid=2204233" title="Mihail Uram">
Mihail Uram

Mihail Uram (ur. 20 czerwca 1924 w Budapeszcie, zm. ?) – węgierski piłkarz pochodzenia ukraińskiego, grający na pozycji lewego pomocnika.
Kariera piłkarska.
Kariera klubowa.
W 1945 rozpoczął karierę zawodniczą w Spartaku Użhorod. W 1947 wyjechał do Czechosłowacji, gdzie został piłkarzem ŠK Bratislava. Potem wyjechał do Włoch, gdzie bronił barw drużynie węgierskich emigrantów Hungária Rzym, skąd w 1949 przeszedł do pierwszoligowego włoskiego klubu Lucchese. W 1950 występował w klubie Spezia Calcio. W 1951 zakończył karierę piłkarską w kolumbijskim klubie Atlético Junior.

</doc>
<doc id="2204234" url="https://pl.wikipedia.org/wiki?curid=2204234" title="Teresa Bugajczyk">
Teresa Bugajczyk

Teresa Bugajczyk-Łabudź (ur. 3 listopada 1953 w Cieplicach Śląskich) – saneczkarka, trener, nauczycielka wf, olimpijka z Innsbrucka 1976.
Startowała na torach lodowych. Podczas trwania kariery zawodniczej reprezentowała barwy Śnieżki Karpacz.

</doc>
<doc id="2204238" url="https://pl.wikipedia.org/wiki?curid=2204238" title="Wreckorder">
Wreckorder

Wreckorder – debiutancki solowy album frontmana Travis – Frana Healy’ego. Wydany 4 października 2010 roku przez prywatną wytwórnie Healy’ego – WreckordLabel. Pracę nad albumem zaczęły się w Berlinie w 2009 roku, natomiast został ukończony na początku 2010 roku w Vermont. Album jest dostępny w wersji standardowej i deluxe, zadebiutował na 76 miejscu w UK Albums Chart

</doc>
<doc id="2204241" url="https://pl.wikipedia.org/wiki?curid=2204241" title="Arterapia">
Arterapia



</doc>
<doc id="2204242" url="https://pl.wikipedia.org/wiki?curid=2204242" title="Świadkowie Jehowy we Francji">
Świadkowie Jehowy we Francji

Świadkowie Jehowy we Francji – społeczność wyznaniowa we Francji, należąca do ogólnoświatowej wspólnoty Świadków Jehowy, licząca w 2022 roku 136 419 głosicieli, należących do 1477 zborów. W 2021 roku na dorocznej uroczystości Wieczerzy Pańskiej zebrały się 228 072 osoby.
Działalność miejscowych głosicieli koordynuje Biuro Oddziału w Louviers. Od 1993 roku Świadkowie Jehowy we Francji korzystają z 6 Sal Zgromadzeń. Jedna z 27 wspólnot Świadków Jehowy na świecie, których liczebność przekracza 100 000 głosicieli.
Od 2011 roku francuskie Biuro Oddziału sprawuje nadzór nad działalnością ewangelizacyjną prowadzoną na terenie 16 krajów i terytoriów, wobec czego obejmuje swoim zasięgiem około 150 tysięcy głosicieli, w 2016 roku należących do 2048 zborów zgromadzających się w 985 Salach Królestwa.
Historia.
Początki.
W 1891 roku Charles Taze Russell odwiedził Paryż i Strasburg. W tym samym roku rozpoczęto tłumaczenie na język francuski publikacji biblijnych. Działalność kaznodziejską we Francji rozpoczął szwajcarski współwyznawca – Adolf Weber, który w latach 90. XIX wieku pracował jako ogrodnik C.T. Russella. Po powrocie do Europy wędrował pieszo m.in. przez Francję, głosząc nauki biblijne. Zamieszczał również ogłoszenia prasowe o prowadzonej działalności.
Pierwszym, który odpowiedział na to ogłoszenie był w roku 1900 – Elie Thérond z Beauvène, a potem inni na północy Francji. W 1902 roku zorganizowano pierwsze grupy Badaczy Pisma Świętego. Rok później Francję ponownie odwiedził C.T. Russell. W 1904 roku A. Weber odwiedził rodzinę Thilmant w miejscowości Jumet w Belgii i zachęcił ich do działalności kaznodziejskiej w północnej Francji. W sierpniu tego samego roku udali się pociągiem do miasta Denain, dzięki czemu w regionie Nord-Pas-de-Calais, Badacze Pisma Świętego gorliwie głosili od roku 1904.
W listopadzie 1903 roku podjęto decyzję o wydawaniu „Strażnicy Syjońskiej” w języku francuskim. Pierwszy numer było to wydanie kwartalne o objętości ośmiu stron. Od stycznia 1904 „Strażnica Syjońska” ukazywała się co miesiąc. W latach 1903–1909 czasopismo nosiło nazwę „Le Phare de la Tour de Sion”, od czerwca 1909 roku zmieniono tytuł na „Tour de Garde et Messager de la Présence de Christ”. W roku 1905 w Beauvène, w domu Elie Théronda, utworzono skład literatury biblijnej.
W roku 1906 Adolf Weber złożył wizytę grupie z Denain i pomógł im w prawnej rejestracji zboru. Drugi zbór powstał w pobliskim Sin-le-Noble. W listopadzie 1906 roku zarejestrowano pierwsze lokalne stowarzyszenie Badaczy Pisma Świętego we Francji, co potwierdza wpis w Dzienniku Urzędowym Republiki Francuskiej. W tamtym czasie działalność głoszenia rozprzestrzeniała się w stronę południowego zachodu kraju, a także do Alzacji i Lotaryngii. Od grudnia 1908 do lutego 1909 roku A. Weber odwiedził jako pielgrzym zbory i pojedynczych współwyznawców z 20 departamentów, udając się do miast: Besançon, Grenoble, Valence, Bordeaux, Nantes, Rennes, Angers, Paryża i Nancy. W grudniu roku 1909 i w styczniu roku 1910 trzech pielgrzymów: A. Meyer, S. Sequier i A. Weber odwiedziło 34 miasta, w których przeprowadzili zebrania publiczne, a w Roubaix powstał zbór. 4 i 5 grudnia tego samego roku zgromadzenie odbyło się w Lens.
Charles T. Russell przebywał we Francji również w roku 1909 i 1911. 14 kwietnia 1911 roku przemawiał do ponad 100 osób zgromadzonych w Denain. Na drugi dzień do 70 osób w Lens – przemówienia wygłaszali również Szwajcarzy Adolf Weber i Alexandre F.L. Freytag. W latach 1912 i 1913 C.T. Russell przemawiał w różnych częściach kraju, również w Paryżu. W 1913 w stolicy przemawiał Joseph Franklin Rutherford.
W trakcie działań wojennych I wojny światowej niektórzy musieli opuścić swoje domy. Mieszkający w Denain Joseph Lefèvre przeniósł się do Paryża, gdzie przewodził jedynemu zborowi w mieście liczącemu 45 osób. Théophile Lequime, także pochodzący z Denain, tłumaczył artykuły ze „Strażnicy” w miejscowości Auchel i rozsyłał je do nieokupowanych regionów Francji. Gdy jego działalność wzbudziła podejrzenia władz wojskowych, również udał się do stolicy.
27 sierpnia 1919 roku prawnie zarejestrowano Międzynarodowe Stowarzyszenie Badaczy Pisma Świętego we Francji z siedzibą w Paryżu, gdzie w tym samym roku utworzono też niewielkie biuro. W 1920 roku w Paryżu ponownie przemawiał J.F. Rutherford. Około 300 słuchaczy poprosiło o dodatkowe informacje. W tym samym roku zaczęto wyświetlać "Fotodramę stworzenia" oraz zorganizowano też kongres międzynarodowy. Po I wojnie światowej Badaczami Pisma Świętego zostało wielu Polaków, którzy byli górnikami we francuskich kopalniach węgla. Wkrótce przewyższali oni liczebnie francuskich głosicieli.
W roku 1930 w Paryżu otworzono pierwsze oficjalne Biuro Oddziału we Francji, a jego ośmioro pracowników w następnym roku zakwaterowano w Domu Betel w Enghien-les-Bains na północ od stolicy. W roku 1931 do Enghien-les-Bains przeniesiono siedzibę Biura oddziału. W dniach od 23 do 26 maja 1931 roku w sali koncertowej "Salle Pleyel" w Paryżu zorganizowano pierwsze zgromadzenie we Francji. Przemówienia Josepha Rutherforda, których wysłuchało blisko 3 tysiące osób z 23 krajów, były tłumaczone z języka angielskiego na francuski, niemiecki i polski. Rutherford zachęcił słuchaczy, zwłaszcza w młodym wieku, do podjęcia działalności we Francji w charakterze kolporterów. Dzięki czemu liczba kolporterów wzrosła z 27 w roku 1930 do 104 w roku 1931. Większość z nich nie znała języka francuskiego, więc posługiwali się kartami świadectwa. W tym czasie liczba głosicieli we Francji nie przekraczała 700 osób.
W latach 30. XX wieku korzystano ze stołecznego radia "VITUS", w którym nadawano audycje religijne. W tamtej dekadzie niemiecki współwyznawca – Willy Unglaube prowadził działalność we Francji. Rozpoczęto wyświetlanie filmu "Dramat stworzenia". We wrześniu 1933 roku na targach książki publikacje Świadków Jehowy otrzymały złoty medal. W roku 1935 władze francuskie zarządziły deportację obcokrajowców i w rezultacie 280 osób z tego grona musiało wrócić do Polski. W 1937 roku w działalności kaznodziejskiej posługiwano się pierwszym samochodem z megafonem. Od 21 do 23 sierpnia 1937 roku w Paryżu po raz drugi odbył się kongres międzynarodowy. Wzięło w nim udział przeszło 4500 osób.
W 1939 roku liczba głosicieli osiągnęła 1004 osoby uczestniczące w działalności kaznodziejskiej. W październiku tego roku wprowadzono zakaz działalności Świadków Jehowy. 18 października 1939 rząd nakazał zajęcie biura Towarzystwa Strażnica oraz konfiskatę literatury biblijnej. W czasie II wojny światowej wielu francuskich Świadków Jehowy zostało osadzonych w więzieniach lub uwięzionych w obozach koncentracyjnych. W latach 1942–1944 organizowano nieoficjalne zgromadzenia.
Rozwój działalności.
W 1940 roku we Francji działalność kaznodziejską prowadziło 400 głosicieli, w roku 1944 – 1100, a w roku 1945 – 1700. W tym czasie kraj odwiedzili przedstawiciele Towarzystwa Strażnica, Nathan Homer Knorr i Milton George Henschel. W roku 1945 władze Strasburga nazwały ulicę imieniem Antoine Freyermuth (Rue Antoine Freyermuth), Świadka Jehowy straconego 10 września 1943 roku w Plötzensee. W 1946 roku w całym kraju działało 2000 głosicieli.
1 września 1947 roku władze zniosły zakaz działalności, a 16 września zarejestrowały działalność Świadków Jehowy na terenie całego kraju jako "Association Les Témoins de Jéhovah". Ponieważ jednak „Strażnica” była we Francji zakazana, wydawano miesięcznik w formie 64-stronicowej broszury pt. "Biuletyn Świadków Jehowy", która zawierała artykuły do studiowania w zborach w danym miesiącu. W roku 1975, po 22 latach, został we Francji uchylony zakaz rozpowszechniania „Strażnicy”. W roku 1947 we Francji działało 2380 głosicieli w 104 zborach. W tym samym roku w kongresach pod hasłem „Rozrost wszystkich narodów” w Lyonie, Strasburgu, Paryżu i Douai uczestniczyło w sumie 6500 osób, w tym Grant Suiter, Hayden C. Covington, Nathan Homer Knorr i Milton George Henschel.
W roku 1952 rozpoczęto regularną działalność na Korsyce (w roku 1967 działały tam dwa zbory, a w 2016 – 13).
W 1947 roku na nowo otwarto Biuro Oddziału w Paryżu przy ulicy Villa Guibert, pracowało w nim 8 osób. W roku 1959 Biuro Oddziału przeniesiono do Boulogne-Billancourt, na zachodnich peryferiach Paryża. W roku 1973 działy drukarnia i ekspedycja literatury przeniesiono do Louviers. W roku 1976 koordynatorem Komitetu Oddziału został Jean-Marie Bockaert (ur. 1930). Usługiwał w tym charakterze przez 37 lat.
W roku 1951 zorganizowano zgromadzenie międzynarodowe pod hasłem „Czyste wielbienie” z udziałem 10 456 delegatów z 28 krajów. Kolejne zgromadzenia międzynarodowe odbyły się w latach 1955 („Tryumfujące Królestwo”), 1961 („Zjednoczeni wielbiciele”), 1969 („Pokój na ziemi”), 1971 („Imię Boże”), 1973 („Boskie zwycięstwo”) i 1978 („Zwycięska wiara”). W latach 60. we Francji organizowano kongresy dla hiszpańskich i portugalskich współwyznawców, którzy z powodu zakazu działalności i prześladowań w swoich krajach, nie mogli ich organizować. W latach 1960–1967 liczba głosicieli wzrosła z 15 439 do 26 250. Pod koniec lat 60. rozpoczęto działalność we francuskim języku migowym. Pierwszy zbór w tym języku powstał na początku lat 70. na paryskich przedmieściach Vincennes.
"Chrześcijańskie Pisma Greckie w Przekładzie Nowego Świata" (Nowy Testament) zostały wydane w języku francuskim w roku 1963, zaś cała Biblia w tym przekładzie – w 1974 roku. W roku 1995 opublikowano zrewidowaną wersję "Przekładu Nowego Świata". 20 lipca 2018 roku ukazała się kolejna wersja zrewidowana oparta na angielskiej edycji z 2013 roku.
W latach 80. XX wieku nastąpił 50% wzrost liczby głosicieli. W roku 1987 powstała w stolicy pierwsza arabskojęzyczna grupa Świadków Jehowy, a w połowie drugiego dziesięciolecia XXI wieku we Francji działały zbory i grupy obcojęzyczne używające około 25 języków (w tym języka polskiego). W latach 80. XX wieku wzrosła też liczba obecnych na kongresach z 89 073 w 1979 roku („Żywa nadzieja”) do 156 751 w 1989 roku („Prawdziwa pobożność”). W sierpniu 1984 roku w centrum Paryża młody Świadek Jehowy zabrał sprzed Sali Królestwa walizkę zawierającą bombę. Zbiegł z nią kilka pięter i wrzucił do fontanny, w której w chwilę później eksplodowała. Ocaliło to życie kilkudziesięciu osób.
Niektóre Sale Królestwa we Francji
Do roku 1992 wysłano do Francji w celu rozpowszechnienia ogółem 2 437 711 egzemplarzy "Pisma Świętego w Przekładzie Nowego Świata", w tym samym czasie liczba głosicieli wzrosła o 488% i wynosiła 119 674 w roku 1992. W tym samym roku zorganizowano pomoc humanitarną dla poszkodowanych przez powódź w rejonie Vaison-la-Romaine.
13 stycznia 1993 roku oraz ponownie 23 czerwca 2000 roku francuska Rada Stanu uznała, że lokalne stowarzyszenia Świadków Jehowy posiadają status religijny określony w ustawie z 9 grudnia 1905 roku „O separacji Kościoła i Państwa”. Od maja 1995 roku do kwietnia 1996 roku wystawę „Relacja Świadków” – dotyczącą prześladowań Świadków Jehowy w czasie nazizmu – pokazano w 42 miastach Francji. W roku 1996 głosiciele w specjalnej kampanii rozpowszechnili przeszło 9 milionów egzemplarzy specjalnego traktatu informacyjnego "Co powinieneś wiedzieć o Świadkach Jehowy". Rok później w innej specjalnej kampanii podczas "Światowych Dni Młodzieży" wzięło udział około 2500 głosicieli, którzy wręczyli młodym ludziom z całego świata 18 tysięcy egzemplarzy broszury "Księga dla wszystkich ludzi".
15 i 16 listopada 1997 roku oddano do użytku nowe obiekty Biura Oddziału w Louviers. Na uroczystości obecnych było 1187 osób, w tym 329 delegatów z 42 Biur Oddziałów oraz William Lloyd Barry i Daniel Sydlik z Ciała Kierowniczego. Z tej okazji 95 888 osób wysłuchało specjalnego programu w centrum wystawowym w Villepinte. Było to największe zgromadzenie w dziejach Świadków Jehowy we Francji. W tym samym roku wydano we Francji broszurę "Z misją w Afryce" i rozpowszechniono ją urzędnikom państwowym i przedstawicielom środków masowego przekazu, by zapoznali się z przykładami pomocy humanitarnej udzielonej przez Świadków Jehowy poszkodowanym w latach 1991, 1997 i 1998 w Demokratycznej Republice Konga. Podobną pomoc zorganizowano dla uchodźców z Rwandy w 1994 roku, a w późniejszych latach dla uchodźców w Tanzanii (2001–2002) oraz ofiar wichur w 1999 roku.
28 lutego 1998 roku Świadkowie Jehowy we Francji zorganizowali publiczne prezentacje filmu "Niezłomni w obliczu prześladowań – Świadkowie Jehowy a hitleryzm".
W styczniu 1999 roku rząd francuski nałożył 60% podatek na wszystkie otrzymywane przez nich datki dobrowolne z działaniem wstecz, choć nie postąpił tak z żadną inną religią. W odpowiedzi głosiciele rozpoczęli 29 stycznia tego samego roku trzydniową kampanię, w ramach której rozpowszechnili 12 milionów egzemplarzy traktatu "Francuzi, jesteście oszukiwani!".
W piątek 3 listopada 2000 roku Świadkowie Jehowy rozpowszechnili 12 milionów egzemplarzy specjalnego traktatu pt.: "Na co się zanosi we Francji? Czyżby schyłek wolności?". 23 czerwca tego samego roku "Rada Stanu" ("Conseil d’État"), najwyższy sąd administracyjny Francji, wydała przełomowe orzeczenie. Potwierdziło ono słuszność wyroków 31 sądów niższych instancji, które zapadły w większości spośród przeszło 1100 spraw. Uznało, że praktyki religijne Świadków Jehowy są całkowicie zgodne z francuskim prawem, i że ich Salom Królestwa przysługuje zwolnienie od podatku, przyznane innym religiom. Na przekór temu orzeczeniu "Ministerstwo Finansów" w dalszym ciągu odmawiało Świadkom Jehowy ulgi podatkowej, która należy się organizacjom religijnym.
Od 2001 roku.
W sierpniu 2001 roku zorganizowano specjalne kongresy międzynarodowe pod hasłem „Nauczyciele słowa Bożego” w Paryżu, Lyonie i Bordeaux, a łączna liczba obecnych wyniosła 160 045. W 2001 roku we Francji za zgodą Ciała Kierowniczego rozpoczęto stosować różne metody świadczenia publicznego, w tym za pomocą wózków z literaturą biblijną. W tym samym roku zorganizowano pomoc humanitarną dla poszkodowanych przez eksplozję w Tuluzie.
9 lipca 2002 roku oraz 5 czerwca 2003 roku krajowe stowarzyszenia Świadków Jehowy we Francji zostały uznane przez prefekta regionu Hauts-de-Seine ze względu na religijny charakter działalności Świadków Jehowy oraz poszanowanie przez nich porządku publicznego.
W roku 2004 odnotowano 70 przypadków zdewastowania Sal Królestwa. W lutym 2005 roku do Europejskiego Trybunału Praw Człowieka złożono skargę przeciwko władzom Francji, dotyczącą niesprawiedliwego i niezgodnego z prawem opodatkowania "Stowarzyszenia Świadków Jehowy". Władze francuskie zagroziły, że nałożą na Świadków Jehowy podatek od datków, które ofiarowują oni na rzecz swych zborów. Według pozarządowej organizacji "Prawa Człowieka bez Granic" jest to „"niebezpieczny precedens"”, naruszający orzeczenia Europejskiego Trybunału Praw Człowieka, który wielokrotnie przyznawał, że Świadkowie Jehowy to „"znana religia"”. 1 grudnia 2005 roku "Sąd Apelacyjny" w Paryżu nakazał francuskiemu ministrowi spraw wewnętrznych udostępnienie Świadkom Jehowy policyjnych dokumentów, na podstawie których wciągnięto ich w roku 1996 na listę "sekt". Została ona przygotowana podczas zamkniętych posiedzeń, a treści owych dokumentów nie ujawniano. Sąd uznał, że "oceny skutków działalności Świadków Jehowy, o której wspominają te dokumenty, miały błahy charakter i nie mogą być brane pod uwagę". Mimo to wspomnianej listy kilkakrotnie używano do uzasadnienia dyskryminacji tego wyznania we Francji. W lipcu 2007 roku były członek francuskiego "Zgromadzenia Narodowego" został skazany przez "Sąd Apelacyjny" w Rouen za publiczne zniesławienie Świadków Jehowy. 28 marca 2007 roku "Sąd Administracyjny" w Paryżu postanowił, że nie jest konieczne płacenie podatków przez członków Biura Oddziału (Betel), ponieważ nie są opłacanymi pracownikami, lecz wolontariuszami.
W roku 2009 odbył się kongres międzynarodowy pod hasłem „Czuwajcie!” (Paryż, około 60 tysięcy obecnych, w tym około czterotysięczna delegacja z Polski; Béziers; Bordeaux; Clermont-Ferrand; Douai; Lyon; Marsylia; Metz; Nantes; Nicea).
W 2010 roku działalność kaznodziejską prowadziło 123 444 głosicieli. 21 września tego samego roku Europejski Trybunał Praw Człowieka uznał za dopuszczalną – na podstawie artykułu 9 Europejskiej konwencji praw człowieka, skargę "Stowarzyszenia Świadków Jehowy" w sprawie naruszenia wolności religii. 30 czerwca 2011 roku "Trybunał" ten orzekł, że rząd Francji naruszył prawa Świadków Jehowy, kiedy starał się narzucić z mocą wsteczną 60% podatek od wszystkich darowizn przekazanych przez Świadków Jehowy we Francji w latach 1993 i 1996. Sąd uznał również, że złamano wolność religijną.
11 listopada 2011 roku Świadkowie Jehowy zostali poinformowani, że władze kraju postanowiły nie odwoływać się do ETPC z prośbą o rewizję wydanej precedensowej decyzji przeciwko Francji na korzyść Świadków Jehowy. W związku z tym orzeczenie to stało się ostateczne i weszło w życie. 5 lipca 2012 roku Europejski Trybunał Praw Człowieka orzekł, że rząd Francji musi zapłacić ponad 4,5 miliona euro w celu pełnego zadośćuczynienia Świadkom Jehowy za naruszenie ich wolności religijnej poprzez nielegalne opodatkowanie. 11 grudnia 2012 roku rząd Francji zwrócił Świadkom Jehowy ponad 6 373 987 euro.
W roku 2014 na Międzynarodowych Targach w Rouen Świadkowie Jehowy prezentowali wystawę „Biblia – wczoraj, dziś i jutro”.
W 2015 i 2016 roku w miejscach, gdzie się zaczynały lub kończyły poszczególne etapy Tour de France, Świadkowie Jehowy ustawili przenośne wózki z publikacjami biblijnymi. W samym tylko 2016 roku w tej specjalnej działalności udział wzięło ponad 1400 Świadków Jehowy.
16 października 2013 roku Najwyższy Sąd Administracyjny Francji wydał decyzję, która umożliwia Świadkom Jehowy we Francji ponowny dostęp do zakładów penitencjarnych, by oferować wsparcie duchowe więźniom, którzy poproszą o wizytę Świadków Jehowy. Decyzja ta kończy okres trwający od 1995 roku, w którym po kontrowersyjnej decyzji komisji parlamentarnej zaliczającej Świadków Jehowy do tak zwanych niebezpiecznych sekt, uniemożliwiano Świadkom Jehowy dostęp do zakładów karnych we Francji. W celu uzyskania takich samych praw, z jakich korzystają przedstawiciele innych religii, Świadkowie Jehowy w 2003 roku rozpoczęli ubieganie się o zezwolenia wydawane duchownym przez francuską administrację więziennictwa, jednak prośby te były oddalane, a Ministerstwo Sprawiedliwości twierdziło, że Świadkowie Jehowy nie znaleźli się na liście wyznań uprawnionych do odwiedzania więźniów. Każdy Sąd Administracyjny oraz Sąd Apelacyjny, który zajmował się tą sprawą, stwierdzał, że odmowa rządu przyznawania zezwoleń Świadkom Jehowy była niezgodna z prawem.
Rząd Francji ignorował decyzje kolejnych sądów, a w końcu odwołał się do Rady Stanu, która stanowi najwyższy sąd administracyjny Francji. 16 października Rada Stanu oddaliła apelację złożoną przez rząd francuski. W rezultacie wydano 105 zezwoleń umożliwiających kaznodziejom Świadków Jehowy dostęp do więźniów proszących o wizytę o charakterze religijnym Świadków Jehowy na terenie Francji i jej terytoriów zamorskich. W styczniu 2014 roku wyznaczono Jean-Marca Fourcaulta, jako przedstawiciela Świadków Jehowy, który ma dostęp do wszystkich więzień we Francji oraz jest upoważniony do działań jako przedstawiciel Świadków Jehowy przed administracją zakładów karnych. Świadkowie Jehowy prowadzili również batalie prawne w sprawach dotyczących odmowy wydania zezwoleń budowlanych oraz o wynajem obiektów miejskich na cele religijne.
W listopadzie 2014 roku rozpoczęła naukę pierwsza klasa Kursu dla Ewangelizatorów Królestwa we Francji.
W 2015 roku na terenie podległym nadzorowi francuskiego Biura Oddziału działalność prowadziło ponad 2048 zborów i grup obcojęzycznych, posługujących się 77 językami.
2 czerwca 2018 roku oddano do użytku Salę Zgromadzeń w Miluzie, z której korzysta około 30 tysięcy głosicieli z Francji, Niemiec i Szwajcarii.
Publiczna działalność kaznodziejska prowadzona jest również na ulicach, w portach oraz na parkingach.
W lipcu 2015 roku delegacja Świadków Jehowy z Francji brała udział w kongresie specjalnym pod hasłem „Naśladujmy Jezusa!” w Gandawie w Belgii. W dniach od 29 do 31 lipca 2016 roku w Paryżu odbył się kongres specjalny pod hasłem „Lojalnie trwajmy przy Jehowie!” z udziałem delegatów z Chorwacji, Francji, Malty, Polski, Stanów Zjednoczonych i Wielkiej Brytanii. Program kongresu był tłumaczony na język angielski, francuski, chorwacki i polski. W lipcu 2017 roku delegacja Świadków Jehowy z Francji uczestniczyła w kongresie specjalnym pod hasłem „Nie poddawaj się!” w Toronto oraz w Mediolanie.
20 lipca 2018 roku na kongresie regionalnym pod hasłem „Bądź odważny!” w Paryżu, David Splane, członek Ciała Kierowniczego, ogłosił wydanie zrewidowanej edycji „Pisma Świętego w Przekładzie Nowego Świata” w języku francuskim. Program obejrzało ponad 300 000 osób. W latach 1978–2018 wydrukowano około 11 106 000 egzemplarzy „Pisma Świętego w Przekładzie Nowego Świata” w języku francuskim, którym posługuje się ponad 260 000 głosicieli na świecie. W lipcu 2018 roku delegacja z Francji wzięła udział w kongresach „Bądź odważny!” w Port Moresby w Papui-Nowej Gwinei, a we wrześniu 2018 roku w Maputo w Mozambiku.
Od 2 do 4 sierpnia 2019 roku w Paryżu odbył się kongres międzynarodowy pod hasłem „Miłość nigdy nie zawodzi!” z udziałem 37 809 osób, w tym delegacji zagranicznych z ponad 20 krajów. Ochrzczono 265 osób. Program został przedstawiony w języku angielskim, francuskim, hiszpańskim, niemieckim, rumuńskim i rosyjskim. W kongresie brał udział Anthony Morris, wówczas członek Ciała Kierowniczego Świadków Jehowy. Delegaci z Francji byli obecni na kongresach międzynarodowych pod hasłem „Miłość nigdy nie zawodzi!” w Atlancie, Houston, Phoenix, Saint Louis, Johannesburgu, São Paulo, Seulu i w Warszawie. W roku 2019 przekroczono liczbę 131 tysięcy głosicieli, a w 2021 roku – 136 tysięcy.
19 lutego 2022 roku Didier Koehler, członek miejscowego Komitetu Oddziału, ogłosił w przemówieniu wydanie w formacie cyfrowym Biblii — Ewangelii według Mateusza we francuskim języku migowym. W związku z pandemią COVID-19 zorganizowano specjalne zebrania w trybie wideokonferencji, z którego skorzystało około 1500 osób. Językiem tym posługuje się ponad 729 głosicieli działających w 11 zborach i 39 grupach (we Francji, na Gwadelupie, na Martynice, w Nowej Kaledonii i w Polinezji Francuskiej).
Kongresy regionalne we Francji odbywają się w prawie 30 językach – w tym w języku polskim, a zebrania w ponad 70.
Francuskie Biuro Oddziału nadzoruje działalność Świadków Jehowy w 16 krajach i terytoriach, prowadzoną w 77 językach: we Francji, we francuskich departamentach i terytoriach zamorskich (na Gwadelupie, Martynice, w Gujanie Francuskiej, na Reunion, Majotcie oraz na Saint-Pierre i Miquelon), w Monako, na Mauritiusie (w tym na Rodrigues), Seszelach oraz kilku krajach, w których działalność podlega prawnym ograniczeniom głównie w Afryce Północnej: Algierii, Maroku, Saharze Zachodniej, Tunezji oraz na Komorach. Nadzoruje też tłumaczenie literatury biblijnej na 20 języków. W 2018 roku zakończono rozbudowę francuskiego Biura Oddziału.
25 lipca 2019 roku w Biurze Oddziału otwarta została nowa wystawa biblijna: „Imię Boże i Biblia w języku francuskim”, na której prezentowane są liczne unikatowe francuskie przekłady Biblii.
Zbory polskojęzyczne we Francji.
Działalność w języku polskim we Francji rozpoczęto w roku 1923. Po I wojnie światowej członkami wyznania zostawało wielu Polaków, pracujących jako górnicy w kopalniach węgla. Wkrótce przewyższali liczebnie głosicieli francuskich. W październiku tego roku przybył do Francji Badacz Pisma Świętego Józef Krett. Wygłaszał przemówienia – nawet po trzy dziennie – w Bruay, Sallaumines i w ich okolicach. Wiosną 1924 roku w Bruay-en-Artois zorganizowano pierwszą polskojęzyczną konwencję we Francji, na której przyjęło chrzest 95 osób. Przemówienia wygłosił Józef Krett i Wacław Wnorowski. Miesiąc później w tej samej miejscowości Joseph F. Rutherford przemawiał do 2000 osób, wśród których było wielu Polaków. Wystosował do obecnych apel o gorliwy udział w głoszeniu i pomoc dla Francuzów.
12 i 13 kwietnia 1925 roku konwencja odbyła się w Sallaumines, a potem w Lans. W 1926 roku na zgromadzeniu krajowym w Sin-le-Noble 1000 osób skorzystało z programu zgromadzenia w języku polskim. W roku 1928 przyjęło chrzest we Francji 332 Polaków. W latach 30. XX wieku zbory polskojęzyczne odwiedzał polski współwyznawca – Ludwik Kuźma oraz Majewski (ze Stanów Zjednoczonych). Na kongresie w 1931 roku w Paryżu J.F. Rutherford poprosił wszystkich obecnych Polaków, by usiedli na przednich miejscach. Przemawiał do nich na temat gorliwości i odwagi, pochwalił, że w obcym kraju są tak dzielni i rozpowszechniają prawdę. W roku 1935 władze zarządziły deportację, wskutek czego 280 osób z grona polskojęzycznych głosicieli wróciło do Polski. Przed II wojną światową na 84 zbory Świadków Jehowy we Francji 32 były polskojęzyczne.
W 1947 roku duża grupa Świadków Jehowy na zaproszenie polskich władz skierowane do Polaków mieszkających we Francji wróciła do Polski. Mimo ich wyjazdu gdy w 1948 roku francuskie Biuro Oddziału zamianowało pierwszych pięciu nadzorców obwodów we Francji znalazło się wśród nich czterech Polaków. Kongresy były tłumaczone na język polski, dzięki czemu np. z programu przedstawionego podczas kongresu międzynarodowego pod hasłem „Pokój na ziemi” w roku 1969 w Colombes skorzystało 300 osób.
Duże skupisko polskojęzycznych głosicieli znajduje się w stolicy Francji. Kongres w języku polskim odbywał się w latach 2011–2013 w Creil w tamtejszej Sali Zgromadzeń, w latach 2014–2015 w Sali Zgromadzeń w Roncq, a w roku 2016 odbył się w Villepinte. Zgromadzenia obwodowe odbywają się w Sali Zgromadzeń w Roncq. Dwa zbory polskojęzyczne: Paryż Polski Wschód oraz Zachód, a także grupa polskojęzyczna w Nicei (do roku 2021 również w Albertville, Cannes i Lyonie), które zostały przydzielone do obwodu polskojęzycznego: EU Polish 1B.
Świadkowie Jehowy w Monako.
Świadkowie Jehowy w Monako – działalność Świadków Jehowy w Monako jest wliczana do sprawozdania Świadków Jehowy we Francji.
Świadkowie Jehowy we francuskich terytoriach i departamentach zamorskich.
Świadkowie Jehowy w Gujanie Francuskiej.
Świadkowie Jehowy w Gujanie Francuskie – społeczność wyznaniowa w Gujanie Francuskiej, należąca do ogólnoświatowej wspólnoty Świadków Jehowy, licząca w 2022 roku 2933 głosicieli (ok. 1% mieszkańców), należących do 45 zborów. W 2021 roku na dorocznej uroczystości Wieczerzy Pańskiej zebrały się 10 154 osoby (ok. 3% mieszkańców). Działalność koordynuje francuskie Biuro Oddziału.
Historia.
W grudniu 1945 roku głosiciel z Gwadelupy, Olga Laaland, rozpoczął tu działalność kaznodziejską. W roku 1956 z Surinamu przybył Wim van Seijl, który rozpoczął wyświetlanie filmu "Społeczeństwo Nowego Świata w działaniu". Dwa lata później w stolicy powstała grupa głosicieli, przybyli również pionierzy z zagranicy i misjonarze, absolwenci Szkoły Gilead. W 1960 roku zorganizowano pierwszy kongres, pod hasłem „Lud zabiegający o pokój”. W roku 1969 zanotowano 100 głosicieli. W 1990 roku otwarto Biuro Oddziału w Montjoly. W 1992 roku biuro to przeniesiono do Matoury. W roku 1993 w kraju działało tysiąc głosicieli. W tym samym roku powstała Sala Zgromadzeń w Matoury i kilka kolejnych Sal Królestwa w różnych miejscowościach. W 1997 roku nastąpiła rozbudowa Biura Oddziału. W 2012 roku nadzór nad działalnością miejscowych głosicieli przejęło francuskie Biuro Oddziału. W 2019 roku delegacje z Gujany Francuskiej biorą udział w kongresach międzynarodowych pod hasłem „Miłość nigdy nie zawodzi!” w Brazylii, Korei Południowej, Polsce, Południowej Afryce i Stanach Zjednoczonych.
Świadkowie Jehowy na Gwadelupie.
Świadkowie Jehowy na Gwadelupie – społeczność wyznaniowa na Gwadelupie, należąca do ogólnoświatowej wspólnoty Świadków Jehowy, licząca w 2022 roku 8534 głosicieli (ok. 2% mieszkańców), należących do 118 zborów. W 2022 roku na dorocznej uroczystości Wieczerzy Pańskiej zebrało się 20 016 osób (ok. 4% mieszkańców). Działalność miejscowych głosicieli koordynuje francuskie Biuro Oddziału.
Historia.
W 1936 roku rozpoczęto tu działalność kaznodziejską – przybył z rodziną współwyznawca z Dominiki. W 1948 roku dotarli pierwsi misjonarze Szkoły Gilead. W 1954 roku otwarto Biuro Oddziału. W 1968 roku liczba głosicieli przekroczyła 1000, a w 1974 roku – 2000. W roku 1978 na Gwadelupie zorganizowano kongres międzynarodowy pod hasłem „Zwycięska wiara” z udziałem 6274 osób, choć działało tam wówczas tylko 2600 Świadków Jehowy. W 1987 roku powstała pierwsza „stała” Sala Zgromadzeń (wcześniej od 1964 używano przenośnej konstrukcji, która po rozłożeniu służyła jako Sala Zgromadzeń). Liczbę 3000 głosicieli osiągnięto w 1982 roku, 6000 w 1989 roku, a 7000 w 1994 roku. W 2012 roku nadzór nad działalnością miejscowych Świadków Jehowy przejęło francuskie Biuro Oddziału.
Świadkowie Jehowy na Majotcie.
Świadkowie Jehowy na Majotcie – społeczność wyznaniowa na Majotcie, należąca do ogólnoświatowej wspólnoty Świadków Jehowy, licząca w 2022 roku 171 głosicieli, należących do 3 zborów. W 2022 roku na dorocznej uroczystości Wieczerzy Pańskiej zgromadziło się 306 osób. Działalność miejscowych głosicieli koordynuje francuskie Biuro Oddziału.
Historia.
Działalność rozpoczęto w 1977 roku. Pięć lat później zanotowano jedynie dwóch głosicieli. W 1983 roku powstał 9-osobowy zbór. W 1988 było 21, a w 1992 roku 33 głosicieli. W roku 1996 przekroczono liczbę 50 głosicieli, a rok później powstał drugi zbór. Liczbę 60 głosicieli przekroczono w 2002 roku. W 2007 roku zanotowano liczbę 97 głosicieli, w roku 2012 – 114, w roku 2014 – 149, a w roku 2015 – 162. W tym samym roku utworzono trzeci zbór, a w roku 2020 czwarty. W 2021 na uroczystości Pamiątki śmierci Jezusa Chrystusa zabrało się 413 osób. Świadkowie Jehowy wydali w języku maore broszurę „Rozkoszuj się życiem wiecznym na ziemi!” (jest to pierwsza i jedyna jak dotąd, co najmniej do 1992 roku publikacja wydrukowana w tym języku). Pod tekstem zapisanym literami alfabetu łacińskiego umieszczono tekst ze znakami pisma arabskiego. W sierpniu 2017 roku delegacja Świadków Jehowy z Majotty uczestniczyła w kongresie specjalnym pod hasłem „Nie poddawaj się!” w Antananarywie na Madagaskarze. Zebrania odbywają się w językach francuskim, bushi, malgaskim oraz maore. Na Majocie znajdują się trzy Sale Królestwa w Mamoudzou, Chiconi oraz Chirongui, a kongresy w językach: francuskim, maore i malgaskim.
Świadkowie Jehowy na Martynice.
Świadkowie Jehowy na Martynice – społeczność wyznaniowa na Martynice, należąca do ogólnoświatowej wspólnoty Świadków Jehowy, licząca w 2022 roku 5050 głosicieli, należących do 57 zborów. W 2023 roku na dorocznej uroczystości Wieczerzy Pańskiej zgromadziło się 11 315 osób. Działalność miejscowych głosicieli koordynuje francuskie Biuro Oddziału.
Historia.
Działalność rozpoczęto w 1946 roku. Trzy lata później przybyli misjonarze Szkoły Gilead. W roku 1955 zorganizowano pierwszy kongres. W roku 1964 zanotowano liczbę 157 głosicieli, którzy wybudowali pierwszą Salę Królestwa. W 1975 roku przekroczono liczbę 1000 głosicieli. Dwa lata później otwarto Biuro Oddziału. W 1985 roku powstała przenośna Sala Zgromadzeń, a stałą zbudowano w 1992 roku. Pięć lat później przekroczono liczbę 4000 głosicieli. W 2012 roku nadzór nad działalnością miejscowych głosicieli przejęło francuskie Biuro Oddziału. W 2021 roku przekroczono liczbę 5000 głosicieli.
Świadkowie Jehowy w Nowej Kaledonii.
Świadkowie Jehowy w Nowej Kaledonii – społeczność wyznaniowa w Nowej Kaledonii, należąca do ogólnoświatowej wspólnoty Świadków Jehowy, licząca w 2022 roku 2636 głosicieli, należących do 36 zborów. W 2022 roku na dorocznej uroczystości Wieczerzy Pańskiej zgromadziło się 7265 osób. Działalność miejscowych głosicieli koordynuje Biuro Oddziału w Numei.
Historia.
W 1931 roku rozpoczęto działalność w Nowej Kaledonii. W roku 1954 przybyli australijscy współwyznawcy – John i Ellen Hublerowie, aby zorganizować działalność. Pierwszy dziewięcioosobowy zbór założono w roku 1956. W następnym roku liczył on już 36 głosicieli. W 1957 roku zorganizowano pierwszy kongres, pod hasłem „Życiodajna mądrość”. W roku 1960 nałożono zakaz na publikacje Świadków Jehowy, który trwał przez trzy lata. W 1966 roku przekroczono liczbę 100 głosicieli. W roku 1975 przybyli pierwsi misjonarze Szkoły Gilead; wybudowano również pierwszą Salę Królestwa. W tym samym roku zanotowano liczbę 315 głosicieli. W 1976 roku otwarto Biuro Oddziału. W dniach od 9 do 13 grudnia odbył się w Numei kongres pod hasłem „Zwycięska wiara”. W roku 1977 otwarto Biuro Oddziału. W 1983 roku zanotowano liczbę pół tysiąca głosicieli. W latach 80. XX wieku władze na Lifou zakazały Świadkom Jehowy zgromadzania się – zdarzały się przypadki pobić za prowadzenie działalności kaznodziejskiej. 15 grudnia 1990 roku otwarto nowe Biuro Oddziału. W 1996 roku otwarto nową Salę Zgromadzeń w Numei, składającą się z trzech Sal Królestwa, z których korzysta sześć zborów. 24 października 1998 roku otwarto nowe Biuro Oddziału i Salę Zgromadzeń. W listopadzie 2016 roku zorganizowano pomoc humanitarną dla poszkodowanych przez powódź. W 2016 roku w Numei ogłoszono wydanie Chrześcijańskich Pism Greckich w Przekładzie Nowego Świata w języku walisjańskim, a 11 listopada 2018 roku w języku drehu. Miejscowe Biuro Oddziału sprawuje nadzór nad działalnością Świadków Jehowy w Nowej Kaledonii oraz na Wallis i Futuna. Nadzoruje również tłumaczenie literatury biblijnej na język drehu, walisjański i osiem innych miejscowych języków. Kongresy odbywają się w języku francuskim, drehu i walisjańskim, a zebrania w języku francuskim, bislama, drehu, nengone, tahitańskim, walisjańskim, wietnamskim i francuskim migowym.
Świadkowie Jehowy w Polinezji Francuskiej.
Świadkowie Jehowy w Polinezji Francuskiej – społeczność wyznaniowa w Polinezji Francuskiej, należąca do ogólnoświatowej wspólnoty Świadków Jehowy, licząca w 2022 roku 3251 głosicieli (ok. 1,2% mieszkańców), głównie na Tahiti, należących do 45 zborów (w 2016 roku 46 zborów: 44 zbory na Wyspach Towarzystwa, jeden zbór i jedna grupa na oddaleniu na Wyspach Tubuai, jeden zbór i dwie grupy na Markizach oraz kilka grup na Tuamotu i Wyspach Gambiera). W 2022 roku na dorocznej uroczystości Wieczerzy Pańskiej zgromadziło się 10 300 osób. Działalność miejscowych głosicieli nadzoruje Biuro Oddziału w Taravao.
Historia.
Działalność zapoczątkował na Tahiti w roku 1931 Sydney Shepherd (w ciągu dwóch lat dotarł z dobrą nowiną do licznych wysp Oceanu Spokojnego). Po nim przyjechał Nowozelandczyk Frank Dewar. Rozpowszechnili obaj sporo publikacji biblijnych, choć żaden z nich nie był na Tahiti długo. W 1956 roku przyjechało na wyspę małżeństwo współwyznawców z Algierii – Jeanne i Jean-Marie Félixowie. Wkrótce osiedlili się na wyspie Makatea. W roku 1958 pierwszym polinezyjskim Świadkiem Jehowy został Maui Pii, a wkrótce Germaine Amaru. W roku 1959 w Papeete powstał zbór. W następnych latach przybyli tu współwyznawcy z Fidżi, Francji i ze Stanów Zjednoczonych. W 1962 roku powstała w Papeete pierwsza Sala Królestwa. W latach 60. XX wieku powstały grupy głosicieli chińskojęzycznych, a działalność kaznodziejską rozpoczęto na wielu wyspach i archipelagach, m.in. na Tahaa, Raiatea, Rurutu, Tubuai, Bora-Bora, Maupiti, Huahine. W roku 1969 odbył się pierwszy kongres międzynarodowy, pod hasłem „Pokój na ziemi” na Tahiti. Na wyspach Polinezji Francuskiej było 124 głosicieli, a na kongres przybyło 210 delegatów z 16 krajów, w tym Frederick W. Franz. Liczba zgromadzonych wyniosła 610 osób. W roku 1975 Tahiti odwiedzili Nathan Knorr i Frederick W. Franz, którzy wygłosili przemówienia do przeszło 700 zgromadzonych. Urządzono ponadto pokaz przezroczy dla około 500 osób. 1 kwietnia tego samego roku otwarto Biuro Oddziału. W latach 70. XX wieku regularną działalnością objęto Tuamotu, Wyspy Gambiera i Markizy, Hiva Oa, Nuku Hiva, Fatu Hiva i Ua Pou. Kolejny kongres międzynarodowy (pod hasłem „Zwycięska wiara”) odbył się na Tahiti w roku 1978, a przybyło nań 985 osób. 11 grudnia 1993 otwarto nowe Biuro Oddziału. Obecnie tłumaczy się i drukuje publikacje religijne i Biblię w j. tahitańskim, tuamotu i w językach markizańskim północnym i południowym. W 2016 roku wydano Chrześcijańskie Pisma Greckie w Przekładzie Nowego Świata (Nowy Testament) w języku tahitańskim, a 30 stycznia 2021 roku całą Biblię w tym przekładzie. Tym językiem posługuje się ponad 1100 głosicieli. W Toahotu na Tahiti znajduje się Sala Zgromadzeń, w której do 2020 roku odbywały się kongresy w j. angielskim, francuskim, tahitańskim i francuskim migowym. Zebrania zborowe odbywają się w językach angielskim, chińskim, francuskim, hakka (Indonezja), markizańskim (Nuku Hiva), tahitańskim i francuskim migowym.
Świadkowie Jehowy na Reunionie.
Świadkowie Jehowy na Reunionie – społeczność wyznaniowa na Reunionie, należąca do ogólnoświatowej wspólnoty Świadków Jehowy, licząca w 2022 roku 3468 głosicieli, należących do 41 zborów. W 2022 roku na dorocznej uroczystości Wieczerzy Pańskiej zgromadziło się 6686 osób. Działalność miejscowych głosicieli koordynuje Biuro Oddziału we Francji.
Historia.
Działalność kaznodziejską na wyspie rozpoczęto we wrześniu 1955 rok. W roku 1967 Świadkowie Jehowy zostali uznani prawnie. W styczniu 1979 roku zorganizowano kongres pod hasłem „Zwycięska wiara”. W roku 1985 liczba głosicieli przekroczyła 1000, a w roku 1992 – 2000 osób. Wkrótce powstały Sale Królestwa, Sala Zgromadzeń, dom misjonarski i Biuro Oddziału. W 2012 roku nadzór nad działalnością miejscowych głosicieli przejęło francuskie Biuro Oddziału.
Świadkowie Jehowy na Saint-Barthélemy.
Świadkowie Jehowy na Saint-Barthélemy – społeczność wyznaniowa na Saint-Barthélemy, należąca do ogólnoświatowej wspólnoty Świadków Jehowy, licząca w 2022 roku 34 głosicieli należących do 1 zboru. W 2022 roku na dorocznej uroczystości Wieczerzy Pańskiej zgromadziło się 61 osób. Działalność miejscowych głosicieli koordynuje francuskie Biuro Oddziału.
Historia.
Działalność kaznodziejską rozpoczęli misjonarze, którzy przypłynęli tu na łodzi "Light" w pierwszej połowie lat. 50 XX w. We wrześniu 1975 roku przeprowadziło się tam małżeństwo pionierów specjalnych z Francji – Jean i Françoise Cambou. Głosili na wyspie przez trzy lata i to pomimo ostrego sprzeciwu ze strony kleru. W latach 80. XX wieku przez dwa lata działało tu inne małżeństwo pionierów specjalnych – Pierre i Michèle Cambou. Powstała grupa głosicieli, do których dołączyło 4 pionierów specjalnych. W latach 90. XX wieku powstał 18-osobowy zbór, który posiada Salę Królestwa w miejscowości Carénage. We wrześniu 2017 roku zorganizowano pomoc humanitarną dla poszkodowanych przez huragan Irma. W 2021 roku było 39 głosicieli, a na uroczystości Pamiątki śmierci Jezusa Chrystusa zgromadziło się 111 osób. Zebrania odbywają się też w językach: francuskim, portugalskim i kreolskim haitańskim.
Świadkowie Jehowy na Saint-Martin.
Świadkowie Jehowy na Saint-Martin – społeczność wyznaniowa na Saint-Martin, należąca do ogólnoświatowej wspólnoty Świadków Jehowy, licząca w 2022 roku 291 głosicieli, należących do 5 zborów. W 2022 roku na dorocznej uroczystości Wieczerzy Pańskiej zgromadziły się 844 osoby. Działalność miejscowych głosicieli koordynuje francuskie Biuro Oddziału.
Historia.
Działalność kaznodziejską rozpoczęto na początku lat 40. XX wieku, kiedy to podczas pobytu na Gwadelupie, Świadkiem Jehowy został Georges Manuel. W roku 1949 po raz pierwszy przybiła do tej wyspy łódź Towarzystwa Strażnica – "Sibia", której załoga zaczęła dzielić się z mieszkańcami wiedzą biblijną. Nowymi członkami tego wyznania zostali Georges Dormoy oraz Léonce Boirard, komendant portu. Do roku 1955 na wyspie działało 7 głosicieli. W tym samym roku wyświetlono film „Społeczeństwo Nowego Świata w działaniu”, który obejrzało prawie 1000 osób. Wkrótce powstała grupa głosicieli, która w roku 1973 przekształciła się w zbór. 13 i 14 lutego 1975 roku na boisku piłkarskim w Marigot odbył się pierwszy kongres pod hasłem „Boskie zamierzenie”. W stolicy na początku lat 90. XX wieku wybudowano Salę Królestwa z 250 miejscami dla dwóch zborów francuskojęzycznych oraz zboru kreolskojęzycznego. Druga Sala Królestwa znajduje się w miejscowości Rambaud. We wrześniu 2017 roku zorganizowano pomoc humanitarną dla poszkodowanych przez huragan Irma. W 2021 roku było 294 głosicieli, a na uroczystości Pamiątki śmierci Jezusa Chrystusa zgromadziło się 1080 osób. Zebrania odbywają się też w językach: angielskim, chińskim, francuskim, hiszpańskim i kreolskim haitańskim.
Świadkowie Jehowy na Saint-Pierre i Miquelon.
Świadkowie Jehowy na Saint-Pierre i Miquelon – społeczność wyznaniowa na Saint-Pierre i Miquelon, należąca do ogólnoświatowej wspólnoty Świadków Jehowy, licząca w 2022 roku 15 głosicieli, należących do 1 zboru. Na dorocznej uroczystości Wieczerzy Pańskiej zgromadziło się 21 osób (2022). Działalność miejscowych głosicieli koordynuje francuskie Biuro Oddziału.
Historia.
Działalność rozpoczęto w 1975 roku. Trzy lata później powstał pięcioosobowy zbór. W 1982 roku osiągnięto liczbę 10, w 1996 roku – 15, a w 2001 roku 20 głosicieli. Zbór posiada własną Salę Królestwa w Saint-Pierre, która została wybudowana przez międzynarodową grupę ochotników Świadków Jehowy w 28 dni.
Świadkowie Jehowy na Wallis i Futuna.
Świadkowie Jehowy na Wallis i Futuna – społeczność wyznaniowa na Wallis i Futuna należąca do ogólnoświatowej wspólnoty Świadków Jehowy licząca w 2022 roku 66 głosicieli, należących do 1 zboru w Malaʻe, w którym zebrania zborowe i kongresy przeprowadza się w języku walisjańskim. W 2021 roku na dorocznej uroczystości Wieczerzy Pańskiej zgromadziło się 212 osób. Działalność miejscowych głosicieli koordynuje Biuro Oddziału w Numei w Nowej Kaledonii.
Historia.
Działalność kaznodziejską rozpoczęto w 1918 roku. Jednak regularną działalnością objęto wyspy w 1982 roku, kiedy to zanotowano liczbę trzech głosicieli. W 1993 roku powstał ośmioosobowy zbór. Rok później osiągnięto liczbę 20, w roku 2000 roku – 54, a w 2001 roku – 74 głosicieli. Najwyższą liczbę głosicieli zanotowano w 2005 roku – 94. W 2016 roku wydano Chrześcijańskie Pisma Greckie w Przekładzie Nowego Świata (Nowy Testament) w języku walisjańskim.

</doc>
<doc id="2204250" url="https://pl.wikipedia.org/wiki?curid=2204250" title="Blaž Klećak">
Blaž Klećak

Blaž Klećak ("Blasius Kleciak", "Blasius Kleciach", "Biagio Kleciak", ur. 1823, zm. w Hvarze) – chorwacki przyrodnik, malakolog i konchiolog. Z zawodu był urzędnikiem austro-węgierskiego ministerstwa finansów. W 1856 roku "Conceptspraktikant" Blasius Kleciak został mianowany prowincjonalnym podinspektorem podatkowym. Około 1865 roku był wicesekretarzem cesarsko-królewskiej regionalnej komisji finansowej w Zadarze. W 1868 cesarsko-królewski komisarz obwodu w Makarsce. W 1873 był komisarzem obwodu w Sinj. W 1882 komisarz obwodu Lesina (obecnie wyspa Hvar). Zmarł w grudniu 1881 (według innych źródeł w styczniu roku następnego), po długiej chorobie.
Autor katalogu morskiej malakofauny Dalmacji. W pracy tej wymienił około 500 gatunków i odmian mięczaków. Dwie strony poświęcił rzadkim odmianom muszli, określając je jako „mollusca monstruosa”. Na międzynarodowej wystawie w Bolonii jego kolekcja otrzymała brązowy medal. Kolekcja muszli Klećaka, zawierająca okazy należące do 7000 gatunków, została wystawiona na sprzedaż po śmierci właściciela, o czym ogłoszono na łamach „Journal de Conchyliologie”. Chętni mieli się zgłaszać do Gregorio Bucchicha w Lesinie.
Należał do Deutsche Malakozoologische Gesellschaft we Frankfurcie, Société Malacologique de Belgique, Siebenbürgische Verein für Naturwissenschaften w Siedmiogrodzie i Kaiserlich-Königliche Zoologisch-Botanische Gesellschaft w Wiedniu. Wymieniał korespondencję z Crosse’em i Hidalgo. Część zebranych okazów przekazał do opisania naukowego Spiridionowi Brusinie, Wilhelmowi Kobeltowi i Heinrichowi Conradowi Weinkauffowi.
Na jego cześć nazwano kilka gatunków mięczaków:

</doc>
<doc id="2204255" url="https://pl.wikipedia.org/wiki?curid=2204255" title="Tomasz Kołodziej">
Tomasz Kołodziej

Tomasz Kołodziej (ur. 9 lipca 1973 w Dębnie) – polski urzędnik państwowy, w latach 2009–2012 prezes Agencji Restrukturyzacji i Modernizacji Rolnictwa. Syn Ryszarda Kołodzieja.
Życiorys.
Jest magistrem ekonomii, absolwentem Uniwersytetu Szczecińskiego. W 1997 został zatrudniony w Powszechnym Banku Kredytowym. W latach 1998–2007 pracował w Funduszu Składkowym Ubezpieczenia Społecznego Rolników. W lipcu 2008 został zastępcą prezesa Agencji Restrukturyzacji i Modernizacji Rolnictwa, w listopadzie tego samego roku objął funkcję doradcy prezesa ARiMR oraz dyrektora Biura Nadzoru Właścicielskiego w Ciechu. 23 marca 2009 został prezesem Agencji Restrukturyzacji i Modernizacji Rolnictwa. 20 września 2012 został odwołany.

</doc>
<doc id="2204256" url="https://pl.wikipedia.org/wiki?curid=2204256" title="Nie Er">
Nie Er

Nie Er (chiń. 聂耳; pinyin: "Niè Ěr"), właściwie Nie Shouxin (chiń. 聶守信; pinyin: "Niè Shǒuxīn"), znany również pod angielskim pseudonimem George Njal (ur. 14 lutego 1912 w Kunming, zm. 17 lipca 1935 w Fujisawie) – chiński kompozytor.
Autor muzyki "Marszu Ochotników" – hymnu Chińskiej Republiki Ludowej.
Życiorys.
Nie Er pochodził z miasta Yuxi. Od najmłodszych lat wykazywał zainteresowanie muzyką. W szkole podstawowej uczył się gry na takich instrumentach jak dizi, erhu, sanxian i yueqin. Został wówczas dyrygentem szkolnej dziecięcej orkiestry. W wieku 15 lat rozpoczął samemu naukę gry na fortepianie oraz skrzypcach.
Na początku lat 30. XX wieku związał się ideologicznie z komunizmem. W 1933 roku wstąpił do Komunistycznej Partii Chin. W 1934 roku związał się z filią nagrań Pathé Records w Hongkongu, w której nadzorował sekcję muzyczną. Na początku 1935 roku skomponował melodię do "Marszu Ochotników" – późniejszego chińskiego hymnu państwowego. W tym samym roku, podczas pobytu w Japonii, utopił się w niejasnych okolicznościach podczas kąpieli. Chińscy komuniści podejrzewali wówczas Kuomintang oraz japońskich prawicowców o celowe zabójstwo Nie Er, lecz prowadzone przez miejscową policję śledztwo jednoznacznie wykluczyło działanie osób trzecich. Oficjalnie Nie Er w ciągu swojego życia skomponował 37 melodii do pieśni, które głównie nawiązywały do opisów problemów życia chińskiej klasy robotniczej.
Obecnie w Yuxi znajduje się Muzeum Pamięci Nie Er.

</doc>
<doc id="2204261" url="https://pl.wikipedia.org/wiki?curid=2204261" title="Aleksandr Michajłow">
Aleksandr Michajłow



</doc>
<doc id="2204262" url="https://pl.wikipedia.org/wiki?curid=2204262" title="Electronic Meditation">
Electronic Meditation

Electronic Meditation – debiutancki album zespołu Tangerine Dream, wydany w czerwcu 1970. 
Pierwszy album Tangerine Dream, "Electronic Meditation", był kolażem dźwiękowym, w którym wykorzystano dostępne ówcześnie środki techniczne – nie było wśród nich syntezatorów, późniejszego podstawowego elementu instrumentarium zespołu. Album jest zapisem współpracy Edgara Froesego, Klausa Schulzego i Conrada Schnitzlera. Został wydany w 1970 roku przez wytwórnię Ohr i zapoczątkował tzw. "okres różowy" ("Pink Years"; logo wytwórni miało formę różowego ucha).
Lista utworów.
Wszystkie utwory napisane przez Tangerine Dream.

</doc>
<doc id="2204264" url="https://pl.wikipedia.org/wiki?curid=2204264" title="Francesco Fiorentino">
Francesco Fiorentino



</doc>
<doc id="2204266" url="https://pl.wikipedia.org/wiki?curid=2204266" title="Płyta gipsowa">
Płyta gipsowa



</doc>
<doc id="2204269" url="https://pl.wikipedia.org/wiki?curid=2204269" title="Noc świętego Mikołaja">
Noc świętego Mikołaja

Noc świętego Mikołaja z cyklu "Święta polskie" – polski film fabularny z 2000 roku w reżyserii Janusza Kondratiuka
Opis fabuły.
Lucjan i Jędruś odsiadują wyrok w więzieniu. Za namową więziennego kapelana postanawiają sprawić radość dzieciom z Domu Dziecka i wręczyć im na Mikołajki prezenty. Wraz z kapelanem mają odebrać prezenty, przygotowane przez sponsora. Lucjan i Jędruś otrzymują jednodniową przepustkę, jednak Lucjan ma inną sprawę do załatwienia – chce spotkać się ze swoją narzeczoną. Okazuje się, że dzieci z Domu Dziecka zamiast zabawek otrzymały inne rzeczy, przeznaczone dla dorosłych. Mimo iż supermarket jest już nieczynny, Lucjan i Jędruś postanawiają zdobyć prezenty dla dzieci.

</doc>
<doc id="2204277" url="https://pl.wikipedia.org/wiki?curid=2204277" title="Audi S3">
Audi S3



</doc>
<doc id="2204278" url="https://pl.wikipedia.org/wiki?curid=2204278" title="Park miejski">
Park miejski

Park miejski – publiczna zorganizowana miejska przestrzeń zielona pełniąca funkcje wypoczynkowe i rekreacyjne, a niekiedy także sportowe lub inne. Zwykle zajmuje większą powierzchnię i pełni bardziej złożone funkcje niż ogród miejski. W parku wyznaczone są ścieżki i trasy do spacerowania (zwykle wybrukowane lub wyasfaltowane). W jego obrębie znajdują się także obiekty małej architektury: kosze na śmieci, ławki, latarnie, często pomniki, place zabaw i szalety, niekiedy fontanny, altany, amfiteatry. Niektóre zespoły parkowe mają status pomników przyrody lub zabytków.
Parki miejskie są namiastką lasu. Najbardziej typowymi roślinami są tam drzewa, między innymi lipa drobnolistna, dąb szypułkowy i bezszypułkowy, kasztanowiec zwyczajny i klon zwyczajny. Parki są też miejscem bytowania zwierząt, głównie ptaków i małych ssaków.
Historia.
Historia parków miejskich sięga połowy XVII wieku. Wówczas w miastach niemieckich i francuskich zaczęto tworzyć promenady dostępne dla publiczności (berliński Großer Tiergarten, 1649), które już w następnym wieku stały się nieodłącznym elementem każdego większego założenia miejskiego. Zjawisko udostępniania ogrodów prywatnych na potrzeby publiczności nasiliło się zwłaszcza po rewolucji francuskiej. Ogrody, będące dotąd własnością kościoła i arystokracji, już nie tylko udostępniano publiczności, ale i zamieniano na przestrzeń publiczną. Podobne zmiany pojawiły się w Polsce nawet wcześniej, gdy w 1729 udostępniono publiczności Ogród Saski w Warszawie, a w 1768 Ogród Krasińskich w Warszawie. Najstarszym parkiem miejskim w Polsce jest Park Miejski w Kaliszu, założony w 1798.
Drugim rodzajem ogrodów miejskich były, powstające w XIX wieku przede wszystkim w Niemczech, tzw. "Volksgärten" (Park Ludowy). U podstaw koncepcji tego założenia leżało przekonanie, że ogród miejski powinien być miejscem spotkań różnych klas społecznych, gdzie w otoczeniu natury sytuowano pomniki, monumenty i budynki upamiętniające historię ludu ("Volk") i jego czynów. Niemieckie parki publiczne zyskiwały jednak z czasem coraz szersze funkcje, stając się terenem propagowania sportów i kultury fizycznej. Zmiany te były wynikiem rozwoju towarzystw sportowych, popularyzacji gimnastyki w szkołach oraz gier zespołowych na świeżym powietrzu. Wprowadzenie do planów ogrodów miejskich placów zabaw i boisk zasadniczo zmieniło ich kształt i charakter, przyczyniając się do wydzielania w parkach terenów dostępnych przede wszystkim dla dzieci i młodzieży.
Koncepcja współczesnego parku publicznego narodziła się jednak w Wielkiej Brytanii, a za jej twórcę uchodzi John Claudius Loudon (1783-1843). Istotą parku publicznego miało stać się świeże powietrze i pozbawiona zanieczyszczeń przestrzeń, dostępna w granicach szybko rozrastającego się, nowoczesnego miasta. Idea takiego założenia zrodziła się w XIX wieku jako odpowiedź na coraz bardziej narastające problemy związane z rozwojem urbanistycznym i utrzymaniem higieny w dużych aglomeracjach miejskich. Za pierwszy park publiczny uchodzi otwarty w Liverpoolu w 1847 roku Birkenhead Park, projektu Josepha Paxtona. Park publiczny miał propagować kulturę, poszanowanie dla piękna przyrody, a także edukować w zakresie przyrody. Dlatego też nieodłącznymi jego elementami stały się ogrody botaniczne, muszle koncertowe oraz restauracje. Ponadto publiczna natura tych założeń miała przejawiać się również w licznych miejscach wypoczynku, takich jak ławki, fontanny oraz rozległe połacie trawników służące zarówno odpoczynkowi, jak aktywnemu uprawianiu sportów, a wreszcie w tak istotnym unowocześnieniu, jakim były toalety publiczne. Idea zakładania parków publicznych bardzo silnie rozwinęła się już w połowie XIX wieku w Stanach Zjednoczonych Ameryki. Najznamienitszym twórcą amerykańskich parków publicznych, w tym słynnego Central Parku, był Frederick Law Olmsted (1822-1903). Zakładanie wielkich ogrodów miejskich, dostępnych wszystkim mieszkańcom, podobnie jak tworzenie publicznej edukacji oraz instytucji upowszechniających kulturę, było wyrazem dominujących w Stanach Zjednoczonych wartości demokratycznych.
Parki miejskie w Polsce.
Największym polskim parkiem miejskim jest Park Śląski w Chorzowie, liczący około 600 ha. Większą powierzchnię ma Leśny Park Kultury i Wypoczynku w Bydgoszczy (około 800 ha), jednak znaczną jego część stanowi naturalny las (Gdański), który nie jest parkiem miejskim we właściwym sensie.

</doc>
<doc id="2204279" url="https://pl.wikipedia.org/wiki?curid=2204279" title="Audi S5">
Audi S5



</doc>
<doc id="2204280" url="https://pl.wikipedia.org/wiki?curid=2204280" title="Spiridion Brusina">
Spiridion Brusina

Spiridion Brusina, Špiro Brusina (ur. 11 grudnia 1845 w Zadarze, zm. 21 maja 1908 w Zagrzebiu) – chorwacki przyrodnik, malakolog i paleontolog. Profesor zoologii na Uniwersytecie w Zagrzebiu.

</doc>
<doc id="2204281" url="https://pl.wikipedia.org/wiki?curid=2204281" title="Leo Gregory">
Leo Gregory

Leonard Gregory, lepiej znany jako Leo Gregory (ur. 22 listopada 1978) – brytyjski aktor filmowy i telewizyjny.
Pojawił się w wielu produkcjach, jednak największą sławę przyniosła mu rola Bovvera w filmie "Hooligans".

</doc>
<doc id="2204285" url="https://pl.wikipedia.org/wiki?curid=2204285" title="Ornithoptera">
Ornithoptera

Ornithoptera – rodzaj motyli z rodziny paziowatych i podrodziny Papilioninae.
Rodzaj ten opisany został w 1832 roku przez Jean Baptiste'a Boisduvala. Dzielony był na podrodzaje: "O. (Schoenbergia)", "O. (Aethoptera)" i "O. (Ornithoptera)".
Wyniki badań Kondo i współpracowników z 2003 roku wskazują, że rodzaj ten jest monofiletyczny i tworzy klad z rodzajami "Troides" oraz "Trogonoptera". Według wspomnianych naukowców wyewoluował on na obszarze dzisiejszej Wallacei. Badania wskazują, że podzielił się na dwa klastry, z których jeden odpowiada podrodzajowi "Schoenbergia".
Współcześnie motyle te rozprzestrzenione są od Moluków przez Papuę-Nową Gwinnę po Australię i Wyspy Salomona.
Gąsienice żerują na kokornakowatych, dzięki czemu zarówno one jak i imagines są trujące dla drapieżników.
Gatunki.
Należy tu 12 opisanych gatunków:

</doc>
<doc id="2204286" url="https://pl.wikipedia.org/wiki?curid=2204286" title="Diecezja Ivrea">
Diecezja Ivrea

Diecezja Ivrea - diecezja Kościoła rzymskokatolickiego we Włoszech, a ściślej w Piemoncie. Została erygowana w V wieku. Należy do metropolii Turynu. Niemal wszystkie parafie diecezji są położone na obszarze świeckiej prowincji Turyn. Jedynym wyjątkiem jest parafia w Alice Castello, znajdująca się w prowincji Vercelli.

</doc>
<doc id="2204288" url="https://pl.wikipedia.org/wiki?curid=2204288" title="Alberto di Jorio">
Alberto di Jorio

Alberto di Jorio (ur. 18 lipca 1884 w Rzymie, zm. 5 września 1979 tamże) – włoski duchowny katolicki, kardynał.
Życiorys.
Od najmłodszych lat był przeznaczony i przygotowywany do pracy w Kurii Rzymskiej. Ukończył najbardziej prestiżowe seminaria rzymskie. Święcenia kapłańskie otrzymał 18 kwietnia 1908. Dość szybko podjął pracę jako urzędnik w Wikariacie Rzymu (lata 1910-1918). W roku 1918 związał się z "Istituto per le Opere di Religione" ("Instytut Dzieł Religijnych"), gdzie początkowo jako sekretarz, a od 1922 jako prezes działał do roku 1968. Ścisła współpraca ze świeckim doradcą finansowym Bernardinem Nogarą sprawiła, iż został uruchomiony i zaczął się prężnie rozwijać Bank Watykański. Nogara wspomagany przez stosowne przepisy swobodnie kupował akcje u największych na świecie korporacji, nawet jeśli sposoby były sprzeczne z nauczaniem Kościoła. Przyniosło to efekty w postaci ogromnego wzrostu bogactwa Watykanu. W tym czasie di Jorio sprawował wiele innych funkcji kościelnych, a także uzyskał tytuły prałata. a następnie infułata. Był członkiem Administratury Stolicy Świętej, audytorem generalnym kancelarii apostolskiej, a także w latach 1947-1958 sekretarzem Świętego Kolegium Kardynałów. Funkcja ta sprawiła, iż był on sekretarzem konklawe 1958, po którym zwyczajowo osoba pełniąca tę funkcję otrzymywała kapelusz kardynalski. Tak też stało się i w tym wypadku. Nowy papież Jan XXIII na swym pierwszym konsystorzu obdarzył go purpurą kardynalską. Już jako kardynał nadal sprawował funkcję dyrektora Banku Watykańskiego. Zrezygnował dopiero w 1968 roku, po pięćdziesięciu latach skutecznego działania. Następcą został kontrowersyjny arcybiskup Paul Marcinkus. Bank poddany został w tym momencie ciężkim i nieudolnym rządom jego zasobami, co w latach późniejszych przyczyniło się do wielkiego skandalu.
Ponieważ Jan XXIII nakazał by wszyscy kardynałowie posiadali święcenia biskupie, di Jorio przyjął takowe w dniu 19 kwietnia 1962. Była to wielka uroczystość, podczas której konsekrowanych zostało przez samego papieża aż dwunastu kardynałów. Umarł jako najstarszy członek Kolegium Kardynalskiego i pochowany został w bazylice Santa Pudenziana w Rzymie.
W 1967 podniesiony do godności kardynała prezbitera.

</doc>
<doc id="2204292" url="https://pl.wikipedia.org/wiki?curid=2204292" title="Clemens Pickel">
Clemens Pickel

Clemens Pickel (ur. 17 sierpnia 1961 w Colditz) − niemiecki duchowny katolicki, biskup Saratowa.
Życiorys.
Święceń kapłańskich, udzielił mu 23 marca 1988 bp Joachim Reinelt. Po święceniach pracował dwa lata w parafii Kamenz.
W 1990 otrzymał zgodę na wyjazd do krajów byłego ZSRR. W latach 1990-1991 pracował w Tadżykistanie. W 1991 został proboszczem w mieście Marks nad Wołgą, gdzie zastąpił ks. Josepha Wertha mianowanego biskupem.
Episkopat.
23 marca 1998 został mianowany biskupem pomocniczym Administratury Apostolskiej Europejskiej Części Rosji oraz biskupem tytularnym "Chusira". Sakry biskupiej udzielił mu abp John Bukovsky.
23 listopada 1999 został mianowany administratorem apostolskim Południowej Części Rosji Europejskiej.
Decyzją Jana Pawła II 11 lutego 2002 utworzono Diecezję Świętego Klemensa w Saratowie, której został pierwszym ordynariuszem. W latach 2011–2017 był wiceprzewodniczącym Katolickiej Konferencji Episkopatu Rosji. W 2017 został wybrany na przewodniczącego Katolickiej Konferencji Episkopatu Rosji.

</doc>
<doc id="2204293" url="https://pl.wikipedia.org/wiki?curid=2204293" title="Ferdinand Schmid">
Ferdinand Schmid

Ferdinand Schmid (ur. 18 sierpnia 1862 w Opawie, zm. 24 listopada 1925 w Coburgu) - niemiecki i austriacki prawnik i statystyk.
Urodził się w rodzinie nauczycielskiej. Był synem dyrektora gimnazjum. W latach 1880 - 1884 studiował prawo na Uniwersytecie Wiedeńskim. W 1885 uzyskał stopień doktora nauk prawnych. Wstąpił na służbę cesarza Franciszka Józefa w monarchii austro-węgierskiej. Początkowo pracował jako prokurator finansowy. Potem zaczął zajmować się zawodowo statystyką. Stopniowo awansował, aż został kierownikiem nowo - utworzonego Urzędu Statystycznego Bośni i Hercegowiny w Sarajewie. Od 1898 pracował w Ministerstwie Handlu. Aktywny na polu naukowym w 1895 uzyskał habilitację. Wykładał naukę administracji, prawo administracyjne oraz statystykę. W 1904 otrzymał profesurę Uniwersytetu w Innsbrucku, gdzie został mianowany dziekanem. Od 1908 pracował także na Uniwersytecie w Lipsku, gdzie prowadził seminarium. Po 1919 musiał stopniowo wycofywać się z życia zawodowego z powodu choroby wzroku.
Wniósł znaczący wkład w rozwój niemieckiej statystyki, szczególnie w badaniach społeczno - politycznych. Interesował się również polityką rolną oraz prawem pracy i ubezpieczeń społecznych. Jako jeden z pierwszych opisał administrację wojskową austro-węgierską na terenie Bośni i Hercegowiny. Był autorem znanej w nauce administracji publikacji: "Über die Bedeutung der Verwaltungslehre als selbständiger Wissenschaft" (1909).

</doc>
<doc id="2204296" url="https://pl.wikipedia.org/wiki?curid=2204296" title="Ourselves Alone">
Ourselves Alone

Ourselves Alone (pol. "My sami") – brytyjski film z 1936 r. przedstawiający historię miłosną, rozgrywającą się na tle Irlandzkiej wojny o niepodległość, która toczyła się w latach 1919–1921. Tytuł jest tłumaczeniem nazwy irlandzkiej organizacji Sinn Féin. Film został nakręcony przez Brian Desmond Hurst. Wystąpili w nim m.in.: John Davis Lodge, John Loder i Antoinette Cellier. Zdjęcia realizowano w British International Pictures Studio w Anglii.

</doc>
<doc id="2204299" url="https://pl.wikipedia.org/wiki?curid=2204299" title="Juanito Navarro">
Juanito Navarro

Juan Navarro Rubinos (ur. 8 lipca 1926, zm. 10 stycznia 2011 w Madrycie w Hiszpanii) – hiszpański aktor, znany jako Juanito Navarro.
Pracę w teatrze rozpoczął w wieku 21 lat. Później został aktorem. W latach 80. i 90. XX wieku był jedną z najbardziej rozpoznawanych twarzy w hiszpańskiej telewizji. Miał żonę i dwójkę dzieci. Zmarł w swoim domu w Madrycie na atak serca. Został pochowany na cmentarzu Almudena.

</doc>
<doc id="2204306" url="https://pl.wikipedia.org/wiki?curid=2204306" title="Best Boys 1">
Best Boys 1

Best Boys 1 – jedenasty album zespołu Boys wydany w maju 1998 roku w firmie fonograficznej Green Star. Jest to pierwsza część największych przebojów tego zespołu w latach 1991-1997.
Bibliografia.
Album w bazie discogs.com (ang.)

</doc>
<doc id="2204309" url="https://pl.wikipedia.org/wiki?curid=2204309" title="Prims">
Prims

Prims – rzeka w Niemczech w krajach związkowych Saara i Nadrenia-Palatynat o długości 91 km. Prawobrzeżny dopływ Saary. Źródła Prims znajdują się w miejscowości Malborn w paśmie górskim Hunsrück w Nadrenii-Palatynacie. Przepływa przez Wadern i Dillingen/Saar, gdzie uchodzi do Saary.

</doc>
<doc id="2204315" url="https://pl.wikipedia.org/wiki?curid=2204315" title="USS Skate (SSN-578)">
USS Skate (SSN-578)

USS Skate (SSN-578) – jednostka wiodąca pierwszego amerykańskiego typu okrętów podwodnych z napędem atomowym "Skate". Oparty w pewnej mierze na projekcie konwencjonalnych okrętów typu "Tang", „Skate” był jednym z czterech ostatnich amerykańskich okrętów podwodnych, których kadłub nie był oparty na rozwiązaniach opracowanych w programie badawczym „albacore”. W 1959 roku został drugim amerykańskim okrętem (po USS „Nautilus” (SSN-571)), który w zanurzeniu dopłynął do bieguna północnego.

</doc>
<doc id="2204325" url="https://pl.wikipedia.org/wiki?curid=2204325" title="Francesco Bracci">
Francesco Bracci

Francesco Bracci (ur. 5 listopada 1879 w Vignanello, zm. 24 marca 1967 w Rzymie) – włoski duchowny rzymskokatolicki, urzędnik Kurii Rzymskiej, sekretarz Świętej Kongregacji ds. Dyscypliny Sakramentów w latach 1935–1958, kardynał diakon od 1959.
Życiorys.
Ukończył seminarium w rodzinnej diecezji Civity Castellany, a także Uniwersytet Rzymski. Święcenia kapłańskie otrzymał 6 czerwca 1903. Pracował następnie w rodzinnej diecezji jako rektor seminarium, oficjał w kurii diecezjalnej, kanclerz i kanonik katedry. W latach 1914–1934 członek Roty Rzymskiej. Od 1935 do 1958 był sekretarzem Świętej Kongregacji ds. Dyscypliny Sakramentów. W 1922 otrzymał godność prałata.
Na konsystorzu w grudniu 1958 kreowany kardynałem diakonem. 5 kwietnia 1962 otrzymał nominację na arcybiskupa tytularnego Idassy. Stało się to z powodu ogłoszenia wymogu, iż każdy kardynał musi posiadać święcenia biskupie. Sakrę otrzymał w bazylice laterańskiej z rąk papieża Jana XXIII wraz z jedenastoma innymi kardynałami. Brał udział w konklawe 1963. Zmarł w Wielki Piątek 1967. Pochowany w kościele w rodzinnej miejscowości.

</doc>
<doc id="2204326" url="https://pl.wikipedia.org/wiki?curid=2204326" title="UFRaw">
UFRaw

UFRaw (ang. Unidentified Flying Raw) - program komputerowy służący do odczytu i edycji plików RAW, tworzonych przez wiele rodzajów cyfrowych aparatów fotograficznych. UFRaw jest dostępny zarówno jako niezależna aplikacja ("standalone"), wtyczka do GIMPa oraz rozszerzenie F-Spota. Jako program samodzielny może być uruchamiany z graficznym interfejsem lub jako narzędzie skryptowe.
UFRaw odczytuje pliki raw używając dcraw i dostarcza system zarządzania kolorem poprzez LittleCMS.
Dzięki wykorzystaniu dcraw program jest w stanie obsługiwać niemal wszystkie formaty raw, tworzone przez aparaty różnych producentów.

</doc>
<doc id="2204327" url="https://pl.wikipedia.org/wiki?curid=2204327" title="Edmund Fietowicz">
Edmund Fietowicz

Edmund Fietowicz, właściwie Edmund Fietz (ur. 15 listopada 1904 w miejscowości Stele, zm. 23 sierpnia 1944 w obozie koncentracyjnym Mauthausen-Gusen) – dyplomata, polityk Stronnictwa Ludowego, 
wicekonsul i delegat Rządu Polskiego na Węgry, kierownik Placówki „W” w Budapeszcie - przedstawicielstwa Rządu Rzeczypospolitej Polskiej na uchodźstwie. Pseudonimy używane podczas II wojny światowej to: Fietowicz, Fijałkowski, Kozłowski, Kordian.
Niektórzy autorzy podają jako jego prawdziwe imię Józef, jednak w rejestrze zgonów KL Mauthausen figuruje jako Edmund.
Jego rok urodzenia podawany jest przez niektórych historyków jako 1891, jednak akt zgonu podaje rok 1904.
Życiorys.
Edmund Fietz pochodził prawdopodobnie z rodziny chłopskiej. Czasami posługiwał się wyrażeniami gwarowymi. Młodość spędził w Poznaniu, gdzie był działaczem Wielkopolskiego Związku Młodzieży Wiejskiej „Wici”. Później został członkiem zarządu Polskiego Stronnictwa Ludowego „Piast”, przez co poznał się ze Stanisławem Mikołajczykiem.
W niektórych publikacjach określany jest jako inżynier Józef Fietz – być może posiadał tytuł inżyniera, ale może to być również część pseudonimu.
Karoly Kapronczay w swojej książce „Refugees in Hungary. Shelter from storm during World War II” podaje, że przed przybyciem na Węgry Fietz był konsulem w Pozsony (Bratysława).
Gdy wybuchła II wojna światowa i Niemcy wkroczyli do Poznania, początkowo kontynuował pracę organizacyjną w konspiracji, ale został ostrzeżony, że poszukuje go Gestapo i zaczął się ukrywać. Najpierw zatrzymał się u siostry, Weroniki Nowakowskiej, ale wkrótce wyjechał do Warszawy. Stamtąd wyruszył na Węgry, gdzie na początku stycznia 1940 zgłosił się do wojska.
Przedostał się do Francji, gdzie został przydzielony do II Dywizji Wojska Polskiego. Wcześniej skontaktował się jednak ze Stanisławem Mikołajczykiem, dzięki czemu generał Władysław Sikorski skierował go z powrotem na Węgry, jako swojego pełnomocnika w Budapeszcie, nadając mu tytuł wicekonsula.
Początek pracy na Węgrzech.
Konferencja w Belgradzie (29 maja – 2 czerwca 1940) powołała do istnienia Placówkę „W”, na której czele stanął Fietz. Placówka była Cywilną Bazą Łączności Zagranicznej i Wywiadowczo-Politycznej w Budapeszcie, zajmowała się organizowaniem i pośredniczeniem (w warunkach pełnej konspiracji) w stałej łączności między rządem polskim a jego przedstawicielstwami w kraju, czyli Delegaturą Rządu na Kraj i Naczelnym Dowództwem Armii Krajowej w Polsce.
Fietz miał w niej początkowo tylko dwóch współpracowników, Wacława Felczaka i Piotra Janczukowicza „Zaleskiego”, którzy, wydelegowani przez wybitnego działacza ludowego prof. Ryszarda Świętochowskiego, zaczęli organizować tam działalność kurierską jeszcze przed przyjazdem Fietza.
Równolegle do prowadzenia Placówki „W”, „Fietowicz” współpracował z Komitetem Obywatelskim do spraw Opieki nad Polskimi Uchodźcami.
Członkowie lub dowódcy nielegalnych polskich organizacji politycznych wchodzili często w skład komitetu, który w ten sposób ochraniał ich działalność.
Jako wicekonsul miał również uprawnienia do bezpośredniego kontaktowania się z władzami węgierskimi.
W Balatonboglár „Fietowicz” odwiedzał często swojego przyjaciela ks. proboszcza Bélę Vargę, który bardzo angażował się w pomoc uchodźcom. Vargę i Fietza łączyły również poglądy polityczne – obaj byli w swoich krajach działaczami Ruchu Ludowego.
Fietz uczestniczył też w organizowanych w Balatonboglár nabożeństwach i uroczystościach z okazji polskich, węgierskich i francuskich świąt narodowych.
Aresztowanie i pobyt w więzieniu. Podróż do Londynu.
We wrześniu 1941 sytuacja polityczna na Węgrzech zaostrzyła się i „Fietowicz” został aresztowany przez kontrwywiad węgierski D.E.F. na żądanie wywiadu niemieckiego. Niemcy zarzucali mu działalność szpiegowską, nie mieli jednak na to dowodów.
Zatrzymanemu w tym samym czasie Wacławowi Felczakowi udało się, po zwolnieniu z aresztu, zatrzeć ślady i uprzedzić współpracowników. Fietza osadzono w areszcie w koszarach im. Andrasa Hadika (Hadiklaktanya) przy ulicy Horthy Miklos.
Aresztowanie poprzedzone zostało zatrzymaniem na dworcu w Budapeszcie młodego Polaka podającego się za Francuza „Rolanda Ponsa”.
"Fietowicza” zwolniono 16 maja 1942, (po pełnych ośmiu miesiącach) na skutek interwencji węgierskiego Ministerstwa Spraw Zagranicznych.
Praca placówki była jednak sparaliżowana przez aresztowanie wielu innych współpracowników, m.in. „Zaleskiego” spowodowane przez agenta Gestapo, Laufra.
W tej sytuacji Fietz zreorganizował placówkę. Jej sekretarzem został student Mieczysław Dąbrowski, który był również odpowiedzialny za kasę. 
Sprowadzony w styczniu 1943 przez Fietza z Balatonboglár matematyk, Kazimierz Gurgul, zajął się szyfrowaniem i rozszyfrowywaniem wiadomości oraz obsługą krótkofalówki.
Późną jesienią 1942 „Fietowicz” udał się do Wielkiej Brytanii, używając węgierskiego paszportu dyplomatycznego i za zgodą premiera Miklósa Kállayego. Węgrzy chcieli za pośrednictwem polskiego wicekonsula nawiązać kontakt z rządem polskim, po tym, jak dowiedzieli się o zerwaniu stosunków dyplomatycznych między Polską a Związkiem Radzieckim.
Narastający konflikt i rywalizacja pomiędzy Fietzem a Wacławem Felczakiem doprowadził do sytuacji znanej w kręgach politycznych jako „skandal budapeszteński” i, w konsekwencji, zerwania współpracy pomiędzy nimi. Felczak, jako podwładny Fietza, krytykował jego autorytaryzm i posługiwanie się gwarą, a „Fietowicz” ze swej strony nie respektował uwag podwładnego. Mimo starań innych współpracowników, nie udało im się wypracować kompromisu.
W okresie kwiecień – maj 1943 Fietz na prośbę premiera Kállaya ponownie pojechał do Londynu, co było krytykowane przez polskich przywódców wojskowych ze względu na możliwość odkrycia przez Niemców celu podróży i, tym samym, zwrócenia ich uwagi na polski ruch oporu na Węgrzech.
Po przyjeździe Fietz zapoznał Rząd Polski na Uchodźstwie z sytuacją na Węgrzech i otrzymał ponowną nominację generała Władysława Sikorskiego na kierownika Placówki „W” oraz listy uwierzytelniające, pozwalające mu dalej reprezentować władze Polski na Węgrzech. 
Po powrocie zorganizował spotkanie w gronie ludowców, podczas którego zdał im relację z wyjazdu.
Dalsza działalność w Budapeszcie.
"Fietowicz” był jedną z osób, które zainicjowały przeniesienie części żydowskich mieszkańców polskiego obozu żołnierskiego w Vamosmikola do innych miejsc i zastąpienie ich, w większości cywilnymi, uchodźcami wyznania katolickiego. Obóz ten został początkowo zorganizowany przez władze węgierskie jedynie dla żołnierzy pochodzenia żydowskiego, jednak w obliczu coraz trudniejszej sytuacji Żydów, utrzymywanie go w takim samym składzie osobowym stało się niebezpieczne.
Ze względu na charakter swojej pracy, Fietz z reguły unikał wystąpień publicznych. Od tej zasady odszedł przy okazji uroczystości upamiętniającej generała Sikorskiego po jego tragicznej śmierci, która odbyła się 17 lipca 1943 w Budapeszcie. Zarówno Henryk Sławik, jak i Edmund Fietz wygłosili przemówienia na temat generała. Zostały one w całości opublikowane przez magazyn „Tygodnik Polski Materiały Obozowe” w dwóch kolejnych numerach.
Dzięki pomocy „Fietowicza”, jako kierownika placówki „W”, dnia 17 stycznia 1944 otwarto w Budapeszcie nowy lokal świetlicy polskiej YMCA. Jeden ze współpracowników, Kazimierz Gurgul, reprezentował go podczas uroczystości otwarcia.
Okupacja Węgier. Kolejne aresztowanie.
19 marca 1944, w tym samym czasie, co oddziały Wehrmachtu, hitlerowcy z oddziałów SS i SD (Sicherheitsdienst) wkroczyli na Węgry posiadając szczegółowe dane o nazwiskach i adresach, a nawet pseudonimach polskich przywódców zaangażowanych w działalność konspiracyjną.
Była to lista przygotowana najprawdopodobniej w Mauthausen między 10 a 15 marca 1944 podczas przygotowującego do zajęcia Węgier i związanych z nim aresztowań spotkania organizacyjnego dowodzonego przez Adolfa Eichmanna oddziału specjalnego.
Budapeszteńscy informatorzy tajnych służb hitlerowskich przygotowali na ich potrzeby listy osób przeznaczonych do aresztowania na Węgrzech – w tym „Fietowicza” – razem z ich miejscami zamieszkania i pseudonimami.
W nocy z 18 na 19 marca Fietowicz został telefonicznie ostrzeżony o nadchodzącym niebezpieczeństwie przez Istvana Meszarosa z Ministerstwa Spraw Zagranicznych Węgier oraz Józsefa Antalla Sr.. Nie ewakuował jednak natychmiast placówki. Razem z dwoma współpracownikami: Kazimierzem Gurgulem i Stanisławem Opoką-Loewensteinem porządkował lub niszczył dokumenty w swoim mieszkaniu na Madach Ter. 
Gestapo aresztowało ich o godzinie 14 (według niektórych źródeł przed godziną ósmą), rekwirując dokumenty zawarte w pakowanych przez nich walizkach, które później zostały wykorzystane przez Gestapo jako dowody.
Zdzisław Antoniewicz pisze, że Mieczysław Dąbrowski około ósmej rano zatelefonował do Fietowicza i usłyszał nieznany głos, mówiący, że Fietowicz nie może podejść do telefonu, prosi jednak o przyjście do niego. Dodał też, że jest jego przyjacielem. Wobec tego Dąbrowski, wiedząc już o okupacji Węgier, uznał, że u szefa jest Gestapo. Skontaktował się z kierowcą Placówki, Zdzisławem Wewiórskim, i wraz z nim pojechał do mieszkania Fietowicza. Wewiórski wszedł na górę i zauważył, że w zamku drzwi konsula jest bezpiecznik, którego Fietz nie używał. Wywnioskował, że w środku są hitlerowcy i że aresztowanie nastąpiło przed ósmą, najprawdopodobniej na klatce schodowej, gdyż "każdy z nich miał „colta” i będąc w mieszkaniu broniliby się".
Wielu autorów komentuje zachowanie „Fietowicza” jako niezrozumiałe lub nierozważne.
Karoly Kapronczay sugeruje, że to prawdopodobnie wyczerpanie i depresja były powodem takiego zachowania Fietza i (cyt.) „"w rezultacie niesprawiedliwie obciążono go winą za śmierć innych"”.
Tadeusz Olszański podkreśla, że Fietz przedłużał palenie akt nie z lekkomyślności, lecz ze względu na to, że ich dostanie się w ręce Gestapo stanowiłoby wyrok śmierci dla wielu wysoko postawionych węgierskich oficerów. Olszański stwierdza również, że Fietowicz nie miał możliwości zniszczenia tak ogromnej ilości dokumentów w krótkim czasie, podjął więc ryzyko usunięcia tak wielu z nich, jak się dało, zamiast szukać bezpieczeństwa w ucieczce.
Nie jest jasne, gdzie Fietz przebywał w następstwie aresztowania. Być może była to początkowo piwnica hotelu Astoria. Później było to więzienie na Kacsa Utca. Istvan Lagzi natomiast podaje, że Niemcy osadzili przywódców ruchu politycznego, w tym członków Komitetu Obywatelskiego w więzieniu okręgu Pest (Pestvideki). Przesłuchania odbywały się m.in. w hotelu „Majestic” na Melinda Utca i w 2 pensjonatach na wzgórzu Svabhegy.
Ani bicie, ani stosowane podczas przesłuchań tortury psychologiczne nie złamały Fietza i nie skłoniły go do wyjawienia nowych informacji, tak więc śledczy przy kolejnych aresztowaniach musieli posługiwać się jedynie zdobytymi wcześniej danymi.
Prawdopodobnie z końcem lipca 1944 Fietz wraz ze współpracownikami z Komitetu Henrykiem Sławikiem, Stefanem Filipkiewiczem, Andrzejem Pyszem i kolegą z Placówki „W”, Kazimierzem Gurgulem – został wywieziony do obozu koncentracyjnego Mauthausen-Gusen. Nie otrzymał numeru obozowego – być może rozkaz egzekucji był wydany przez Heinricha Himmlera już przed przybyciem Fietza do obozu. Egzekucja odbyła się przez powieszenie 23 sierpnia 1944 na placu egzekucji w podobozie Gusen.

</doc>
<doc id="2204328" url="https://pl.wikipedia.org/wiki?curid=2204328" title="Skolelinux">
Skolelinux

Skolelinux – dystrybucja linuksa przeznaczona do celów edukacyjnych, bazująca na Debianie (czasami nazywana również Debian-Edu). Jest to projekt open-source finansowany przez Norwegię. Obecnie wspierane są wszystkie języki dostępne w Debianie.
Finansowanie projektu.
Rozwój Skolelinux jest sponsorowany przez fundację SLX Debian Labs Foundation. Projekt był również sponsorowany przez Norweskie Ministerstwo Edukacji oraz Ministerstwo Reform i Administracji. Sponsorami projektu są również osoby prywatne oraz firmy, które przekazują dotacje na rzecz projektu. Pozwalają one na zorganizowanie corocznie 7-10 spotkań developerów w Norwegii, Hiszpanii oraz w Niemczech.

</doc>
<doc id="2204329" url="https://pl.wikipedia.org/wiki?curid=2204329" title="Gerstenberg (gmina)">
Gerstenberg (gmina)

Gerstenberg – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Pleißenaue.

</doc>
<doc id="2204336" url="https://pl.wikipedia.org/wiki?curid=2204336" title="Herpetotherinae">
Herpetotherinae



</doc>
<doc id="2204337" url="https://pl.wikipedia.org/wiki?curid=2204337" title="Gerstenberg">
Gerstenberg

Niemcy:
Osoby:
Inne:

</doc>
<doc id="2204338" url="https://pl.wikipedia.org/wiki?curid=2204338" title="Huang Bowen">
Huang Bowen

Huang Bowen (chin. upr. 黄博文, chin. trad. 黃博文, pinyin "Huáng Bówén"; ur. 13 lipca 1987 w Changsha) – chiński piłkarz występujący na pozycji pomocnika. Zawodnik klubu Guangzhou Evergrande.
Kariera klubowa.
Huang zawodową karierę rozpoczynał w 2004 w zespole Beijing Hyundai z Chinese Super League. W debiutanckim sezonie 2004 w tych rozgrywkach wystąpił 6 razy i strzelił 1 gola, a w lidze zajął z klubem 7. miejsce. W 2006 Beijing Hyundai zmienił nazwę na Beijing Guo’an. W 2007 Huang wywalczył z nim wicemistrzostwo Chin, a w 2009 roku zdobył mistrzostwo Chin.
10 lutego 2011 Huang Bowen dołączył do klubu Jeonbuk Motors z K-League, a 6 marca 2011 zadebiutował w meczu ligowym przeciwko Chunnam Dragons w przegranym 1:0.
Huang Bowen od 7 lipca 2012 występuje w Guangzhou Evergrande.
Kariera reprezentacyjna.
W reprezentacji Chin Huang zadebiutował 25 maja 2008 w wygranym 2:0 towarzyskim meczu z Jordanią.
W 2011 został powołany do kadry na Puchar Azji.

</doc>
<doc id="2204340" url="https://pl.wikipedia.org/wiki?curid=2204340" title="Pogrzeb (album)">
Pogrzeb (album)

Pogrzeb – album studyjny rapera Miuosha wydany w 2009 roku.
Jest on utrzymany w mrocznym klimacie, znajdują się na nim teksty często poruszające problemy społeczne, przez co został pozytywnie przyjęty przez publikę. Jest to album dwupłytowy, na drugiej płycie znajdują się remiksy części piosenek przygotowane przez kilku, różnych producentów. Teledyskiem promującym płytę jest klip do utworu „Zły”.

</doc>
<doc id="2204341" url="https://pl.wikipedia.org/wiki?curid=2204341" title="Haselbach (Turyngia)">
Haselbach (Turyngia)

Haselbach – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Pleißenaue.

</doc>
<doc id="2204342" url="https://pl.wikipedia.org/wiki?curid=2204342" title="Anbyŏn">
Anbyŏn

Anbyŏn (kor. 안변군) – powiat w Korei Północnej. W 2008 roku liczył ok. 94 tys. mieszkańców.
Przeważa tu uprawa ryżu. Kręci się tu też wiele filmów koreańskich, przez co zwane jest "Hollywoodem Korei Północnej".

</doc>
<doc id="2204344" url="https://pl.wikipedia.org/wiki?curid=2204344" title="Sparvius gilvicollis">
Sparvius gilvicollis



</doc>
<doc id="2204345" url="https://pl.wikipedia.org/wiki?curid=2204345" title="Francesco Roberti">
Francesco Roberti

Francesco Roberti (ur. 7 lipca 1889 w Pergola, zm. 16 lipca 1977 w Rzymie) – włoski kardynał, wysoki urzędnik Kurii Rzymskiej.
Życiorys.
W latach 1902–1913 studiował na Pontyfikalnym Seminarium Rzymskim. 3 sierpnia 1913 otrzymał w rodzinnej miejscowości święcenia kapłańskie. Pracował następnie duszpastersko w diecezji rzymskiej. W latach 1916–1929 rektor niższego Seminarium Rzymskiego. Był też wykładowcą prawa kanonicznego na Ateneum "S. Apolinare" (1918–1938). Od 1927 sprawował funkcję adwokata w Rocie Rzymskiej. Jako wykładowca założył i był redaktorem czasopisma "Apollinaris". W latach 1931–1936 podsekretarz w Kongregacji ds. Seminariów i Uniwersytetów. Następnie został audytorem w Rocie Rzymskiej. W latach 1937–1943 dziekan Pontyfikalnego Instytutu "Utriusque Iuris". W latach późniejszych związany z Wikariatem Rzymu, Kongregacją Soboru i Sekretariatem Stanu.
Na konsystorzu z grudnia 1958 otrzymał kapelusz kardynalski i diakonię Santa Maria in Cosmedin. Od 14 listopada 1959 prefekt Najwyższego Trybunału Sygnatury Apostolskiej. Jako że od 1962 roku wszyscy kardynałowie mieli być biskupami, Roberti wraz z jedenastoma kolegami z kolegium przyjął sakrę z rąk Jana XXIII w dniu 19 kwietnia 1962. Otrzymał wówczas stolicę tytularną "Colonnata". Brał udział w konklawe 1963. 26 czerwca 1967 otrzymał nowy kościół tytularny SS. XII Apostoli, a on sam został kardynałem prezbiterem. 26 marca 1969 przeszedł na emeryturę. Pochowany został w rodzinnej miejscowości.

</doc>
<doc id="2204346" url="https://pl.wikipedia.org/wiki?curid=2204346" title="Stefan Dękierowski">
Stefan Dękierowski

Stefan Dękierowski (ur. 16 kwietnia 1893 w Warszawie, zm. 21 grudnia 1975 tamże) – polski reżyser, realizator i operator filmowy, organizator Wytwórni Filmów Fabularnych w Warszawie.
Życiorys.
Syn Leopolda (ur. 1861) i Marianny z Kapińskich (ur. 1861). Pracy operatora uczył się w wytwórni filmowej „Sfinks”, gdzie w 1916 został zatrudniony na stanowisku laboranta. Posiadając już doświadczenie, był jednym ze współzałożycieli ośrodka produkcji filmowej „Falanga”, który w późniejszym czasie, posiadając własne atelier, zmienił nazwę na „Atelier i Laboratorium Falanga”. Ośrodek był znany, ponieważ właśnie w nim zrealizowano większość filmów powstałych w latach 30. XX w. Falanga działała do 1942, a Stefan Dękierowski poza pracą zawodową był aktywny w środowisku konspiracyjnym. Po powstaniu warszawskim przebywał w obozie przejściowym w Pruszkowie (Dulag 121).
W styczniu 1945 zainicjował powstanie Wytwórni Filmowej Wojska Polskiego, która w 1947 stała się Wytwórnią Filmów Fabularnych. Od drugiej połowy lat 50. XX w. pracował jako reżyser filmów popularnonaukowych. W 1970 przeszedł na emeryturę.
Był mężem Jadwigi z Krajewskich (1901–1990), ojcem Krystyny po mężu Markiewicz (1921–1970) i Andrzeja (1928–2015). Pochowany na cmentarzu Bródnowskim (kwatera 48B-3-11). 

</doc>
<doc id="2204347" url="https://pl.wikipedia.org/wiki?curid=2204347" title="Projekcje (album)">
Projekcje (album)

Projekcje – album studyjny rapera Miuosha wydany w 2007 roku.
Na potrzeby albumu nagrano pierwotnie 22 utwory, lecz ostatecznie na płycie znalazło się 16 z nich. Można było ją nabyć w wersji CD lub elektronicznej, ściąganej ze strony internetowej artysty lub wydawnictwa.
Nagrania dotarły do 31. miejsca zestawienia OLiS.

</doc>
<doc id="2204348" url="https://pl.wikipedia.org/wiki?curid=2204348" title="Haselbach">
Haselbach

Niemcy:
Austria:
Osoby:
Zobacz też:

</doc>
<doc id="2204352" url="https://pl.wikipedia.org/wiki?curid=2204352" title="Fockendorf">
Fockendorf

Fockendorf – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Pleißenaue.

</doc>
<doc id="2204353" url="https://pl.wikipedia.org/wiki?curid=2204353" title="Sokolik plamisty">
Sokolik plamisty



</doc>
<doc id="2204354" url="https://pl.wikipedia.org/wiki?curid=2204354" title="Felix Genn">
Felix Genn

Felix Genn (ur. 6 marca 1950 w Burgbrohl) – niemiecki duchowny katolicki, biskup Münster od 2009.
Życiorys.
Święcenia kapłańskie otrzymał 11 lipca 1976 i został inkardynowany do diecezji Trewiru. Pracował przede wszystkim jako wykładowca w Trewirze (seminarium oraz miejscowy wydział teologiczny) i Burg Lantershofen (seminarium dla starszych kandydatów do święceń).
Episkopat.
16 kwietnia 1999 został mianowany biskupem pomocniczym diecezji Trewiru, ze stolicą tytularną "Uzalis". Sakry biskupiej udzielił mu bp Hermann Spital.
4 kwietnia 2003 został mianowany biskupem ordynariuszem diecezji Essen. 6 lipca 2003 kanonicznie objął urząd.
19 grudnia 2008 Benedykt XVI mianował go biskupem diecezji Münster. Ingres odbył się 29 marca 2009.

</doc>
<doc id="2204355" url="https://pl.wikipedia.org/wiki?curid=2204355" title="Flaga Serocka">
Flaga Serocka



</doc>
<doc id="2204356" url="https://pl.wikipedia.org/wiki?curid=2204356" title="Johan Andersson">
Johan Andersson

Johan Andersson (ur. 28 sierpnia 1974) – główny programista, projektant gier szwedzkiej firmy Paradox Interactive. Firma stworzyła między innymi serie "Hearts of Iron", "Europa Universalis" i "Crusader Kings".
Kariera.
Przed rozpoczęciem pracy dla Paradox Interactive pracował dla norweskiej firmy Funcom, gdzie programował gry na konsolę Sega Mega Drive, zaprojektował m.in. "Nightmare Circus" i "NBA Hangtime". Pracuje dla Paradox Interactive, gdzie projektuje m.in. serię "Hearts of Iron".

</doc>
<doc id="2204357" url="https://pl.wikipedia.org/wiki?curid=2204357" title="Harpagus circumcinctus">
Harpagus circumcinctus



</doc>
<doc id="2204358" url="https://pl.wikipedia.org/wiki?curid=2204358" title="Spiziapteryx circumcinctus">
Spiziapteryx circumcinctus



</doc>
<doc id="2204359" url="https://pl.wikipedia.org/wiki?curid=2204359" title="Spiziapteryx">
Spiziapteryx



</doc>
<doc id="2204360" url="https://pl.wikipedia.org/wiki?curid=2204360" title="Windischleuba">
Windischleuba

Windischleuba – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Pleißenaue.

</doc>
<doc id="2204363" url="https://pl.wikipedia.org/wiki?curid=2204363" title="Kriebitzsch">
Kriebitzsch

Kriebitzsch – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz.

</doc>
<doc id="2204364" url="https://pl.wikipedia.org/wiki?curid=2204364" title="Mykoła Fominych">
Mykoła Fominych

Mykoła Fedorowycz Fominych (ukr. Микола Федорович Фоміних, ros. Николай Федорович Фоминых, "Nikołaj Fiodorowicz Fominych"; ur. 1927 w Kijowie, zm. 1996 tamże) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W latach 1949–1954 występował w drużynie Państwowego Instytutu Kultury Fizycznej - DIFK Kijów.
Kariera trenerska.
W 1955 rozpoczął karierę trenerską. Najpierw pracował z młodzieżą w FSzM Kijów i DJuSSz Dynamo Kijów. W latach 1964–1970 pracował w sztabie szkoleniowym SKA Kijów na stanowisku głównego trenera i asystenta. W 1970 objął stanowisko dyrektora klubu Dynama Kijów. W latach 1971–1972 prowadził Krywbas Krzywy Róg. W latach 1972–1975 dyrektor Wydziału Piłki Nożnej Republikańskiej Rady Towarzystwa Sportowego "Dynamo". W latach 1975–1989 dyrektor Wydziału Piłki Nożnej Komitetu Sportowego Ukraińskiej SRR. W latach 1976–1987 i 1989–1991 zajmował stanowisko Prezesa Federacji Futbolu Ukraińskiej SRR. Spośród jego wychowanków wiele znanych ukraińskich piłkarzy. Zmarł w 1996 w Kijowie w wieku 69 lat.

</doc>
<doc id="2204365" url="https://pl.wikipedia.org/wiki?curid=2204365" title="Lödla">
Lödla

Lödla – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz.

</doc>
<doc id="2204366" url="https://pl.wikipedia.org/wiki?curid=2204366" title="Puchar Szwajcarii w piłce siatkowej mężczyzn">
Puchar Szwajcarii w piłce siatkowej mężczyzn

Puchar Szwajcarii w piłce siatkowej mężczyzn (fr. "Swiss VolleyCup") - cykliczne rozgrywki w piłce siatkowej organizowane corocznie przez Szwajcarski Związek Piłki Siatkowej (fr. "Swiss Volley") dla szwajcarskich męskich drużyn klubowych. 
Rozgrywki o siatkarski Puchar Szwajcarii rozgrywane są od 1958 roku. Pierwszym zwycięzcą tych rozgrywek został klub EOS Lausanne. Najwięcej razy to trofeum zdobył zespół Servette Star-Onex.
W latach 2006-2010 Puchar Szwajcarii był sponsorowany przez PAX.
System rozgrywek.
W sześciu rundach wstępnych rywalizują ze sobą drużyny z Nationalliga B, 1. ligi, 2. ligi, 3. ligi i 4. ligi. Osiem najlepszych awansuje 1/8 finału i dołączy do drużyn grających w Nationalliga A. 
Od 1/8 finału rozgrywki toczą się systemem pucharowym. Nie rozgrywany jest mecz o 3. miejsce.
Bilans klubów.
1 Obejmuje również osiągnięcia klubów Servette VB oraz Star-Onex VBC.

</doc>
<doc id="2204367" url="https://pl.wikipedia.org/wiki?curid=2204367" title="Loedla">
Loedla



</doc>
<doc id="2204371" url="https://pl.wikipedia.org/wiki?curid=2204371" title="Monstab">
Monstab

Monstab – miejscowość i gmina w Niemczech, w kraju związkowym Turyngia, w powiecie Altenburger Land, wchodzi w skład wspólnoty administracyjnej Rositz.

</doc>
<doc id="2204373" url="https://pl.wikipedia.org/wiki?curid=2204373" title="Rositz (gmina)">
Rositz (gmina)

Rositz – miejscowość i gmina w Niemczech, w kraju związkowym Turyngia, w powiecie Altenburger Land, siedziba wspólnoty administracyjnej Rositz.

</doc>
<doc id="2204376" url="https://pl.wikipedia.org/wiki?curid=2204376" title="Rositz">
Rositz

Niemcy:
Inne:

</doc>
<doc id="2204377" url="https://pl.wikipedia.org/wiki?curid=2204377" title="Sobór Pietropawłowski w Petersburgu">
Sobór Pietropawłowski w Petersburgu

Sobór Pietropawłowski (ros. "Петропавловский собор") – prawosławny sobór w Petersburgu, w kompleksie twierdzy Pietropawłowskiej.
Historia.
Budowa cerkwi w obrębie twierdzy Pietropawłowskiej została podjęta miesiąc po rozpoczęciu prac nad budową fortyfikacji, 23 czerwca 1703. Była to pierwsza świątynia prawosławna w budowanej nowej stolicy Rosji. Według tradycji car Piotr Wielki osobiście wybrał miejsce na cerkiew. Pierwsza cerkiew na terenie Twierdzy była drewniana, wzniesiona na planie krzyża greckiego.
8 czerwca 1712 miała miejsce ceremonia położenia kamienia węgielnego nowej, znacznie większej cerkwi. Jej projektantem został włoski architekt Domenico Trezzini. Główną dominantą sylwetki budynku jest dzwonnica o łącznej wysokości 88 metrów, z iglicą o wysokości 34 metrów. Przyczyną wzniesienia tak wysokiego obiektu było życzenie Piotra I, by wieża cerkwi przewyższyła moskiewską dzwonnicę Iwana Wielkiego. W 1718 budowa dzwonnicy została ukończona. W 1724 iglicę pokryto złoconą miedzią, zaś w 1725 na jej szczycie umieszczono figurę anioła z krzyżem w dłoni o wysokości 2 m i 13 cm, która pełni rolę wiatrowskazu. Pozostałe części bryły soboru zostały zbudowane w ciągu kolejnych pięciu lat. Poświęcenie gotowego obiektu miało miejsce 29 czerwca 1733. Długość nawy cerkwi wynosiła 59 metrów, szerokość – 23. Iglica, dominująca nad całością bryły, miała być symbolem objęcia przez Rosjan kontroli nad ujściem Newy, zetknięcia się z morzem potężnego państwa.
Freski we wnętrzu obiektu wykonali w latach 20. XX wieku F. Worobiew, M. Niegrubow i P. Zybin, pracujący pod kierunkiem ikonografa Andrieja Matwiejewa. Ikonostas dla soboru wyrzeźbił Iwan Zarudnyj, zaś ikony do niego napisali Fiodor Artiemiew i Andriej Merkuriew.
W 1756 wskutek uderzenia pioruna sobór poważnie ucierpiał w pożarze, spłonęła górna część dzwonnicy. Prace rekonstrukcyjne w obiekcie zakończono do 1777.
Sobór od momentu powstania był uważany za najważniejszą wojskową cerkiew na terytorium Rosji. Dlatego w jego wyposażeniu, obok utensyliów liturgicznych, znajduje się szereg przedmiotów związanych z rosyjskimi podbojami, w tym zdobytych sztandarów i broni. Na terenie świątyni znajdują się również groby wszystkich carów rosyjskich począwszy od Piotra I, z wyjątkiem Piotra II.
Po rewolucji październikowej budynek został zamknięty i zamieniony w muzeum. Od lat 50. należał do Państwowego Muzeum Historii Leningradu. Od 2007 w obiekcie na nowo odbywają się regularne prawosławne nabożeństwa, chociaż obiekt pozostał własnością muzeum.
Według tego samego projektu Trezziniego powstała cerkiew Świętych Piotra i Pawła w Jarosławiu.

</doc>
<doc id="2204378" url="https://pl.wikipedia.org/wiki?curid=2204378" title="Polyborus chimachima">
Polyborus chimachima



</doc>
<doc id="2204379" url="https://pl.wikipedia.org/wiki?curid=2204379" title="Trębacz jasnogłowy">
Trębacz jasnogłowy



</doc>
<doc id="2204380" url="https://pl.wikipedia.org/wiki?curid=2204380" title="Langenleuba-Niederhain">
Langenleuba-Niederhain

Langenleuba-Niederhain – miejscowość i gmina w Niemczech, w kraju związkowym Turyngia, w powiecie Altenburger Land. Do 5 lipca 2018 siedziba wspólnoty administracyjnej Wieratal. Niektóre zadania administracyjne gminy realizowane są przez gminę Nobitz, która pełni rolę „gminy realizującej” (niem. "erfüllende Gemeinde").

</doc>
<doc id="2204382" url="https://pl.wikipedia.org/wiki?curid=2204382" title="Dave Walker">
Dave Walker



</doc>
<doc id="2204383" url="https://pl.wikipedia.org/wiki?curid=2204383" title="Frohnsdorf">
Frohnsdorf

Frohnsdorf – część gminy Nobitz w Niemczech, w kraju związkowym Turyngia, w powiecie Altenburger Land. Do 5 lipca 2018 jako samodzielna gmina należała do wspólnoty administracyjnej Wieratal.

</doc>
<doc id="2204384" url="https://pl.wikipedia.org/wiki?curid=2204384" title="Göpfersdorf">
Göpfersdorf

Göpfersdorf – miejscowość i gmina w Niemczech, w kraju związkowym Turyngia, w powiecie Altenburger Land. Do 5 lipca 2018 wchodziła w skład wspólnoty administracyjnej Wieratal. Niektóre zadania administracyjne gminy realizowane są przez gminę Nobitz, która pełni rolę „gminy realizującej” (niem. "erfüllende Gemeinde").

</doc>
<doc id="2204385" url="https://pl.wikipedia.org/wiki?curid=2204385" title="Goepfersdorf">
Goepfersdorf



</doc>
<doc id="2204386" url="https://pl.wikipedia.org/wiki?curid=2204386" title="Andreas Bielau">
Andreas Bielau

Andreas Bielau (ur. 27 sierpnia 1958) – wschodnioniemiecki piłkarz, a po zakończeniu kariery trener.
W reprezentacji Niemieckiej Republiki Demokratycznej zadebiutował 19 kwietnia 1981 w spotkaniu z Włochami (0-0). Łącznie do 1985 w rozegrał niej 9 meczów. 

</doc>
<doc id="2204390" url="https://pl.wikipedia.org/wiki?curid=2204390" title="Jückelberg">
Jückelberg

Jückelberg – część gminy Nobitz w Niemczech, w kraju związkowym Turyngia, w powiecie Altenburger Land. Do 5 lipca 2018 jako samodzielna gmina należała do wspólnoty administracyjnej Wieratal.

</doc>
<doc id="2204393" url="https://pl.wikipedia.org/wiki?curid=2204393" title="Jueckelberg">
Jueckelberg



</doc>
<doc id="2204396" url="https://pl.wikipedia.org/wiki?curid=2204396" title="Ziegelheim">
Ziegelheim

Ziegelheim – część gminy Nobitz w Niemczech, w kraju związkowym Turyngia, w powiecie Altenburger Land. Do 5 lipca 2018 jako samodzielna gmina należała do wspólnoty administracyjnej Wieratal.

</doc>
<doc id="2204400" url="https://pl.wikipedia.org/wiki?curid=2204400" title="Lapitos">
Lapitos

Lapitos (gr.: "Λάπηθος", tur.: "Lapta") − miasto i jedna z gmin (gr.: "Δήμος") dystryktu Kirenia. Populacja wynosi ok. 5500 mieszkańców (2006).
Gmina "de facto" pod zarządem Cypru Północnego.

</doc>
<doc id="2204401" url="https://pl.wikipedia.org/wiki?curid=2204401" title="Falco simitorquata">
Falco simitorquata



</doc>
<doc id="2204404" url="https://pl.wikipedia.org/wiki?curid=2204404" title="Stary cmentarz żydowski w Śremie">
Stary cmentarz żydowski w Śremie

Stary cmentarz żydowski w Śremie – kirkut mieścił się w centrum miasta w pobliżu ulic Młyńskiej i Dąbrowskiego. Powstał prawdopodobnie w XIV lub XVI wieku. W XVIII wieku został zamknięty dla celów grzebalnych. W 1939 nekropolia została zniszczona przez hitlerowców. Obecnie nie ma na nim macew. Na miejscu kirkutu znajdują się budynki mieszkalne.

</doc>
<doc id="2204405" url="https://pl.wikipedia.org/wiki?curid=2204405" title="Cmentarz żydowski w Śremie">
Cmentarz żydowski w Śremie



</doc>
<doc id="2204406" url="https://pl.wikipedia.org/wiki?curid=2204406" title="Atienu">
Atienu

Atienu (gr.: "Αθηένου" lub "Αθηαίνου") – miasto i jedna z gmin (gr.: "Δήμος") dystryktu Larnaka. Populacja wynosi ok. 4300 mieszkańców (2001).

</doc>
<doc id="2204410" url="https://pl.wikipedia.org/wiki?curid=2204410" title="Prva nogometna liga Bosne i Hercegovine (1995/1996)">
Prva nogometna liga Bosne i Hercegovine (1995/1996)

Premijer Liga (1995/1996) była 2. sezonem w piłce nożnej skupiającym najlepsze drużyny Boszniaków w Bośni i Hercegowinie. Ich zwycięzca zostawał mistrzem tego kraju. W rozgrywkach brało udział 16 zespołów. Tytuł obroniła drużyna Čelik Zenica.

</doc>
<doc id="2204413" url="https://pl.wikipedia.org/wiki?curid=2204413" title="Monika Pełka-Fedak">
Monika Pełka-Fedak

Monika Pełka-Fedak (ur. 3 stycznia 1978 w Krakowie) - polska piłkarka ręczna, grająca na pozycji rozgrywającej. Występowała w reprezentacji Polski.
Kariera zawodnicza.
Karierę sportową rozpoczęła w rodzinnym Krakowie, w drużynie SKS Kusy. Następnie przeszła do Cracovii, z którą wywalczyła awans do ekstraklasy. Po dobrych występach w barwach krakowskiego zespołu została wypatrzona przez szkoleniowców Zgody Ruda Śląska, gdzie zdecydowała się kontynuować karierę sportową. W 2000 przeszła do Startu Elbląg, w którym występowała do 2011 (z przerwą na urlop macierzyński w sezonie 2007/08) w ekstraklasie, pełniąc rolę kapitan drużyny. Po zakończeniu sezonu 2010/11 elbląski klub rozwiązał z zawodniczką kontrakt. W lipcu 2011 Pełka-Fedak podpisała umowę z występującym w niemieckiej lidze regionalnej (III liga) TV Grenzach.

</doc>
<doc id="2204419" url="https://pl.wikipedia.org/wiki?curid=2204419" title="Prva nogometna liga Bosne i Hercegovine (1996/1997)">
Prva nogometna liga Bosne i Hercegovine (1996/1997)

Premijer Liga (1996/1997) była 3. sezonem w piłce nożnej skupiającym najlepsze drużyny Boszniaków w Bośni i Hercegowinie. Ich zwycięzca zostawał mistrzem tego kraju. W rozgrywkach brało udział 16 zespołów. Tytuł obroniła drużyna Čelik Zenica.

</doc>
<doc id="2204420" url="https://pl.wikipedia.org/wiki?curid=2204420" title="Centralny Zarząd Kopalnictwa Rud Żelaza">
Centralny Zarząd Kopalnictwa Rud Żelaza

Centralny Zarząd Kopalnictwa Rud Żelaza – powołana w 1951 centralna struktura zrzeszająca przedsiębiorstwa produkcyjne - wydobywcze i usługowe, związane z geologią, projektowaniem i budową kopalń rud żelaza, a także organizujące wydobycie rud żelaza w Polsce. Jego siedzibą była Częstochowa, w okolicach której zalegały największe wówczas złoża rud żelaza. Zarząd mieścił się w budynku przy ul. Śląskiej 11-13.
Historia.
w 1948 zarządzeniem Ministra Przemysłu i Handlu utworzone zostało w Częstochowie przedsiębiorstwo Zjednoczone Kopalnie Rudy Żelaznej i Topników, którego celem było m.in. nadzorowanie kopalń rud żelaza na terenie całego kraju. 11 stycznia 1951 utworzony został Centralny Zarząd Kopalnictwa Rud Żelaza w Częstochowie, który w 1958 przekształcony w zjednoczenie (branżowe).

</doc>
<doc id="2204422" url="https://pl.wikipedia.org/wiki?curid=2204422" title="Max Biagini">
Max Biagini

Max Biagini (ur. 26 maja 1857, zm. 25 października 1905) – sztukator, autor dekoracji kamienic w Poznaniu.
Zawód sztukatora odziedziczył po ojcu – Franzu Wilhelmie, który był właścicielem firmy sztukatorskiej w Berlinie. Wczesne realizacje nie są znane. W Poznaniu działalność rozpoczął w roku 1881. Do rozeznanych przez Jana Skuratowicza należą sztukaterie na elewacjach w kamienicach zaprojektowanych przez firmę architektoniczno-wykonawczą Böhmer i Preul:
Artysta wykonał także figury gipsowe zdobiące tzw. "Kaisertage" w Poznaniu, odbywające się w dniach 2-5 września 1902 roku.

</doc>
<doc id="2204424" url="https://pl.wikipedia.org/wiki?curid=2204424" title="Tak to się teraz robi">
Tak to się teraz robi

Tak to się teraz robi (ang. "The Switch", 2010) – amerykański film. Komedia romantyczna w reżyserii Josha Gordona i Willa Specka w rolach głównych Jennifer Aniston i Jason Bateman. Film został zrealizowany na podstawie opowiadania pt. "Baster" Jeffreya Eugenidesa.
Opis fabuły.
Singielka Kassie Larson (Jennifer Aniston) postanawia zajść w ciążę korzystając z zapłodnienia in vitro. Jej najlepszy przyjaciel Wally Mars (Jason Bateman) stanowczo się temu sprzeciwia. Kobieta ma na ten temat inne zdanie i jest gotowa skorzystać z nasienia Rolanda (Patrick Wilson). Pijany Wally, który potajemnie kocha się w Kassie przez przypadek pozbył się plemników dawcy w strachu przed przyjaciółką zastąpił je swoimi.
Po siedmiu latach Kassie wraca do Nowego Jorku wraz ze swoim synem Sebastianem (Thomas Robinson). Podczas pobytu rodzi się więź między ojcem a synem dlatego Wally postanawia wyjawić prawdę.

</doc>
<doc id="2204425" url="https://pl.wikipedia.org/wiki?curid=2204425" title="Azjatycki kryzys finansowy">
Azjatycki kryzys finansowy

Azjatycki kryzys finansowy – kryzys finansowy, który rozpoczął się w czerwcu 1997. Katalizatorem była decyzja rządu Tajlandii o upłynnieniu kursu bahta, który był wcześniej powiązany z dolarem amerykańskim. Spowodowana ona była niemożliwością dłuższej obrony waluty przed atakami spekulantów. Gwałtowny spadek kursu bahta, a tym samym zwiększenie kosztów obsługi długu zagranicznego, doprowadziło państwo na skraj bankructwa. Kryzys szybko rozprzestrzenił się na inne państwa regionu. Najbardziej oprócz Tajlandii ucierpiały: Malezja, Filipiny, Indonezja, Singapur, Korea Południowa.
Do głównych czynników, które przyczyniły się do kryzysu zalicza się:
Po kryzysie większość dotkniętych jego skutkami państw wprowadziła reformy zwiększające transparentność i efektywność funkcjonowania ich sektorów bankowych.

</doc>
<doc id="2204427" url="https://pl.wikipedia.org/wiki?curid=2204427" title="Noblesse oblige">
Noblesse oblige

Noblesse oblige () – maksyma po raz pierwszy użyta przez francuskiego pisarza, księcia Pierre'a Marca Gastona de Lévis w "Maksymach i refleksjach". Koncept ten wyraża pewne nieformalne zobowiązania szlachty wobec społeczeństwa wykraczające poza same jej tytuły oraz uprawnienia, takie jak godne jego reprezentowanie.

</doc>
<doc id="2204431" url="https://pl.wikipedia.org/wiki?curid=2204431" title="Shadi Abu Haszhasz">
Shadi Abu Haszhasz

Shadi Abu Haszhasz (ur. 20 stycznia 1981 w Ammanie) – jordański piłkarz, grający na pozycji obrońcy lub pomocnika.
Kariera klubowa.
Shadi Abu Haszhasz w latach 2005-2010 był zawodnikiem Shabab Al-Ordon Club. Z Shabab Al Ordon zdobył mistrzostwo Jordanii w 2006, dwukrotnie Puchar Jordanii w 2006 i 2007 oraz Superpuchar Jordanii w 2007. W sezonie 2010/2011 był zawodnikiem saudyjskiego Al-Taawoun FC. W latach 2011-2013 grał w Al-Fateh, z którym wywalczył mistrzostwo Arabii Saudyjskiej w sezonie 2012/2013. W latach 2013-2015 ponownie grał w Al-Taawoun.
Kariera reprezentacyjna.
W reprezentacji Jordanii Haszhasz zadebiutował 2 września 2006 roku w wygranym 2:0 towarzyskim meczu z Bahrajnem. W 2011 został powołany na Puchar Azji. W reprezentacji rozegrał 49 spotkań.

</doc>
<doc id="2204434" url="https://pl.wikipedia.org/wiki?curid=2204434" title="Pano Lefkara">
Pano Lefkara

Pano Lefkara (gr. "Πάνω Λεύκαρα") – miasto w Republice Cypryjskiej, w dystrykcie Larnaka. W 2011 roku liczyło 762 mieszkańców. Leży na południowo-wschodnim zboczu gór Trodos.
Miasto znane jest z tradycji koronkarskich, które w 2009 roku zostały wpisane na listę niematerialnego dziedzictwa UNESCO.
Nazwa wioski Lefkara pochodzi od koloru otaczających ją białych wapiennych skał.
Kościół.
Kościół Świętego Krzyża pochodzi z XIV wieku. Potwierdza to manuskrypt Ewangelii z XIV wieku przechowywany w kościele. W 1740 roku kościół został odrestaurowany i umieszczono w nim rzeźbiony w drewnie ikonostas wykonany przez rzeźbiarza Hadjikyriacosa. Jest w nim przechowywany drewniany krzyż, którego wezwanie nosi kościół. Zgodnie z tradycją w jego częściowej części znajduje się fragment relikwii krzyża. Sam krzyż jest pokryty cienką warstwą srebra.
Na ikonostasie przedstawiono czternaście obrazów z życia Jezusa, aniołów, Konstantyna i Helenę. W centrum znajduje się scena ukrzyżowania, a na dwóch bocznych drzwiach umieszczono Theotokos (Matka Boga) i Ioannis (Jan).
Muzeum.
Muzeum sztuki ludowej zostało otwarte w sierpniu 1988 roku w domu jednego z najbogatszych mieszkańców Patsalosa. Budynek został przejęty przez Departament Starożytności w 1983 roku. W muzeum prezentowane są lokalne sprzęty, ubiory i tradycyjne hafty.
Lokalizacja.
Miejscowość jest położona na południowo-wschodnich zboczach gór Trodos, 650 m n.p.m., 45 km od Nikozji, 30 km od lotniska w Larnace i 12 km od autostrady Nikozja - Limassol.

</doc>
<doc id="2204442" url="https://pl.wikipedia.org/wiki?curid=2204442" title="Gustavo Garcia-Siller">
Gustavo Garcia-Siller

Gustavo Garcia-Siller MSpS (ur. 21 grudnia 1956 w San Luis Potosí) – amerykański biskup rzymskokatolicki, arcybiskup San Antonio od 2010.
Życiorys.
Jest najstarszy z piętnaściorga rodzeństwa. Po wstąpieniu do zgromadzenia Misjonarzy Ducha Świętego został wysłany do Stanów Zjednoczonych, by tam pełnić posługę wśród imigrantów języka hiszpańskiego w Kalifornii. Studiował jednocześnie w seminarium w Camarillo. Święcenia kapłańskie otrzymał 22 czerwca 1984. Podjął dalszą naukę w Guadalajarze (w tym mieście przyjął święcenia kapłańskie), a także w Rzymie na Uniwersytecie Gregoriańskim. W latach 1990–1999 był rektorem domów zakonnych w Lynwood, Long Beach i Portland. Pracował następnie jako kapłan archidiecezji Los Angeles. Od 2002 był superiorem swego zgromadzenia zakonnego dla USA i Kanady.
24 stycznia 2003 otrzymał nominację na pomocniczego biskupa Chicago i tytularnego biskupa "Oescus". Sakry udzielił mu kardynał Francis George OMI, arcybiskup Chicago. Podczas posługi w Chicago był odpowiedzialny za pasterzowanie ludności hiszpańskojęzycznej. 14 października 2010 mianowany arcybiskupem San Antonio w Teksasie. Ingres miał miejsce 23 listopada 2010. Paliusz otrzymał z rąk papieża Benedykta XVI w dniu 29 czerwca 2011.

</doc>
<doc id="2204444" url="https://pl.wikipedia.org/wiki?curid=2204444" title="Falco fringillarius">
Falco fringillarius



</doc>
<doc id="2204445" url="https://pl.wikipedia.org/wiki?curid=2204445" title="Emil Erlenmeyer">
Emil Erlenmeyer

Emil Erlenmeyer, właśc. Richard August Carl Emil Erlenmeyer (ur. 28 czerwca 1825 w Taunusstein, zm. 22 stycznia 1909 w Aschaffenburgu) – niemiecki chemik i farmaceuta.
Studiował na Uniwersytecie w Gießen u Justusa von Liebiga oraz na Uniwersytecie w Heidelbergu u Augusta von Kekulé. Współpracował z Robertem Bunsenem w dziedzinie badań nawozów. W latach 1868–1883 był profesorem w Monachijskiej Szkole Politechnicznej.
Jego prace badawcze obejmowały odkrycie i zsyntezowanie kilku związków organicznych (kwas 2-metylopropanowy, 1865), ale najbardziej jest znany z opracowania tzw. kolby stożkowej Erlenmeyera (erlenmajerka). W 1868 roku zsyntezował także guanidynę i podał jej poprawny wzór. Jest on również autorem syntezy tyrozyny. Erlenmeyer jest także twórcą powszechnie przyjętej teorii budowy naftalenu, jako związku złożonego z dwóch pierścieni benzenowych o dwóch wspólnych atomach węgla. Również on w 1880 roku opracował tzw. regułę Erlenmeyera, która jest podstawą wyjaśnienia zjawiska tautomerii keto-enolowej.
W 1883 roku zrezygnował z pracy naukowej z powodów zdrowotnych, zmarł 22 stycznia 1909 roku w Aschaffenburgu.

</doc>
<doc id="2204449" url="https://pl.wikipedia.org/wiki?curid=2204449" title="Ajos Atanasios">
Ajos Atanasios

Ajos Atanasios (gr. "Άγιος Αθανάσιος") – miasto w Republice Cypryjskiej, w dystrykcie Limassol. W 2011 roku liczyło 14 347 mieszkańców.

</doc>
<doc id="2204450" url="https://pl.wikipedia.org/wiki?curid=2204450" title="Mohammad Al-Dumeiri">
Mohammad Al-Dumeiri

Mohammad Al-Dumeiri (ur. 30 sierpnia 1987 w Ammanie) – jordański piłkarz, grający na pozycji obrońcy w klubie Al-Nojoom FC.
Kariera klubowa.
Mohammad Al-Dumeiri od 2006 do 2014 był zawodnikiem Al-Wehdat Amman. Z Al-Wehdat pięciokrotnie zdobył mistrzostwo Jordanii w 2007, 2008, 2009, 2011 oraz 2014, czterokrotnie Puchar Jordanii w 2009, 2010, 2011 i 2014 oraz trzykrotnie Superpuchar Jordanii w 2008, 2009, 2010.
W 2014 roku grał w saudyjskim Ittihad FC, a w 2015 w katarskim Al-Shamal SC. W 2015 wrócił do Al-Wehdat i grał w nim do 2018. W tym czasie wywalczył dwa mistrzostwa Jordanii w 2016 i 2018 roku. Latem 2018 przeszedł do saudyjskiego Al-Nojoom FC.
Kariera reprezentacyjna.
W reprezentacji Jordanii Al-Dumeiri zadebiutował 21 grudnia 2008 roku w przegranym 0:1 towarzyskim meczu z Chinami. W 2011 został powołany na Puchar Azji 2011, a w 2015 na Puchar Azji 2015.

</doc>
<doc id="2204453" url="https://pl.wikipedia.org/wiki?curid=2204453" title="Lech Wierusz">
Lech Wierusz

Lech Wierusz (ur. 18 kwietnia 1917 w Dolsku, zm. 18 grudnia 1987) – polski lekarz ortopeda, wieloletni dyrektor Zakładu Leczniczo-Wychowawczego dla Dzieci Kalekich w Świebodzinie. Do jego wychowanków należy m.in. Janina Ochojska, prezes Polskiej Akcji Humanitarnej.
Życiorys.
Jego ojciec, Antoni, był lekarzem internistą, a matka (z Rajewskich) była nauczycielką. Mieli czworo dzieci. W 1919 roku przeprowadzili się z Dolska do Poznania. Po ukończeniu Gimnazjum im. A. Mickiewicza Lech Wierusz rozpoczął studia na Wydziale Lekarskim Uniwersytetu Poznańskiego. Studia te przerwała II wojna światowa, podczas której pracował w charakterze lekarza pomocniczego pod kierunkiem dra A. Maciejewskiego
W 1945 r. uzyskał tytuł lekarza medycyny, po czym rozpoczął pracę jako starszy asystent w poznańskiej klinice ortopedycznej kierowanej przez prof. Wiktora Degę. Okazał się być zdolnym klinicystą i zręcznym operatorem. Interesował się problematyką zachorowań dzieci na chorobę Heinego-Medina (tzw. polio) oraz zaopatrzeniem inwalidów w protezy, aparaty i gorsety, gdyż pełnił funkcję zastępcy dyrektora Działu Naukowo-Doświadczalnego Wytwórni Protez. W 1949 r. uzyskał stopień naukowy doktora medycyny
W 1951 roku przeniósł się z Poznania do Świebodzina, by objąć stanowisko dyrektora Zakładu Leczniczo-Wychowawczego dla Dzieci Kalekich (po chorym dr Leśkiewiczu). Funkcję tę pełnił prawie nieprzerwanie do 1982 roku, kiedy to przeszedł na emeryturę. W krótkim czasie zmodernizował zakład i dobrze go wyposażył. Zapewnił pacjentom pomoce rehabilitacyjne oraz regularną naukę w przyzakładowej szkole podstawowej i średniej. Był nie tylko wybitnym lekarzem i organizatorem, ale także wychowawcą dzieci i młodzieży. Janina Ochojska wspominała po latach:
Opracował nowatorskie metody oprotezowania kończyn, a także wdrożył oryginalną technikę leczenia operacyjnego skoliozy. Technika ta była udoskonaleniem tzw. metody Harringtona. Lech Wierusz opracował specjalny zestaw instrumentów chirurgicznych i specjalistyczny stół do zakładania gorsetów gipsowych.
Utrzymywał kontakty z wieloma ośrodkami medycznymi na świecie, odbył szereg staży naukowych i wizyt zagranicznych, brał udział w licznych kongresach i zjazdach. Uważa się go za współtwórcę polskiej szkoły rehabilitacji ortopedycznej.
W latach 1955–1956 pracował w szpitalu ortopedycznym w Hamkung w Korei Północnej (był jednym z jego współzałożycieli).
Angażował się w życie kulturalne Świebodzina, brał udział w plenerach malarskich, był znawcą muzyki poważnej, współzałożycielem Klubu Służby Zdrowia "Medyk", a także Towarzystwa Przyjaciół Ziemi Świebodzińskiej oraz Amatorskiego Klubu Filmowego "Lubusz".
21 lipca 1972 został odznaczony Orderem Budowniczych Polski Ludowej.

</doc>
<doc id="2204454" url="https://pl.wikipedia.org/wiki?curid=2204454" title="Mo' Horizons">
Mo' Horizons

Mo' Horizons – niemiecka grupa muzyczna, wykonująca muzykę elektroniczną z pogranicza gatunków downtempo, acid-jazz, nu jazz, soul, funk, dub, trip hop, big beat, bossa nova, boogaloo, drum'n'bass.
Grupę założyli pod koniec lat 90. XX w. pochodzący z Hanoweru DJ-e: Ralf Droesemeyer i Mark Wetzler. Pierwszy album, "Come Touch The Sun" wydali 26 października 1999 r. w wytwórni Stereo Deluxe. Po opublikowaniu czwartego albumu, "Some More Horizons" (2005) założyli własną wytwórnię muzyczną – Agogo Records.
Nagrania grupy Mo' Horizons znajdywały się wielokrotnie na różnych składankach muzycznych, były także remiksowane przez innych artystów, w tym np. Nicola Conte, Swag, Skeewiff, Bobby Hughes, Only Child.

</doc>
<doc id="2204455" url="https://pl.wikipedia.org/wiki?curid=2204455" title="Ołeksandr Szpakowski">
Ołeksandr Szpakowski

Ołeksandr Wikentijowycz Szpakowski, ukr. Олександр Вікентійович Шпаковський, ros. Александр Викентьевич Шпаковский, "Aleksandr Wikientjewicz Szpakowski" (ur. 1899 w Charkowie, zm. 9 czerwca 1938 w Charkowie) - ukraiński piłkarz, grający na pozycji prawego napastnika, trener piłkarski.
Kariera piłkarska.
Kariera klubowa.
Wychowanek klubu Diana Charków. W 1915 rozpoczął karierę piłkarską w drużynie Matros Charków. Potem występował w klubach Janus Charków, OLS Charków, Szturm Charków i Rabis Charków. W 1928 został piłkarzem Dynama Charków, w którym zakończył karierę piłkarską w 1934.
Kariera reprezentacyjna.
Bronił barw reprezentacji Charkowa (1923-1934) i Ukraińskiej SRR (1923-1931).
16 listopada 1924 debiutował w reprezentacji ZSRR w historycznym pierwszym oficjalnym meczu z Turcją (3:0), w którym zdobył gola (2 bramki również zdobył Michaił Butusow). Oprócz tego rozegrał 12 nieoficjalnych meczów, w których strzelił 3 goli.
Inne sporty.
Oprócz piłki nożnej Szpakowski uprawiał tenis (wielokrotny mistrz Charkowa), bandy (wicemistrz ZSRR w 1928), piłkę ręczną i lekkoatletykę.
Kariera trenerska.
W latach 1935-1936 trenował Dynamo Charków. Potem pracował na stanowisku lekarza w Ukraińskim Szpitalu Ortopedycznym. 14 marca 1938 został aresztowany przez NKWD za fałszywe oskarżenia w udziale w organizacji białogwardzistów. Rozstrzelany 9 czerwca 1938 w Charkowie. 23 maja 1958 został reabilitowany.

</doc>
<doc id="2204457" url="https://pl.wikipedia.org/wiki?curid=2204457" title="Magdalena Pajala">
Magdalena Pajala

Magdalena Pajala (ur. 11 marca 1988 w Gällivare) – szwedzka biegaczka narciarska. Uczestniczka igrzysk olimpijskich w Vancouver.

</doc>
<doc id="2204461" url="https://pl.wikipedia.org/wiki?curid=2204461" title="Hatem Aqel">
Hatem Aqel

Hatem Mohammed Aqel (ur. 20 czerwca 1978 w Ammanie) – jordański piłkarz, grający na pozycji obrońcy.
Kariera klubowa.
Hatem Aqel rozpoczął swoją zawodową karierę w 1999 roku w klubie Al-Faisaly Amman. Z Al-Faisaly czterokrotnie zdobył mistrzostwo Jordanii w 2000, 2001, 2003, 2004, sześciokrotnie Puchar Jordanii w 2001, 2002, 2003, 2004, 2005, 2008, trzykrotnie Superpuchar Jordanii w 2002, 2004, 2006 oraz dwukrotnie AFC Cup w 2005 i 2006. W sezonie 2010/2011 był zawodnikiem saudyjskiego klubu Al-Raed FC. Następnie ponownie grał w Al-Faisaly, Al-Arabi Irbid, Al-Faisaly i That Ras Club.
Kariera reprezentacyjna.
W reprezentacji Jordanii Aqel zadebiutował 16 stycznia 2001 roku w wygranym 2:0 towarzyskim meczu z Hongkongiem. W 2004 uczestniczył w Pucharze Azji. Aqel na tym turnieju wystąpił we wszystkich czterech meczach z: Koreą Południową, Kuwejtem, ZEA i w ćwierćfinale z Japonią. W tym samym roku uczestniczył w eliminacjach Mistrzostw Świata 2006. W 2007 roku uczestniczył w eliminacjach Mistrzostw Świata 2010. W 2011 został powołany na Puchar Azji. Obecnie pełni funkcję kapitana reprezentacji. W reprezentacji rozegrał 96 spotkań i strzelił 10 bramek.

</doc>
<doc id="2204462" url="https://pl.wikipedia.org/wiki?curid=2204462" title="Franciszek Ossoliński (1625–1648)">
Franciszek Ossoliński (1625–1648)

Franciszek Ossoliński herbu Topór (ur. w 1625, zm. w 1648) – podczaszy królowej Polski Ludwiki Marii Gonzagi w 1646 roku, starosta bydgoski i lubaczowski, starosta brodnicki w latach 1645-1648.
Życiorys.
Urodził się w 1623, prawdopodobnie Ossolinie. Był synem wielkiego kanclerza koronnego Jerzego Ossolińskiego i Izabelli, córki podskarbiego wielkiego koronnego Mikołaja Daniłowicza.
Otrzymał staranne wykształcenie w kraju. Ojciec zapewnił mu najlepszych pedagogów, wychowanków uniwersytetu w Lowanium. W 1645 r. otrzymał od ojca drogą cesji starostwo bydgoskie.
O jego rządach starościńskich niewiele wiadomo. Nie ulega jednak kwestii, iż zabiegał on podobnie jak jego ojciec, o rozwój gospodarczy Bydgoszczy i dbał, by starostwo przynosiło dochody. 10 marca 1646 r. wystawił dokument - kontrakt nadający na prawie olęderskim grunt i młyn w miejscowości Suszkowa (dzisiejsze bydgoskie przedmieście Czyżkówko) znanemu mieszczaninowi bydgoskiemu Andrzejowi Paulusikowi. Na tym gruncie Paulusik miał zbudować pierwszą w Bydgoszczy papiernię. Dokument wystawiony przez Ossolińskiego 17 marca 1646 r. zatwierdził król Władysław IV Waza.
6 czerwca 1648 r. zmarł nagle, mając zaledwie dwadzieścia trzy lata. Był żonaty z Katarzyną z Działyńskich, córką wojewody pomorskiego Pawła. Małżeństwo było bezdzietne.

</doc>
<doc id="2204464" url="https://pl.wikipedia.org/wiki?curid=2204464" title="Władimir Jengibarian">
Władimir Jengibarian



</doc>
<doc id="2204466" url="https://pl.wikipedia.org/wiki?curid=2204466" title="Ierax melanoleucos">
Ierax melanoleucos



</doc>
<doc id="2204467" url="https://pl.wikipedia.org/wiki?curid=2204467" title="Jermasoja">
Jermasoja

Jermasoja (gr. "Γερμασόγεια") – miasto w Republice Cypryjskiej, w dystrykcie Limassol. W 2011 roku liczyło 13 421 mieszkańców.

</doc>
<doc id="2204469" url="https://pl.wikipedia.org/wiki?curid=2204469" title="Szkoła Podstawowa nr 13 im. Stanisława Staszica w Raciborzu">
Szkoła Podstawowa nr 13 im. Stanisława Staszica w Raciborzu

Szkoła Podstawowa nr 13 im. Stanisława Staszica – szkoła podstawowa znajdująca się na terenie Raciborza, została założona 1 września 1962 roku.
Historia.
Szkoła Podstawowa nr 13 rozpoczęła swoją działalność 1 września 1962 roku, a jej pierwszym dyrektorem został Józef Kozik. W 1972 roku w uznaniu osiągnięć dydaktyczno-wychowawczych przyznano szkole imię Stanisława Staszica. Od 1996 roku dyrektorem szkoły jest Bogusława Małek. 17 grudnia 2009 szkoła podpisała dekret o współpracy z czeską Zakladni Skola z Ostrawy. W dniach 26–29 maja 2010 roku w szkole gościła dyrektor Szkoły Podstawowej St Peter's Church w Wrexham, Helen Pritchard. Wizyta ta związana była z nawiązaniem współpracy miasta i szkół z partnerskim Wrexham. 25 czerwca 2010 roku odbyło się w placówce Wojewódzkie Zakończenie Roku Szkolnego 2009/2010, na którym pojawili się wicewojewoda śląski Adam Matusiewicz, śląski kurator oświaty Stanisław Faber, prezydent Raciborza Mirosław Lenk oraz radna sejmiku śląskiego Ewa Lewandowska.
Infrastruktura.
W budynku Szkoły Podstawowej nr 13 znajduje się 19 sal lekcyjnych, pracownia komputerowa z dostępem do Internetu, świetlica, biblioteka, sala do zajęć wyrównawczo-korekcyjnych, kuchnia i stołówka, gabinet psychologa i pielęgniarki oraz świetlica terapeutyczna. Ponadto placówka dysponuje salą gimnastyczną oraz salą do gimnastyki korekcyjnej. Do budynku szkoły przylegają trzy boiska sportowe.
Dydaktyka.
Placówka posiada własny sztandar. Aktualnie do Szkoły Podstawowej nr 13 uczęszcza 310 uczniów, którzy uczą się w 12 oddziałach: 6 oddziałów stanowią klasy I–III i 6 oddziałów klasy IV–VI. Szkoła prowadzi również nauczanie w czterech oddziałach znajdujących się przy szpitalu. Są to 2 oddziały klas I–III i 2 oddziały klas IV–VI. Placówka zatrudnia 59 pracowników pedagogicznych: 46 nauczycieli dyplomowanych, 6 nauczycieli mianowanych i 4 nauczyciela kontraktowego.
W placówce działa kółko informatyczne, plastyczne teatralne oraz wydawana jest szkolna gazetka. Przy szkole działa również świetlica terapeutyczna "Iskierka".

</doc>
<doc id="2204471" url="https://pl.wikipedia.org/wiki?curid=2204471" title="Anas Bani Jasin">
Anas Bani Jasin

Anas Walid Bani Jasin (ar., أنس بني ياسين; ur. 29 listopada 1988 w Irbidzie) – jordański piłkarz, grający na pozycji obrońcy w klubie Al-Faisaly Amman.
Kariera klubowa.
Anas Bani Jasin w latach 2007-2009 był zawodnikiem Al-Arabi Irbid. W latach 2009-2010 był zawodnikiem saudyjskiego Najran SC. Następnie grałw takich klubach jak: ponownie Al-Arabi Ibrid, Al Qadsia, Al-Wahda, Al Dhafra FC, ponownie Al-Arabi, Al-Raed FC, Al-Hussein Irbid, Al-Ramtha SC i Shabab Al-Ordon Club. W 2018 przeszedł do Al-Faisaly Amman.
Kariera reprezentacyjna.
W reprezentacji Jordanii Jasin zadebiutował 13 sierpnia 2008 roku w wygranym 3:0 meczu Pucharu Azji Zachodniej 2008 z Katarem. W 2011 został powołany na Puchar Azji 2011, w 2015 na Puchar Azji 2015, a w 2019 na Puchar Azji 2019.

</doc>
<doc id="2204478" url="https://pl.wikipedia.org/wiki?curid=2204478" title="Novotel Cup 2011">
Novotel Cup 2011

Novotel Cup 2011 - 24. edycja turnieju towarzyskiego organizowanego przez Luksemburski Związek Piłki Siatkowej (fr. "Fédération Luxembourgeoise de Volleyball", FLVB) od 1987 roku. Turniej rozegrany był w dniach 7-9 stycznia 2011 roku w Centre National Sportif et Culturel w stolicy Luksemburga.
Turniej kobiet rozegrano 24. raz, turniej mężczyzn natomiast 7. raz. Zarówno w jednych, jak i drugich rozgrywkach wystartowały 4 zespoły. Rozegrały one ze sobą po jednym spotkaniu. Za wygraną drużyna otrzymywała dwa punkty, za porażkę - jeden punkt.
Zwycięstwo w turnieju kobiet odniosła po raz drugi drużyna gospodarzy - Luksemburg, w turnieju mężczyzn - reprezentacja Białorusi.
Piłką obowiązującą w turnieju była Mikasa MVA 200.
Sędziowie.
W turnieju Novotel Cup 2011 sędziowało 9 sędziów z trzech krajów.
Składy drużyn.
turniej mężczyzn.
Białoruś.
Trener: Wiktor SidelnikowAsystent: Wiktor Beksza
Luksemburg.
Trener: Burkhard DischAsystent: Bogdan Birca
Szkocja.
Trener: Simon LoftusAsystent: Iain Parker
Stevens Ducks.
Trener: Patrick DorywalskiAsystent: Jeffrey Lipton

</doc>
<doc id="2204480" url="https://pl.wikipedia.org/wiki?curid=2204480" title="Geoffrey Forrest Hughes">
Geoffrey Forrest Hughes

Geoffrey Forrest Hughes (ur. 12 lipca 1895, zm. 13 września 1951) – australijski as myśliwski okresu I wojny światowej, adwokat. Odniósł 11 zwycięstw powietrznych. Odznaczony Military Cross i Air Force Cross.
Geoffrey Forrest Hughes urodził się w Darling Point w Sydney, jako drugi syn adwokata Sir Thomasa Hughesa. W 1914 roku rozpoczął studia na Uniwersytecie w Sydney.
W marcu 1916 roku Hughes przybył do Wielkiej Brytanii, gdzie od 3 czerwca został przyjęty do Royal Flying Corps. Po przydzieleniu do No. 10 Squadron RAF odbył służbę we Francji. W lutym 1917 roku powrócił do Wielkiej Brytanii. Służył w dywizjonie szkoleniowym. Powrócił na front w składzie No. 62 Squadron RAF. Został przydzielony do pary z obserwatorem kapitanem H. Clayem. Pierwsze zwycięstwo powietrzne odniósł 21 lutego 1918 roku nad niemieckim samolotem obserwacyjnym w okolicach Armentières-Ploegsteert. 10 marca odnieśli podwójne zwycięstwo powietrzne uszkadzając dwa samoloty Albatros D.V. 13 marca odnieśli kolejne podwójne zwycięstwo. Drugim zestrzelonym samolotem był Fokker Dr.I pilotowany przez Lothara von Richthofena.
1 kwietnia 1918 roku został promowany na kapitana. W maju został odznaczony Military Cross. W lecie 1918 roku powrócił do Anglii, gdzie w latach 1918-1919 służył w jednostce treningowej.
Po powrocie do Australii Hughes powrócił na Uniwersytet w Sydney, gdzie ukończył studia prawnicze i w maju 1923 roku został adwokatem i rozpoczął pracę w rodzinnej firmie Hughes &amp; Hughes.
W latach 1925 - 1934 był prezesem (Royal) Aero Club of New South Wales. Po przystąpieniu Australii do wojny został przydzielony do Royal Australian Air Force jako pułkownik, a w 1941 roku został dowódcą szkoły lotniczej w Narrandera.
Hughes zmarł na zapalenie płuc 13 września 1951 roku i został pochowany na cmentarzu w Waverley.
Geoffrey Forrest Hughes w styczniu 1923 roku poślubił Margaret Eyre Sealy, z domu Vidal. Mieli czwórkę dzieci, córkę i trzech synów Thomasa Eyre Forresta Hughes, Roberta Studleya Forresta Hughes, Roger Forrest Hughes.

</doc>
<doc id="2204483" url="https://pl.wikipedia.org/wiki?curid=2204483" title="Jaworzyńskie Czoła">
Jaworzyńskie Czoła

Jaworzyńskie Czoła – zakończenie północnej grani Kopy Magury w polskich Tatrach Zachodnich. Jest to zalesiony grzbiet o długości niemal 2 km, opadający od Rówienek w północnym kierunku do Kuźnic. Oddziela dolną i środkową część Jaworzynki od głównego ciągu Doliny Bystrej i dolnej części Doliny Kasprowej. Las tutaj jest raczej marny i jest sporo wiatrołomów. Dolina Bystrej słynie bowiem z silnych wiatrów. W dolnej części jest kilka dróg i ścieżek gospodarczych. Górna część zachodniego, opadającego do Doliny Kasprowej stoku to trawiasty Boczań Kasprowy. Dawniej był wypasany, wchodził w skład Hali Kasprowej.

</doc>
<doc id="2204487" url="https://pl.wikipedia.org/wiki?curid=2204487" title="Baszar Bani Jasin">
Baszar Bani Jasin

Baszar Bani Jasin (ur. 1 czerwca 1977 w Irbidzie) – jordański piłkarz, grający na pozycji obrońcy.
Kariera klubowa.
Baszar Bani Jasin w 2002–2005 występował w klubie Al-Hussein Irbid. Z Al-Hussein zdobył Superpuchar Jordanii w 2003. W latach 2005–2006 występował w Bahrajnie w klubie Al-Muharraq. Z Al-Muharraq dwukrotnie zdobył mistrzostwo Bahrajnu w 2006 i 2007. W latach 2007–2008 występował w Al-Jazeera Amman, po czym wyjechał do Arabii Saudyjskiej do klubu Al Hazm Ar Rass. W sezonie 2010/2011 ponownie był zawodnikiem Al-Jazeery Amman. Następnie grał też w Al-Wehdat Amman, Al-Arabi Irbid i omańskim Sur SC.
Kariera reprezentacyjna.
W reprezentacji Jordanii Jasin zadebiutował w 27 kwietnia 2001 roku w zremisowanym 2:2 meczu eliminacji do MŚ 2002 z Uzbekistanem. W 2004 uczestniczył w Pucharze Azji. Jasin na tym turnieju wystąpił we wszystkich czterech meczach z: Koreą Południową, Kuwejtem, ZEA i w ćwierćfinale z Japonią. W tym samym roku uczestniczył w eliminacjach Mistrzostw Świata 2006. W 2007 i 2008 roku uczestniczył w eliminacjach Mistrzostw Świata 2010. W 2011 został powołany na Puchar Azji. W reprezentacji rozegrał 89 spotkań i strzelił 2 gole.

</doc>
<doc id="2204492" url="https://pl.wikipedia.org/wiki?curid=2204492" title="Magazyn Muzyczny">
Magazyn Muzyczny



</doc>
<doc id="2204494" url="https://pl.wikipedia.org/wiki?curid=2204494" title="Tinnunculus newtoni">
Tinnunculus newtoni



</doc>
<doc id="2204501" url="https://pl.wikipedia.org/wiki?curid=2204501" title="Basem Fatahi">
Basem Fatahi

Basem Fatahi Othman (ur. 1 września 1982 w Ammanie) – jordański piłkarz, grający na pozycji obrońcy w klubie Al-Wehdat.
Kariera klubowa.
Basem Fatahiw latach 1998-2009 występował w klubie Al-Wehdat Amman. Z Al-Wahdat pięciokrotnie wywalczył mistrzostwo Jordanii w 1998, 2005, 2007, 2008, 2009, dwukrotnie Puchar Jordanii w 2008, 2009, trzykrotnie Superpuchar Jordanii w 2008, 2009, 2010. W sezonie 2009/2010 grał w saudyjskim Al-Watani. W latach 2010-2015 ponownie grał w Al-Wehdat. W 2011, 2014 i 2015 został z nim mistrzem kraju, a w 2011 i 2014 zdobył jego puchar. W sezonie 2015/2016 był zawodnikiem katarskiego Al-Shamal SC. W 2016 wrócił do Al-Wehdat i w 2018 wywalczył z nim mistrzostwo.
Kariera reprezentacyjna.
W reprezentacji Jordanii Fatahi zadebiutował 28 stycznia 2005 w zremisowanym 0:0 towarzyskim meczu z Norwegią. W 2008 roku uczestniczył w eliminacjach Mistrzostw Świata 2010. W 2011 został powołany na Puchar Azji. W reprezentacji rozegrał 65 spotkań i strzelił 1 gola.

</doc>
<doc id="2204505" url="https://pl.wikipedia.org/wiki?curid=2204505" title="Ardal O’Hanlon">
Ardal O’Hanlon

Ardal O’Hanlon (ur. 8 października 1965 w Carrickmacross) – irlandzki komik i aktor, znany przede wszystkim z występów w brytyjskich i irlandzkich serialach komediowych, zwłaszcza "Ojcu Tedzie" i "My Hero". 
Pochodzi z wielodzietnej rodziny, ma piątkę rodzeństwa. Gdy był dzieckiem jego ojciec Rory O’Hanlon pracował w wyuczonym zawodzie lekarza, ale od 1977 poświęcił się karierze politycznej i zasiadał w parlamencie w ławach Fianna Fáil, zaś w latach 2002-2007 był przewodniczącym Dáil Éireann. Z kolei jego dziadek Michael O’Hanlon walczył w szeregach Irlandzkiej Armii Republikańskiej podczas irlandzkiej wojny o niepodległość.
Ardal ukończył studia w zakresie komunikacji na National Institute for Higher Education w Dublinie, a następnie stał jedną z czołowych postaci raczkującej wówczas dublińskiej sceny stand-upowej. Podczas jednego z występów dostrzegł go Graham Linehan, irlandzki scenarzysta komediowy pracujący w Wielkiej Brytanii. Zaproponował mu rolę we współtworzonym przez siebie serialu "Ojciec Ted", opowiadającym o perypetiach księży z pewnej parafii na irlandzkiej prowincji, stanowiącej miejsce kościelnej zsyłki dla szczególnie kłopotliwych, z punktu widzenia miejscowego biskupa, kapłanów. Grał tam niezwykle mało inteligentnego wikariusza, księdza Dougala McGuire'a, który zamiast pomagać proboszczowi (w tej roli Dermot Morgan) jest dla niego raczej dodatkowym obciążeniem. Emitowany w telewizji Channel 4 serial okazał dużym sukcesem i przyniósł O’Hanlonowi popularność zarówno w ojczyźnie, jak i wśród widzów w Wielkiej Brytanii.
W roku 2000 O’Hanlon został obsadzony w roli tytułowej w innym brytyjskim sitcomie, tym razem produkowanym dla BBC, pt. "Mój bohater". Produkcja ta parodiowała amerykańskie początkowo komiksowe, a potem ekranizowane, opowieści o superbohaterach udających dla niepoznaki zwykłych ludzi. Wyraźne były zwłaszcza odniesienia do "Supermana". Grany przez O’Hanlona superbohater Thermoman był przybyszem z obcej planety obdarzonym nadludzkimi zdolnościami, jednak z trudem odnajdował się w roli ojca angielskiej rodziny, którym musiał równocześnie być. O’Hanlon odszedł z serialu po pięciu seriach, w 2005 roku.
W ostatnich latach skupił się w większym stopniu na pracy w Irlandii, wiążąc się z tamtejszą telewizją publiczną RTE. W 2006 zrealizował dla niej serial dokumentalny o najbardziej zażartych, odwiecznych rywalizacjach między klubami piłkarskimi. Rok później prowadził żartobliwy program typu "talent show" dla początkujących polityków. Od 2009 występuje w roli tytułowej w komediowej serii "Val Falvey, TD", starającej się być satyrą na irlandzką klasę polityczną (której ojciec O’Hanlona jest prominentnym członkiem). Oprócz tego występuje okazjonalnie w serialach brytyjskich, ale są to głównie gościnne role w pojedynczych odcinkach. Pojawia się również na scenach kabaretowych w obu krajach.
Od 2017 do 2020 grał główną rolę w serialu telewizyjnym "Death in Paradise", wcielając się w DI Jacka Mooneya.
O’Hanlon jest żonaty z Melanie, którą poznał jeszcze jako nastolatek. Mają troje dzieci. Oprócz aktorstwa zajmuje się także pisaniem, w 1999 została wydana jego powieść "The Talk of the Town".

</doc>
<doc id="2204513" url="https://pl.wikipedia.org/wiki?curid=2204513" title="Tinnunculus moluccensis">
Tinnunculus moluccensis



</doc>
<doc id="2204518" url="https://pl.wikipedia.org/wiki?curid=2204518" title="Kawaler (film)">
Kawaler (film)

Kawaler (tytuł oryg. "The Bachelor") − amerykański film fabularny (komedia romantyczna) z 1999 roku, wyreżyserowany przez Gary’ego Sinyora na podstawie sztuki Roia Coopera Megrue'a. Remake filmu "Szczęśliwa siódemka" ("Seven Chances", 1925).
Opis fabuły.
Tuż przed trzydziestymi urodzinami Jimmie (Chris O’Donnell) dowiaduje się, że odziedziczy majątek, jeśli ożeni się... przed trzydziestką. Zdesperowany próbuje odnowić kontakty z dawnymi partnerkami, m.in. z Buckley i Ilaną (Mariah Carey).
Obsada.
i inni.

</doc>
<doc id="2204519" url="https://pl.wikipedia.org/wiki?curid=2204519" title="GT by Citroën">
GT by Citroën



</doc>
<doc id="2204521" url="https://pl.wikipedia.org/wiki?curid=2204521" title="Tinnunculus alopex">
Tinnunculus alopex



</doc>
<doc id="2204524" url="https://pl.wikipedia.org/wiki?curid=2204524" title="Nastasia Noens">
Nastasia Noens

Nastasia Noens (ur. 12 września 1988 w Nicei) – francuska narciarka alpejska, specjalistka slalomu, mistrzyni świata i brązowa medalistka mistrzostw świata juniorów.
Kariera.
Na arenie międzynarodowej Nastasia Noens po raz pierwszy pojawiła się 8 grudnia 2003 roku w Val Thorens, gdzie w zawodach FIS Race w slalomie zajęła 38. miejsce. W 2007 roku wystartowała na mistrzostwach świata juniorów w Altenmarkt, gdzie jej najlepszym wynikiem było szesnaste miejsce w tej samej konkurencji. Podczas rozgrywanych rok później mistrzostw świata juniorów w Formigal zdobyła w slalomie brązowy medal. Przegrała tam tylko z Austriaczką Bernadette Schild oraz Céliną Hangl ze Szwajcarii.
W zawodach Pucharu Świata zadebiutowała 11 listopada 2006 roku w Levi, zajmując 26. miejsce w slalomie. Tym samym już w swoim debiucie wywalczyła pierwsze pucharowe punkty. Na podium po raz pierwszy stanęła 11 stycznia 2011 roku we Flachau, zajmując trzecie miejsce w tej konkurencji. W zawodach tych uległa jedynie Niemce Marii Riesch oraz Tanja Poutiainen z Finlandii. Najlepsze wyniki osiągała w sezonie 2010/2011, kiedy zajęła 24. miejsce w klasyfikacji generalnej, a w klasyfikacji slalomu była ósma.
W 2010 roku wystartowała na igrzyskach olimpijskich w Vancouver, gdzie rywalizację w slalomie ukończyła na 29. pozycji. Podczas rozgrywanych cztery lata później igrzysk w Soczi w tej samej konkurencji była siódma. Zajęła też między innymi dziewiąte miejsce podczas mistrzostw świata w Val d’Isère w 2009 roku i rozgrywanych sześć lat później mistrzostw świata w Vail/Beaver Creek. W 2017 roku wspólnie z kolegami i koleżankami z reprezentacji zdobyła złoty medal podczas mistrzostw świata w Sankt Moritz.

</doc>
<doc id="2204525" url="https://pl.wikipedia.org/wiki?curid=2204525" title="Puchar Polski w koszykówce mężczyzn 1973/1974">
Puchar Polski w koszykówce mężczyzn 1973/1974

Turniej finałowy Pucharu Polski 1973/1974 został rozegrany w Białymstoku w dniach 5-7 kwietnia 1974. W turnieju uczestniczyły cztery zespoły. Puchar Polski zdobyli koszykarze Resovii Rzeszów, którzy wygrali wszystkie trzy mecze.

</doc>
<doc id="2204527" url="https://pl.wikipedia.org/wiki?curid=2204527" title="Ołeksandr Sztraub">
Ołeksandr Sztraub

Ołeksandr Jakowycz Sztraub, ukr. Олександр Якович Штрауб, ros. Александр Яковлевич Штрауб, "Aleksandr Jakowlewicz Sztraub" (ur. 1904 w Odessie, zm. 1942, w Kraju Chabarowskim) – ukraiński piłkarz pochodzenia żydowskiego, grający na pozycji prawego napastnika, trener piłkarski.
Kariera piłkarska.
Kariera klubowa.
Przygodę z piłką nożną rozpoczął w drużynie gimnazjalnej w Odessie. W 1922 został piłkarzem klubu Kanatnyky Odessa. W 1933 występował w Charczowyku Odessa. W 1934 przeszedł do Dynama Odessa, w którym zakończył karierę piłkarską w 1935.
Kariera reprezentacyjna.
Bronił barw reprezentacji Odessy (1923-1935) i Ukraińskiej SRR (1928-1932).
W latach 1926-1931 rozegrał w reprezentacji ZSRR 9 nieoficjalnych meczów, w których strzelił 3 goli. Przez doznaną kontuzję nogi w 1932 nie mógł dalej kontynuować karierę reprezentacyjną.
Kariera trenerska.
W 1937 został aresztowany przez NKWD za fałszywe oskarżenia i wysłany do Syberii. W latach 1938-1940 trenował Dinamo Chabarowsk. W 1942 zmarł w łagrze w Kraju Chabarowskim.

</doc>
<doc id="2204532" url="https://pl.wikipedia.org/wiki?curid=2204532" title="The Scorpions">
The Scorpions



</doc>
<doc id="2204534" url="https://pl.wikipedia.org/wiki?curid=2204534" title="Bitwa o Inczon">
Bitwa o Inczon

Bitwa o Inczon (, Hancha: 仁川上陸作戰; RR: "Inchon Sangnyuk Jakjeon", także operacja Chromite) – desant morski i starcie zbrojne w trakcie wojny koreańskiej, które zakończyły się decydującym i strategicznym zwycięstwem sił ONZ.
15 września 1950 roku główne siły wojsk ONZ (przede wszystkim amerykańskie) pod dowództwem gen. Douglasa MacArthura osiągnęły rejon Inczon, kotwicząc w odległości 3 mil morskich od brzegu Korei Południowej. Następnie 4 krążowniki i 7 niszczycieli ostrzelało brzeg, a lotnictwo dokonało bombardowania północnokoreańskich stanowisk artyleryjskich. Pod ich osłoną rozpoczął się desant morski przy użyciu okrętów desantowych i amfibii.
Posuwające się w głąb lądu dwa zgrupowania nie napotkały po drodze większego oporu. Żołnierze ONZ likwidowali poszczególne gniazda oporu przeciwnika, zbliżając się do miasta. Do północy wtargnęli do Inczon na głębokość 1,5 km, przygotowując się do porannego uderzenia oskrzydlającego. Rankiem następnego dnia Amerykanie rozpoczęli działania zaczepne, przy wsparciu czołgów, artylerii i lotnictwa. Po południu 16 września do akcji weszły pułki południowokoreańskie oraz amerykańska 1 Dywizja Piechoty Morskiej. Wojska te do północy opanowały przyczółek o głębokości 18 km, spychając jednostki północy w kierunku Seulu. Do 17 września tempo ataków wojsk ONZ wyraźnie zmalało. Chcąc przyśpieszyć działania Amerykanie wysadzili desant spadochronowy w rejonie lotniska Kimpo, które zostało opanowane. Jeszcze tego samego dnia walki o Inczon zakończyły się pełnym powodzeniem. Amerykanie oficjalnie utracili w walkach 224 zabitych i 809 rannych. Straty północnokoreańskie przewyższały 1300 żołnierzy.
Tło sytuacyjne.
Worek pusański.
Od wybuchu wojny koreańskiej rozpoczętej inwazją Korei Północnej na Koreę Południową 25 czerwca 1950 roku Koreańska Armia Ludowa cieszyła się zarówno przewagą liczebną, jak i techniczną nad Armią Republiki Korei i siłami ONZ wysłanymi do Korei Południowej, aby zapobiec jej upadkowi. Strategia wojsk północnokoreańskich polegała na agresywnym ściganiu sił ONZ na całej linii frontu i rozdzielaniu ich jednostek podwójnymi manewrami okrążającymi, co pozwoliło komunistom odciąć i zniszczyć wiele jednostek nieprzyjaciela, spychając je coraz dalej na południe. Jednak wraz z ustanowieniem obrony dookoła worka pusańskiego w sierpniu siły ONZ utrzymywały jednolitą linię, której wojska północnokoreańskie nie mogły oskrzydlić. Przewaga liczebna komunistów malała z dnia na dzień, ponieważ lepszy system logistyczny ONZ dostarczał więcej żołnierzy i zaopatrzenia na półwysep.
Kiedy Koreańska Armia Ludowa zbliżyła się do worka pusańskiego 5 sierpnia, spróbowała powtórzyć tę samą taktykę ataku frontalnego w celu rozdzielenia jednostek nieprzyjaciela, próbując w czterech miejscach przerwać obronę wojsk ONZ. Przez cały sierpień komuniści ponawiali ataki, które doprowadziły do walk pod Masan, na wzgórzu Dobuk-san, wzniesieniu Naktong, mieście Taegu, i na tzw. "kręgielni" pod Gasan. Na wschodnim wybrzeżu półwyspu południowi Koreańczycy odparli trzy dywizje wroga w bitwie pod P'ohang-dong. Ataki komunistów utknęły w martwym punkcie, a siły ONZ ciągle się zwiększały. Na całym froncie północnokoreańska machina wojenna zachwiała się po tych porażkach; po raz pierwszy w wojnie koreańskiej taktyka wojsk komunistycznych zawiodła.
Do końca sierpnia Koreańska Armia Ludowa została odparta, a wiele jednostek liniowych miało znacznie zmniejszone stany osobowe i skuteczność bojową. Komunistów dotknęły problemy logistyczne, takie jak niedobory żywności, broni, sprzętu i uzupełnień, które okazały się druzgocące dla niektórych jednostek. Jednak wojska północnokoreańskie nadal zachowały wysokie morale i wystarczającą siłę, aby podjąć jeszcze jedną ofensywę na dużą skalę. 1 września Koreańska Armia Ludowa rzuciła wszystkie swoje siły do jednej bitwy, ostatecznej próby przełamania obrony worka pusańskiego, Wielkiej Ofensywy Naktong, pięciostopniowego, jednoczesnego ataku na całej linii frontu. Atak zaskoczył siły ONZ i prawie je przytłoczył. Oddziały północnokoreańskie zaatakowały Kyongju, otoczyły Taegu i Ka-san, przeszły przez wzniesienie Naktong, zagroziły Yongsanowi i kontynuowały atak na Masan, koncentrując się na rzece Nam i Hamanie. Jednak pomimo ich wysiłków, w jednej z najbardziej brutalnych bitew wojny koreańskiej, komuniści nie odnieśli sukcesu. Niezdolni do utrzymania swoich zdobyczy, wycofali się poza worek pusański, znacznie osłabieni i podatni na kontratak nieprzyjaciela.
Planowanie.
Już kilka dni po rozpoczęciu wojny koreańskiej gen. Douglas MacArthur, oficer armii amerykańskiej dowodzący wszystkimi siłami ONZ w Korei, przewidział konieczność przeprowadzenia desantu morskiego mającego na celu odzyskanie rejonu Seulu. Stolica Korei Południowej upadła w pierwszych dniach wojny w pierwszej bitwie o Seul. MacArthur napisał później, że w jego ocenie sytuacji Koreańska Armia Ludowa powinna w krótkim czasie odepchnąć Armię Korei Południowej daleko poza Seul. Wyznał również, że zdecydował kilka dni po rozpoczęciu wojny, iż osłabiona, zdemoralizowana i niedostatecznie wyposażona armia południowokoreańska, której wielu żołnierzy nie popierała rządu swojego kraju, doprowadzonego do władzy przez Stany Zjednoczone, nie może powstrzymać komunistów nawet przy wsparciu militarnym ze strony Ameryki. MacArthur ocenił, że może odwrócić bieg wojny jedyny w wypadku wykonania zdecydowanego ruchu wojsk za liniami północnokreańskimi i wybrał Inczon (rozważając wcześniej także Chumunjin-up i Kunsan jako możliwe miejsca lądowania. Pierwotnie planował desant 1 Dywizji Kawalerii w Inczonie o kryptonimie operacja Bluehearts na 22 lipca. Jednak do 10 lipca plan został porzucony, ponieważ stało się jasne, że 1 Dywizja Kawalerii będzie potrzebna w worku pusańskim. 23 lipca MacArthur stworzył nowy plan, o kryptonimie operacja Chromite, zakładający desant 2 Dywizji Piechoty i 5 Pułku Marines w połowie września 1950 roku też upadł, gdy obie jednostki zostały przeniesione do worka pusańskiego. Zamiast tego MacArthur zdecydował się wykorzystać 7 Dywizję Piechoty, jego ostatnią jednostkę rezerwową na Dalekim Wschodzie, do przeprowadzenia operacji, gdy tylko uda się ją wzmocnić do siły wystarczającej do prowadzenia działań bojowych.
Przygotowując się do inwazji, MacArthur aktywował X Korpus, aby działał on jako dowództwo sił desantowych i mianował gen. maj. Edwarda Almonda, swojego szefa sztabu, jako dowódcę tego korpusu, przewidując, że powodzenie operacji będzie oznaczać szybkie zakończenie wojny. Przez cały sierpień MacArthur starał się sprostać wyzwaniu ponownego odtworzenia stanów 7 Dywizji Piechoty, ponieważ wysłała ona aż 9000 swoich ludzi, aby wzmocnić obronę worka pusańskiego i była teraz bardzo słaba. Zmierzył się też z innym problemem, jakim było zmniejszenie liczby żołnierzy Korpusu Piechoty Morskiej po zakończeniu II wojny światowej, musząc teraz odbudować 1 Dywizję Marines, wykorzystując elementy 1 Tymczasowej Brygady Marines walczącej pod Pusanem oraz 1 i 7 Pułku Marines, które ściągnął aż z Włoch w celu wykorzystania ich w Korei. MacArthur nakazał również Koreańskiej Komendzie Uzupełnień dla Armii Stanów Zjednoczonych (ang. "Korean Augmentation To the United States Army", KATUSA), przydzielającej poborowych z Armii Republiki Korei do jednostek amerykańskich wzmocnienie 7 Dywizji Piechoty personelem koreańskim, jednocześnie przydzielając cały sprzęt napływający do Korei dla X Korpusu, mimo że bardzo potrzebowała go 8 Armia w worku pusańskim.
MacArthur zdecydował się skorzystać z Połączonej Grupy ds. Strategii i Operacji (ang. "Joint Strategic and Operations Group", JSPOG) wchodzącej w skład jego Dowództwa Dalekiego Wschodu (ang. "Far East Command", FECOM). Początkowy plan spotkał się ze sceptycyzmem ze strony innych dowódców, ponieważ naturalne i sztuczne mechanizmy obronne rejonu Inczon były potężne. Z powodu licznych wysp na zachód od Inczon, zbliżyć się do brzegu można było tylko dwoma, wąskimi przejściami, które mogły zostać łatwo zablokowane przez miny morskie. Prąd w tych kanałach był również niebezpiecznie szybki, od trzech do ośmiu węzłów (5,5 do 14,8 km/h), a pływy były tam tak ekstremalne, że uniemożliwiały lądowanie natychmiast po odpływie. Wreszcie kotwicowisko było bardzo małe, a port otoczono wysokimi falochronami. Dowódca Marynarki Wojennej Stanów Zjednoczonych adm. Arlie Capps zauważył, że port w Inczonie miał „wszelkie możliwie naturalne i geograficzne utrudnienia”. Dowódcy marynarki opowiadali się za lądowaniem w Kunsan, bliżej worka pusańskiego i głównej linii zaopatrzenia Koreańskiej Armii Ludowej przez Taejon, lecz MacArthur nie sądził, że lądowanie tam przyniesie wystarczająco zdecydowane zwycięstwo. Czuł również, że północni Koreańczycy, który tak samo uważali, iż warunki pod Inchon uniemożliwiają lądowanie, będą zaskoczeni atakiem i nieprzygotowani do jego odparcia.
23 sierpnia dowódcy spotkali się w siedzibie MacArthura w Tokio. Szef Sztabu Armii Stanów Zjednoczonych gen. Joseph Lawton Collins, szef operacji morskich adm. Forrest Sherman i zastępca dowódcy Sił Powietrznych Stanów Zjednoczonych, gen. por. Idwal Edward polecieli z Waszyngtonu do Japonii, aby wziąć udział w odprawie; Szef Sztabu Sił Powietrznych, gen. Hoyt Vandenberg nie uczestniczył w niej, być może dlatego, że „nie chciał legitymizować operacji, która zasadniczo należy do Marynarki Wojennej i Marines”. Personel Piechoty Morskiej, który miał być odpowiedzialny za kierowanie desantem w Inczonie, nie został zaproszony, co stało się kwestią kontrowersyjną. Podczas odprawy dziewięciu członków sztabu adm. Jamesa Doyle'a przemawiało przez prawie 90 minut na temat każdego technicznego i wojskowego aspektu lądowania. MacArthur powiedział oficerom, że chociaż lądowanie w Kunsan przyniesie stosunkowo łatwe połączenie z 8 Armią, to „byłaby to próba odcięcia, a nie odcięcie wroga” i umieściłoby tylko więcej żołnierzy w zagrożonym worku pusańskim. MacArthur przekonał Shermana, mówiąc o jego przywiązaniu do Marynarki Wojennej i opowiadając historię o tym, jak to marynarka wywiozła go z Corregidoru w bezpieczne miejsce po bitwie z Japończykami w 1942 roku. Przekonany tą anegdotą, Sherman zgodził się wesprzeć operację w Inczonie, doprowadzając Doyle'a do wściekłości.
MacArthur spędził po odprawie 45 minut, wyjaśniając powody wyboru Inczon na miejsce lądowania. Powiedział, że ze względu na tak trudne warunki północni Koreańczycy nie spodziewają się ataku w tym miejscu, zwycięstwo w Inczonie pozwoli uniknąć brutalnej kampanii zimowej, a najeżdżając miejsce wysunięte tak daleko na północ, siły ONZ mogłyby skutecznie odciąć linie zaopatrzeniowe i komunikacyjne Koreańskiej Armii Ludowej. Sherman i Collins wrócili do Waszyngtonu i złożyli raport Sekretarzowi Obrony Louisowi Johnsonowi. Połączeni Szefowie Sztabów zatwierdzili plan MacArthura 28 sierpnia. Prezydent Harry Truman również wyraził zgodę na operację.
Lądowanie w Inczonie nie było pierwszą operacją desantową na dużą skalę od czasów II wojny światowej. Ten tytuł należy do lądowania ONZ, które miało miejsce 18 lipca 1950 roku w Pohang w Korei Południowej. Jednak ta operacja nie została przeprowadzona na terytorium zajętym przez wroga i nie spotkała się z żadnym oporem.
"Joint Task Force 7" adm. Struble'a, siła morska zapewniająca transport i wsparcie wojsk desantowych składała się z "Fast Carrier Task Force 77 " zapewniającą osłonę myśliwską i ataku na cele naziemne, "Blockade and Covering Task Force 91" adm. Andrewesa, "Patrol and Reconnaissance Task Force 99" kontradm. George’a R. Hendersona, "Service Squadron 3" kpt. Bernard L. Austina przemianowana na "Task Force 79", "Invasion Attack Task Force 90" adm. Doyle'a oraz "Military Sea Transportation Service". Ta ostatnia formacja miała sprowadzić 7 Dywizję do 18 września.
Preludium.
Przed główną bitwą lądową siły ONZ wysadziły szpiegów pod Inczon i ostrzelały obronę miasta z morza i powietrza. Przeprowadzono również operacje pozorowane w innych miejscach, aby odwrócić uwagę północnych Koreańczyków od Inczon.
Utrzymywanie efektu zaskoczenia.
Ponieważ ludzie, zaopatrzenie i statki najwyraźniej koncentrowały się w Pusanie i w japońskich portach w celu przeprowadzenia poważnej operacji amfibijnej, a prasa w Japonii określała nadchodzące lądowania jako „operację Common Knowledge”, dowództwo ONZ obawiało się, że nie uda mu się zachować do końca efektu zaskoczenia. Dodatkowo wzmocniło ich strach to, że przywódca północnokoreańsko-japońskiej siatki szpiegowskiej aresztowanej w Japonii przez amerykańskie służby specjalne na początku września 1950 roku miał przy sobie kopię planu operacji Chromite, a dowództwo ONZ nie wiedziało, czy udało mu się przekazać ten plan Korei Północnej przed jego aresztowaniem. Samoloty patrolowe amerykańskiej marynarki, nawodne okręty wojenne i okręty podwodne prowadziły intensywne działania patrolowe na Morzu Japońskim i Morzu Żółtym w celu wykrycia jakiejkolwiek reakcji sił północnokoreańskich, sowieckich lub chińskich, a 4 września 1950 roku amerykańskie myśliwce F4U Corsair z 53 Eskadry Myśliwskiej operującej z lotniskowca USS „Valley Forge” zestrzeliły bombowiec sowieckiego lotnictwa DB-7 (co ciekawe, maszynę produkcji amerykańskiej dostarczoną do Związku Sowieckiego w ramach programu Lend-Lease Act w czasie II wojny światowej) po tym, jak otworzył on do nich ogień nad Morzem Żółtym, lecąc w kierunku zgromadzenia okrętów sił ONZ.
Aby zapewnić sobie efekt zaskoczenia podczas lądowania, siły ONZ przeprowadziły skomplikowaną operację dezinformacyjną, aby odciągnąć uwagę północnych Koreańczyków od Inczon, próbując przekonać wroga, że lądowanie nastąpi 169 km na południe od zaplanowanego miejsca, w Kunsan. 5 września 1950 roku samoloty amerykańskich Sił Powietrznych Dalekiego Wschodu rozpoczęły naloty na drogi i mosty w celu odizolowania Kunsan, typowe ataki na terenach, na których planuje się inwazję. Ostrzał Kunsanu z morza nastąpił 6 września, a 11 września bombowce B-29 Superfortress przyłączyły się do kampanii powietrznej, bombardując instalacje wojskowe w okolicy.
Oprócz bombardowań z powietrza i morza, siły ONZ podjęły także inne, bardziej nietypowe działania, aby skupić uwagę północnych Koreańczyków na Kunsanie. W dokach w Pusanie oficerowie amerykańskiej Piechoty Morskiej poinformowali swoich ludzi o zbliżającym się lądowaniu pod Kunsan, tak aby słyszało to jak najwięcej Koreańczyków, a w nocy z 12 na 13 września fregata Królewskiej Marynarki Wojennej HMS „Whitesand Bay” wyładowała na krótki patrol żołnierzy sił specjalnych US Army i Royal Marines w dokach Kunsanu, upewniając się, że siły północnokoreańskie zauważyły ich wizytę.
Siły ONZ przeprowadziły serię ćwiczeń, testów i nalotów w innych miejscach na wybrzeżu Korei, gdzie warunki były podobne do Inczon, przed faktyczną inwazją. Ćwiczenia te zostały wykorzystane do doskonalenia sztuki desantowej, ale miały także na celu dalsze mylenie północnych Koreańczyków co do miejsca inwazji.
Infiltracja Inczon.
Czternaście dni przed lądowaniem w Inczonie, zespół rozpoznawczy ONZ wylądował w tamtejszym porcie, aby zebrać informacje o panujących tam warunkach naturalnych. Zespół kierowany przez por. Marynarki Wojennej USA Eugene’a Clarka wylądował na Yonghung-do, wyspie u ujścia portu. Stamtąd zespół przekazał informacje z powrotem do dowództwa ONZ. Z pomocą lokalnych mieszkańców Clark zebrał informacje o pływach, składzie piasku na plaży, płyciznach błotnych i falochronach. Oddzielna misja zwiadowcza o kryptonimie "Trudy Jackson", w ramach której wysłano por. Youn Jounga z Marynarki Wojennej Republiki Korei i płk. Armii Republiki Korei Ke In-Ju do Inczon w celu zebrania dalszych informacji wywiadowczych na tym obszarze, została zorganizowana przez armię amerykańską.
Pływy w Inczonie mają średni zasięg 8,8 m i maksymalny obserwowany zasięg 11 m, co sprawia, że zasięg pływów jest tam jednym z największych na świecie i największym w całej Azji. Clark obserwował pływy pod Inczon przez dwa tygodnie i odkrył, że amerykańskie mapy pływów były niedokładne, za to japońskie mapy były całkiem dobre. Zespół Clarka przedstawił szczegółowe raporty dotyczące pozycji artylerii północnokoreańskiej i fortyfikacji na wyspie Wolmido, na innych pobliskich wyspach oraz w samym Inczon. Podczas długich okresów odpływu zespół Clarka zlokalizował i usunął niektóre, północnokoreańskie miny morskie, ale przede wszystkim, co było krytycznie ważne dla przyszłego sukcesu inwazji, poinformował, że komuniści w rzeczywistości nie korzystali systematycznie z przejść pomiędzy wyspami pod Inczon.
Kiedy północni Koreańczycy odkryli, że agenci wylądowali na wyspach w pobliżu Inczon, dokonali na nich wielu ataków, w tym usiłowania rajdu morskiego na Yonghung-do z udziałem sześciu dżonków. Clark zamontował karabin maszynowy na sampanie i zatopił atakujące dżonki. W odwecie za pomoc grupie Clarka komuniści zabili prawdopodobnie aż 50 cywilów.
Bombardowania Wolmido i Inczon.
10 września 1950 roku, pięć dni przed lądowaniem pod Inczon, 43 amerykańskie samoloty bojowe przeleciały nad wyspą Wolmido, zrzucając 93 kanistry z napalmem, aby „wypalić” jego wschodnie zbocze, próbując utorować w ten sposób drogę wojskom amerykańskim.
Flotyllą okrętów, które wyładowały i wspierały siły desantowe podczas bitwy, dowodził wiceadm. Arthur Struble, ekspert w dziedzinie wojny desantowej. Struble brał udział w operacjach desantowych podczas II wojny światowej, w tym w lądowaniu w Normandii i bitwie o Leyte. Wypłynął on na Inczon 12 września 1950 roku na pokładzie swojego okrętu flagowego, ciężkiego krążownika USS „Rochester”. Wśród jego okrętów znajdowała się Grupa Wsparcia Ogniowego, składająca się z „Rochestera”, ciężkiego krążownika USS „Toledo”, brytyjskich lekkich krążowników HMS „Jamaica” i HMS „Kenya” oraz sześć amerykańskich niszczycieli z "Task Element 90.62": USS „Collett”, USS „De Haven”, USS „Gurke”, USS „Henderson”, USS „Lyman K. Swenson” i USS „Mansfield”. Niszczyciele Królewskiej Kanadyjskiej Marynarki Wojennej HMCS „Cayuga”, HMCS „Athabaskan” i HMCS „Sioux” również uczestniczyły w inwazji.
O godzinie 07:00 13 września, 9 Dywizjon Niszczycieli Marynarki Wojennej Stanów Zjednoczonych, na czele z „Mansfieldem”, popłynął w górę Flying Fish Channel i do portu Inczon, gdzie ostrzelał stanowiska artylerii północnokoreańskiej na Wolmido i w Inczonie. Pomiędzy nimi 2 brytyjskie krążowniki i 6 amerykańskich niszczycieli wystrzeliło prawie tysiąc 5-calowych pocisków w kierunku fortyfikacji. Ataki te dały znać komunistom, że lądowanie pod Inczon może być nieuchronne, a oficer dowodzący na Wolmido zapewnił swoich przełożonych, że zepchnie wroga z powrotem do morza. Północnokoreański 918 Pułk Artylerii Nadbrzeżnej odpowiedział ostrzałem, trafiając siedem razy w „Colletta”, trzy razy w „Gurke” i dwukrotnie w „Lymana K. Swensona”. Jeden marynarz zginął na „Swensonie”, a ośmiu zostało rannych.
Amerykańskie niszczyciele wycofały się po bombardowaniu Wolmido na godzinę, a „Rochester”, „Toledo”, „Jamaica” i „Kenya” przystąpiły do ostrzeliwania baterii północnokoreańskich na południu wyspy przez następne trzy godziny. Por. Clark i jego oddział obserwowali ostrzał ze wzgórz na południe od Inczon, zaznaczając miejsca, z których działa komunistów strzelały do flotylli ONZ. Przekazali te informacje siłom inwazyjnym przez łącznika w Japonii po południu tego samego dnia.
W nocy z 13 na 14 września adm. Struble zdecydował o kolejnym dniu bombardowania, a niszczyciele ruszyły z powrotem w górę kanału u wybrzeży Wolmido 14 września. One i krążowniki ponownie ostrzeliwały wyspę następnego dnia, a samoloty z grupy operacyjnej z lotniskowca zbombardowały ją i ostrzelały.
O godz. 00:50 15 września 1950 roku porucznik Clark i jego grupa aktywowali latarnię morską na wyspie Palmido. Później tego ranka okręty przewożące siły desantowe podążyły za niszczycielami w kierunku Inczon i weszły na Flying Fish Channel, a amerykańska piechota morska przygotowała się do pierwszego lądowania na Wolmido.
Usuwanie min morskich.
W ciągu kilku tygodni od wybuchu wojny koreańskiej Związek Sowiecki wysłał tysiące min morskich do Korei Północnej w celu wykorzystania ich w obronie wybrzeża, a sowieccy eksperci ds. walki z użyciem min morskich udzielili personelowi z Korei Północnej instrukcji technicznych dotyczących rozmieszczania i wykorzystywania tych min. Część min została wysłana do Inczon. Siły ONZ zdały sobie sprawę z obecności min na wodach północnokoreańskich dopiero na początku września 1950 roku, co wzbudziło obawy, że przeszkodzi to w inwazji na Inczon. Było już za późno na zmianę harmonogramu desantów, jednak północni Koreańczycy umieścili stosunkowo niewiele starych min w Inczonie. Niszczyciele wizualnie zidentyfikowały miny umieszczone w kanale podczas odpływu i zniszczyli je ogniem dział. Kiedy siły inwazyjne przeszły przez kanał podczas przypływu, aby wylądować na plażach, minęły wszystkie pozostałe na miejscu miny bez żadnych incydentów.
Bitwa.
Zielona Plaża.
O godz. 6:30 15 września 1950 roku czołowe elementy X Korpusu uderzyły na Zieloną Plażę po północnej stronie wyspy Wolmido. Siły desantowe składały się z 3. batalionu 5 Pułku Marines, dowodzonego przez ppłk. Roberta Tapletta, a także dziewięciu czołgów M26 Pershing z 1. batalionu czołgów Marines. Jedna maszyna była wyposażona w miotacz ognia, a dwie inne w spychacze. Cała wyspa została zdobyta do południa kosztem zaledwie 14 ofiar. Stało się tak pomimo tego, że północnokoreańscy obrońcy na Wolmido mieli przewagę liczebną ponad sześć do jednego w stosunku do wojsk ONZ. Straty komunistów przekroczyły 200 zabitych i 136 pojmanych, głównie z 918 Pułku Artylerii i 226 Samodzielnego Pułku Piechoty Morskiej. Siły pierwszego rzutu na Plaży Zielonej musiały czekać prawie cały dzień, do 19:50, aż przypływ podniesie poziom morza na tyle, że stanie się możliwe przeniesienie oddziałów na okrętach desantowych z oczyszczonej wyspy do kolejnego celu, na Czerwoną Plażę. Komuniści nie spodziewali się inwazji na Inczon.
Czerwona Plaża.
W przypadku Plaży Czerwonej i Niebieskiej, wiceadm. James Doyle, dowódca amfibijnej grupy desantowej, ogłosił, że godzina lądowania będzie o godzinie 17:30. Północnokoreański 22 Pułk Piechoty przeniósł się do Inczon przed świtem 15 września, ale wycofał się do Seulu po głównym lądowaniu tego wieczora.
Siły przeznaczone do lądowania na Czerwonej Plaży, Grupa Bojowa 5 Pułku Marines, w skład której wchodził także 3. batalion południowokoreańskiego Korpusu Piechoty Morskiej, używały drabin do wspinania się na falochrony. Ppłk Raymond L. Murray, pełniący obowiązki dowódcy 5 Pułku Marines, otrzymał rozkaz zajęcia obszaru o długości 2700 m i 910 m głębokości, rozciągającego się od "Cemetery Hill" na północy do "Inner Tidal Basin" na południu i obejmującego wzniesienie pośrodku tego sektora, nazwane "Observatory Hill". (Zobacz mapę) 1. batalion 5 Pułku Marines znajdował się po lewej stronie, naprzeciwko "Cemetery Hill" i północnej połowy "Observatory Hill". 2. batalion 5 Pułku Marines miał zająć południową połowę "Observatory Hill" oraz "Inner Tidal Basin".
Późnym popołudniem 15 września barki i okręty desantowe zbliżyły się do Czerwonej Plaży i jako jednostki pierwszego rzutu na tym obszarze znalazły się pod ciężkim ostrzałem północnokoreańskich moździerzy i karabinów maszynowych ze strony "Cemetery Hill". Mimo skoncentrowanego ognia siły ONZ z powodzeniem wysadziły na brzeg oddziały szturmowe i rozładowały niezbędny sprzęt pomocniczy. W dodatku ich działa zniszczyły północnokoreańskie baterie na prawym skrzydle Czerwonej Plaży. Trzy z ośmiu okrętów desantowych (USS „King County”, USS „Lafayette County” i LST 973) otrzymały kilka trafień z moździerzy i karabinów maszynowych, które zabiły jednego marynarza oraz zraniły kilku innych. Okręty zakończyły wyładunek i oczyściły plażę podczas przypływu rankiem 16 września.
Po przełamaniu obrony komunistów pod Inczon w nocy 15 września, jednostki z Czerwonej Plaży otworzyły groblę prowadzącą do Wolmido, umożliwiając 3. batalionowi 5 Pułku Marines i czołgom z Plaży Zielonej wejście do bitwy o Inczon.
Niebieska Plaża.
1 Pułk Marines pod dowództwem płk. Lewisa Pullera wylądował na Niebieskiej Plaży, 4 km na południowy wschód od plaż Czerwonej i Zielonej. Ich zadaniem, gdy plaża została już zabezpieczona, było zajęcie przedmieść Yongdungpo, przekroczenie rzeki Han i uformowanie prawej flanki ataku na Seul. Gdy 1 Pułk Marines zbliżył się do wybrzeża, połączony ostrzał z kilku stanowisk artylerii północnokoreańskiej zatopił jeden okręt desantowy. Ogień z niszczyciela i naloty bombowe uciszyły jednak obronę komunistów. Kiedy siły lądowe w końcu dotarły na Niebieską Plażę, wróg w Inczonie już się poddał, więc atakujący napotkali tylko niewielki opór i ponieśli zaledwie kilka ofiar. 1 Pułk Marines spędził dużo czasu na umacnianiu przyczółka i przygotowywaniu się do przemieszczenia sił w głąb lądu.
Natychmiast po wygaszeniu oporu komunistów pod Inczon rozpoczęto proces wzmacniania sił na brzegu i rozładunku zaopatrzenia. "Seabees and Underwater Demolition Teams" (UDT), które przybyły wraz z marines, zbudowały prowizoryczny dok pontonowy na Zielonej Plaży i usunęły gruz z wody. Następnie dok posłużył do wyładowywania pozostałych wojsk zaokrętowanych na okrętach desantowych. Wczesnym rankiem 16 września ppłk Murray i płk Puller otrzymali rozkazy operacyjne od dowódcy 1 Dywizji Marines, gen. Olivera Smitha, aby 1 i 5 Pułk Marines ruszyły wzdłuż drogi Inczon–Seul.
Aby tego dokonać, 5 Pułk Marines (z Czerwonej i Zielonej Plaży) jako pierwszy uderzył na wschód z zamiarem połączenia się z lewą flanką 1 Pułku Marines, aby oba pułki mogły ruszyć wspólnie w stronę stolicy Korei Południowej. Gdy nacierający 5 Pułk Marines dotarł do wioski Kansong-ni pojawiło się sześć czołgów T-34 zmierzających na zachód w kierunku Inczon. Osiem Corsairów z Lotnictwa Korpusu Piechoty Morskiej zaatakowało czołgi, niszcząc dwa z nich i zmuszając do wycofania się pozostałe. Wkrótce potem czołgi M26 Pershing z 1. batalionu czołgów zniszczyły trzy kolejne czołgi komunistów. Na południe od 5 Pułku, 1 Pułk Marines, spędziwszy większość dnia na konsolidowaniu swoich rozproszonych jednostek, ruszył na wschód dopiero ok. godz. 16:00.
Tuż przed świtem 17 września dwie kompanie 5 Pułku Marines, wspierane przez artylerię i czołgi M-26, pokonały kontratak kolumny sześciu czołgów T-34 i dwustu żołnierzy północnokoreańskiej piechoty, zadając przeciwnikowi ciężkie straty.
Następstwa.
Lotnisko Kimpo.
2. batalion 5 Pułku Marines odbił w lewo (na północ) 17 września, aby zabezpieczyć lotnisko Kimpo, na zachód od Seulu. Lotnisko to było największym i najważniejszym portem lotniczym w Korei. 17 września gen. MacArthur stanowczo naciskał na wcześniejsze zajęcie lotniska Kimpo przed ostatecznym uderzeniem na Seul. Po zabezpieczeniu lotniska Piąta Armia Lotnicza i jednostki Lotnictwa Korpusu Piechoty Morskiej mogłyby sprowadzić na nie myśliwce i bombowce z Japonii, aby na o wiele krótszych dystansach operować przeciwko siłom Korei Północnej. W nocy z 17 na 18 września 2. batalion 5 Marines zajął Kimpo, po czym komuniści natychmiast podjęli bezskuteczną próbę odbicia lotniska siłami, które jeszcze nie wycofały się za rzekę Han, pod dowództwem gen. bryg. Wana Yonga (dowódcy Sił Powietrznych Korei Północnej). Kontrataki zostały odparte przez okopaną piechotę, czołgi i artylerię marines.
Do rana wszyscy północni Koreańczycy wycofali się, a lotnisko Kimpo znalazło się ostatecznie w rękach marines. Obiekt był w doskonałym stanie; komuniści nie mieli czasu na dokonanie większych zniszczeń. Pozostawali tam nawet kilka samolotów. Kimpo stało się teraz centrum operacji powietrznych sił ONZ w Korei.
19 września amerykańscy inżynierowie naprawili lokalną linię kolejową sięgająca do 13 km w głąb lądu. Po zdobyciu lotniska Kimpo, samoloty transportowe zaczęły dostarczać benzynę i amunicję dla stacjonujących tam maszyn bojowych. Marines nadal rozładowywali na brzegu Inczon swoje zapasy i posiłki. Do 22 września wyładowali 6 629 pojazdów i 53 882 żołnierzy wraz z 25 512 tonami zapasów.
Bitwa o Seul.
W przeciwieństwie do szybkiego zwycięstwa pod Inczon, natarcie sił ONZ na Seul było powolne i krwawe. Rankiem 18 września pod Inczon wylądował 2. batalion 32 Pułku 7 Dywizji Piechoty, a reszta tego pułku zeszła na brzeg później tego samego dnia. Następnego ranka 2. batalion ruszył w górę, aby odciążyć batalion piechoty morskiej zajmujący pozycje na prawym skrzydle na południe od Seulu. W międzyczasie również 31 Pułk Piechoty 7 Dywizji wylądował w Inczonie. 19 września o godz. 18:00 7 Dywizja przejęła odpowiedzialność za strefę na południe od autostrady do Seulu. Następnie zaangażowała się w ciężkie walki z siłami północnokoreańskimi na przedmieściach Seulu.
Przed rozpoczęciem desantu komuniści mieli tylko jedną, słabą dywizję w rejonie Seulu, z większością sił stacjonujących na południe od miasta. MacArthur osobiście nadzorował 1 Pułk Marines, który przełamywał pozycje komunistów na drodze do Seulu. Kontrola nad operacją Chromite została następnie przekazana gen. Almondowi, dowódcy X Korpusu. Almond bardzo się spieszył, by zająć Seul do 25 września, dokładnie trzy miesiące po północnokoreańskim ataku na 38 równoleżnik, który rozpoczął wojnę. 22 września piechota morska wkroczyła do Seulu i zastała na miejscu przygotowane fortyfikacje. Straty rosły ponieważ siły ONZ musiały walczyć o każdy budynek. 26 września "hotel Bando" (który służył wcześniej jako ambasada USA) został oczyszczony przez Kompanię E z 2. batalionu 1 Pułku Marines. Podczas tej walki kilku marines zostało rannych.
Gen. Almond ogłosił, że Seul został wyzwolony wieczorem 25 września, co powtórzył MacArthur następnego dnia. Jednak w momencie deklaracji Almonda amerykańscy marines nadal brali udział w ciężkich walkach ulicznych, a wojska północnokoreańskie pozostawały na większości obszaru miasta. Dopiero 28 września wypędzono lub zniszczono ostatnie oddziały komunistyczne w Seulu.
Wyjście z worka pusańskiego.
Podczas gdy 5 Pułk Marines lądował pod Inczon, ostatnie wojska komunistyczne w Korei Południowej, które jeszcze walczyły, zostały odepchnięte na północ, gdy 16 września rozpoczęła się ofensywa wojsk gen. Waltona Walkera z worka pusańskiego, które dołączyły do X Korpusu w skoordynowanym ataku przeciwko Koreańskiej Armii Ludowej. Do 22 września siły północnokoreańskie na całej linii frontu były w pełnym odwrocie, a 23 września oddziały 8 Armii i Armii Republiki Korei rozpoczęły kontrofensywę na pełną skalę w celu ścigania nieprzyjaciela. Spośród 70 000 żołnierzy północnokoreańskich wokół Pusanu od 1 września do 15 września od 36 000 do 41 000 zostało zabitych i wziętych do niewoli, przy nieznanej liczbie rannych. Jednakże, ponieważ siły ONZ skoncentrowały się na zajęciu Seulu, a nie na odcięciu odwrotu wojsk komunistycznych na północ, pozostałych 30 000 żołnierzy Koreańskiej Armii Ludowej uciekło na północ, gdzie wkrótce zostali użyci jako kadra do formowania nowych dywizji i ponownie zostali wyposażeni w sowiecki sprzęt. Wojska ONZ wkroczyły na terytorium Korei Północnej 30 września.
Analiza.
Desant pod Inczon uważany jest za jedną z najbardziej decydujących operacji wojskowych we współczesnej historii konfliktów zbrojnych. Spencer Tucker, amerykański historyk wojskowości, opisał lądowanie pod Inczon jako „genialny sukces, prawie bezbłędnie wykonany”, który pozostał „jedyną jednoznacznie udaną operacją bojową na dużą skalę wojsk amerykańskich” przez następne 40 lat. Komentatorzy opisali operację Chromite jako „największy sukces” MacArthura i „przykład genialnego dowodzenia i geniuszu wojskowego”.
Jednak Russell Stolfi twierdzi, że choć samo lądowanie było „strategicznym arcydziełem”, to następujące zaraz po nim natarcie Seulu było tak powolne i nadmiernie ostrożne, że stanowiło katastrofę operacyjną, w dużej mierze niweczące efekt udanego lądowania. Porównuje on amerykańską operację wojskową Inchon-Seul w 1950 roku z niemiecką operacją bałtycką z 1941 roku. Siły amerykańskie osiągnęły strategiczny sukces w lądowaniu pod Inczon we wrześniu 1950 roku, lecz następnie w dużej mierze zniweczyły je powolnym, niepewnym, 11-dniowym natarciem na Seul, położonym tylko 32 km od miejsca lądowania. Z kolei w operacji bałtyckiej w 1941 roku siły niemieckie osiągnęły strategiczne zaskoczenie w pierwszym dniu swojej ofensywy, a następnie, zgodnie z doktryną blitzkriegu, ruszyły szybko naprzód, zajmując kluczowe pozycje i pokonując prawie 320 km w cztery dni. Atak amerykański charakteryzował się ostrożnymi, restrykcyjnymi rozkazami, obawami o linie rozgraniczenia pomiędzy oddziałami, ograniczonym rozpoznaniem i stanowiskami dowodzenia znajdującymi się daleko z tyłu, podczas gdy Niemcy przesuwali swoich dowódców tak daleko do przodu, jak to było możliwe, opierając się na ustnych lub krótkich pisemnych rozkazach, organizowali grupy bojowe, aby szybko sprostać nieoczekiwanym zdarzeniom i angażowali się w energiczne działania zwiadowcze. 

</doc>
<doc id="2204535" url="https://pl.wikipedia.org/wiki?curid=2204535" title="Instrukcja techniczna G-3">
Instrukcja techniczna G-3

Instrukcja techniczna G-3 – standard techniczny w geodezji w Polsce, obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 (Dz.U. Nr 30, poz. 297), zbiór wytycznych dotyczących geodezyjnej obsługi inwestycji wprowadzony zarządzeniem Prezesa Głównego Urzędu Geodezji i Kartografii z 11 kwietnia 1980 w sprawie stosowania instrukcji technicznej G-3 "Geodezyjna obsługa inwestycji". Ostatnim wydaniem jest wydanie V z 1988 opracowane w Instytucie Geodezji i Kartografii przez Bogdana Neya, Wojciecha Janusza, Krzysztofa Kuczerę zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Edwarda Jarosińskiego. W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowują moc do 8 czerwca 2012 roku.
Instrukcja G-3 zawiera przepisy techniczne regulujące postępowanie przy wykonywaniu prac geodezyjnych na etapach studiów przedprojektowych, opracowywania założeń techniczno-ekonomicznych projektowania technicznego i realizacji inwestycji oraz przy wykonywaniu geodezyjnych pomiarów obiektów w czasie ich eksploatacji.
W szczególności przepisy instrukcji dotyczą prac geodezyjnych dla potrzeb budownictwa ogólnego, budownictwa przemysłowego (zakłady przemysłowe i pojedyncze obiekty przemysłowe), komunikacji (koleje, drogi, ulice, place, tunele, mosty, wiadukty, lotniska, drogi wodne, porty morskie i rzeczne), urządzeń inżynieryjnych (przewody podziemne, naziemne i napowietrzne oraz urządzenia im towarzyszące), budownictwa wodnego oraz obiektów sportowych i rekreacyjnych. Przepisy zostały podzielone na poszczególne rodzaje asortymentowe:

</doc>
<doc id="2204536" url="https://pl.wikipedia.org/wiki?curid=2204536" title="Capstrzyk">
Capstrzyk

Capstrzyk – ustalony sygnał wykonywany na trąbce lub na sygnałówce, oznajmujący koniec zajęć dziennych i wzywający do spoczynku i ciszy nocnej lub apelu wieczornego, używany między innymi w wojsku czy harcerstwie. Słowo to może także oznaczać wieczorny przemarsz oddziałów wojskowych, drużyn harcerskich lub innych organizacji ulicami miasta, zazwyczaj z orkiestrą (a niekiedy także z pochodniami), odbywający się w wieczór poprzedzający uroczystość z ich udziałem.
Pochodzenie wyrazu.
Wyraz pochodzi od niemieckiego słowa "Zapfenstreich" ("Zapfen" – czop, szpunt; "Streich" – uderzenie) i oznacza, według niektórych etymologii, uderzenie w czop beczki, zaczopowanie beczki na znak końca wyszynku. Polski historyk Jerzy Krasuski odsyła pierwotne zanczenie "Zapfenstreich" do XIX-wiecznej i wcześniejszej praktyki zagarniania mężczyzn do wojska „przy szpuncie u beczki piwa” prowadzonej przez oficerów werbunkowych w karczmach wieczorem – przez zakończeniem wyszynku.

</doc>
<doc id="2204537" url="https://pl.wikipedia.org/wiki?curid=2204537" title="Marduk-nadin-ahhe">
Marduk-nadin-ahhe

Marduk-nadin-ahhe (akad. "Marduk-nādin-ahhē", tłum. „Marduk jest tym, który dał braci”) – szósty król Babilonii z II dynastii z Isin, brat Nabuchodonozora I, następca i wuj Enlil-nadin-apli; panował w latach 1100-1083 p.n.e.
Objął władzę w wyniku przewrotu pałacowego, usuwając z tronu nieletniego bratanka. Wykorzystując sukcesy swego brata Nabuchodonozora I zdołał on umocnić pozycję Babilonii w regionie. Według źródeł asyryjskich wyprawiał się on wielokrotnie przeciw Asyrii, rządzonej wówczas przez Tiglat-Pilesera I. W pierwszych latach swego panowania udało mu się nawet zdobyć położone w pobliżu asyryjskiej stolicy Aszur miasto Ekallatum, z którego wywiózł do Babilonu posągi bóstw Adada i Szali. W późniejszym okresie jego panowania szczęście się jednak odwróciło od niego, kiedy to Asyryjczycy zaatakowali północną Babilonię. Wojskom asyryjskim prowadzonym przez Tiglatpilezara I udało się zająć babilońskie miasta Dur-Kurigalzu, Sippar, Opis i Babilon, gdzie zniszczony został pałac królewski. W 18 roku panowania Marduk-nadin-ahhe nawiedziła Mezopotamię klęska głodu, która dotknęła zarówno Babilonię jak i Asyrię. Doprowadziła ona do wybuchu rozruchów i masowych powstań, w szczrgólności wśród nomadycznych plemion aramejskich. Źródła asyryjskie podają, iż w tym to właśnie okresie chaosu i zamieszania słuch po Marduk-nadin-ahhe zaginął, a tron babiloński objął Marduk-szapik-zeri.

</doc>
<doc id="2204541" url="https://pl.wikipedia.org/wiki?curid=2204541" title="East York">
East York

East York – dzielnica kanadyjskiego miasta Toronto, w prowincji Ontario, w Krainie Wielkich Jezior. Populacja 112 054.
W 1998 East York wraz z innymi 5 miastami: Old Toronto, York, Etobicoke, North York i Scarborough stworzył tak zwane "Megacity" ("City of Toronto").

</doc>
<doc id="2204542" url="https://pl.wikipedia.org/wiki?curid=2204542" title="Instrukcja techniczna G-4">
Instrukcja techniczna G-4

Instrukcja techniczna G-4 – standard techniczny w geodezji w Polsce, obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 (Dz.U. Nr 30, poz. 297), zbiór wytycznych dotyczących geodezyjnych pomiarów sytuacyjnych i wysokościowych wprowadzonych zarządzeniem Prezesa Głównego Urzędu Geodezji i Kartografii z 28 czerwca 1979 w sprawie stosowania instrukcji technicznej "G-4 Pomiary sytuacyjne i wysokościowe". Ostatnim wydaniem jest wydanie III z 1988 opracowane w Instytucie Geodezji i Kartografii przez Apoloniusza Szejbę, Bogdana Grzechnika, Stefana Kacprzaka, Jana Kulkę, Henryka Musiatowicza zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Edwarda Jarosińskiego. W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowują moc do 8 czerwca 2012 roku.
Instrukcja G-4 zawiera ogólne zasady techniczne, obowiązujące przy wykonywaniu bezpośrednich i fotogrametrycznych:
służących do sporządzania aktualizacji mapy zasadniczej oraz map tematycznych.
Instrukcja G-4 określa m.in.:
Stosowanie metod, narzędzi i materiałów nieprzewidzianych instrukcją G-4 jest dopuszczalne, a metod będących wynikiem postępu technicznego jest zalecane, pod warunkiem zachowania wymaganych dokładności opracowań wynikowych. Prace geodezyjne związane z podziemnym uzbrojeniem terenu regulują wytyczne techniczne G-4.4.
Pierwsze wydanie instrukcji z 1979 zastąpiło wcześniejszą instrukcję techniczną C-IV "Geodezyjna inwentaryzacja uzbrojenia terenu". Ponadto straciły moc zarządzenia wprowadzające do stosowania:

</doc>
<doc id="2204543" url="https://pl.wikipedia.org/wiki?curid=2204543" title="Claudio Barragán">
Claudio Barragán

Claudio, właśc. Claudio Barragán Escobar (ur. 10 kwietnia 1964 w Manises) – piłkarz hiszpański grający na pozycji napastnika. W swojej karierze 6 razy wystąpił w reprezentacji Hiszpanii.
Kariera klubowa.
Karierę piłkarską Claudio rozpoczął w klubie Levante UD z Walencji. W 1981 roku zadebiutował w nim w Segunda División B. W sezonie 1982/1983 był wypożyczony do innego klubu z tej ligi, AD Ceuta. Następnie wrócił do Levante, w którym grał do 1984 roku. Wtedy też przeszedł do pierwszoligowego Elche CF. 17 listopada 1984 zadebiutował w Primera División w przegranym 0:1 wyjazdowym spotkaniu z Espanyolem Barcelona. W 1985 roku spadł z Elche do Segunda División, w której grał przez 3 lata. W sezonie 1988/1989 ponownie grał w Primera División.
W 1989 roku Claudio przeszedł z Elche do RCD Mallorca, w której swój pierwszy mecz rozegrał 2 września 1989. Mallorca przegrała wówczas 0:1 na wyjeździe z CA Osasuna. W zespole Mallorki grał przez 2 lata.
W 1991 roku Claudio odszedł do zespołu Deportivo La Coruña. W nowym zespole zadebiutował 30 sierpnia 1991 w przegranym 1:2 wyjazdowym spotkaniu z Valencią. Od czasu debiutu był podstawowym zawodnikiem zespołu. W sezonie 1994/1995 zdobył z Deportivo Puchar Króla. W ataku Deportivo występował z takimi zawodnikami jak Pedro Uralde, Bebeto, Julio Salinas i Emił Kostadinow.
W 1995 roku Claudio przeszedł z Deportivo do Salamanki. W niej zadebiutował 2 września 1995 w meczu z Espanyolem (1:3). W 1996 roku spadł z Salamanką do Segunda División. W 1997 roku wrócił do drużyny Elche i występował w niej do zakończenia swojej kariery, czyli do wiosny 2000 roku. Następnie w 2002 roku wznowił ją by przez 2 lata grać w Alone de Guardamar.
Kariera reprezentacyjna.
W reprezentacji Hiszpanii Claudio zadebiutował 14 października 1992 roku w zremisowanym 0:0 spotkaniu eliminacji do MŚ 1994 z Irlandią Północną. Grał także w innych meczach tych eliminacji, jednak na sam Mundial nie został powołany. Od 1992 do 1993 roku rozegrał 6 meczów w kadrze narodowej.

</doc>
<doc id="2204544" url="https://pl.wikipedia.org/wiki?curid=2204544" title="Claudio Barragan">
Claudio Barragan



</doc>
<doc id="2204545" url="https://pl.wikipedia.org/wiki?curid=2204545" title="Standard zapisu zasięgu geograficznego roślin TDWG">
Standard zapisu zasięgu geograficznego roślin TDWG

Standard zapisu zasięgu geograficznego roślin TDWG ("Plant Taxonomic Database Standard No. 2: World Geographical Scheme for Recording Plant Distributions") – standard kodyfikacji podziału geograficznego świata, opracowany w 2001 roku przez Biodiversity Information Standards (TDWG) (d. "International Working Group on Taxonomic Databases For Plant Sciences") w ramach projektu standaryzacji botanicznych baz danych, mający na celu zapewnienie porównywalności informacji oraz wymiany danych o występowaniu roślin bez straty informacji związanej z niezgodnością postrzegania granic geograficznych.
Standard obejmuje cały świat i określa jednostki podziału na czterech poziomach:
Opracowany schemat kodowania stosowany jest w wielu taksonomicznych bazach danych, na przykład Germplasm Resources Information Network (prowadzonej przez Agricultural Research Service) i World Checklist of Selected Plant Families (Kew Gardens).
Przykłady kodów.
Poziom kontynentu: 1 (Europa)
Poziom regionu: 11 (Europa środkowa)
Poziom państwa w ujęciu botanicznym: POL (Poland)
Poziom podstawowej jednostki podziału: OO (brak dalszego podziału)
Poziom kontynentu: 8 (Ameryka Środkowa i Południowa)
Poziom regionu: 84 (Brazylia)
Poziom państwa w ujęciu botanicznym: BZN (Brazylia północna)
Poziom podstawowej jednostki podziału: AM (stan Amazonas)
Poziom kontynentu: 3 (Azja klimatu umiarkowanego)
Poziom regionu: 38 (Azja wschodnia)
Poziom państwa w ujęciu botanicznym: KOR (Korea)
Poziom podstawowej jednostki podziału: NK (Korea Północna)
Przykłady zastosowania standardu.
 10 DEN FIN FOR GRB ICE IRE NOR SVA SWE 
 11 AUT BGM CZE GER HUN NET POL SWI 
 12 BAL COR FRA POR SAR SPA 
 13 ALB BUL GRC ITA KRI ROM SIC TUE YUG 
 14 BLR BLT KRY RUC RUE RUN RUS RUW UKR 
 20 EGY MOR 
 21 AZO CNY CVI MDR 
 23 ZAI 
 24 ETH 
 25 KEN UGA 
 27 CPP LES NAT TVL 
 30 ALT BRY CTA IRK KRA TVA WSB YAK 
 31 AMU KAM KHA PRM SAK 
 32 KAZ KGZ TKM UZB 
 33 NCS TCS 
 34 AFG CYP EAI IRN IRQ LBS PAL SIN TUR 
 36 CHX 
 40 IND NEP PAK 42 MLY PHI 
 50 QLD 
 51 NZS 
 70 ASK 
 71 ABT BRC MAN SAS 
 72 LAB NBR NFL NSC ONT PEI QUE 
 73 COL IDA MNT ORE WAS WYO 
 74 ILL IOW KAN MIN MSO NDA NEB OKL SDA WIS 
 75 CNT INI MAI MAS MIC NWH NWJ NWY OHI PEN RHO VER WVA 
 76 ARI CAL NEV UTA 
 77 NWM TEX 
 78 ALA ARK DEL FLA GEO KTY LOU MRY MSI NCA SCA TEN VRG WDC 
 79 MXC MXE MXN 
 80 ELS HON NIC 
 81 BER 
 84 BZE 
Baza zawiera dane o miejscach występowania gatunku na poziomie 3 (państwa w sensie botanicznym), agregując je na poziomie 2 (regiony). Dane prezentowane są zgodnie z kodowaniem Standardu.
 ASIA-TEMPERATE 
 China: China - Zhejiang 
Kod zasięgu zgodnie ze Standardem: 36 CHS-ZJ.
Baza zawiera dane o miejscach występowania gatunku na poziomie 4 (podstawowe jednostki podziału), agregując je na poziomie 1. (kontynenty) i 2. (regiony). Prezentowane dane tłumaczone są na wartości kodów.

</doc>
<doc id="2204546" url="https://pl.wikipedia.org/wiki?curid=2204546" title="Wariancja warunkowa">
Wariancja warunkowa



</doc>
<doc id="2204548" url="https://pl.wikipedia.org/wiki?curid=2204548" title="Raróg indyjski">
Raróg indyjski

Raróg indyjski ("Falco jugger") – gatunek średniej wielkości ptaka z rodziny sokołowatych (Falconidae). Występuje na subkontynencie indyjskim od dalekiego południowego wschodu Iranu, południowo-wschodniego Afganistanu, Pakistanu przez Indie, Nepal, Bhutan, Bangladesz i północno-zachodnią Mjanmę. Jest bliski zagrożenia wyginięciem.
Morfologia.
Z wyglądu przypomina raroga górskiego, ale całość upierzenia jest ciemniejsza i ptak ma czerniawe pióra w nogawicach. Mierzy 39–46 cm długości i 88–107 cm rozpiętości skrzydeł. Ogon ma średnią długość 16–21 cm. Dorosłe ptaki od góry są ciemnobrązowe. Środkowa część ogona ma ciemną szarobrązową barwę. Głowa i szyja ma rudoczerwony kolor. Nad oczami przebiega jaśniejszy pasek. Podgardle i przednia część piersi przybiera białawy odcień. Nakrapianie widać na brzuchu, bokach ciała i nogawicach. Osobniki młodociane mają prawie w całości ciemną dolną część ciała, a u ptaków pierwszorocznych nie w pełni jeszcze dojrzałych nadal pozostają ciemne pióra na brzuchu. Poza tym głowa – policzki i okolice oczu oraz szyja są jeszcze u nich brązowe. Nogi są szaro-zielone.
Systematyka.
Gatunek jest blisko związany z grupą sokołów, zwaną "Hierofalco". Ujawnia się tu w widoczny sposób rozprzestrzeniające się krzyżowanie (tworzenie mieszańców) i niecałkowite oddzielenie linii ewolucyjnej. Jeszcze bardziej obraz pozycji systematycznej mogą zagmatwać analizy sekwencji DNA na szeroką skalę. Dane otrzymane z badań molekularnych na małych próbkach mogą nie przynieść wiarygodnych wyników, które by doprowadziły do przekonujących wniosków. Proces radiacji gatunkowej tej grupy sokołów rozpoczął się prawdopodobnie w interglacjale eemskim na początku późnego plejstocenu, zaledwie 130 000 – 115 000 lat temu. Raróg indyjski reprezentuje linię, która wywodzi się ze wschodniej Afryki. Wywędrował on na obecne tereny występowania przez Półwysep Arabski, który w tamtych czasach posiadał bardziej wilgotny klimat niż obecnie.
Nie wyróżnia się podgatunków.
Ekologia.
Rarogi indyjskie zasiedlają suche, otwarte lasy, równiny, pola uprawne, zarośla i półpustynie. Obecne mogą być też w miastach, pod warunkiem, że tamtejsza roślinność nie jest zbyt gęsta. Spotyka się go zwykle na wysokościach do 1000 metrów, a wyjątkowo do 1980 metrów n.p.m.
Zwykle wykorzystuje stare gniazda wron, sępów lub innych jastrzębiowatych umieszczone na drzewach, klifach lub budynkach. W zniesieniu zwykle 3 lub 4 jaja, które są jaśniejsze i bardziej różowe niż jaja sokoła wędrownego.
Status.
Międzynarodowa Unia Ochrony Przyrody (IUCN) od 2004 roku uznaje raroga indyjskiego za gatunek bliski zagrożenia (NT – "Near Threatened"); wcześniej, od 1988 roku klasyfikowano go jako gatunek najmniejszej troski (LC – "Least Concern"). Liczebność populacji szacuje się na 10–20 tysięcy dorosłych osobników.
Na obszarach występowania to najpospolitszy z sokołów, ale liczebność populacji spadła znacznie w ostatnim czasie i obecnie nigdzie nie jest to prawdopodobnie ptak liczny. Głównymi zagrożeniami dla ptaka są wzmożone użycie pestycydów i stosowanie sideł do łapania tych drapieżników.

</doc>
<doc id="2204549" url="https://pl.wikipedia.org/wiki?curid=2204549" title="Gregor Fisher">
Gregor Fisher

Gregor Fisher (ur. 22 grudnia 1953 w Glasgow) – szkocki aktor i komik.
Podjął nieukończone studia w konserwatorium artystycznym Royal Scottish Academy of Music and Drama w Glasgow. Karierę teatralną zaczynał w Repertory Theatre w Dundee. Zaczął wkrótce występować w serialach telewizyjnych (głównie komediowych), tj. "Naked Video" (1986), "Brotherly Love" (2000) i innych. Popularność przyniosła mu tytułowa rola w sitcomie "Rab C. Nesbitt", wyprodukowanym przez BBC Scotland. Był też głównym odtwórcą w serialu "The Baldy Man", emitowanym w latach 1995–1997 przez ITV. Ma w swoim dorobku aktorskim także liczne role epizodyczne lub drugoplanowe w filmach kinowych, wystąpił m.in. jako menedżer piosenkarza Billy'ego Macka (którego zagrał Bill Nighy).

</doc>
<doc id="2204552" url="https://pl.wikipedia.org/wiki?curid=2204552" title="Instrukcja techniczna G-7">
Instrukcja techniczna G-7

Instrukcja techniczna G-7 – geodezyjny standard techniczny obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999 r., uchylony z dniem 8 czerwca 2012 r.
Instrukcja była zbiorem wytycznych dotyczących zakładania, prowadzenia i udostępniania Geodezyjnej Ewidencji Sieci Uzbrojenia Terenu (GESUT). Instrukcja została uchylona 8 czerwca 2012 r., w związku z wejściem w życie zapisów ustawy "o infrastrukturze informacji przestrzennej". Zapisy instrukcji zostały zastąpione zapisami Rozporządzenia Ministra Administracji i Cyfryzacji z dnia 12 lutego 2013 r. "w sprawie bazy danych geodezyjnej ewidencji sieci uzbrojenia terenu, bazy danych obiektów topograficznych oraz mapy zasadniczej".
Jedynym oficjalnym wydaniem było wydanie I z 1998 r. opracowane przez Zdzisława Adamczewskiego, Andrzeja Bąka, Mariolę Gilską, Edwarda Mecha, Ryszarda Staniszewskiego, Zygmunta Szumskiego oraz Wojciecha Wilkowskiego.

</doc>
<doc id="2204558" url="https://pl.wikipedia.org/wiki?curid=2204558" title="Harfa celtycka">
Harfa celtycka

Harfa celtycka – historyczny instrument Irlandii i Szkocji.
Harfa celtycka to typ harfy, na którym grano w Irlandii i Szkocji między X a XIX wiekiem. Jest symbolem narodowym Irlandii.
Do czasów dzisiejszych zachowało się 18 instrumentów, które miały od 29 do 45+7 metalowych strun, zrobionych z mosiężnego drutu. Na harfie takiej grano trzymając ją na lewym ramieniu i używając długich paznokci do uderzania strun i opuszków palców do wyciszania długiego wybrzmienia.
Harfa o wszelkich cechach metalowostrunowej harfy celtyckiej jest obecna na płaskorzeźbach z X wieku, zaś ostatnim odnotowanym harfiarzem był Patrick Murney, który wyjaśniał strojenie harfy Jamesowi Laverty w 1882.
Odrodzenie harfy celtyckiej zainspirowane zostało działaniami takich osób jak Alan Stivell, ale rozpoczęło się na dobre około 1970 roku dzięki Ann Heymann w USA, Gráinne Yeats w Irlandii i Allison Kinnaird w Szkocji (ok. 1980).

</doc>
<doc id="2204564" url="https://pl.wikipedia.org/wiki?curid=2204564" title="Ołeksandr Babkin">
Ołeksandr Babkin

Ołeksandr Iwanowycz Babkin, ukr. Олександр Іванович Бабкін, ros. Александр Иванович Бабкин, "Aleksandr Iwanowicz Babkin" (ur. w Charkowie, Imperium Rosyjskie, zm. 1991 w Charkowie) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek zakładowej drużyny ChPZ Charków. Pierwszy trener Wołodymyr Wacek.. W 1926 rozpoczął karierę piłkarską w czwartej drużynie ChPZ Charków, a w 1928 został pierwszym bramkarzem klubu. W 1935 również bronił barw reprezentacji miasta Piatigorsk. W 1936 przeszedł do Łokomotywu Charków, w którym zakończył karierę piłkarską w 1937.
Kariera reprezentacyjna.
Bronił barw reprezentacji Charkowa (1923-1935) i Ukraińskiej SRR (1928-1932).
W latach 1932-1933 rozegrał w reprezentacji ZSRR 5 nieoficjalnych meczów, w których puścił 4 goli. Przez doznaną kontuzję nogi w 1932 nie mógł dalej kontynuować karierę reprezentacyjną.
Kariera zawodowa.
W 1930 został wybrany na jednego z sekretarzy Miejskiego Komitetu Komsomołu, w 1932 roku awansował na stanowisko przewodniczącego Miejskiego Komitetu Kultury Fizycznej i Sportu. Wykonywane funkcje przeszkadzały w treningach, dlatego musiał zakończyć karierę piłkarską. Od 1938 pracował w zakładzie "Sierp i Młot" w Charkowie, w którym pracował do końca swoich dni.

</doc>
<doc id="2204571" url="https://pl.wikipedia.org/wiki?curid=2204571" title="Bitwa pod Sędziejowicami">
Bitwa pod Sędziejowicami

Bitwa pod Sędziejowicami – jedna z bitew powstania styczniowego, stoczona 26 sierpnia 1863 roku.
Bitwa została wypowiedziana przez Rosjan, którzy uzyskawszy od zwiadu informację o koncentracji polskiej jazdy w okolicy Sędziejowic, wysłali do walki szwadron grodzieńskich huzarów rotmistrza von Grabbego, wspomagany przez kozaków z 44 dońskiego pułku. Siły polskie liczyły w tym czasie ok. 1500 żołnierzy. W starciu zginęli prawie wszyscy Rosjanie, jedynie kilku dostało się do niewoli, w tym rosyjski dowódca.
Bitwa w Sędziejowicach przyczyniła się do koncentracji wojska moskiewskiego, co w konsekwencji doprowadziło do klęski oddziałów gen. Taczanowskiego na polach wsi Kruszyna – Nieznanice koło Częstochowy w dniu 29 sierpnia.

</doc>
<doc id="2204573" url="https://pl.wikipedia.org/wiki?curid=2204573" title="Międzynarodowy Kongres Matematyków">
Międzynarodowy Kongres Matematyków

Międzynarodowy Kongres Matematyków (ang. "International Congress of Mathematicians") – największa na świecie konferencja poświęcona matematyce, organizowana co cztery lata przez Międzynarodową Unię Matematyczną (IMU). Podczas ceremonii otwarcia wręczane są: Medal Fieldsa, Medal Abacus (od 2022, wcześniej Nagroda Nevanlinny), Nagroda Gaussa i Medal Cherna. Obecnie otrzymanie zaproszenia do wygłoszenia wykładu na kongresie jest jednym z najważniejszych wyróżnień ("„an induction to a hall of fame”") dla matematyka.
Historia.
Już w roku 1888 Georg Cantor zaproponował wspólne spotkanie matematyków niemieckich i francuskich, a gdy dwa lata później został pierwszym prezesem Niemieckiego Towarzystwa Matematycznego ("Deutsche Mathematiker-Vereinigung") zgłosił ideę międzynarodowego kongresu. Pomimo starań nie udało mu się jednak przekonać do tego pomysłu szerszego grona swoich kolegów ani z Niemiec ani z zagranicy. W 1894 do idei Cantora powrócili matematycy niemieccy (Felix Klein i Heinrich Weber) i francuscy (Charles-Ange Laisant i Émile Lemoin). Tym razem udało się im uzyskać poparcie w swoich państwach, a w 1895 także matematyków amerykańskich. Organizację kongresu zaproponowano Szwajcarom, którzy w 1886 podjęli się tego zadania (na czele komitetu organizacyjnego stanął Carl Friedrich Geiser, którego bardzo mocno wspierał Ferdinand Rudio).
Pierwszy Międzynarodowy Kongres Matematyków odbył się w dniach 9–11 sierpnia 1897 roku w Zurychu i wzięło w nim udział 208 uczonych z 16 krajów. Wśród uczestników były jedynie cztery kobiety, przy czym żadna z nich nie wygłosiła na kongresie referatu (to stało się dopiero w 1912 w Cambridge, kiedy prelegentką była Hilda Phoebe Hudson). Największą liczbę reprezentantów miały Szwajcaria, Niemcy, Francja i Włochy; spoza Europy było tylko siedmioro uczestników z USA. Wykłady plenarne wygłosili Henri Poincaré, Adolf Hurwitz, Giuseppe Peano i Felix Klein. Poza nimi uczestnicy mogli wysłuchać jeszcze 30 wystąpień w pięciu sekcjach.
Drugi kongres odbył się w 1900 w Paryżu – to tam David Hilbert sformułował listę 23 najważniejszych problemów stojących przed matematyką XX wieku. Następne miały się odbywać co cztery lata, ale dwie wojny światowe spowodowały odwołanie spotkań w latach 1916, 1940 i 1944 oraz przesunięcie kongresu planowanego na rok 1948 o dwa lata. Z kolei Międzynarodowy Kongres Matematyków zaplanowany w Warszawie w 1982 roku odbył się z rocznym opóźnieniem ze względu na wprowadzenie w Polsce stanu wojennego. W 2018 kongres miał miejsce w Rio de Janeiro (pierwszy raz na półkuli południowej), a ostatni – choć zaplanowany w Petersburgu – z powodu inwazji Rosji na Ukrainę odbył się on-line w lipcu 2022 roku.

</doc>
<doc id="2204575" url="https://pl.wikipedia.org/wiki?curid=2204575" title="Hryhorij Bohemski">
Hryhorij Bohemski

Hryhorij Hryhorowycz Bohemski (ukr. Григорій Григорович Богемський, ros. Григорий Григорьевич Богемский, "Grigorij Grigorjewicz Bogiemski"; ur. 1895 w Odessie, Imperium Rosyjskie, zm. 1957, w Pradze, Czechosłowacja) - ukraiński piłkarz, grający na pozycji napastnika.
Kariera piłkarska.
Kariera klubowa.
W 1911 rozpoczął karierę piłkarską w drużynie Wega Odessie, skąd w następnym roku przeszedł do Sporting-Klub Odessa. W 1917 został piłkarzem klubu ROS Odessa. W 1920 emigrował najpierw do Bułgarii, a potem do Czechosłowacji, gdzie występował w klubach Ruś Użhorod i Viktoria Žižkov. W 1927 zakończył karierę piłkarską..
Kariera reprezentacyjna.
Bronił barw reprezentacji Odessy (1911–1919).
14 września 1913 debiutował w reprezentacji Imperium Rosyjskiego w zremisowanym meczu z Norwegią.

</doc>
<doc id="2204585" url="https://pl.wikipedia.org/wiki?curid=2204585" title="Zespół zależności alkoholowej">
Zespół zależności alkoholowej

Zespół zależności alkoholowej (skrót ZZA) – jednostka chorobowa równoważna merytorycznie z uzależnieniem od alkoholu klasyfikowanym jako F10 w ICD-10; nazwa niepoprawna w świetle obowiązującej klasyfikacji ICD-10.

</doc>
<doc id="2204589" url="https://pl.wikipedia.org/wiki?curid=2204589" title="Wskaźnik CSE">
Wskaźnik CSE



</doc>
<doc id="2204590" url="https://pl.wikipedia.org/wiki?curid=2204590" title="Stary cmentarz żydowski w Bełchatowie">
Stary cmentarz żydowski w Bełchatowie

Stary cmentarz żydowski w Bełchatowie – został założony w pierwszej połowie XIX wieku, znajdował się w Bełchatowie na terenie zwanym Kempfinówką. Po jego zdewastowaniu przez Niemców w czasie II wojny światowej teren kirkutu został przeznaczony na cele budowlane. Ma powierzchnię ok. 0,2 ha.

</doc>
<doc id="2204592" url="https://pl.wikipedia.org/wiki?curid=2204592" title="Cmentarz żydowski w Bełchatowie">
Cmentarz żydowski w Bełchatowie



</doc>
<doc id="2204593" url="https://pl.wikipedia.org/wiki?curid=2204593" title="Ołeksandr Złoczewski">
Ołeksandr Złoczewski

Ołeksandr Petrowycz Złoczewski (ukr. Олександр Петрович Злочевський, ros. Александр Петрович Злочевский, "Aleksandr Pietrowicz Złoczewski"; ur. w Odessie, Imperium Rosyjskie, zm. 1955, w Odessie) - ukraiński piłkarz, grający na pozycji napastnika.
Kariera piłkarska.
Kariera klubowa.
W 1910 rozpoczął karierę piłkarską w drużynie Noworosyjski SK Odessa, skąd w następnym roku przeszedł do Wegy Odessa. W 1913 przeszedł do klubu Szeremetjewśkyj HS Odessa. Po zakończeniu I wojny światowej został piłkarzem klubu ROS Odessa. W 1924 przeniósł się do Szkirtrestu Odessa. W 1930 zakończył karierę piłkarską.
Kariera reprezentacyjna.
Bronił barw reprezentacji Odessy. W 1914 otrzymał dokumenty na wyjazd z reprezentacją Imperium Rosyjskiego na mecz z Norwegią, ale początek I wojny światowej przeszkodził jemu debiutować w niej.

</doc>
<doc id="2204596" url="https://pl.wikipedia.org/wiki?curid=2204596" title="Napad na królową">
Napad na królową

Napad na królową – amerykański film przygodowy z 1966 roku w reż. Jacka Donohue na podstawie powieści Jacka Finneya.
Opis fabuły.
Mark i Linc są właścicielami kutra rybackiego. Jednak interes nie idzie im najlepiej, dlatego przyjmują propozycję wzięcia udziału w poszukiwaniach zatopionego przed wiekami hiszpańskiego galeonu ze złotem. Poszukiwania opierają się na zabytkowej mapie, której właścicielką jest piękna Włoszka Rosa. Wraz z nimi w wyprawie bierze udział były niemiecki podwodniak i weteran wojny Eric oraz awanturnik Vic. Jednak w miejscu domniemanego spoczynku galeonu natrafiają tylko na wrak niemieckiego U-Boota. Jest on w dość dobrym stanie, dlatego Eric wpada na pomysł podniesienia okrętu, wyremontowania go i użycia do pirackich napadów na statki. Za pierwszy swój cel piraci biorą liniowiec "Queen Mary" i znajdujący się na nim bank. Przebranym w brytyjskie mundury, udającym angielskich podwodniaków z uszkodzonym okrętem, udaje się zatrzymać olbrzymi statek i pod groźbą storpedowania dobrać do sejfu z gotówką i transportu złota. Niestety, ich plany krzyżuje okręt patrolowy amerykańskiej straży przybrzeżnej – Vic ginie, a Eric po krótkiej walce z amerykańską jednostką (usiłuje ją storpedować) idzie na dno wraz ze staranowanym U-Bootem. Z całej tej awantury wychodzą cało tylko Mark, Linc i Rosa, którym w ostatniej chwili udaje się w pontonie opuścić U-Boota.

</doc>
<doc id="2204598" url="https://pl.wikipedia.org/wiki?curid=2204598" title="Języki azjanickie">
Języki azjanickie



</doc>
<doc id="2204599" url="https://pl.wikipedia.org/wiki?curid=2204599" title="Franciszek Gałecki (zm. 1760)">
Franciszek Gałecki (zm. 1760)

Franciszek Gałecki herbu Junosza (zm. 5 maja 1760) – kasztelan wieluński w latach 1750–1760, starosta bydgoski w latach 1710–1745.
Życiorys.
Niezwykle skąpe są dane o jego życiu i działalności. Był synem Franciszka Zygmunta Gałeckiego. 
6 września 1710 r. otrzymał drogą cesji, zatwierdzonej przez króla Augusta II Mocnego starostwo bydgoskie. Cesja nastąpiła w katastrofalnym dla Bydgoszczy okresie wojny północnej 1700–1721. Miasto znajdowało się na linii marszu wojsk różnych narodowości, które w czasie postojów i kwaterunków nakładały kontrybucje, dopuszczały się gwałtów i rabunków. Towarzyszące wojnie zarazy lat 1708–1711, najstraszniejsze w dziejach miasta, doprowadziły do jego wyludnienia. Tej postępującej ruinie nie był w stanie zapobiec starosta Franciszek Gałecki. 
2 stycznia 1745 przekazał za zgodą króla Augusta III starostwo bydgoskie swojemu synowi Ignacemu. W 1750 r. otrzymał nominację na kasztelana wieluńskiego i urząd ten pełnił do 1760 r.

</doc>
<doc id="2204600" url="https://pl.wikipedia.org/wiki?curid=2204600" title="Azja Przednia">
Azja Przednia



</doc>
<doc id="2204601" url="https://pl.wikipedia.org/wiki?curid=2204601" title="Konwencja AETR">
Konwencja AETR

Konwencję AETR (z francuskiego "Accord Européen sur les Transports Routiers") stosuje się dla międzynarodowego transportu drogowego wykonywanego w części poza obszarami: Unii Europejskiej, państwami Europejskiego Obszaru Gospodarczego oraz państwami będącymi stronami umowy AETR. Dotyczy ona zasad zatrudniania kierowców wykonujących przewozy międzynarodowe, czasu pracy, oraz jego ewidencji. Polska przystąpiła do AETR w 1971 roku.

</doc>
<doc id="2204602" url="https://pl.wikipedia.org/wiki?curid=2204602" title="Konwencja ATP">
Konwencja ATP

Konwencja ATP – międzynarodowa umowa dotycząca przewozu towarów, artykułów spożywczych szybko psujących się, a także odnosząca do specjalnych środków transportu dopasowanych do tych przewozów. Sporządzono ją w Genewie we wrześniu 1970 roku. Weszła ona w życie w sześć lat później. Polska ratyfikowała tę konwencję w 1984 roku.
Wymagania.
Konwencja reguluje wymagania odnoszące się do:
Postanowienia.
Zawierając umowę ATP, obie strony tej konwencji polepszają warunki zachowania jakości szybko psujących się towarów w czasie ich przewozu. 
Postanowienia tego porozumienia stosuje się do:
Pojazdy.
Pojazdy do przewozów towarów szybko psujących się, np. przyczepy, naczepy, kontenery muszą spełniać warunki określone w załączniku konwencji ATP. 
Dotyczą one m.in.:
Stan prawny.
Do konwencji ATP przystąpiły już:
Wielka Brytania, Belgia, Austria, Niemcy, Polska, Portugalia, Norwegia, Maroko, Hiszpania, USA, Węgry, Holandia, Irlandia, Chorwacja, Dania, Słowacja, Słowenia, Włochy, Czechy, Federacja Rosyjska, Kazachstan, Szwecja, Luksemburg, Grecja, Finlandia, Jugosławia.
Szwajcaria nie ratyfikowała jeszcze podpisanej przez siebie umowy, zaś Afryka Południowa zaczęła już prace nad przystąpieniem do Umowy ATP.

</doc>
<doc id="2204603" url="https://pl.wikipedia.org/wiki?curid=2204603" title="Języki przedindoeuropejskie">
Języki przedindoeuropejskie



</doc>
<doc id="2204606" url="https://pl.wikipedia.org/wiki?curid=2204606" title="Kwas p-toluenosulfonowy">
Kwas p-toluenosulfonowy

Kwas "p"-toluenosulfonowy, kwas tosylowy – organiczny związek chemiczny z grupy aromatycznych kwasów sulfonowych. Jest kwasem mocnym (p"K"a = −2,8), o mocy porównywalnej z kwasem siarkowym (p"K"a1 = −3).
Otrzymywanie.
Otrzymywany w reakcji sulfonowania toluenu stężonym kwasem siarkowym lub kwasem chlorosulfonowym (w tym przypadku powstaje głównie chlorek tosylu). Bardzo dobrze rozpuszczalny w wodzie, krystalizuje jako monohydrat. Z zasadami tworzy sole, np. "p"-toluenosulfonian sodu.
Właściwości i zastosowanie.
Stosowany jako katalizator kwasowy rozpuszczalny w rozpuszczalnikach organicznych, np. w reakcjach estryfikacji lub do eliminacji grupy hydroksylowej.

</doc>
<doc id="2204613" url="https://pl.wikipedia.org/wiki?curid=2204613" title="SS Kraków (1925)">
SS Kraków (1925)

SS Kraków – masowiec zbudowany w roku 1925 we francuskiej stoczni Chantiers Navals Français w Blainville-sur-Orne koło Caen. Bliźniaczymi statkami były SS "Wilno", SS "Katowice", SS "Poznań" oraz SS "Toruń". Statki te nazywane były, ze względu na pochodzenie, francuzami.
Przed wojną.
„Kraków” wszedł do Gdyni w styczniu 1927 roku. W uroczystości poświęcenia i podniesienia polskiej bandery uczestniczył ówczesny minister przemysłu i handlu, budowniczy portu w Gdyni Eugeniusz Kwiatkowski. Statek pływał głównie po Bałtyku i Morzu Północnym, ale był też pierwszym statkiem Polskiej Marynarki Handlowej, który w roku 1928 przeszedł przez Kanał Sueski na Morze Czerwone. Tam też, w porcie Dżidda, załadowano na pokład stado owiec − osobisty dar szejka Hidżazu dla Polski.
Na przełomie lat dwudziestych i trzydziestych XX wieku stał się – za sprawą drukowanej w odcinkach w tygodniku „Płomyczek” powieści – bardzo popularny wśród dzieci.
W konwojach.
W chwili wybuchu II wojny światowej znajdował się na Morzu Śródziemnym, gdzie wkrótce zaczął pływać we francuskich konwojach. Po upadku Francji w czerwcu 1940 roku odłączył się (pod pozorem konieczności uzupełnienia paliwa) od jednego z takich konwojów i zawinął do Gibraltaru, „gdzie dał się aresztować” Brytyjczykom.
Następne wojenne lata spędził w atlantyckich konwojach, a w 1944 brał udział w lądowaniu w Normandii.
W PRL.
21 września 1945 „Kraków”, jako pierwszy polski statek po wojnie, wszedł do zrujnowanego portu w Gdyni. Od roku 1951 pływał dla Polskiej Żeglugi Morskiej, a 1 stycznia 1959 został skasowany i przekazany Zarządowi Portu w Szczecinie jako pływający magazyn MP 1.
Ostatecznie w roku 1964 oddany został na złom.

</doc>
<doc id="2204615" url="https://pl.wikipedia.org/wiki?curid=2204615" title="Wydział Matematyki i Informatyki Uniwersytetu Jagiellońskiego">
Wydział Matematyki i Informatyki Uniwersytetu Jagiellońskiego

Wydział Matematyki i Informatyki Uniwersytetu Jagiellońskiego w Krakowie ("WMiI UJ") – jednostka naukowo-badawcza będąca jednym z 16 wydziałów Uniwersytetu Jagiellońskiego. Siedziba Wydziału mieści się przy ul. S. Łojasiewicza 6 na terenie Kampusu 600-lecia Odnowienia Uniwersytetu Jagiellońskiego w Krakowie.
Wydział posiada kategorię A+ MNiSW. Prowadzi studia z zakresu informatyki, informatyki analitycznej, matematyki i matematyki komputerowej.
Wydział powstał w 2003 r. w wyniku podziału Wydziału Matematyki, Fizyki i Informatyki UJ na Wydział Fizyki, Astronomii i Informatyki Stosowanej oraz Wydział Matematyki i Informatyki. Do czasu przenosin Wydziału na nowy kampus w 2008 r. zajęcia dydaktyczne odbywały się w trzech odległych od siebie budynkach przy ul. Gronostajowej 3, Nawojki 11 i Reymonta 4. W budynku Wydziału ma od 2011 r. tymczasowo siedzibę Instytut Filologii Klasycznej.
 
Struktura.
W skład Wydziału wchodzą:
oraz
Dziekani Wydziału od roku 1945.
Dziekani Wydziału Matematyki i Informatyki UJ (od roku 2003):
Dziekani Wydziału Matematyki i Fizyki UJ (1979-2001) oraz Wydziału Matematyki, Fizyki i Informatyki UJ (2001-2003):
Dziekani Wydziału Matematyki, Fizyki i Chemii UJ (1951–1979):
Dziekani Wydziału Matematyczno-Przyrodniczego UJ (1945–51):

</doc>
<doc id="2204616" url="https://pl.wikipedia.org/wiki?curid=2204616" title="Cmentarz żydowski w Sulmierzycach">
Cmentarz żydowski w Sulmierzycach

Cmentarz żydowski w Sulmierzycach – kirkut społeczności żydowskiej niegdyś zamieszkującej Sulmierzyce. Nie wiadomo kiedy dokładnie powstał. Znajduje się na północ od miejscowości przy drodze do Stanisławowa. Został zniszczony w czasie II wojny światowej i obecnie na zalesionym terenie nie zachowały się żadne nagrobki. 

</doc>
<doc id="2204618" url="https://pl.wikipedia.org/wiki?curid=2204618" title="Nieznani Sprawcy">
Nieznani Sprawcy



</doc>
<doc id="2204619" url="https://pl.wikipedia.org/wiki?curid=2204619" title="SS Toruń">
SS Toruń

SS Toruń – masowiec zbudowany w roku 1925 we francuskiej stoczni Chantiers Navals Français w Caen. Bliźniaczymi statkami były SS "Wilno", SS "Katowice", SS "Poznań" oraz SS "Kraków". Statki te nazywane były najczęściej "węglowcami" lub też, ze względu na swe pochodzenie, "francuzami".
Przed wojną.
"Toruń" wszedł do Gdyni w styczniu 1927 roku. W uroczystości poświęcenia i podniesienia polskiej bandery uczestniczył ówczesny minister przemysłu i handlu, budowniczy portu w Gdyni Eugeniusz Kwiatkowski. Statek pływał, wożąc polski węgiel, głównie po Bałtyku i Morzu Północnym, a z portów angielskich do kraju tomasynę.
Pod niemiecką banderą.
W chwili wybuchu II wojny światowej "Toruń" stał zacumowany w gdyńskim porcie jako statek bunkrowy dla okrętów marynarki wojennej. W chwili, gdy pod naciskiem oddziałów Wehrmachtu, obrońcy miasta musieli się zeń wycofać, zatopili statek w wejściu do portu.
Niemcy szybko podnieśli "Toruń", wyremontowali i wcielili do służby pod nazwą "Hannes Freymann". Pływał w tej roli do roku 1944, kiedy to został zbombardowany i zatopiony przez samoloty alianckie w norweskim fiordzie. Ponownie podniesiony i prowizorycznie połatany, odholowany został na remont w Kilonii. Tam jednak uszczelnienia puściły, statek osiadł na dnie basenu i tak doczekał końca wojny.
W PRL.
Po wydobyciu i remoncie "Toruń" został w maju 1946 roku zwrócony Polskiej Marynarce Handlowej. Pod polską banderą pływał (najpierw w Żegludze Polskiej, a potem w Polskiej Żegludze Morskiej) do roku 1960, kiedy to został ostatecznie wycofany ze służby i oddany Zarządowi Portu w Gdańsku jako magazyn pływający MP-ZP Gda 20.
W roku 1965 oddany na złom.

</doc>
<doc id="2204620" url="https://pl.wikipedia.org/wiki?curid=2204620" title="Nieznani sprawcy w Polsce (eufemizm)">
Nieznani sprawcy w Polsce (eufemizm)

Nieznani sprawcy – eufemizm używany oficjalnie przez środki masowego przekazu i ironicznie przez obywateli PRL-u jako określenie funkcjonariuszy Ministerstwa Bezpieczeństwa Publicznego i Służby Bezpieczeństwa lub osób działających na ich zlecenie, dokonujących aktów represji na osobach i obiektach uznawanych przez władze za wrogie. Najbardziej rozpowszechnioną formą tych represji były skrytobójstwa, pobicia, podpalenia lub dewastacja mienia.
Polska Rzeczpospolita Ludowa.
Działania „nieznanych sprawców” wobec opozycji politycznej miały miejsce niemal od początku istnienia Polski Ludowej. W latach 1944-1947 dotknęły głównie PSL-owską opozycję, a ich rezultatem było ok. 200 morderstw politycznych (wśród nich m.in. zabójstwo Władysława Kojdera) oraz podpalenia i ataki na lokale tej partii. Zabójstwa dokonywane przez „nieznanych sprawców” dotyczyły w tym okresie również żołnierzy AK, NSZ i innych członków antykomunistycznej opozycji.
Po rozbiciu legalnej opozycji instytucja „nieznanych sprawców” straciła na znaczeniu. W okresie tzw. „stabilizacji” lat 60. i 70. najgłośniejszą ofiarą „nieznanych sprawców” był student Uniwersytetu Jagiellońskiego Stanisław Pyjas, zamordowany (najprawdopodobniej) w Krakowie 7 maja 1977. 11 marca 1968 w Warszawie, przez grupę ORMO-wców został w bramie swojego domu pobity Stefan Kisielewski. W latach 80., wraz z pojawieniem się „Solidarności”, instytucja „nieznanych sprawców” odżyła, za cel swoich działań obierając księży i działaczy związkowych. Do najgłośniejszych mordów dokonanych przez „nieznanych sprawców” w tym okresie należały zabójstwa księży Niedzielaka, Zycha i Suchowolca w 1989 oraz działacza Piotra Bartoszcze w 1984 i kilkunastoletniego Emila Barchańskiego w 1982 („utopił się” w Wiśle). O wiele mniej znane pozostają do dziś liczne pobicia księży, działaczy związkowych oraz osób krytykujących oficjalną politykę rządu.
Szereg przestępstw na tle politycznym popełnionych przez „nieznanych sprawców” w latach 70. i 80. jest wiązanych przez historyków z działalnością tzw. Grupy Operacyjnej do Zadań Dezintegracyjnych – głęboko zakonspirowanej komórki operacyjnej SB, która funkcjonowała w ramach Departamentu IV MSW. Pracownikami grupy „D” byli m.in. mordercy ks. Popiełuszki.
„Nieznani sprawcy” popełniali także przestępstwa przeciwko mieniu, m.in. ukradli znajdujący się w miejscu mszy papieskiej z 1987 r. na gdańskiej Zaspie 20-tonowy głaz, upamiętniający to wydarzenie.
Większość „nieznanych sprawców” nigdy nie została ujawniona ani nie poniosła żadnej odpowiedzialności za swoje przestępcze czyny. W świetle obowiązującego obecnie (2011) w Polsce prawodawstwa (przedawnienie) najprawdopodobniej nigdy już takiej odpowiedzialności nie poniosą.
II Rzeczpospolita.
Instytucja „nieznanych sprawców” istniała także przed wojną. Była narzędziem stosowanym przez sanacyjne władze do dezorganizowania opozycji. Np. we wrześniu 1927 roku został napadnięty i pobity przez „nieznanych sprawców” pisarz Tadeusz Dołęga-Mostowicz, najprawdopodobniej za krytykę rządów Piłsudskiego.

</doc>
<doc id="2204621" url="https://pl.wikipedia.org/wiki?curid=2204621" title="Cmentarz żydowski w Treście">
Cmentarz żydowski w Treście

Cmentarz żydowski w Treście – kirkut społeczności żydowskiej zamieszkującej leżący w pobliżu Tresty Żarnów. Nie wiadomo kiedy dokładnie powstał. Miał powierzchnię 1 ha. Został zniszczony podczas II wojny światowej. Obecnie brak na nim nagrobków. Teren cmentarza był wykorzystywany jako boisko sportowe.

</doc>
<doc id="2204623" url="https://pl.wikipedia.org/wiki?curid=2204623" title="Klimene">
Klimene



</doc>
<doc id="2204625" url="https://pl.wikipedia.org/wiki?curid=2204625" title="Peitho">
Peitho



</doc>
<doc id="2204626" url="https://pl.wikipedia.org/wiki?curid=2204626" title="Moheganie">
Moheganie



</doc>
<doc id="2204627" url="https://pl.wikipedia.org/wiki?curid=2204627" title="Mahikanie">
Mahikanie



</doc>
<doc id="2204634" url="https://pl.wikipedia.org/wiki?curid=2204634" title="Niskoorbitalne Działo Jonowe">
Niskoorbitalne Działo Jonowe

Niskoorbitalne Działo Jonowe (, LOIC) – program, który może być użyty do przeprowadzania ataków typu DoS. Nazwa angielska oznacza działo jonowe umieszczone na niskiej orbicie okołoziemskiej, czyli fikcyjną broń masowego rażenia występującą najczęściej w grach komputerowych (np. "Command &amp; Conquer") i twórczości z gatunku SF.
LOIC został oryginalnie stworzony przez firmę Praetox Technologies w języku C#, a jego źródła zostały uwolnione. Narzędzie służy do przeprowadzania ataków DoS (a w przypadku wielu atakujących – DDoS) poprzez przeciążenie atakowanego serwera dużą ilością pakietów TCP/UDP lub żądań protokołu HTTP.
Niezależnie od głównego projektu dostępne są też wersje LOIC napisane w Pythonie oraz (nie wymagające instalacji) wersje napisane w języku JavaScript (JS LOIC).
Środki zaradcze.
Specjaliści twierdzą, że odpowiednio przygotowane reguły dla systemów firewall mogą odfiltrować większość ruchu generowanego przez atak przeprowadzany za pomocą LOIC, ale należy pamiętać, że skuteczna obrona przed atakami DDoS na poziomie sieciowym jest bardzo trudna.

</doc>
<doc id="2204638" url="https://pl.wikipedia.org/wiki?curid=2204638" title="Legitymacja poselska">
Legitymacja poselska

Legitymacja poselska – legitymacja wydawana posłom przez Marszałka Sejmu RP na podstawie ustawy z dnia 9 maja 1996 r. o wykonywaniu mandatu posła i senatora.
Uprawnienia.
Legitymacja poselska pozwala:
Polskie prawo nie precyzuje, czy legitymacja poselska jest dokumentem tożsamości.
Od 2023 roku legitymacja poselska jest dostępna w postaci cyfrowej w aplikacji mObywatel (mLegitymacja poselska).
Wygląd.
Współcześnie papierowa legitymacja ma formę karty identyfikacyjnej o wymiarach 85,6 × 53,98 × 0,82 mm, wykonanej z tworzywa sztucznego, zawierającej elementy zabezpieczające dokument.
Awers:
Rewers:

</doc>
<doc id="2204642" url="https://pl.wikipedia.org/wiki?curid=2204642" title="Film trójwymiarowy">
Film trójwymiarowy



</doc>
<doc id="2204645" url="https://pl.wikipedia.org/wiki?curid=2204645" title="Dingelstaedt">
Dingelstaedt



</doc>
<doc id="2204647" url="https://pl.wikipedia.org/wiki?curid=2204647" title="Boczań Kasprowy">
Boczań Kasprowy

Boczań Kasprowy – duży, trawiasty fragment zbocza (upłaz) Jaworzyńskich Czół w polskich Tatrach Zachodnich. Wznosi się po wschodniej stronie Kasprowej Polany i ciągnie od samej grani Jaworzyńskich Czół, aż po ich podnóże, łącząc się z Kasprową Polaną. Dawniej były to tereny wypasowe Hali Kasprowej. Wypas jednak zniesiono tutaj już dawno, bo zaraz po II wojnie światowej i dzisiaj jest to obszar ochrony ścisłej Tatrzańskiego Parku Narodowego. Pozostawione samemu sobie zbocze stopniowo zarasta w wyniku naturalnej sukcesji ekologicznej, jednak proces ten trwa powoli i w 2010 nadal większość zbocza jest trawiasta.

</doc>
<doc id="2204651" url="https://pl.wikipedia.org/wiki?curid=2204651" title="Leinefelde-Worbis">
Leinefelde-Worbis

Leinefelde-Worbis – miasto w Niemczech, w kraju związkowym Turyngia, w powiecie Eichsfeld. 
6 lipca 2018 do miasta przyłączono gminę Hundeshagen, a 1 stycznia 2019 gminę Kallmerode. Obie stały się automatycznie jego dzielnicami.
Współpraca.
Miejscowości partnerskie:

</doc>
<doc id="2204652" url="https://pl.wikipedia.org/wiki?curid=2204652" title="FM Logistic">
FM Logistic

FM Logistic – założona we Francji w 1967 r. rodzinna firma logistyczna, nienotowana na giełdzie. Przedsiębiorstwo działa w 14 krajach w Europie, Azji i Ameryce Łacińskiej (Brazylia) i zatrudnia ponad 27 000 osób. Firma jest jednym z pionierów „poolingu”, metody wykorzystania zasobów logistycznych (magazynów, pojazdów transportowych) jednocześnie na rzecz kilku firm-klientów. FM Logistic obsługuje portfolio klientów międzynarodowych lub krajowych z sektorów FMCG, retail, farmacja, ochrona zdrowia i kosmetyki, przemysł oraz automotive. 
W Europie Centralnej, firma FM Logistic działająca jako FM Logistic Central Europe, jest obecna w 4 krajach: Polsce (od 1995), Czechach (od 1996), na Słowacji (od 1999) oraz na Węgrzech (od 2005). FM Logistic CE zatrudnia ponad 5 500 pracowników, posiada 17 platform logistycznych, 30 magazynów przeładunkowych dysponując powierzchnią 750 000 m2, i oferując ponad 1 milion miejsc paletowych, a także zarządzając flotą ponad 2 500 pojazdów. Firma świadczy usługi w zakresie magazynowania (46%), transportu towarów (41%) oraz co-packingu i co-manufacturingu (13%). Kluczowe sektory w regionie obsługiwane przez operatora to FMCG (41%), retail (28%), przemysł (24%), sektor ochrony zdrowia (5%) i kosmetyki (2%). 
Historia.
FM Logistic powstało z połączenia dwóch rodzinnych firm transportowych w latach 60. XX wieku. W 1962 r. Dwóch braci pochodzących regionu Ardèche, Edmond i Claude Faure założyło firmę zajmującą się pozyskiwaniem i transportem drewna. W rezultacie związku małżeńskiego, rodzina Faure związała się z rodziną Machet, posiadająca firmę transportową w Wogezach. W 1967 roku Claude Faure, Edmond Faure i Jean-Marie Machet skonsolidowali i przenieśli działalność transportową do Saint-Quirin w departamencie Moselle (Mozela). To narodziny firmy Faure &amp; Machet, która liczyła wtedy 12 osób i posiadała 7 pojazdów.
Lata osiemdziesiąte: rozpoczęcie działalności magazynowania.
Dziesięć lat później Faure &amp; Machet zatrudnia już 90 pracowników i posiada 75 pojazdów. W 1982 r. dokonuje się decydujący zwrot, firma wygrywa przetarg na obsługę grupy MARS (producenta art. spożywczych). Faure &amp; Machet rozpoczyna wówczas działalność magazynowania. W 1987 r. przedsiębiorstwo zatrudnia 300 osób i dysponuje 38 000 m2 powierzchni magazynowej we Francji.
Lata dziewięćdziesiąte: międzynarodowa ekspansja.
W latach 90. Faure &amp; Machet wykorzystało możliwości, jakie dało otwarcie rynków w Europie Środkowej i Wschodniej. Firma rozpoczyna działalność w Rosji, Polsce i na Ukrainie. Aby ułatwić międzynarodowy rozwój, w 1998 r. firma przyjmuje nazwę „FM Logistic”.
XXI w.: przekazanie steru przedsiębiorstwa kolejnemu pokoleniu.
W 2002 r. trzej założyciele przekazują ster firmy kolejnemu pokoleniu liderów, wśród nich jest Jean-Christophe Machet, obecny prezes. W 2004 r. FM Logistic rozpoczyna działalność w Chinach. W 2013 roku, w wyniku akwizycji innego podmiotu, grupa pojawia się w Brazylii. 
W tym samym czasie, przejmuje znaczącego gracza w logistyce świeżych produktów w Rosji. W 2016 r. FM Logistic umocniło swoją obecność w Azji dzięki przejęciu w Indiach firmy Spear Logistics. W tym okresie grupa kontynuuje międzynarodowy rozwój, o czym świadczy uruchomienie i rozwój kilku platform logistycznych w Rosji, Polsce, Czechach, Rumunii, Hiszpanii i we Włoszech. FM Logistic planuje otworzyć w 2020 r. kilka magazynów w Indiach oraz centrum magazynowe i dystrybucyjne w Wietnamie. We Francji FM Logistic rozwija się w tempie około dwóch nowych platform logistycznych rocznie - przykładem może być platforma Escrennes, zainaugurowana w 2018 roku. 
FM Logistic realizuje także strategię cyfrowej transformacji i innowacji, aby zaoferować rozwiązania w zakresie łańcucha dostaw, która jest odpowiedzią na wzrost handlu internetowego, dystrybucji wielokanałowej i oczekiwania tak zwanej zrównoważonej konsumpcji.
Globalne kierownictwo FM Logistic.
Zarząd FM Logistic na dzień 31 marca 2020:

</doc>
<doc id="2204660" url="https://pl.wikipedia.org/wiki?curid=2204660" title="Ilja Sielwinski">
Ilja Sielwinski

Ilja Sielwinski (ros. Илья Львович Сельвинский ur. 12 października/24 października 1899 w Symferopolu, zm. 22 marca 1968 w Moskwie) — rosyjski pisarz i poeta, przedstawiciel konstruktywizmu w literaturze.
Życiorys.
Pochodził z rodziny krymczackiej. Jego ojciec, Lew Sielwinski, brał udział w wojnie rosyjsko-tureckiej, a następnie handlował futrami i skórami zwierząt futerkowych.
Sielwinski rozpoczął naukę w szkole podstawowej w Eupatorii, w latach 1915–1919 w gimnazjum. Już w roku 1915 zaczął publikować swoje utwory, najczęściej w gazecie „"Ewpatorijskije nowosti"”.
W okresie rewolucji październikowej uczestniczył w walkach, w okresie wojny domowej walczył w szeregach Armii Czerwonej. Po powrocie do cywila zarabiał na życie między innymi jako tragarz, model malarski, dziennikarz i zapaśnik cyrkowy.
W roku 1923 Sielwinski ukończył studia na wydziale nauk społecznych Uniwersytetu Moskiewskiego. Został przywódcą grupy konstruktywistów, do której należeli Edward Bagricki, Władimir Ługowski, Wiera Inber, Borys Łapin, Borys Agapow i Eugeniusz Gawriłowicz. W latach 1927–30 prowadził gwałtowną polemikę z Władimirem Majakowskim, lecz zakończył ją samokrytyką, po czym został spawaczem w elektrowni.
W roku 1933 uczestniczył w wyprawie arktycznej statku "Czeluskin".
W okresie wielkich czystek, 21 kwietnia 1937, ukazało się postanowienie Biura Politycznego KC WKP(b) “O sztuce Ilji Sielwinskiego "Umka-biały niedźwiedź"”:
Pretekstem do tej nagonki stał się list grupy Czukczów, uważających, że treść sztuki ich obraża.
W latach czterdziestych pisał wierszem sztuki o tematyce historycznej. W okresie II wojny światowej walczył na froncie i dosłużył się stopnia podpułkownika.
W latach pięćdziesiątych redagował na nowo swoje utwory z lat dwudziestych.
W latach 1971–74 ukazało się pośmiertnie wydanie dzieł zebranych Sielwinskiego w sześciu tomach.

</doc>
<doc id="2204661" url="https://pl.wikipedia.org/wiki?curid=2204661" title="Janusz Grzymułtowski">
Janusz Grzymułtowski

Janusz Grzymułtowski herbu Nieczuja (ur. 1567, zm. 25 czerwca 1617) – kasztelan bydgoski od 1602 r., starosta średzki od 1603 r.
Życiorys.
Urodził się ok. 1567 r. prawdopodobnie w rodzinnych Grzymułtowicach. Był synem Mikołaja i jego drugiej żony, Zofii Dzierżanowskiej. Nie wiadomo, do jakich szkół uczęszczał, w każdym razie był człowiekiem dobrze wykształconym.
Od 1569 r. czynnie występował na sejmikach, gdzie dawał niejednokrotnie dowody rozumu i dzielności, rozstrzygając wątpliwości i spory. Sejmik posejmowy w Środzie Wlkp. w 1601 r. zlecił mu między innymi dopilnowanie, by zebrane na wojnę inflancką pieniądze dostały się bez zwłoki rotmistrzom. 15 listopada 1602 r. został mianowany kasztelanem bydgoskim. W grudniu tego roku obrany został posłem. W 1603 r. otrzymał wraz z żoną starostwo średzkie.
7 października 1606 roku podpisał ugodę pod Janowcem. W 1607 roku był posłem na sejm z województwa poznańskiego. W czasie rokoszu Zebrzydowskiego stał po stronie króla Zygmunta III. Był wysłannikiem monarchy do pertraktowania z rokoszanami. Przekonał rokoszan o bezskuteczności ich walki, a w obozie królewskim pod Janowcem uczestniczył przy przeprosinach Zygmunta III przez Mikołaja Zebrzydowskiego. Po rokoszu doszedł do sławy i znaczenia.
Poseł na sejm nadzwyczajny 1613 roku z Wielkopolski. Od 21 lutego do 7 maja 1614 r. uczestniczył w pracach komisji bydgoskiej powołanej do zapłaty wojsku smoleńskiemu. Grzymułtowski był żarliwym katolikiem, obracał się w otoczeniu humanistów wielkopolskich.
Zmarł 26 czerwca 1617 r. w wieku 50 lat. Był żonaty z Barbarą Grudzińską, córką Andrzeja, kasztelana krzywińskiego i Anny Stadnickiej (związek małżeński zawarty przed 1568 r.) Miał z nią ośmiu synów: Stanisława (starostę średzkiego), Mikołaja, Andrzeja, Jana (opata w Lądzie), Krzysztofa (rotmistrza królewskiego), Marcina, Wojciecha i Macieja oraz trzy córki: Zofię, Annę i Katarzynę.
Kasztelanowi Grzymułtowskiemu poświęcili utwory panegiryczne: Jan Piórowic oraz Jan Centalius. Ten ostatni w swoim poemacie podkreślał, iż to Bydgoszcz wiodła go do zaszczytów. W epitafium kończącym poemat podniósł cnoty kasztelana bydgoskiego: pobożność, bezprzykładną hojność dla ubogich oraz wyjątkowe zdolności umysłowe.

</doc>
<doc id="2204665" url="https://pl.wikipedia.org/wiki?curid=2204665" title="Margalita Czachnaszwili">
Margalita Czachnaszwili

Margalita Czachnaszwili, gruz. მარგალიტა ჩახნაშვილი (ur. 9 grudnia 1982 w Tbilisi) – gruzińska tenisistka.
Swoją karierę tenisową rozpoczęła w październiku 1997 roku, w wieku czternastu lat, występując z dziką kartą na turnieju ITF w Tbilisi. Awansowała w zawodach do półfinału. W 2000 roku ponownie dotarła do półfinału podobnych zawodów, pokonując między innymi zawodniczkę z Ukrainy Julię Bejhelzimer. Pierwszy turniej w grze singlowej wygrała w 2002 roku, w Sofii. W sumie wygrała dziesięć turniejów singlowych i pięć deblowych rangi ITF.
W 2005 roku zagrała po raz pierwszy w kwalifikacjach do turnieju WTA, ale przegrała w pierwszej rundzie z Elise Tamaëla z Holandii. Rok później wystąpiła w turnieju głównym w Portorožu, na którym wygrała w pierwszej rundzie z Lucie Hradecką i przegrała w rundzie drugiej z Jarmilą Gajdošovą. W 2008 roku udanie przeszła kwalifikacje do turnieju w Palermo i w turnieju głównym doszła do ćwierćfinału, pokonując po drodze m.in. Yaninę Wickmayer i Corinnę Dentoni. Jest to jej największe jak dotychczas osiągnięcie w rozgrywkach cyklu WTA.
Kilkakrotnie brała też udział w kwalifikacjach do turniejów wielkoszlemowych, ale nigdy nie doszła dalej niż do drugiej rundy.
Reprezentowała też swój kraj w rozgrywkach Fed Cup. W 2012 zagrała w konkurencji gry podwójnej na igrzyskach olimpijskich w Londynie wspólnie z Aną Tatiszwili odpadając z rywalizacji po pierwszym meczu.

</doc>
<doc id="2204666" url="https://pl.wikipedia.org/wiki?curid=2204666" title="Margalita Chakhnashvili">
Margalita Chakhnashvili



</doc>
<doc id="2204668" url="https://pl.wikipedia.org/wiki?curid=2204668" title="Parafia Przenajświętszej Trójcy w Ostrówku koło Wielunia">
Parafia Przenajświętszej Trójcy w Ostrówku koło Wielunia

Parafia Przenajświętszej Trójcy w Ostrówku koło Wielunia – parafia rzymskokatolicka w Ostrówku koło Wielunia. Należy do Dekanatu Osjaków archidiecezji częstochowskiej. Została utworzona w 1432 roku. Parafię prowadzą księża archidiecezjalni.

</doc>
<doc id="2204672" url="https://pl.wikipedia.org/wiki?curid=2204672" title="Parafia św. Rocha w Konopnicy">
Parafia św. Rocha w Konopnicy

Parafia Świętego Rocha w Konopnicy – parafia rzymskokatolicka w Konopnicy. Należy do dekanatu Osjaków archidiecezji częstochowskiej.

</doc>
<doc id="2204673" url="https://pl.wikipedia.org/wiki?curid=2204673" title="Miłość i inne używki">
Miłość i inne używki

Miłość i inne używki (ang. "Love and Other Drugs", 2010) − amerykańska komedia romantyczna w reżyserii Edwarda Zwicka. Film jest adaptacją książki "Hard Sell: The Evolution of a Viagra Salesman" autorstwa Jamiego Reidy.
Fabuła.
Jamie, bon vivant i kobieciarz, właśnie traci pracę sprzedawcy. Zostaje przedstawicielem farmaceutycznym i przez przypadek poznaje 28-letnią, chorą na Parkinsona, Maggie − dziewczynę, która nie daje się łatwo sklasyfikować. Początkowo łączy ich tylko seks, stopniowo jednak między młodymi zaczyna rodzić się miłość.

</doc>
<doc id="2204674" url="https://pl.wikipedia.org/wiki?curid=2204674" title="Zofia Mossakowska">
Zofia Mossakowska

Zofia Mossakowska – polska pisarka.
Studiowała romanistykę w Łodzi, u profesora Kazimierza Kupisza (któremu zadedykowana jest książka "Kobiety z Ptasich Wysp"), pracowała m.in. jako nauczycielka francuskiego i tłumaczka. 
Mieszka w Mönchengladbach w Niemczech. Mężatka, ma córkę.
Publikacje.
Powieści:
Opowiadania:
Bajka:

</doc>
<doc id="2204679" url="https://pl.wikipedia.org/wiki?curid=2204679" title="Wspólnota administracyjna Dingelstädt">
Wspólnota administracyjna Dingelstädt

Wspólnota administracyjna Dingelstädt (niem. "Verwaltungsgemeinschaft Dingelstädt") – dawna wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajdowała się w mieście Dingelstädt.
Wspólnota administracyjna zrzeszała sześć gmin, w tym jedną gminę miejską "(Stadt)" i pięć gmin wiejskich:
1 stycznia 2019 wspólnota została rozwiązana. Gmina Kallmerode została przyłączona do miasta Leinefelde-Worbis, a pozostałe cztery gminy do miasta Dingelstädt i stały się ich dzielnicami.

</doc>
<doc id="2204681" url="https://pl.wikipedia.org/wiki?curid=2204681" title="Parafia św. Piotra w Okowach w Białej k. Wielunia">
Parafia św. Piotra w Okowach w Białej k. Wielunia

Parafia Świętego Piotra w Okowach w Białej koło Wielunia – parafia rzymskokatolicka w Białej koło Wielunia. Należy do dekanatu Wieluń – Najświętszej Maryi Panny Pocieszenia archidiecezji częstochowskiej. Została utworzona w 1430 roku. Z parafii pochodzi ks. bp Jan Wątroba.

</doc>
<doc id="2204683" url="https://pl.wikipedia.org/wiki?curid=2204683" title="Mnága - Happy End">
Mnága - Happy End



</doc>
<doc id="2204685" url="https://pl.wikipedia.org/wiki?curid=2204685" title="Parafia św. Bartłomieja Apostoła w Czarnożyłach">
Parafia św. Bartłomieja Apostoła w Czarnożyłach

Parafia Świętego Bartłomieja Apostoła w Czarnożyłach – parafia rzymskokatolicka w Czarnożyłach. Należy do dekanatu Wieluń – Najświętszej Maryi Panny Pocieszenia archidiecezji częstochowskiej. .

</doc>
<doc id="2204686" url="https://pl.wikipedia.org/wiki?curid=2204686" title="Wspólnota administracyjna Eichsfelder Kessel">
Wspólnota administracyjna Eichsfelder Kessel

Wspólnota administracyjna Eichsfelder Kessel (niem. "Verwaltungsgemeinschaft Eichsfelder Kessel") – dawna wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajdowała się w miejscowości Niederorschel. Powstała 4 lutego 1991.
Wspólnota administracyjna zrzeszała pięć gmin wiejskich:
31 grudnia 2013 do gminy Deuna przyłączono gminę Vollenborn.
1 stycznia 2019 wspólnota została rozwiązana, a gminy Deuna, Gerterode, Hausen oraz Kleinbartloff zostały przyłączone do gminy Niederorschel i stały się tym samym jej częściami "(Ortsteil)".

</doc>
<doc id="2204690" url="https://pl.wikipedia.org/wiki?curid=2204690" title="Eichsfelder Kessel">
Eichsfelder Kessel



</doc>
<doc id="2204693" url="https://pl.wikipedia.org/wiki?curid=2204693" title="Parafia św. Jana Apostoła i Ewangelisty w Pątnowie">
Parafia św. Jana Apostoła i Ewangelisty w Pątnowie

Parafia św. Jana Apostoła i Ewangelisty w Pątnowie – parafia rzymskokatolicka w Pątnowie należy do dekanatu Wieluń – św. Wojciecha archidiecezji częstochowskiej.
Historia.
Dokumenty potwierdzają istnienie parafii już w 1459 roku, ale jest jednak zapewne starsza. W 1850 roku dołączono do Pątnowa jako filię parafię Dzietrzniki. W latach 1895–1908 parafia pątnowska była filią parafii w Dzietrznikach. W 1908 roku Pątnów stał się znów samodzielną parafią, w której było 1650 wiernych. Pierwotny z XV w. dotrwał do I wojny światowej, a pod jej koniec z powodu zniszczenia został rozebrany.
Obecny kościół murowany został zbudowany w latach 1917–1927, staraniem ks. Leopolda Berendta, a następnie ks. Antoniego Kosielskiego. 
Na terenie parafii, w Bieńcu w latach 1989–1991 staraniem ks. Mirosława Nestorowicza, zbudowano kościół filialny, który został poświęcony 2 lipca 1994 roku przez abp Stanisława Nowaka.

</doc>
<doc id="2204694" url="https://pl.wikipedia.org/wiki?curid=2204694" title="Wspólnota administracyjna Eichsfeld-Südharz">
Wspólnota administracyjna Eichsfeld-Südharz

Wspólnota administracyjna Eichsfeld-Südharz (niem. "Verwaltungsgemeinschaft Eichsfeld-Südharz") – dawna wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajdowała się w miejscowości Weißenborn-Lüderode. Powstała 31 lipca 1991.
Dnia 1 grudnia 2011 wspólnota została rozwiązana. Gmina Am Ohmberg stała się samodzielną gminą, natomiast z pozostałych ośmiu gmin została utworzona nowa gmina Sonnenstein.
Wspólnota administracyjna zrzeszała dziewięć gmin wiejskich:

</doc>
<doc id="2204695" url="https://pl.wikipedia.org/wiki?curid=2204695" title="Parafia św. Mikołaja w Wierzchlesie">
Parafia św. Mikołaja w Wierzchlesie

Parafia św. Mikołaja BW w Wierzchlesie – parafia rzymskokatolicka w Wierzchlesie należy do dekanatu Wieluń – św. Wojciecha archidiecezji częstochowskiej. Parafię prowadzą księża archidiecezjalni.
Historia.
Parafia została utworzona w 1362 roku. 
Kościół parafialny zbudowano w stylu gotyckim prawdopodobnie w XV w. W 1603 roku świątynia została spalona, jednakże krótko potem została odbudowana. W 1760 roku budynek przebudowano w stylu barokowym. W 1873 roku zostały uzupełnione zdobienia wewnętrzne. W 1914 roku świątynia została gruntownie wyremontowana. W latach 1939–1945 kościół został przeznaczony przez okupanta na skład zboża. Wówczas to zostały zrabowane z wnętrza cenne przedmioty. W 1942 r. w niemieckim obozie koncentracyjnym w Dachau zamordowany został proboszcz ks. Wawrzyniec Głogowski.
W kościele znajduje się kopia obrazu Matki Bożej Częstochowskiej pochodząca prawdopodobnie z XVIII w. Kościół w Wierzchlesie został ustanowiony sanktuarium diecezjalnym.
Przypisy.
 

</doc>
<doc id="2204698" url="https://pl.wikipedia.org/wiki?curid=2204698" title="Eichsfeld-Südharz">
Eichsfeld-Südharz



</doc>
<doc id="2204700" url="https://pl.wikipedia.org/wiki?curid=2204700" title="Eichsfeld-Suedharz">
Eichsfeld-Suedharz



</doc>
<doc id="2204703" url="https://pl.wikipedia.org/wiki?curid=2204703" title="Parafia św. Mikołaja w Niegowej">
Parafia św. Mikołaja w Niegowej

Parafia Świętego Mikołaja BW w Niegowej - parafia rzymskokatolicka znajdująca się we wsi Niegowa. Należy do dekanatu Żarki archidiecezji częstochowskiej. Została utworzona w XIII wieku.

</doc>
<doc id="2204704" url="https://pl.wikipedia.org/wiki?curid=2204704" title="Parafia Chrystusa Króla w Strzelcach Małych">
Parafia Chrystusa Króla w Strzelcach Małych

Parafia Chrystusa Króla w Strzelcach Małych – parafia rzymskokatolicka w Strzelcach Małych.
Należy do Dekanatu Kodrąb archidiecezji częstochowskiej. Została utworzona w 1951 roku. Parafię prowadzą księża archidiecezjalni.
Parafię erygował biskup Zdzisław Goliński 5 listopada 1951 r. wydzielając jej teren z parafii w Chełmie. Jednak już wcześniej, 5 sierpnia 1939 r. biskup Teodor Kubina na skutek zapisu testamentowego ks. Władysława Tomalki zapewniającego beneficjum dla duszpasterza, ustanowił tu ekspozyturę. Początkowo, do 1948 r., miejscem kultu była remiza strażacka, w której odprawiano nabożeństwa. Budowy kościoła, według projektu arch. Jana Olearskiego, na murach spalonego folwarku, podjął się w latach 1946–1948 ks. Antoni Sztajno. Świątynię poświęcił rytem zwykłym pierwszy biskup częstochowski Teodor Kubina 28 października 1948 r., a uroczystym (konsekrował) biskup Stanisław Czajka 12 maja 1958 r. Staraniem ks. Stanisława Kotyla uzupełniono sakralny wyraz architektoniczny obiektu wznosząc w 2004 r. wieżę kościelną (poświęconą 2 lipca 2005 r. przez arcybiskupa Stanisława Nowaka). W ostatniej dekadzie do najważniejszych prac przeprowadzonych w kościele należą m.in.: założenie 15 witraży w oknach oraz instalacja ogrzewania pod ławkami. W 2000 r. została wybudowana mała kapliczka na cmentarzu parafialnym. Natomiast do kaplicy znajdującej się w Ochotniku w szkole zakupiono 2 konfesjonały i odnowioną Drogę Krzyżową.

</doc>
<doc id="2204705" url="https://pl.wikipedia.org/wiki?curid=2204705" title="GoRail">
GoRail

GoRail AS – prywatny estoński przewoźnik kolejowy
Spółka GoRail powstała w 2006 roku z przekształceń własnościowych estońskiego przewoźnika kolejowego EVR Ekspress, który został sprywatyzowany w 1999 roku. Jej akcjonariuszami są holding Go Group (51%) i firma Eesti Raudtee (49%).
GoRail zajmuje się sprzedażą biletów oraz przewozami pasażerskimi na liniach kolejowych EVR Infra. Przewozy organizuje we współpracy z Kolejami Rosyjskimi (RŻD).
Do 2008 roku w ofercie GoRail były głównie połączenia kolejowe z Tallinna do Moskwy i Petersburga. W 2010 roku kursował jedynie międzynarodowy pociąg ekspresowy Tallinna Express z Tallinna do Moskwy. Od lutego 2020 GoRail uruchomił kursy pociągów do Moskwy i Petersburga 3 razy w tygodniu, jednak pod koniec marca 2020 zawiesił je całkowicie ze względu na pandemię COVID-19.
Tabor trakcyjny GoRail stanowią lokomotywy spalinowe TEP70.

</doc>
<doc id="2204706" url="https://pl.wikipedia.org/wiki?curid=2204706" title="Wspólnota administracyjna Eichsfeld-Wipperaue">
Wspólnota administracyjna Eichsfeld-Wipperaue

Wspólnota administracyjna Eichsfeld-Wipperaue (niem. "Verwaltungsgemeinschaft Eichsfeld-Wipperaue") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Breitenworbis.
Wspólnota administracyjna zrzesza pięć gmin wiejskich:

</doc>
<doc id="2204709" url="https://pl.wikipedia.org/wiki?curid=2204709" title="Turysta (film 2010)">
Turysta (film 2010)

Turysta (ang. "The Tourist", 2010) – amerykańsko-francuski thriller w reżyserii Floriana Henckla von Donnersmarcka z Johnnym Deppem i Angeliną Jolie w rolach głównych.
Film jest remakiem filmu "Anthony Zimmer" z 2005 roku, w reżyserii Jérôme'a Salle'a.
Opis fabuły.
W jadącym do Wenecji pociągu, amerykański turysta Frank Tupelo (Johnny Depp) spotyka Elise Clifton-Ward (Angelina Jolie). Nieświadomy niczego turysta, nie wie iż Elisa wybrała go jako przynętę do własnego planu, mającego za zadanie oddalić podejrzenie od jej kochanka, znanego przestępcy. Od tej pory Tupelo musi uciekać przed policją jak i przed gangsterem, któremu kochanek Elise skradł pieniądze.
Obsada.
i inni
Nagrody i nominacje.
Nominowanie filmu do Złotych Globów w kategorii najlepszy film komediowy lub musical wzbudziło kontrowersje. Film otrzymał słabe recenzje od krytyków, nie zyskał również oczekiwanego sukcesu komercyjnego, ale najbardziej dziwnym wydaje się fakt, iż film jest thrillerem politycznym, a mimo to został nominowany w kategorii "najlepszy film komediowy lub musical". Obserwatorzy zauważyli, iż nominowanie do nagrody zarówno filmu, jak i głównych aktorów w nim występujących, ma za zadanie ściągnąć na ceremonię wręczenia nagród największe gwiazdy przemysłu filmowego (Angelina Jolie pojawi się wraz ze swoim partnerem Bradem Pittem, a Johnny Depp z Vanessą Paradis). Sama Angelina Jolie dowiedziawszy się, iż została nominowana za rolę w tym filmie, wybuchnęła śmiechem.

</doc>
<doc id="2204711" url="https://pl.wikipedia.org/wiki?curid=2204711" title="Eichsfeld-Wipperaue">
Eichsfeld-Wipperaue



</doc>
<doc id="2204713" url="https://pl.wikipedia.org/wiki?curid=2204713" title="Obwód iwanofrankowski">
Obwód iwanofrankowski



</doc>
<doc id="2204717" url="https://pl.wikipedia.org/wiki?curid=2204717" title="Geismar">
Geismar

Niemcy:
Stany Zjednoczone:
Osoby:
Zobacz też:

</doc>
<doc id="2204721" url="https://pl.wikipedia.org/wiki?curid=2204721" title="Parafia św. Stanisława Biskupa Męczennika w Dankowie">
Parafia św. Stanisława Biskupa Męczennika w Dankowie

Parafia Świętego Stanisława Biskupa Męczennika w Dankowie - parafia rzymskokatolicka w Dankowie. Należy do Dekanatu Krzepice archidiecezji częstochowskiej. Została utworzona w XIII wieku. Parafię prowadzą księża archidiecezjalni.

</doc>
<doc id="2204723" url="https://pl.wikipedia.org/wiki?curid=2204723" title="Wiktor Świetlik">
Wiktor Świetlik

Wiktor Stanisław Świetlik (ur. 19 czerwca 1978 w Dąbrowie) – polski dziennikarz prasowy i telewizyjny.
Życiorys.
Jest synem Stanisława Świetlika, radnego Rady Miasta Pabianic w latach 1990–1994. Ukończył Liceum Ogólnokształcące im. Św. Wincentego à Paulo w Pabianicach. Absolwent studiów na Wydziale Dziennikarstwa Uniwersytetu Warszawskiego. 
Pracę dziennikarską zaczynał w tygodniku „Nowe Państwo”. W latach 2005–2007 kierował działem opinii w dzienniku „Fakt”. W latach 2007–2010 był komentatorem politycznym w dzienniku „Polska The Times”, gdzie publikował felietony pt. "Przez Świetlik". W latach 2009–2017 był dyrektorem Centrum Monitoringu Wolności Prasy Stowarzyszenia Dziennikarzy Polskich. Od grudnia 2012 współpracownik czasopisma „W Sieci”. W 2013 razem z Piotrem Gursztynem i Marcinem Rosołowskim założył think-tank o nazwie Instytut Staszica organizujący konferencje o bezpieczeństwie Polski, m.in. o cyberbezpieczeństwie. Od kwietnia 2016 jest jednym z prowadzących program „W tyle wizji”, emitowanego w TVP Info. W maju 2017 został mianowany dyrektorem Programu Trzeciego Polskiego Radia, zastępując Adama Hlebowicza. W październiku 2019 zrezygnował z tego stanowiska.
Zajmuje się dziennikarstwem politycznym, recenzuje książki historyczne, filmy, pisuje teksty podróżnicze. W 2010 opublikował książkę „Bronisław Komorowski, pierwsza niezależna biografia” (wyd. „The Facto”).
22 października 2013 wybrany laureatem "Złotej Ryby" – nagrody przyznanej przez Fundację Macieja Rybińskiego dla młodego felietonisty.
W 2020 odznaczony Srebrnym Krzyżem Zasługi.

</doc>
<doc id="2204724" url="https://pl.wikipedia.org/wiki?curid=2204724" title="Otto I (książę Lüneburga-Harburga)">
Otto I (książę Lüneburga-Harburga)

Otto I (ur. 24 sierpnia 1495, zm. 11 sierpnia 1549) – książę Lüneburga (Celle) od 1522 do 1527 r., książę książę Lüneburga-Harburga od 1527 r., z dynastii Welfów.
Życiorys.
Otto był najstarszym synem księcia lüneburskiego Henryka II Średniego oraz Małgorzaty, córki elektora saskiego Ernesta. Po ucieczce ojca do Francji w 1520 r. wraz z młodszym bratem Ernestem I Wyznawcą wspólnie objęli rządy w księstwie lüneburskim. Sprzyjali reformacji, przez co katolicka opozycja w księstwie próbowała doprowadzić do powrotu ich ojca na tron. W 1527 r. dokonali podziału ojcowizny: Ernest zatrzymał część księstwa z Celle, podczas gdy Otto otrzymał część z Harburgiem. W 1539 r. kolejny z braci, najmłodszy z nich Franciszek otrzymał w udziale część księstwa z miastem Gifhorn. Otto zapoczątkował wygasłą w 1642 r. linię książąt lüneburskich na Harburgu.
Potomkowie.
Otto był żonaty z Metą z Campe. Z małżeństwa tego pochodziło siedmioro dzieci, w większości zmarłych w dzieciństwie:

</doc>
<doc id="2204725" url="https://pl.wikipedia.org/wiki?curid=2204725" title="Wspólnota administracyjna Ershausen/Geismar">
Wspólnota administracyjna Ershausen/Geismar

Wspólnota administracyjna Ershausen/Geismar (niem. "Verwaltungsgemeinschaft Ershausen/Geismar") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Schimberg. Powstała 1 stycznia 1997.
Wspólnota administracyjna zrzesza dziesięć gmin wiejskich:
1 stycznia 2019 ze wspólnoty wystąpiła gmina Bernterode (bei Heilbad Heiligenstadt), która została przyłączona do miasta Heilbad Heiligenstadt.

</doc>
<doc id="2204726" url="https://pl.wikipedia.org/wiki?curid=2204726" title="Port lotniczy Galegu">
Port lotniczy Galegu

Port lotniczy Galegu (IATA: DNX, ICAO: HSGG) – port lotniczy położony w miejscowości Dindar, w Sudanie.

</doc>
<doc id="2204728" url="https://pl.wikipedia.org/wiki?curid=2204728" title="Eesti Liinirongid">
Eesti Liinirongid

Eesti Liinirongid (Elron) – estoński przewoźnik kolejowy. Spółka państwowa obsługująca ruch na zelektryfikowanych liniach kolei podmiejskiej w aglomeracji Tallinna.
W 1998 przedsiębiorstwo zostało wyodrębnione z Eesti Raudtee. Jest jedynym na terenie Estonii przewoźnikiem pasażerskim, który obsługuje ruch kolejowy na liniach zelektryfikowanych należących do EVR Infra. Do przewozów osobowych wykorzystywano elektryczne zespoły trakcyjne ER2 i ET2 produkcji radzieckiej; obecnie przewoźnik dysponuje 20 elektrycznymi i 18 spalinowymi zespołami trakcyjnymi Stadler FLIRT.

</doc>
<doc id="2204730" url="https://pl.wikipedia.org/wiki?curid=2204730" title="Ershausen/Geismar">
Ershausen/Geismar



</doc>
<doc id="2204731" url="https://pl.wikipedia.org/wiki?curid=2204731" title="Port lotniczy An-Nuhud">
Port lotniczy An-Nuhud

Port lotniczy An-Nuhud (IATA: NUD, ICAO: HSNH) – port lotniczy położony w miejscowości An-Nuhud, w Sudanie.

</doc>
<doc id="2204733" url="https://pl.wikipedia.org/wiki?curid=2204733" title="Skopijski Uniwersytet Świętego Cyryla i Metodego">
Skopijski Uniwersytet Świętego Cyryla i Metodego



</doc>
<doc id="2204734" url="https://pl.wikipedia.org/wiki?curid=2204734" title="Port lotniczy Bousso">
Port lotniczy Bousso

Port lotniczy Bousso – krajowy port lotniczy położony w Bousso w Czadzie.

</doc>
<doc id="2204736" url="https://pl.wikipedia.org/wiki?curid=2204736" title="Port lotniczy Letfotar">
Port lotniczy Letfotar

Port lotniczy Letfotar (IATA: MOM, ICAO: GQNL) – port lotniczy położony w Al-Midżrija, w regionie Takant, w Mauretanii.

</doc>
<doc id="2204739" url="https://pl.wikipedia.org/wiki?curid=2204739" title="Port lotniczy Hun">
Port lotniczy Hun

Port lotniczy Hun (IATA: HUQ, ICAO HLON) – regionalny port lotniczy położony w mieście Hun, w Libii.

</doc>
<doc id="2204742" url="https://pl.wikipedia.org/wiki?curid=2204742" title="Port lotniczy Arar">
Port lotniczy Arar

Port lotniczy Arar (ICAO: RAE, ICAO: OERR) – port lotniczy położony w Arar, w prowincji Al-Hudud asz-Szamalija, w Arabii Saudyjskiej.

</doc>
<doc id="2204743" url="https://pl.wikipedia.org/wiki?curid=2204743" title="David Walker">
David Walker



</doc>
<doc id="2204744" url="https://pl.wikipedia.org/wiki?curid=2204744" title="Port lotniczy Ardabil">
Port lotniczy Ardabil

Port lotniczy Ardabil (IATA: ADU, ICAO: OITL) – port lotniczy położony w Ardabil, w ostanie Ardabil, w Iranie.

</doc>
<doc id="2204747" url="https://pl.wikipedia.org/wiki?curid=2204747" title="166P/NEAT">
166P/NEAT

166P/NEAT (też: NEAT 8) – kometa krótkookresowa z rodziny komet Chirona. Ciało to uznawane jest także za centaura.
Odkrycie.
Kometę tę odkryto 15 października 2001 roku w ramach projektu NEAT.
Orbita komety i właściwości fizyczne.
Orbita komety 166P/NEAT ma kształt elipsy o mimośrodzie 0,38. Jej peryhelium znajduje się w odległości 8,56 j.a., aphelium zaś 19,2 j.a. od Słońca. Jej okres obiegu wokół Słońca wynosi 51,7 roku, nachylenie do ekliptyki to wartość 15,37˚.
Średnica jądra tej komety to maks. kilka km. Należy do jednych z najbardziej czerwonych ciał wśród centaurów.

</doc>
<doc id="2204749" url="https://pl.wikipedia.org/wiki?curid=2204749" title="Port lotniczy Czerski">
Port lotniczy Czerski

Port lotniczy Czerski (IATA: CYX, ICAO: UESS) – port lotniczy położony kilometr na południe od osiedla Czerski, w Jakucji, w Rosji.

</doc>
<doc id="2204750" url="https://pl.wikipedia.org/wiki?curid=2204750" title="Pražské Předměstí">
Pražské Předměstí

Pražské Předměstí (wcześniej Pražské Předměstí u Hradce Králové, niem. "Prager Vorstadt bei Königgrätz") – dzielnica Hradca Králové, położona w centrum miasta, po prawej stronie Łaby, niegdyś przemysłowa, dziś rezydencyjna, bardzo atrakcyjna ze względu na centralne położenie.
Geografia i przyroda.
Położenie.
Dzielnica jest położona na obszarze Kotliny Czeskiej, po prawej stronie rzeki Łaby. Jej współrzędne geograficzne: 15° 48' 53" długości geograficznej wschodniej oraz 50° 12' 43" szerokości geograficznej północnej (budynek byłego urzędu miasta Praskiego Przedmieścia u Hradca Králové). W okolicy przedmieścia znajduje się kilka kolejnych dzielnic hradeckich: Březhrad (południe i południowy zachód), Kukleny (zachód), Svobodné Dvory (północny zachód), Plotiště nad Labem oraz Plácky (północ), Věkoše (północny wschód), Hradec Králové (wschód) i Třebeš (południowy wschód).
Powierzchnia.
Powierzchnia dzielnicy wynosi 4,94 km². Jej części nazywają się Červený Dvůr, Farářství, Přední Šosteny, Rybárny, Temešvár II (pierwsza część należy do Kuklen) oraz Zadní Šosteny.
Hydrologia.
Przedmieście Praskie leży w dorzeczu Łaby. Najważniejszym jego dopływem jest sztuczny Labský náhon. W południowej części dzielnicy jest kilka stawów (Pod Czerwonym Dworem, Farské jezero). W historii dzielnica miała wielu stawów, które zostały zniesione na początku XX wieku (na miejscu dawnej fabryki Jana Beneša, w Sadach Sukovych, Farářství).
Geologia.
Budowa geologiczna jest prosta. Obszar Przedmieścia Praskiego jest położony na terasie Łaby. Wierzchnia warstwa gleby tu jest aż do głębokości 200 cm (tzw. Voltovy kouty, dzisiaj są tutaj tylko domy), ale na obszarze około osiedli Červený Dvůr i Temešvár ma głębokość tylko 20-30 cm. W tej warstwie występuje piasek w dużej ilości. Poniżej niej są: warstwa drobnego piasku o głębokości 30-400 cm, warstwa piasku gruboziarnistego oraz żwiru krzemionkowego o głębokości 1 m i najniższa warstwa utworzona z osadów napływowych czyli dyluwialnych (czerwony ił).
Fauna i flora.
Lokalna fauna i flora składa się z typowych gatunków Europy Środkowej.
Ochrona przyrody.
W katastrze Przedmieścia Praskiego nie znajdują się obszary chronione.
Demografia.
Liczba ludności.
"Źródło: Czeski Urząd Statystyczny"
Struktura ludności w 2001 r. według wieku.
"Źródło: Czeski Urząd Statystyczny"
Struktura ludności w 2001 r. według narodowości.
"Źródło: Czeski Urząd Statystyczny"
Struktura ludności w 1921 r. według wyznawanej religii.
"Źródło: Czeski Urząd Statystyczny"
Historia.
Na terenie Praskiego Przedmieścia ludzie żyli już w epoce brązu, co sugerują lokalne wykopaliska. Jeszcze wcześniej prowadził tamtędy szlak kupiecki w kierunku Pragi, jedno z odgałęzień ważnego morawsko-śląskiego szlaku handlowego. W okresie grodziskowym została zachodnia część wzgórza hradeckiego wzmocniona fortyfikacjami ziemnymi i pod wzgórzem została stworzona dwójka przedmieść - Praskiego oraz Mýtskiego. Ludzie, którzy tam mieszkali, byli najczęściej niewolnikami i wytwarzali różne produkty dla swojego księcia. Mieszkało tu również kilku urzędników książęcych oraz członków świty wojskowej. Jednak większość z nich wraz z rodzinami mieszkała w zamku na wzgórzu.
W 1225 r. na terenie zamku i bezludnej części wzgórza zostało założone przez króla Przemysła miasto Hradec Králové. Większość osadników nowego miasta pochodziła z Niemiec, z nich powstali wolni i jednocześnie dziedziczni właściciele domów mieszczańskich. Zaś ludność czeska na przedmieściach pozostawała w niewoli do roku 1297, kiedy to król Wacław II przyłączył zamieszkany przez nich teren do miasta, a oni sami zostali mieszczanami hradeckimi.
Większość Przedmieścia Praskiego była rozciągnięta po zachodniej stronie murów obronnych miasta, oraz wśród ośmiu odnóg rzeki Łaby. Już w XIII wieku przedmieście było gęsto zaludnione. Oprócz licznych domów znajdował się tam klasztor dominikanów z kościołem Najświętszej Marii Panny, kościół św. Jakuba z klasztorem rycerzów niemieckich, szpitalem trędowatych i kościołem św. Elżbiety. Około 1300 r. został zbudowany klasztor sióstr Dominikanek wraz z kościołem św. Jerzego. W XIV w. istniały kościoły parafialne św. Mikołaja, św. Piotra, kościół św. Szczepana, łaźnia czeska, kilka młynów i wiele warsztatów rzemieślniczych, szczególnie garbarskich. W tym samym wieku został założony szpital z kościołem św. Anny.
Na początku wojen husyckich zostały rozebrane klasztor i kościół dominikanów. Następnie zostały zniszczone i inne budynki sakralne. W czasie wojny miasta z cesarzem Zygmuntem (1436-1437) nie uległy zniszczeniu również inne kościoły. Z okresem wojen husyckich wiąże się jeszcze jedno zdarzenie, a mianowicie bitwa pod dworem Straucha (1423), w której Jan Žižka pokonał wojska praskie oraz Divisza Borzka z Miletinka.
W pierwszej połowie XV wieku została przy kościele św. Anny założona nowa plebania, do której należał odnowiony kościół św. Piotra. W drugiej połowie tego wieku kościół św. Jakuba wchodził w skład parafii św. Ducha w Hradcu Králové.
Zgubą dla Przedmieścia Praskiego była wojna trzydziestoletnia. Szwedzi podpalili w latach 1639-1640 między innymi kościół św. Anny (odrestaurowany w 1731) i św. Jakuba (znów otwarty w 1680). Po ich odejściu pozostało 20% zabudowań. Reszta została zniszczona, spalona i opuszczona.
Przedmieście Praskie osiągnęło swój pierwotny rozmiar dopiero w pierwszej połowie XVIII wieku. W 1722 r. znajdowało się tutaj 162 domów. Niestety, w 1745 r. wojewoda Karol Lotaryński nakazał zburzyć 58 domów wokół kościoła św. Anny. W 1758 r. miasto zajęły wojska króla Prus Fryderyka. Tylko na krótki czas, bo wycofały się przed zbliżającym się atakiem Leopolda von Dauna. Najgorsze czasy miały dopiero nadejść.
W 1766 r. rozpoczęła się budowa twierdzy hradeckiej. Z tego powodu znikła większość przedmieścia. Już w 1766 r. został zniszczony kościół św. Jakuba wraz z sąsiednimi budynkami. Liczne ramiona rzeki Łaby zostały sprowadzone do jednego nowego koryta (1770) oraz zasypane lub trwale odcięte od rzeki. W 1770 r. miało przedmieście tylko 92 budynków. Ostatnie domy zostały wyburzone w 1772 r. Cztery lata później ten sam los spotkał klasztor minorytów z kościołem św. Anny, a sześć lat później został zburzony i kościół św. Piotra.
Z przedmieścia pozostały tylko domy przy drodze praskiej oraz do wsi Plotiště. Były to głównie domy drewniane, które poddały się pożarom w 1792 r. W 1797 r. została zbudowana strzelnica z ogrodem dla gwardii ostrostrzelców hradeckich.
Początkiem XVIII wieku są budowane nowe drogi, w 1800 z Przedmieścia Praskiego do Hradca Králové, w latach 1817-1826 z Hradca Králové do Pragi oraz w 1818 z Hradca Králové do miejscowości Hořice. W 1817 roku Farářství, Šosteny oraz Temešvár zostały połączone z katastrem Kuklen. Wiosną 1846 r. przedmieście zostało uszkodzone w wyniku powodzi. Tego samého roku spalił się budynek Strzelnicy.
W 1849 r. Przedmieście Praskie zostało niezależną gminą polityczną. Ten akt został opublikowany 15 stycznia 1850 r. Mieszkańcy początkowo nie zgadzali się z tą decyzją, ale nie miali innego wyboru. Następnego roku gmina połączyła się z Kuklenami i ich częścią była aż do usamodzielnienia w 1889 r. Pierwsze wybory komunalne odbyły się w dniach 12-13 sierpnia 1890. Pierwszym burmistrem staje się František Souček.
Druga połowa XIX wieku wiąże się z rozwojem gminy. Trwają prace na budowie nowych linii kolejowych (Hradec Králové-Praha, Hradec Králové-Ostroměř, Hradec Králové-Josefov, Hradec Králové-Týniště nad Orlicí, Hradec Králové-Pardubice) oraz następuje okres tworzenia nowych zakładów przemysłowych. W latach 1897-1898 została wybudowana szkoła (została konsekrowana 4 września 1898 r.), w 1898 r. nowa restauracja Chicago, w latach 1901-1902 kotłownia dla potrzeb wygrzewania lokomotyw, w 1902 r. nowa gospoda Mexiko, w 1903 r. Gminny Dom i w 1906 r. szkoła powiększyła się o drugie piętro. Największy boom następuje w okresie kadencji burmistrza Fialy. Wprowadzana jest energia elektryczna, w budowie są nowe drogi i parki, realizuje się sieć kanalizacji, wodociągów, a przede wszystkim rozpoczyna się masowa budowa nowych przemysłowych budynków oraz domów dla robotników i pracowników kolei.
Rok 1914 przynosi upadek, bo umiera burmistrz Fiala i rozpoczyna się I wojna światowa. Powstanie Czechosłowacji powoduje nową erę rozwoju miejscowości. W latach 1922-1924 jest zbudowana główna część kanalizacji i decyzją rządu z dnia 21 października 1924 r. Przedmieście Praskie stało się miastem. W 1921 r. jest otwarta piekarnia Centralnej Spółdzielni Spożywczej oraz w latach 1925-1926 rosną nowy magazyn gospodarczy i spółdzielnia mleczarska. Największymi budowami tych lat zostały: kościół Boskiego Serca Pana (1929-1930) i nowy dworzec główny (1929-1935).
Chronologiczna lista burmistrzów w latach 1891-1942
"Źródła: Tygodnik Ratibor oraz Kronika gminna"
Koniec niezależności miasta przynieśli okupanci niemieccy, którzy w dniu 1.4.1942 utworzyli tzw. „Wielki Hradec Králové“ i jego częścią stało się również Przedmieście Praskie. Od tego czasu jest dzielnicą miasta Hradca Králové.
Kultura.
Na Przedmieściu Praskim jest od początku jego istnienia udokumentowane bogate życie kulturalne i społeczne, które było później związane zwłaszcza z Domem Robotników "Strzelnica", restauracjami Chicago, Mexiko i innymi. Dla przykładu wskazać można tych społeczeństw: Ochotnicko-čtenářská jednota dělníků (1885-1905), Sokół (1895, własna siłownia dopiero w 1940 r.), Jednota divadelních ochotníků „Šimanovský“ (założoną w 1906 r., zniesiona w 1931 r.), Živnostenské společenstvo (Stowarzyszenie Rzemieślników, 1896), Občanská beseda „Komenský“ (1892, jej biblioteka stała się publiczną w 1907 r.), Ochotnicza Straż Pożarna (1903), Okrašlovací spolek (Towarzystwo Upiększania, 1913), Spolek majitelů domů pro Pražské Předměstí, Kukleny a okolí (Stowarzyszenie Właścicieli Nieruchomości dla Przedmieścia Praskiego, Kuklen oraz okolicy, 1908), Ústřední konsumní družstvo (Centralna Spółdzielnia Spożywcza, 1911), Dětská útulna (Schronisko dla Dzieci, 1912-1914) etc.
Należy również zauważyć, że gmina ta wpisała się na przełomie XIX i XX w. jako centrum i jądro ruchu robotniczego, a następnie lewicy politycznej, ponieważ była od 1901 r. siedzibą socjaldemokracji (Dom Robotników "Strzelnica", 1909) i po jej podziale również Partii Komunistycznej Czechosłowacji (Dům u Švagerků).
Przemysł.
Początkiem wczesnośredniowiecznego przedmieścia było niewielkie podzamcze, które szybko stało się centrum handlu i rzemiosła. Najważniejsze były tu młyny wodne, istniała produkcja żywności, produkowano tu również broń, odzież i inne potrzebne rzeczy. Na początku XIX w. warsztaty rzemieślnicze zaczęły się przekształcać w zakłady fabryczne, które początkowo zostały założone w sąsiadujących Kuklenach: w 1863 r. stara fabryka cukru, która uległa spaleniu w 1875 r., oraz w 1870 r. papiernia. Na jej bazie w 1881 r. utworzono nową fabrykę cukru. Tego samego roku na hradeckim dworcu głównym powstał założony przez bank Záložní úvěrní ústav magazyn gospodarczy. W 1890 r. została otwarta Odlewnia Metali Jana Bělohoubka, w której cztery lata później zaczęto odlewać także dzwony. W 1896 r. została założona Fabryka Rzeźniczych Produktów Jana Hutly, w 1903 r. Fabryka Maszyn Jana Beneša oraz w 1908 r. rzeźnia (przez rzeźników Ladislava Balcara, Františka Holuba, Aloisa Kleinera oraz Jana Petříčka, w 1925 r. kupił ją Związek Rzeźników oraz Wędliniarzy w Hradcu Králové). Następującego roku rozpoczął produkcję pianin Jan Bárta, konkurent słynnej firmy Petrof. W tym samym czasie zbudowany został przez K. Živnůstkę zakład produkcji tektury. W 1913 r. została rozpoczęta produkcja karoserii w zakładzie Josefa Pelikána. Rok później Josef Doucek rozpoczął produkcję wyrobów z papieru. Jednak większość dużych fabryk powstała po I wojnie światowej i powstaniu Czechosłowacji: Wschodnioczeska Piekarnia Ludowa (1921), nowy magazyn gospodarczy (1925-1926), spółdzielcza mleczarnia (1925-26). Piekarnia i mleczarnia działały także po nacjonalizacji przemysłu w 1948 r. Ale w 1966 r. był zbudowany nowy budynek piekarni i dzprzez to piekarnia na Przedmieściu Praskim została zamknięta. Również mleczarnia nie miała długiej przyszłości, bo nie przetrwała proces prywatyzacji oraz przejścia z gospodarki nakazowej do gospodarki rynkowej i w 2007 r. została rozebrana, a na jej miejscu zaczęto budować kompleks apartamentów „Hradecký Dvůr“, którego budowa nie została zakończona do dzisiaj. Obecnie na Przedmieściu Praskim przemysłu nie ma.
Rolnictwo.
Stan zużytkowania gruntów
"Źródło: Czeski Urząd Statystyczny"
Dobre warunki klimatyczne i glebowe są korzystne dla intensywnej produkcji rolnej. Jednak dziś dzielnica nie ma dużo gruntów rolnych i produkcja rolna jest reprezentowana tylko przez dwóch rolników indywidualnych w Czerwonym Dworze.

</doc>
<doc id="2204751" url="https://pl.wikipedia.org/wiki?curid=2204751" title="Põlevkivi Raudtee">
Põlevkivi Raudtee

Põlevkivi Raudtee AS, PR (pol. "Kolej łupkowa") – estoński przewoźnik kolejowy i zarządca infrastruktury kolejowej. Spółka należała do firmy Eesti Energia Kaevandused, która jest częścią państwowego holdingu Eesti Energia.
Spółka Põlevkivi Raudtee zajmowała się obsługą transportową kopalni łupków bitumicznych położonych nad Zatoką Fińską w północno-wschodniej części Estonii. Zarządzała około 200 kilometrami przemysłowych linii kolejowych oraz prowadziła przewozy towarowe urobku do elektrowni i zakładów przetwórstwa kopalin należących do holdingu Eesti Energia.
W 2009 roku firma została włączona do spółki Eesti Energia Kaevandused.
Przewozy pasażerskie.
W latach 1993-2007 na liniach kolejowych Põlevkivi Raudtee prowadzone były przewozy osobowe pracowników kopalni łupków bitumicznych między miejscowościami: Jõhvi, Ahtme, Iidla i Raudi.

</doc>
<doc id="2204753" url="https://pl.wikipedia.org/wiki?curid=2204753" title="Lądowisko Belmullet">
Lądowisko Belmullet

Lądowisko Belmullet (kod IATA: BLY, kod ICAO: EIBT) – położone 4 kilometry na zachód od Belmullet, w hrabstwie Mayo, w Irlandii.

</doc>
<doc id="2204756" url="https://pl.wikipedia.org/wiki?curid=2204756" title="Murilo Krieger">
Murilo Krieger

Murilo Sebastiăo Ramos Krieger SCI (ur. 19 września 1943 w Brusque) – brazylijski duchowny rzymskokatolicki, sercanin, biskup pomocniczy Florianópolis w latach 1985–1991, biskup diecezjalny Ponta Grossa w latach 1991–1997, arcybiskup metropolita Maringá w latach 1997–2002, arcybiskup metropolita Florianópolis w latach 2002–2011, arcybiskup metropolita São Salvador da Bahia i prymas Brazylii w latach 2011–2020, od 2020 arcybiskup senior archidiecezji São Salvador da Bahia.
Życiorys.
W 1964 wstąpił do Zgromadzenia Księży Najświętszego Serca Jezusowego i w nim złożył śluby zakonne 2 lutego 1967. 7 grudnia 1969 otrzymał święcenia kapłańskie. Po święceniach został wikariuszem w Taubaté, zaś w 1974 otrzymał nominację na rektora instytutu sercańskiego w tymże mieście. W 1981 został wybrany prowincjałem.
Episkopat.
16 lutego 1985 został mianowany biskupem pomocniczym diecezji Florianópolis, ze stolicą tytularną "Lysinia". Sakry biskupiej udzielił mu 28 kwietnia 1985 biskup Alfonso Niehues.
8 maja 1991 został prekonizowany biskupem diecezji Ponta Grossa, w stanie Parana. Urząd objął 22 lipca 1991.
7 maja 1997 został mianowany biskupem archidiecezji Maringá, ingres odbył się 11 lipca tegoż roku.
20 lutego 2002 papież Jan Paweł II mianował go arcybiskupem Florianópolis w stanie Santa Catarina. 27 kwietnia kanonicznie objął archidiecezję.
12 stycznia 2011 decyzją papieża Benedykta XVI zastąpił kard. Geraldo Majella Agnelo na stolicy arcybiskupiej São Salvador da Bahia. Ingres miał miejsce 25 marca tego samego roku. Paliusz otrzymał w dniu 29 czerwca 2011 z rąk papieża Benedykta XVI.
20 kwietnia 2015 został wybrany wiceprzewodniczącym Konferencji Episkopatu Brazylii.
11 marca 2020 przeszedł na emeryturę.

</doc>
<doc id="2204758" url="https://pl.wikipedia.org/wiki?curid=2204758" title="Port lotniczy Marina di Campo">
Port lotniczy Marina di Campo

Port lotniczy Marina di Campo – lotnisko położone w Campo nell’Elba, na wyspie Elba we Włoszech.

</doc>
<doc id="2204759" url="https://pl.wikipedia.org/wiki?curid=2204759" title="Port lotniczy Deva">
Port lotniczy Deva

Port lotniczy Deva (IATA: DVA, ICAO: LRDV) – prywatny port lotniczy położony w mieście Deva, w okręgu Hunedoara, w Rumunii.

</doc>
<doc id="2204764" url="https://pl.wikipedia.org/wiki?curid=2204764" title="Narodowy Dystrykt Stołeczny">
Narodowy Dystrykt Stołeczny



</doc>
<doc id="2204766" url="https://pl.wikipedia.org/wiki?curid=2204766" title="Port lotniczy Kirkenes">
Port lotniczy Kirkenes

Port lotniczy Kirkenes – międzynarodowy port lotniczy położony w Høybuktmoen koło Kirkenes. Jest jednym z największych portów lotniczych w północnej Norwegii.

</doc>
<doc id="2204768" url="https://pl.wikipedia.org/wiki?curid=2204768" title="Wahlhausen">
Wahlhausen

Luksemburg:
Niemcy:

</doc>
<doc id="2204769" url="https://pl.wikipedia.org/wiki?curid=2204769" title="Wspólnota administracyjna Hanstein-Rusteberg">
Wspólnota administracyjna Hanstein-Rusteberg

Wspólnota administracyjna Hanstein-Rusteberg (niem. "Verwaltungsgemeinschaft Hanstein-Rusteberg") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Hohengandern.
Wspólnota administracyjna zrzesza 14 gmin wiejskich:

</doc>
<doc id="2204770" url="https://pl.wikipedia.org/wiki?curid=2204770" title="Port lotniczy Kalimnos">
Port lotniczy Kalimnos

Port lotniczy Kalimnos (IATA: JKL, ICAO: LGKY) – krajowy port lotniczy położony na wyspie Kalimnos, w Grecji.

</doc>
<doc id="2204771" url="https://pl.wikipedia.org/wiki?curid=2204771" title="Prognozowanie demograficzne">
Prognozowanie demograficzne

Prognozowanie demograficzne - przewidywanie kształtowania się w przyszłości zjawisk i procesów demograficznych, ich kierunków oraz tempa rozwoju jak również przemian strukturalnych. Prognoza zawiera przewidywania dotyczące stanu i struktury ludności według podstawowych cech demograficznych i społeczno-ekonomicznych, przyszłego poziomu płodności i umieralności, rozmiarów przemieszczeń terytorialnych ludności, liczby i struktury gospodarstw domowych i rodzin.

</doc>
<doc id="2204772" url="https://pl.wikipedia.org/wiki?curid=2204772" title="Cmentarz żydowski w Ujeździe (województwo łódzkie)">
Cmentarz żydowski w Ujeździe (województwo łódzkie)

Cmentarz żydowski w Ujeździe – kirkut służący niegdyś żydowskiej społeczności zamieszkującej Ujazd. Nie wiadomo kiedy dokładnie powstał. Został zniszczony podczas wojny i obecnie nie ma na nim nagrobków.

</doc>
<doc id="2204773" url="https://pl.wikipedia.org/wiki?curid=2204773" title="Daniel Bohnacker">
Daniel Bohnacker

Daniel Bohnacker (ur. 21 lutego 1990 w Westerheim) – niemiecki narciarz dowolny, specjalizujący się w skicrossie. W 2014 roku wystartował na igrzyskach olimpijskich w Soczi, zajmując 19. miejsce. Był też między innymi trzynasty podczas mistrzostw świata w Kreischbergu w 2015 roku. W połowie sezonu 2010/2011, 12 stycznia 2011 roku, wywalczył swoje pierwsze podium w zawodach Pucharu Świata, zajmując pierwsze miejsce w skicrossie we francuskim L’Alpe d’Huez. Najlepsze wyniki osiągnął w sezonie 2013/2014, kiedy to zajął 17. miejsce w klasyfikacji generalnej, a w klasyfikacji skicrossu był trzeci.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="2204775" url="https://pl.wikipedia.org/wiki?curid=2204775" title="Hanstein-Rusteberg">
Hanstein-Rusteberg



</doc>
<doc id="2204776" url="https://pl.wikipedia.org/wiki?curid=2204776" title="Zaćmienie Słońca z 22 stycznia 1879">
Zaćmienie Słońca z 22 stycznia 1879

Zaćmienie Słońca z 22 stycznia 1879 było widoczne jako zaćmienie obrączkowe w Ameryce Południowej, na południowym Atlantyku, w Afryce Południowej i Wschodniej oraz w środkowo-zachodniej części Oceanu Indyjskiego. Zaćmienie częściowe objęło większą część Ameryki Południowej, kontynent afrykański z wyjątkiej Afryki Zachodniej oraz Półwysep Arabski w Azji i Półwysep Antarktyczny na Antarktydzie. Zaćmienie osiągnęło swoje maksimum nad Atlantykiem u wybrzeży dzisiejszej Namibii, gdzie faza centralna trwała 3 minuty i 3 sekundy.
W czasie zaćmienia rozegrała się bitwa pod Isandlwana, w której starły się oddziały Zulusów i Brytyjczyków. W miejscu bitwy Księżyc przesłonił około 55% tarczy Słońca.

</doc>
<doc id="2204783" url="https://pl.wikipedia.org/wiki?curid=2204783" title="Albatenius">
Albatenius



</doc>
<doc id="2204784" url="https://pl.wikipedia.org/wiki?curid=2204784" title="Unerwienie (botanika)">
Unerwienie (botanika)



</doc>
<doc id="2204787" url="https://pl.wikipedia.org/wiki?curid=2204787" title="Bezpieczeństwo ruchu drogowego">
Bezpieczeństwo ruchu drogowego

Bezpieczeństwo ruchu drogowego (BRD) – powszechnie używana nazwa określająca zarówno zbiór zasad dotyczących bezpiecznego poruszania się po drogach, jak również osobna dziedzina wiedzy zajmująca się kształtowaniem właściwych warunków ruchu drogowego. Na BRD składają się zagadnienia z zakresu nadzoru nad ruchem drogowym, organizacji ruchu drogowego, szkolenia i egzaminowania kierowców, psychologii transportu, ratownictwa medycznego, stanu technicznego i wymagań wobec pojazdów, dróg i oznakowania, a także promowania pożądanych zachowań u uczestników ruchu drogowego.
BRD w Polsce.
Pomimo złego stanu bezpieczeństwa na drogach nie powstały w Polsce rządowe agencje wyspecjalizowane w ocenie stanu BRD odpowiadające za koordynację działań prawno-organizacyjnych i badawczych zmierzających do poprawy sytuacji (np. odpowiedniki amerykańskiego "National Highway Traffic Safety Administration" – NHTSA). Za monitorowanie stanu BRD i kształtowanie polityki w tym zakresie odpowiadają kolegialne ciała społeczne: na szczeblu rządowym jest to Krajowa Rada Bezpieczeństwa Ruchu Drogowego, międzyresortowy organ doradczy i pomocniczy Rady Ministrów w sprawach bezpieczeństwa ruchu drogowego. W jego skład wchodzą osoby wskazane w Prawie o ruchu drogowym, m.in. minister infrastruktury. We wszystkich województwach działają regionalne odpowiedniki KR BRD – Wojewódzkie Rady BRD. W ich skład wchodzą m.in. marszałek, wojewoda, komendant wojewódzki policji itp.
System finansowania jest niewydolny na poziomie nieadekwatnym do strat generowanych przez wypadki (w województwach jedyne środki przeznaczane na BRD pochodzą z zysków wypracowanych przez Wojewódzkie ośrodki ruchu drogowego podczas egzaminowania kierowców). Nie ma wyspecjalizowanych instytucji państwa, dla których BRD jest głównym i pierwszoplanowym przedmiotem działalności. Kadencyjność rad powiązanych ze stanowiskami w administracji rządowej i samorządowej utrudnia realizację działań długofalowych i powoduje, że o kształcie wielu inicjatyw decydują osoby bez należytego przygotowania zawodowego, doświadczenia i specjalistycznej wiedzy.

</doc>
<doc id="2204788" url="https://pl.wikipedia.org/wiki?curid=2204788" title="Port lotniczy Apolo">
Port lotniczy Apolo

Port lotniczy Apolo – port lotniczy zlokalizowany w boliwijskim mieście Apolo.

</doc>
<doc id="2204792" url="https://pl.wikipedia.org/wiki?curid=2204792" title="Port lotniczy Upernavik">
Port lotniczy Upernavik

Port lotniczy Upernavik (IATA: JUV, ICAO: BGUK) – port lotniczy położony w Upernavik na Grenlandii.

</doc>
<doc id="2204794" url="https://pl.wikipedia.org/wiki?curid=2204794" title="Cytranaksantyna">
Cytranaksantyna

Cytranaksantyna ("E161i") – organiczny związek chemiczny z grupy ksantofili, naturalny barwnik spożywczy otrzymywany z różnych gatunków suszonych roślin. Jego dopuszczalne dzienne spożycie wynosi 0,4 mg/kg masy ciała.

</doc>
<doc id="2204801" url="https://pl.wikipedia.org/wiki?curid=2204801" title="Wspólnota administracyjna Leinetal">
Wspólnota administracyjna Leinetal

Wspólnota administracyjna Leinetal (niem. "Verwaltungsgemeinschaft Leinetal") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Bodenrode-Westhausen.
Wspólnota administracyjna zrzesza osiem gmin wiejskich:

</doc>
<doc id="2204802" url="https://pl.wikipedia.org/wiki?curid=2204802" title="Slaviša Bogavac">
Slaviša Bogavac

Slaviša Bogavac (ur. 10 kwietnia 1980) - serbski koszykarz występujący na pozycji niskiego lub silnego skrzydłowego. Od sezonu 2011/12 zawodnik Śląska Wrocław. W latach 1998–2009 występował w kilku serbskich klubach. Od 2009 roku, z przerwą na 4 mecze w Slodze Kraljevo w 2010 roku, gra w Polsce. W sezonie 2009/10 reprezentował barwy Sportino Inowrocław, a w sezonie 2010/11 AZS Koszalin. Uczestnik Meczu Gwiazd Polskiej Ligi Koszykówki 2011.

</doc>
<doc id="2204805" url="https://pl.wikipedia.org/wiki?curid=2204805" title="Leinetal">
Leinetal



</doc>
<doc id="2204806" url="https://pl.wikipedia.org/wiki?curid=2204806" title="Paulownia cesarska">
Paulownia cesarska



</doc>
<doc id="2204807" url="https://pl.wikipedia.org/wiki?curid=2204807" title="Paulownia imperialis">
Paulownia imperialis



</doc>
<doc id="2204808" url="https://pl.wikipedia.org/wiki?curid=2204808" title="25. ceremonia wręczenia nagród Goya">
25. ceremonia wręczenia nagród Goya

25. ceremonia wręczenia hiszpańskich nagród filmowych Goya za rok 2010, odbyła się 13 lutego 2011 roku w Teatro Real w Madrycie. Nominacje do nagród zostały ogłoszone 11 stycznia 2011 roku, przez hiszpańskich aktorów, Jorge’a Sanza i Martę Eturę.
Gala wręczenia nagród została przeniesiona z Palacio Municipal de Congresos do Teatro Real z powodu jubileuszowego wręczenia nagród. Czerwony dywan został rozłożony na pobliskim Plaza de Oriente. Galę poprowadził podobnie jak w zeszłym roku Andreu Buenafuente.
Nominacje ogłoszono w 28 kategoriach, nagrodę honorową otrzymał reżyser i scenarzysta Mario Camus.
Tegorocznie najwięcej nominacji otrzymał film − "Hiszpański cyrk" Álexa de la Iglesia, który nominowano w piętnastu kategoriach. Obraz "Czarny chleb" Agustía Villaronga otrzymał czternaście nominacji. Oba filmy otrzymały nominacje m.in. za najlepszy film i dla najlepszego reżysera. Trzynaście nominacji otrzymał film "Nawet deszcz" w reżyserii Icíary Bollaín.
Najwięcej nagród − dziewięć − otrzymał film "Czarny chleb" w reżyserii Agustía Villaronga, który nagrodzony został w najważniejszych kategoriach: najlepszy ilm, reżyser i scenariusz adaptowany. Obraz poza tym otrzymał cztery nagrody aktorskie.
Po trzy nagrody odebrali twórcy filmów "Nawet deszcz" oraz "Pogrzebany". Obraz "Hiszpański cyrk" pomimo piętnastu nominacji otrzymał tylko dwie nagrody.
Nagrodę dla najlepszego aktora po raz czwarty odebrał Javier Bardem za rolę w filmie "Biutiful". Najlepszą aktorką uznano Norę Navas i jej rolę w "Czarny chleb".

</doc>
<doc id="2204812" url="https://pl.wikipedia.org/wiki?curid=2204812" title="Wspólnota administracyjna Lindenberg/Eichsfeld">
Wspólnota administracyjna Lindenberg/Eichsfeld

Wspólnota administracyjna Lindenberg/Eichsfeld (niem. "Verwaltungsgemeinschaft Lindenberg/Eichsfeld") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Teistungen.
Wspólnota administracyjna zrzesza siedem gmin wiejskich:
6 lipca 2018 ze wspólnoty administracyjnej występuje gmina Hundeshagen, która została przyłączona do miasta Leinefelde-Worbis.

</doc>
<doc id="2204813" url="https://pl.wikipedia.org/wiki?curid=2204813" title="Pogostemon cablin">
Pogostemon cablin



</doc>
<doc id="2204816" url="https://pl.wikipedia.org/wiki?curid=2204816" title="Lindenberg/Eichsfeld">
Lindenberg/Eichsfeld



</doc>
<doc id="2204818" url="https://pl.wikipedia.org/wiki?curid=2204818" title="Winsome Frazier">
Winsome Frazier

Winsome Frazier (ur. 2 sierpnia 1982 w Miami) – amerykański koszykarz występował w Polskiej Lidze Koszykówki w klubie AZS Koszalin w sezonie 2010/2011.

</doc>
<doc id="2204820" url="https://pl.wikipedia.org/wiki?curid=2204820" title="Ernest I Wyznawca">
Ernest I Wyznawca

Ernest I Wyznawca, niem. "Ernst I. der Bekenner" (ur. 26 czerwca 1497 r., zm. 11 stycznia 1546 r.) – książę Lüneburga-Celle od 1522 z dynastii Welfów.
Życiorys.
Ernest był drugim synem księcia lüneburskiego Henryka II Średniego oraz Małgorzaty, córki elektora saskiego Ernesta. Wraz ze starszym bratem Ottonem od 1512 studiował w Wittenberdze, gdzie kształcił ich m.in. Georg Spalatin, poznali też zapewne Marcina Lutra. Po zakończeniu pobytu w Wittenberdze bracia udali się w 1518 na dwór króla Francji Franciszka I, o którego wyniesienie na tron cesarski starał się ich ojciec.
Po ucieczce ojca do Francji w 1520 i jego zrzeczeniu się tronu w 1522 Otto i Ernest wspólnie objęli rządy w księstwie lüneburskim, mocno przez ojca zadłużonym. W 1527 r. dokonali podziału ojcowizny: skłócony z ojcem w związku z wyborem małżonki Otto zrezygnował ze współrządów i objął samodzielne rządy w mniejszej części księstwa z Harburgiem (zapoczątkował wygasłą w 1642 r. linię książąt lüneburskich na Harburgu); Ernest zatrzymał większą część księstwa z ośrodkiem w Celle. W tym samym roku nie pozwolił sobie odebrać tronu przez ojca, który podjął próbę powrotu na tron, wspierany przez katolików, niechętnych wspieraniu protestantyzmu przez młodych książąt. 
W 1529 Ernest zaprowadził luteranizm w swoim księstwie (jego przydomek pochodzi od przyjęcia przezeń wyznania augsburskiego). Jednym z najbliższych współpracowników księcia został mianowany superintendentem Urbanus Rhegius. Był bardzo aktywnym uczestnikiem związku szmalkaldzkiego, pozyskując dla niego wielu członków oraz broniąc jego interesów w północnych Niemczech. Starał się także umocnić swoją władzę i zreformować ustrój księstwa, powołując m.in. sąd dworski. 
W 1539 r. Ernest oddał kolejnemu, młodszemu bratu Franciszkowi część księstwa z miastem Gifhorn. 
Potomkowie.
Ernest w 1528 r. poślubił Zofię (ur. 1508, zm. 1541), córkę księcia Meklemburgii-Schwerin Henryka V Zgodnego. Z małżeństwa tego pochodziło dziesięcioro dzieci:

</doc>
<doc id="2204822" url="https://pl.wikipedia.org/wiki?curid=2204822" title="DB Schenker Rail Polska S.A.">
DB Schenker Rail Polska S.A.



</doc>
<doc id="2204823" url="https://pl.wikipedia.org/wiki?curid=2204823" title="Julio Sergio">
Julio Sergio



</doc>
<doc id="2204828" url="https://pl.wikipedia.org/wiki?curid=2204828" title="Douliu">
Douliu

Douliu () – miasto w środkowo-zachodnim Tajwanie, siedziba powiatu Yunlin. W 2010 roku miasto liczyło 106 854 mieszkańców.
Miasto rozwinęło się na początku XVII wieku. Centrum handlu ryżem, słodkimi ziemniakami i orzeszkami ziemnymi pochodzącymi z pobliskich upraw. Ośrodek przemysłu spożywczego i włókienniczego. Douliu jest ważnym węzłem komunikacyjnym.

</doc>
<doc id="2204831" url="https://pl.wikipedia.org/wiki?curid=2204831" title="Dowód apagogiczny">
Dowód apagogiczny



</doc>
<doc id="2204832" url="https://pl.wikipedia.org/wiki?curid=2204832" title="Flinders Ranges National Park">
Flinders Ranges National Park



</doc>
<doc id="2204834" url="https://pl.wikipedia.org/wiki?curid=2204834" title="Dowód sokratejski">
Dowód sokratejski



</doc>
<doc id="2204836" url="https://pl.wikipedia.org/wiki?curid=2204836" title="Park Narodowy New England">
Park Narodowy New England



</doc>
<doc id="2204837" url="https://pl.wikipedia.org/wiki?curid=2204837" title="Szymon Syrski">
Szymon Syrski

Szymon Adam Syrski ("Simeone Adamo de Syrski", ur. 24 października 1824 w Łubnie, zm. 13 stycznia 1882 we Lwowie) – polski zoolog, profesor zoologii Uniwersytetu Lwowskiego.
Życiorys.
Syn Dominika Syrskiego. Uczęszczał do szkół w Jaśle, Przemyślu i do Gimnazjum św. Anny w Krakowie. Maturę zdał 9 października 1853, następnie studiował medycynę na Uniwersytecie Jagiellońskim w latach 1853/54–1857/58. Przerwał studia na ostatnim roku chcąc zaciągnąć się do służby lekarskiej w Indiach. Został jednak urzędnikiem prowadzącym prace niwelacyjne z ramienia wileńskiego oddziału francuskiej spółki budowy kolei żelaznej. W 1859 roku w Londynie, potem w Wiedniu, gdzie kontynuował studia medyczne. Uzupełniał studia z zoologii w Paryżu. W 1866 otrzymał stanowisko dyrektora Muzeum Historii Naturalnej w Trieście. Funkcję tę sprawował do 1875 roku. W 1875 powołany na katedrę zoologii Uniwersytetu Lwowskiego. Członek korespondent Galicyjskiego Towarzystwa Gospodarskiego (1873-1882).
Prawdopodobnie nie założył rodziny. Zmarł 13 stycznia 1882 roku we Lwowie. Pochowany został na Cmentarzu Łyczakowskim.
Dorobek naukowy.
W dorobku naukowym Syrskiego znajdują się prace z dziedziny anatomii porównawczej, opracowania fauny Azji Wschodniej. Był pierwszym który stwierdził u węgorzy rozdzielnopłciowość. Męskie narządy rozrodcze samców węgorzy bywały określane narządami Syrskiego. Odkrył też obupłciowość u strzępielowatych. Zajmował się popularyzacją nauk przyrodniczych i opracował szereg haseł przyrodniczych i medycznych do pierwszego wydania Encyklopedii Orgelbranda.

</doc>
<doc id="2204838" url="https://pl.wikipedia.org/wiki?curid=2204838" title="Wspólnota administracyjna Westerwald-Obereichsfeld">
Wspólnota administracyjna Westerwald-Obereichsfeld

Wspólnota administracyjna Westerwald-Obereichsfeld (niem. "Verwaltungsgemeinschaft Westerwald-Obereichsfeld") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Küllstedt.
Wspólnota administracyjna zrzesza pięć gmin wiejskich:

</doc>
<doc id="2204840" url="https://pl.wikipedia.org/wiki?curid=2204840" title="Fandango Gang">
Fandango Gang



</doc>
<doc id="2204843" url="https://pl.wikipedia.org/wiki?curid=2204843" title="Yilan (miasto)">
Yilan (miasto)

Yilan () – miasto w północno-wschodnim Tajwanie, siedziba powiatu Yilan. W 2010 roku miasto liczyło 95 568 mieszkańców.
Centrum handlu ryżem. Ośrodek przemysłu papierniczego i produkcji nawozów. Ważny węzeł komunikacyjny.

</doc>
<doc id="2204844" url="https://pl.wikipedia.org/wiki?curid=2204844" title="Szymon Adam Syrski">
Szymon Adam Syrski



</doc>
<doc id="2204845" url="https://pl.wikipedia.org/wiki?curid=2204845" title="Eastchester – Dyre Avenue">
Eastchester – Dyre Avenue

Eastchester – Dyre Avenue – stacja początkowa metra nowojorskiego, na linii 5. Znajduje się w dzielnicy Bronx, w Nowym Jorku i zlokalizowana jest przed stacją Baychester Avenue. Została otwarta 29 maja 1912.

</doc>
<doc id="2204849" url="https://pl.wikipedia.org/wiki?curid=2204849" title="Baychester Avenue">
Baychester Avenue

Baychester Avenue – stacja metra nowojorskiego, na linii 5. Znajduje się w dzielnicy Bronx, w Nowym Jorku i zlokalizowana jest pomiędzy stacjami Eastchester – Dyre Avenue i Gun Hill Road. Została otwarta 29 maja 1912.

</doc>
<doc id="2204850" url="https://pl.wikipedia.org/wiki?curid=2204850" title="Wielki Turk">
Wielki Turk



</doc>
<doc id="2204852" url="https://pl.wikipedia.org/wiki?curid=2204852" title="Wyspy Lagunowe">
Wyspy Lagunowe



</doc>
<doc id="2204859" url="https://pl.wikipedia.org/wiki?curid=2204859" title="Kim Milton Nielsen">
Kim Milton Nielsen

Kim Milton Nielsen (ur. 3 sierpnia 1960 roku w Kopenhadze) – duński sędzia piłkarski.
Kariera sędziowska.
W swojej karierze sędziował kilkadziesiąt meczów Ligi Mistrzów (w tym finał FC Porto – AS Monaco w 2004 roku), mecze Pucharu UEFA, mecze Euro 1996, Euro 2000, Euro 2004 oraz Mistrzostwa Świata 1998 i 2002. Zakończył karierę w 2006 roku po wprowadzeniu przez UEFA limitu wieku dla sędziów (do 45 lat). Sędziował również mecz Real Madryt – Wisła Kraków w eliminacjach Ligi Mistrzów oraz mecz Anglia – Polska w eliminacjach Mistrzostw Świata 2006.
Kontrowersje.
Na mundialu we Francji, w meczu 1/8 finału Anglia – Argentyna, Nielsen dał Davidowi Beckhamowi czerwoną kartkę za kontrowersyjne starcie Anglika z Diego Simeone. Na Wyspach wydarzenie to wywołało ogromne kontrowersje wśród kibiców. Mecz zakończył się zwycięstwem Argentyny w rzutach karnych.

</doc>
<doc id="2204860" url="https://pl.wikipedia.org/wiki?curid=2204860" title="Zakłady Mechaniczne Łabędy">
Zakłady Mechaniczne Łabędy



</doc>
<doc id="2204862" url="https://pl.wikipedia.org/wiki?curid=2204862" title="Zakłady Mechaniczne Bumar-Łabędy">
Zakłady Mechaniczne Bumar-Łabędy



</doc>
<doc id="2204864" url="https://pl.wikipedia.org/wiki?curid=2204864" title="Pawieł Znawiec">
Pawieł Znawiec

Pawieł Kiryławicz Znawiec (, , "Pawieł Kiryłłowicz Znawiec"; ur. 14 lipca 1967 w Małyszowie Wielkim) – białoruski polityk socjaldemokratyczny związany z opozycją sprzeciwiającą się władzy Alaksandra Łukaszenki; deputowany do Rady Najwyższej Republiki Białorusi XIII kadencji; członek Białoruskiej Socjaldemokratycznej Hramady.
Życiorys.
Młodość i praca.
Urodził się 14 lipca 1967 roku we wsi Małyszów Wielki, w rejonie stolińskim obwodu brzeskiego Białoruskiej SRR, ZSRR. W 1993 roku ukończył studia na Wydziale Prawa Białoruskiego Uniwersytetu Państwowego. W roku 1985 i w roku 1988 pracował jako elektromonter w zjednoczeniu produkcyjnym „Minskstrojmatieriały”, a następnie w latach 1993–1996, jako wykładowca prawa międzynarodowego na Wydziale Prawa i Wydziale Stosunków Międzynarodowych Białoruskiego Uniwersytetu Państwowego. Wchodzi w skład Białoruskiej Socjaldemokratycznej Hramady. W latach 1995–1996 pełnił w partii funkcję wiceprzewodniczącego ds. wyborów. W latach 1996–1998 był przewodniczącym Zrzeszenia Białoruskiej Socjaldemokratycznej Młodzieży „Maładaja Hramada”. Od 1997 roku był członkiem Komitetu Centralnego Białoruskiej Socjaldemokratycznej Partii, stał też na czele Komisji ds. Młodzieży.
Działalność parlamentarna i późniejsza.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Dawidgródeckiego Okręgu Wyborczego Nr 37. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Międzynarodowych. Wchodził w niej w skład frakcji socjaldemokratycznej. Był członkiem Komisji ds. Międzynarodowych i Specjalnej Komisji ds. Zbadania Działalności A. Łukaszenki na Stanowisku Prezydenta Republiki Białorusi. 27 listopada 1996 roku, po dokonanej przez prezydenta Alaksandra Łukaszenkę kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły.
W 1997 roku został pozbawiony możliwości ubiegania się o stopień naukowy. Wielokrotnie był aresztowany i pobity przez funkcjonariuszy służb specjalnych podczas udziału w wiecach i demonstracjach opozycji, ponad dziesięciokrotnie karany administracyjnie. Zdaniem autorów książki „Kto jest kim w Białorusi” represje miały przyczyny polityczne. W czasie kampanii wyborczej przed wyborami prezydenckimi w 2010 roku wspierał kandydaturę Jarosława Romańczuka. Odznaczył się m.in. zebraniem rekordowo dużej ilości podpisów poparcia dla tego kandydata.
Życie prywatne.
Pawieł Znawiec jest prawosławny, ma żonę. W 1995 roku mieszkał w Mińsku.
Prace.
Pawieł Znawiec jest także autorem typowego programu nauczania prawa międzynarodowego w białoruskich specjalistycznych szkołach średnich i programu wykładu monograficznego „Prawo dyplomatyczne i konsularne” w Białoruskim Uniwersytecie Państwowym.

</doc>
<doc id="2204865" url="https://pl.wikipedia.org/wiki?curid=2204865" title="Pawał Znawiec">
Pawał Znawiec



</doc>
<doc id="2204868" url="https://pl.wikipedia.org/wiki?curid=2204868" title="Severin Elektrogeräte">
Severin Elektrogeräte

Severin Elektrogeräte GmbH – niemieckie przedsiębiorstwo zajmujące się produkcją artykułów gospodarstwa domowego (m.in. ekspresów do kawy, chłodziarek, tosterów, żelazek, suszarek do włosów, odkurzaczy). Siedziba przedsiębiorstwa znajduje się w Sundern, w kraju związkowym Nadrenia Północna-Westfalia, w Niemczech.
Historia.
Przedsiębiorstwo swoimi korzeniami sięga do niewielkiej kuźni, którą w 1892 roku otworzył Anton Severin w mieście Sundern, w kraju związkowym Nadrenia Północna-Westfalia, w Niemczech.
Pierwszy etap przekształcenia rodzinnego interesu w duże, prosperujące przedsiębiorstwo przeprowadził syn Antona, Anton Severin Junior. W roku 1921 otworzył on niewielką fabrykę specjalizującą się w produkcji karniszy do zasłon. Po 10 latach przedsiębiorstwo zatrudniało 30 pracowników i przeniosło się do większego obiektu. Wkrótce po tym nastąpiło przebranżowienie, po którym rozpoczęto produkcję talerzy na ciasta, podstawek pod szklanki, szklanych talerzy oraz metalowych wózków do serwowania.
Dalszy rozwój nastąpił po II wojnie światowej. W latach 50. pracę w przedsiębiorstwie zaczęli Rudolf Schulze oraz Helmut Hofmann którzy, w odpowiedzi na rosnące zapotrzebowanie na sprzęt AGD, skierowali jego rozwój na te tory. W efekcie ich działań w latach 1956–1962 przedsiębiorstwo przeżywało rozkwit – zbudowano cztery nowe hale fabryczne, a w Wenholthausen powstał drugi ośrodek produkcyjny, w którym początkowo produkowano głównie suszarki do włosów oraz dmuchawy, by ostatecznie skupić się na produkcji ekspresów do kawy. W roku 1967, w 75. rocznicę istnienia, przedsiębiorstwo produkowało ponad 200 rodzajów różnego rodzaju artykułów gospodarstwa domowego.
W roku 2005 oddano do użytku nowy magazyn wysokiego składowania, który jest w stanie pomieścić 36 tys. palet z produktami.
Przedsiębiorstwo posiada swoje placówki we Francji, Hiszpanii, Szwecji, Holandii, Polsce oraz we Włoszech. Ponadto ma ono swoje fabryki w chińskich miastach Shenzhen oraz w dzielnicy Panyu, w Kantonie.

</doc>
<doc id="2204869" url="https://pl.wikipedia.org/wiki?curid=2204869" title="Jose Palma">
Jose Palma

Jose Serofia Palma (ur. 19 marca 1950 w Dingle, na wyspie Panay) – filipiński duchowny katolicki, arcybiskup Cebu od 2011.
Życiorys.
21 sierpnia 1976 otrzymał święcenia kapłańskie. Uzyskał doktorat na Papieskim Uniwersytecie Świętego Tomasza z Akwinu w Rzymie. Inkardynowany do archidiecezji Jaro, pracował w parafiach stolicy archidiecezji, był także rektorem regionalnego seminarium im. św. Józefa.
Episkopat.
28 listopada 1997 został mianowany biskupem pomocniczym archidiecezji Cebu, ze stolicą tytularną "Vazari-Didda". Sakry biskupiej udzielił mu ówczesny nuncjusz apostolski na Filipinach arcybiskup Gian Vincenzo Moreni.
Rok po sakrze – 13 stycznia 1999 został mianowany biskupem diecezji Calbayog.
18 marca 2006 został mianowany biskupem archidiecezji Palo, na wyspie Leyte.
15 października 2010 decyzją papieża Benedykta XVI zastąpił kard. Ricardo Vidala na stolicy arcybiskupiej Cebu. Ingres odbył się 13 stycznia 2011.
W latach 2011-2013 był przewodniczącym Konferencji Biskupów Katolickich Filipin.

</doc>
<doc id="2204870" url="https://pl.wikipedia.org/wiki?curid=2204870" title="Fandango Records">
Fandango Records

Fandango Records – niezależna wytwórnia muzyczna, powstała w 2007 roku, z inicjatywy rapera Miuosha, skupiająca śląskich i łódzkich raperów, muzyków reggae i ragga. Firma wydała nagrania takich wykonawców, jak: Bas Tajpan, Mam Na Imię Aleksander, Miuosh, Skorup, Egotrue, 19SWC, Joteste, Bisz (B.O.K) czy Projektor.
W styczniu 2009 roku Fandango Records wydało płytę duetu Fandango Gang o tym samym tytule. 19 czerwca 2009 roku nakładem wytwórni ukazała się kompilacja pt. "Fandango Mixtape vol.I". Na płycie znalazły się nagrania wykonawców związanych kontraktem wydawniczym z firmą. Wśród gości na płycie znaleźli się Kali, Bosski Roman, Abel, Żary i Jasiek.

</doc>
<doc id="2204872" url="https://pl.wikipedia.org/wiki?curid=2204872" title="Sulmona (stacja kolejowa)">
Sulmona (stacja kolejowa)

Sulmona (wł: "Stazione di Sulmona") – stacja kolejowa w Sulmonie, w prowincji L’Aquila, w regionie Abruzja, we Włoszech. Położona jest na obrzeżach miasta, na wysokości 328 m n.p.m.
Historia.
Stacja została wybudowana między 1873 i 1875, łącząć linią kolejową miasto z Pescarą. Budowa była prowadzona przez Società italiana per le strade ferrate meridionali. W 1888 roku została otwarta dla ruchu kolejowego linia do Rzymu.

</doc>
<doc id="2204873" url="https://pl.wikipedia.org/wiki?curid=2204873" title="Geografia Salwadoru">
Geografia Salwadoru

Salwador jest najmniejszym państwem kontynentalnej części Ameryki Północnej. Państwo to leży w Ameryce Środkowej, nad Oceanem Spokojnym. Salwador podbity przez Pedro de Alvarado w 1525 roku i cechuje się górzystym krajobrazem i klimatem gdzie występuje pora sucha i deszczowa.
Powierzchnia i granice.
Powierzchnia – 21 041 km², co odpowiada wielkości dużego polskiego województwa.
Skrajne punkty: północny 14°25'N, południowy 13°10'N, zachodni 90°08'W, 87°40'W. Salwador jest kształtem zbliżony do prostokąta o wymiarach 200 na 90 km.
Salwador graniczy z następującymi państwami:
Linia brzegowa – 307 km
Ukształtowanie poziome.
Linia brzegowa wybrzeża pacyficznego jest średnio rozwinięta. Poza zatoką Fonseca leżąca na wschodnim krańcu wybrzeża, która wcina się głęboko w ląd; wybrzeże urozmaica zatoka Jiquilisco, która leży w centralnej części wybrzeża. Cała zachodnia część linii brzegowej jest wyrównana. W obrębie zatoki Jiquilisco leży kilka niewielkich wysp. Wybrzeże w wielu miejscach jest bagienne i trudno dostępne. Większość wybrzeża Salwadoru, to wybrzeże lagunowe, miejscami skaliste.
Budowa geologiczna.
Obszar Salwadoru zbudowany jest ze skał wulkanicznych pochodzących z trzeciorzędu i z czwartorzędu. Występują także skały osadowe z czwartorzędu. Niewielki region Salwadoru, przy zbiegu granicy z Gwatemalą i Hondurasem, to obszar gdzie występują utwory pochodzące z kredy. Obszar Salwadoru jest aktywny wulkanicznie i wzdłuż pacyficznego wybrzeża wznoszą się czynne wulkany. Wszystkich wulkanów zarówno tych czynnych jak i wygasłych jest 61. W pasie nadbrzeżnym i w dolinach rzek występują wapienie organodetrytyczne. Salwador leży w rejonie Pacyficznego Pierścienia Ognia i jest to region aktywny sejsmicznie. W kraju eksploatowane są w niewielkich ilościach złoża złota, srebra i węgla.
Rzeźba.
Salwador jest górzystym krajem, przez który równolegle do siebie ciągną się pasma o przebiegu równoleżnikowym. Są nimi ciągnące się na północy Sierra Madre i ciągnące na południu, blisko wybrzeża Cadena Costera, czyli Góry Nadbrzeżne. Oba te pasma to góry wysokie, których szczyty mają podobne wysokości. Góry Salwadoru wchodzące w skład systemu Kordylierów, wznoszą się przeciętnie na nieco ponad 2000 m n.p.m. Sam Salwador należy do jednostki zwanej Kordylierami Ameryki Środkowej. Najwyższe szczyty kraju są jednocześnie wulkanami. Santa Ana – najwyższy szczyt kraju ma 2385 m n.p.m., a drugi co do wysokości San Vicente ma 2173 m n.p.m. Nieco niższy San Miguel wznosi się na 2132 m n.p.m.). Do najbardziej aktywnych wulkanów świata należy salwadorski wulkan Izalco (1965 m n.p.m.), który w latach 40. i 50. przez kilkanaście lat nieustannie wyrzucał lawę i popioły wulkaniczne. Pomiędzy tymi dwoma pasmami gór leży rozległy płaskowyż o wysokościach od 400 do 700 m n.p.m. Niziny zajmują niewielki procent powierzchni kraju, ograniczają się do strefy wybrzeża, gdzie wzdłuż Gór Nadbrzeżnych ciągną się pasem do 20 km. Niziny występują też w dolinach rzek i przede wszystkim w dolnym biegu rzeki Lempa.
Klimat.
Salwador leży w strefie klimatu podrównikowego wilgotnego, gdzie na obszarze całego kraju występują dwie pory roku: deszczowa i sucha. Istotny wpływ na klimat nadbrzeżnej części Salwadoru mają prądy morskie.
Temperatury są wysokie, praktycznie przez cały rok, a w górach występuje piętrowość klimatyczna. Tereny nisko położone do wysokości 700 m n.p.m. to obszary gdzie występuje piętro gorące. W najcieplejszym okresie jakim jest lato wynoszą 25-27 °C, a w śródgórskich wyżynnych regionach kraju, to wartości rzędu 23-25 °C. Zimą na terenach nadbrzeżnych średnie wartości termiczne wynoszą 20-24 °C, zaś na wyżynach 18-20 °C. Inaczej jest w górach na wysokościach powyżej 1000 m n.p.m. występuje piętro umiarkowane. Średnie wartości termiczne w wyższych partiach gór wynoszą 12-15 °C, a zimą średnie wartości wynoszą poniżej 10 °C. Do częstych zjawisk w górach Salwadoru należą przymrozki, a nawet mrozy.
Opady jak na tak mały kraj jakim jest Salwador są zróżnicowane, czego przyczyną jest rzeźba terenu. Największe opady występują w górach, szczególnie na krańcach północnych, daleko od Pacyfiku. Opad roczny w tym regionie przekracza 2000 mm, osiągając 2500 mm, a czasem więcej. Na wybrzeżu opady są niższe, co wiąże się z działaniem zimnych prądów morskich jak obmywają wybrzeża Salwadoru w półroczu zimowym. Średnia roczna dla tego regionu wynosi około 1000 – 1500 mm. Niewielkie ilości opadów notuje się także na śródgórskich kotlinach, gdzie wartości roczne są niższe niż 1000 mm. Najmniej opadów otrzymuje dolina środkowej Lempy, gdzie średnie wartości wynoszą 600-700 mm. Pora deszczowa trwa od maja do października, a sucha od listopada do kwietnia. Pora sucha jest bardzo wyraźna w dolinach śródgórskich i na wybrzeżu. W górach na północy jest słabo zaznaczona. W górach Salwadoru występują zimą dni z opadami śniegu.
Wody.
Sieć rzeczna kraju jest dobrze rozwinięta, a wszystkie rzeki należą do zlewiska Oceanu Spokojnego. Rzeki są zasobne w wody i cechują się wysokim przyborem w czasie największych opadów jakie występują latem. Część rzek Salwadoru wypływa z terytorium Hondurasu i Gwatemali, jedną z takich rzek jest Lempa. Lempa jest największą rzeką kraju, a jej długość wynosi 260 km. Inne większe rzeki to: San Miguel, Sonsonate, Jiboa i Torola. Wszystkie te rzeki i wiele innych, to rzeki krótkie, które na znacznym swym odcinku mają górski charakter.
Na obszarze kraju liczne są jeziora, gdzie wszystkie są pochodzenia wulkanicznego. Największe z nich – Lago de Ilopango leży w centralnej części kraju i ma powierzchnię 72 km². Pozostałe jeziora to: Güija (45 km²) i jezioro kraterowe Coatepeque (24 km²). Istnieje duża liczba niewielkich jezior, które leżą w kraterach wygasłych i uśpionych wulkanów.
Gleby.
Salwador należ do środkowoamerykańskiej krainy glebowej. Stoki górskie pokryte są czerwonymi glebami feralitowymi, a w wyższych partiach gór występują łąkowe gleby górskie. W kotlinach górskich, na terenach wyżynnych, a także w dolinach rzek wykształciły się gleby z popiołów i law wulkanicznych. Gleby te są pochodzenia wulkanicznego, a co za tym idzie cechują się wysokim poziomem żyzności.
Flora i fauna.
Naturalna roślinność kraju jest w większości wyniszczona, a wiele terenów zajmują obszary rolnicze. Lasy zajmują jedynie 6% powierzchni kraju. Ekosystem leśny stanowią zwrotnikowe lasy zrzucające liście w porze suchej. Na obszarze Salwadoru rosną także gatunki typowe dla obszarów równikowych jak mahonie. Tereny górskie porastają sosny i dęby. Na wybrzeżu miejscami występuje roślinność bagienna i fragmenty roślinności namorzynowej.
Świata zwierząt ubogi na tle całego regionu Ameryki Środkowej, gdzie w Salwadorze żyje najmniej zwierząt. Do rzadkich gatunków należą jaguary i tapiry. Na wybrzeżu, w obrębie terenów podmokłych i ujść rzek bytują żółwie i aligatory. Wody przybrzeżne obfitują w różne gatunki ryb.
Przy granicy z Gwatemalą znajduje się Park Narodowy El Imposible oraz u zbiegu granic Hondurasu i Gwatemali — Park Narodowy La Fraternitad.

</doc>
<doc id="2204876" url="https://pl.wikipedia.org/wiki?curid=2204876" title="Diecezja Susa">
Diecezja Susa

Diecezja Susa - diecezja Kościoła rzymskokatolickiego we Włoszech, a ściślej w Piemoncie. Należy do metropolii Turynu. Została erygowana 3 sierpnia 1772 roku. Wszystkie parafie diecezji znajdują się na terenie świeckiej prowincji Turyn.

</doc>
<doc id="2204878" url="https://pl.wikipedia.org/wiki?curid=2204878" title="Geologia Afryki">
Geologia Afryki

Afryka leży w całości na płycie afrykańskiej i częściowo na powstającej jej kosztem płycie somalijskiej.
Afryka zbudowana jest z trzech głównych platform tektonicznych: występującej na północnym zachodzie platformy saharyjskiej, położonej na północnym wschodzie platformy nubijskiej i położonej na południu platformy południowoafrykańskiej. Platformy składają się z tarcz i leżących pomiędzy nimi obniżeń wypełnionych paloozoicznymi, mezozoicznymi i kenozoicznymi pokrywami osadowymi.
Platforma saharyjska zbudowana jest z trzech wielkich wyniesień (tarcz, kratonów): wyniesienia środkowosaharyjskiego (w skład którego wchodzą tarcza Ahaggaru i tarcza Tibesti), tarczy regibackiej i wyniesienia gwinejskiego. Na północ od nich znajdują się: niecka Tinduf i niecka algiersko-libijska, a pomiędzy wyniesieniami: niecka Taudeni, niecka nigeryjska i niecka Czadu.
Platforma nubijska składa się z tarczy egipsko-sudańskiej, płyty nubijskiej i monokliny egipskiej. Kiedyś do platformy nubijskiej należała też płyta somalijska, która została oddzielona od niej systemem Wielkich Rowów Afrykańskich i leży na wydzielanej przez niektórych badaczy płycie somalijskiej (nieszczęśliwe przeniesienie nazwy jednostki geologicznej na płytę tektoniczną). Jeszcze wcześniej platforma nubijska była połączona z tarczą arabską i monokliną arabską, tworząc większą platformę nubijsko-arabską. Jej wschodnia część została oddzielona Ryftem Morza Czerwonego i obecnie leży na platformie arabskiej.
Platforma południowoafrykańska zbudowana jest z wyniesień: środkowoafrykańskiego, kongijsko-namibijskiego, Transwalu i mozambicko-rodezyjskiego, które otaczają centralnie położone zagłębienia – Kongo i Kalahari.
Na znacznych obszarach Afryki obserwujemy wychodnie tarcz prekambryjskich. Wiek budujących je skał określono na prekambr oraz starszy paleozoik.
We wschodniej części kontynentu, powstał potężny system rowów tektonicznych, ciągnących się od Morza Czerwonego aż do ujścia Zambezi, nazywany Wielkim Rowem Afrykańskim lub Ryftem Afrykańskim (Ryftem Wschodnioafrykańskim). Niektórzy badacze obszar położony na wschód od doliny ryftowej zaliczają do płyty somalijskiej.
Na południowym i północny krańcu kontynentu występują sfałdowane skały nie należące do prekambryjskiego cokołu. Są to Góry Smocze, powstałe w czasie orogenezy waryscyjskiej, oraz góry Atlas wypiętrzone podczas fałdowań alpejskich. Na północ od Gór Smoczych, a na południe od wyniesienia Transwalu położona jest niecka Karru, której osady leżą niezgodnie na podłożu krystalicznym platformy południowoafrykańskiej.

</doc>
<doc id="2204884" url="https://pl.wikipedia.org/wiki?curid=2204884" title="Corral de Almaguer">
Corral de Almaguer

Corral de Almaguer – miasto w południowo-wschodniej Hiszpanii, w regionie Kastylia-La Mancha, po obu brzegach rzeki "Riánsares".

</doc>
<doc id="2204885" url="https://pl.wikipedia.org/wiki?curid=2204885" title="British Columbia Scotties Tournament of Hearts 2011">
British Columbia Scotties Tournament of Hearts 2011

British Columbia Scotties Tournament of Hearts 2011 – turniej wyłaniający mistrzynie Kolumbii Brytyjskiej, które będą reprezentować prowincję na Scotties Tournament of Hearts 2011, odbył się między 17 a 23 stycznia 2011 w Surrey na lodowisku Cloverdale Curling Club.
W turnieju prowincjonalnym udział brało 10 zespołów. Do zawodów zakwalifikowały się automatycznie obrończynie tytułu mistrzowskiego (Kelly Scott), ponadto drużyna z największą liczbą punktów w CTRS (Kelley Law). Pozostałe 8 miejsc obsadzono podczas rywalizacji międzyregionalnej. 
W finale zmierzyły się zespoły Scott i Law. Te dwie drużyny w tym turnieju zmierzyły się po raz trzeci, w dwóch pierwszych meczach lepsza okazała się Kelley Law. Jednak tytuł mistrza Kolumbii Brytyjskiej obroniła Kelly Scott. 
Play off.
Finał.
23 stycznia 2010; 14:00
Półfinał.
22 stycznia 2010; 18:00
1-2.
21 grudnia 2011; 19:00
3-4.
22 stycznia 2010; 10:00
Tie-breaker.
21 stycznia 2011; 14:30
Round Robin.
Sesja 1..
17 stycznia 2011; 12:00
Sesja 2..
17 stycznia 2011; 19:30
Sesja 3..
18 stycznia 2011; 12:00
Sesja 4..
18 stycznia 2011; 19:00
Sesja 5..
19 stycznia 2011; 12:00
Sesja 6..
19 stycznia 2011; 19:00
Sesja 7..
20 stycznia 2011; 12:00
Sesja 8..
20 stycznia 2011; 19:00
Sesja 9..
21 stycznia 2011; 9:30

</doc>
<doc id="2204891" url="https://pl.wikipedia.org/wiki?curid=2204891" title="Port lotniczy Ajaccio-Campo dell’Oro">
Port lotniczy Ajaccio-Campo dell’Oro

Port lotniczy Ajaccio-Campo dell'Oro (IATA: AJA, ICAO: LFKJ) – port lotniczy położony 5 km na wschód od Ajaccio, w departamencie Korsyka Południowa, na Korsyce, we Francji.

</doc>
<doc id="2204896" url="https://pl.wikipedia.org/wiki?curid=2204896" title="Port lotniczy Sabadell">
Port lotniczy Sabadell

Port lotniczy Sabadell (, , kod IATA: QSA, kod ICAO: LELL) – lotnisko w pobliżu miasta Sabadell, 20 km od Barcelony w Hiszpanii. 70% działalności tego lotniska jest poświęcona szkoleniom pilotów (samoloty i śmigłowce), pozostałe 30% służy prywatnym lotom oraz lotom pokazowym. Lotnisko nie obsługuje regularnego ruchu pasażerskiego.

</doc>
<doc id="2204899" url="https://pl.wikipedia.org/wiki?curid=2204899" title="Diecezja Mondovi">
Diecezja Mondovi

Diecezja Mondovi - diecezja Kościoła rzymskokatolickiego we Włoszech, w metropolii Turynu. Obejmuje terytorium należące do dwóch świeckich regionów administracyjnych: Piemontu, a dokładniej jego prowincji Cuneo, oraz Ligurii, a ściślej prowincji Savona. Została erygowana 5 czerwca 1388 roku.

</doc>
<doc id="2204901" url="https://pl.wikipedia.org/wiki?curid=2204901" title="Peter Sartain">
Peter Sartain

 
James Peter Sartain (ur. 6 czerwca 1952 w Memphis) – amerykański duchowny katolicki, arcybiskup Seattle w latach 2010–2019.
Jest najmłodszy z piątki rodzeństwa. Po ukończeniu seminarium w St. Meinrad w stanie Indiana przyjął święcenia kapłańskie dnia 15 lipca 1978. Jeszcze przed ordynacją, jak również będąc już kapłanem studiował na uczelniach rzymskich. Na Uniwersytecie Św. Tomasza uzyskał licencjat z teologii, a także licencjat z teologii ze specjalizacją w teologii sakramentalnej na Ateneum S. Anselmo. Po powrocie do rodzinnej diecezji Memphis w roku 1979, pełnił funkcje proboszcza w parafiach Matki Boskiej Bolesnej w Memphis, a także w parafii św. Ludwika (1992-2000). Ponadto od roku 1981 sprawował wiele funkcji w diecezji, będąc m.in. dyrektorem ds. powołań, kanclerzem, moderatorem kurii i wikariuszem generalnym. Od 9 września 1992 do 5 maja 1993 był administratorem diecezji w okresie "sede vacante".
4 stycznia 2000 otrzymał nominację na biskupa diecezji Little Rock. Sakry udzielił mu arcybiskup Eusebius Beltran, ówczesny metropolita Oklahoma City. 16 maja 2006 przeniesiony został na biskupstwo Joliet w Illinois. 16 września 2010 mianowany arcybiskupem Seattle. Ingres miał miejsce 1 grudnia tego samego roku w katedrze metropolitalnej św. Jakuba w Seattle. Paliusz otrzymał z rąk papieża Benedykta XVI w dniu 29 czerwca 2011 roku.
3 września 2019 przeszedł na emeryturę.

</doc>
<doc id="2204907" url="https://pl.wikipedia.org/wiki?curid=2204907" title="Javi Martos">
Javi Martos



</doc>
<doc id="2204908" url="https://pl.wikipedia.org/wiki?curid=2204908" title="Javier Martos">
Javier Martos



</doc>
<doc id="2204910" url="https://pl.wikipedia.org/wiki?curid=2204910" title="Narodowy Spis Powszechny Ludności i Mieszkań 2011">
Narodowy Spis Powszechny Ludności i Mieszkań 2011

Narodowy Spis Powszechny Ludności i Mieszkań 2011 został przeprowadzony przez Prezesa Głównego Urzędu Statystycznego na podstawie ustawy z 2010 roku. Był prowadzony na terytorium Rzeczypospolitej Polskiej od 1 kwietnia do 30 czerwca 2011, według stanu na koniec dnia 31 marca 2011.
Powszechny spis ludności i mieszkań w 2011 r. (NSP 2011) był pierwszym spisem powszechnym od czasu, kiedy Rzeczpospolita Polska stała się państwem członkowskim Unii Europejskiej. Z tego faktu wynika szereg zobowiązań, m.in. konieczność dostarczenia informacji z dziedziny demograficzno-społecznej oraz społeczno-ekonomicznej, w zakresie i terminach określonych przez Komisję Europejską.
Cel spisu.
Spis powszechny dostarcza najbardziej szczegółowych informacji o liczbie ludności, jej terytorialnym rozmieszczeniu, strukturze demograficzno-społecznej i zawodowej, a także o społeczno-ekonomicznej charakterystyce gospodarstw domowych i rodzin oraz o ich zasobach i warunkach mieszkaniowych na wszystkich szczeblach podziału terytorialnego kraju: ogólnokrajowym, regionalnym i lokalnym. Szczególną wagę w NSP 2011 przyłożono do pozyskania wiedzy na temat zmian zachodzących w procesach demograficznych i społecznych, m.in. z uwagi na wzmożone migracje ludności po wstąpieniu Rzeczypospolitej Polskiej do Unii Europejskiej. Wyniki spisów powszechnych wykorzystywane są bezpośrednio dla potrzeb statystyki publicznej, jako baza do budowy operatów losowania do dalszych badań reprezentacyjnych prowadzonych na próbie gospodarstw domowych.
W spisie przeprowadzonym w 2011 r. najbardziej istotne było m.in. uzyskanie informacji o zagadnieniach, które były objęte spisem w 2002 roku. Kontynuacja jest niezbędna do prowadzenia analiz porównawczych zjawisk zachodzących w czasie oraz do opisu zmian, jakie zaszły w procesach demograficzno-społecznych i ekonomicznych w zakresie: ludności, stanu mieszkań i budynków oraz gospodarstw domowych i rodzin w powiązaniu z warunkami mieszkaniowymi. Planowane podejście realizacyjne pozwoli na zachowanie szeregów czasowych i porównywalności z wynikami z poprzednich spisów.
Zakres spisu.
Spis objął:
Spis nie objął:
Tematyka.
W spisie powszechnym zostały zebrane dane z następujących tematów badawczych:
Spis został rozszerzony w przypadku 20% osób do 60 lub 100 pytań.
Obowiązek udzielania odpowiedzi.
Osoby objęte spisem oraz spisem próbnym i kontrolnym obowiązane były do udzielania ścisłych, wyczerpujących i zgodnych z prawdą odpowiedzi na pytania zawarte w formularzu, z zastrzeżeniem art. 6 ust. 3.
Można było odmówić odpowiedzi na 4 pytania dotyczące stanu zdrowia i niepełnosprawności, dzietności (liczby planowanych dzieci), sposobu życia (bycia w nieformalnych związkach).
Do udzielenia odpowiedzi o osobach małoletnich obowiązane były pełnoletnie osoby, wspólnie z nimi zamieszkałe, z zastrzeżeniem ust. 3.
W przypadku danych, o których mowa w art. 6 ust. 3, odpowiedzi udzielano na zasadzie dobrowolności.
Do udzielenia odpowiedzi o osobach nieobecnych obowiązane były pełnoletnie osoby, wspólnie z nimi zamieszkałe, z zastrzeżeniem
ust. 5.
Obowiązek, o którym mowa w ust. 4 nie dotyczył danych zbieranych na zasadzie dobrowolności, o których mowa w art. 6 ust. 3.
W obiektach zbiorowego zakwaterowania, w przypadku braku możliwości bezpośredniego spisania osoby, danych dotyczących nazwiska i imion, płci, daty urodzenia, obywatelstwa, czasu trwania i przyczyny przebywania, informacji o miejscu poprzedniego zamieszkania oraz poziomie wykształcenia udzielali – w zakresie posiadanej dokumentacji – zarządzający tymi obiektami.
Informacji o budynkach zarządzanych przez osoby prawne i jednostki organizacyjne niemające osobowości prawnej udzielali zarządzający lub administrujący tymi budynkami.
Informacji o budynkach stanowiących własność osób fizycznych udzielali właściciele, użytkownicy lub administratorzy tych budynków.
Informacji o niezamieszkanych mieszkaniach udzielali zarządzający lub administrujący budynkami, w których te mieszkania się znajdowały.
Metody zbierania danych.
Spis ludności i mieszkań 2011 był realizowany metodą mieszaną, tj. z wykorzystaniem systemów informacyjnych administracji publicznej oraz danych zebranych w badaniu pełnym i reprezentacyjnym (art. 5 ust. 1 ustawy), w następującej kolejności:
Krytyka i wątpliwości dotyczące spisu.
Część mediów podnosiła pytanie o wyznanie, które według interpretacji GUS miało być równoznaczne ze wskazaniem przynależności do któregoś konkretnego, formalnie zarejestrowanego, związku wyznaniowego. Ostatecznie informacja ta nie znalazła potwierdzenia – w rzeczywistości istniała możliwość udzielenia odpowiedzi innej, niż tylko poprzez wybór któregoś z wyszczególnionych przez GUS związków wyznaniowych i Kościołów.
Krytykę spowodowała przyjęta metoda identyfikacji podczas spisu dokonywanego samodzielnie drogą internetową: wystarczało podać NIP lub PESEL spisywanej osoby. Powodowało to możliwość wglądu przez niepowołane osoby w dane takie jak miejsce zamieszkania czy dane innych osób mieszkających wraz ze spisywaną osobą. Było to szczególnie łatwe w przypadku osób pełniących funkcje publiczne (ze względu na obowiązek publikowania deklaracji majątkowych zawierających NIP) czy też prowadzących działalność gospodarczą.
Zgodnie z art. 10. Ustawy o narodowym spisie powszechnym ludności i mieszkań w 2011 roku, zgromadzone w spisie dane dotyczące imienia i nazwiska, numeru PESEL, numeru identyfikacji podatkowej (NIP) i numeru telefonu oraz adresu zostaną w sposób trwały usunięte z Bazy Danych NSP 2011, nie później niż po upływie 2 lat od dnia zakończenia spisu. Dlatego też spis nie jest anonimowy, a jedynie zostanie zanonimizowany. Do czasu anonimizacji wszystkie zebrane w czasie spisu dane są powiązane z osobami, których dotyczą.
Niektóre dane ze spisu były przetwarzane w Izraelu, co było przedmiotem decyzji na poziomie UE.
Wyniki.
Ogólne, wstępne i podstawowe wyniki spisu zostały opublikowane przez GUS w marcu 2012 roku. Kluczowe obserwacje i zmiany w stosunku do NSP 2002:
26 lipca 2012 roku Główny Urząd Statystyczny opublikował szczegółowy raport z wynikami spisu, który pokazał między innymi, że 31 marca 2011 roku, faktyczna ludność Polski wynosiła 38 511 824 osoby.
Mniejszości narodowe i etniczne.
Spis powszechny 2011 zawierał dwa pytania umożliwiające wyrażenie złożonych tożsamości narodowych i etnicznych: 1) „Jaka jest Pana/Pani narodowość?”, 2). „Czy odczuwa Pan/Pani przynależność także do innego narodu lub wspólnoty etnicznej?”. Poniższa tabela przedstawia liczbę deklaracji identyfikacji innych niż polska według rodzaju i kolejności wskazania (pierwsze lub drugie pytanie).
W porównaniu ze spisem powszechnym przeprowadzonym w 2002 roku, zwiększeniu uległa liczba osób zgłaszających przynależność do mniejszości etnicznych. W wielu przypadkach deklaracjom tym towarzyszy jednak równoczesne odczuwanie polskiej tożsamości narodowej.

</doc>
<doc id="2204912" url="https://pl.wikipedia.org/wiki?curid=2204912" title="Denko-roku">
Denko-roku



</doc>
<doc id="2204913" url="https://pl.wikipedia.org/wiki?curid=2204913" title="Kaktus Jack">
Kaktus Jack

Kaktus Jack (ang. "The Villain", "Cactus Jack") – amerykański film z 1979 roku w reżyserii Hala Needhama, komedia parodiująca westerny.
Opis fabuły.
Po nieudanym napadzie na bank rewolwerowiec Jack Kaktus otrzymuje propozycję wyjścia z więzienia w zamian za obrabowanie pewnej młodej kobiety podczas jej podróży powrotnej do rodzinnego miasta. Jednak Ślicznotka Jones jest eskortowana przez mężnego i przystojnego Nieznajomego Pięknisia. Kaktus do wykonania zadania będzie musiał użyć całej swej przebiegłości.
Tytuł.
Oryginalnym tytułem filmu jest "The Villain", jednak kiedy produkcja wchodziła do kin w Wielkiej Brytanii i Australii reklamowano ją jako "Cactus Jack".

</doc>
<doc id="2204916" url="https://pl.wikipedia.org/wiki?curid=2204916" title="Cachoeira de Pajeú">
Cachoeira de Pajeú

Cachoeira de Pajeú – miasto i gmina w Brazylii, w stanie Minas Gerais. Znajduje się w mikroregionie Pedra Azul.

</doc>
<doc id="2204917" url="https://pl.wikipedia.org/wiki?curid=2204917" title="Comercinho">
Comercinho

Comercinho – miasto i gmina w Brazylii, w stanie Minas Gerais.

</doc>
<doc id="2204918" url="https://pl.wikipedia.org/wiki?curid=2204918" title="Itaobim">
Itaobim

Itaobim – miasto i gmina w Brazylii, w stanie Minas Gerais.
Itaobim to rodzime słowo, zgodnie z Silveira Bueno, oznacza kamień zielony lub niebieski kamień. Ita z tupi "ita" oznacza: skałę, a "oby": zielony.

</doc>
<doc id="2204919" url="https://pl.wikipedia.org/wiki?curid=2204919" title="Medina (Minas Gerais)">
Medina (Minas Gerais)

Medina – miasto i gmina w Brazylii, w stanie Minas Gerais.

</doc>
<doc id="2204922" url="https://pl.wikipedia.org/wiki?curid=2204922" title="Pedra Azul">
Pedra Azul

Pedra Azul – miasto i gmina w Brazylii, w stanie Minas Gerais.

</doc>
<doc id="2204924" url="https://pl.wikipedia.org/wiki?curid=2204924" title="Almenara (Minas Gerais)">
Almenara (Minas Gerais)

Almenara – miasto i gmina w Brazylii, w stanie Minas Gerais. Znajduje się na brzegu rzeki Jequitinhonha, w regionie znanym jako Dolina Jequitinhonha, jednym z najbiedniejszych regionów Brazylii.

</doc>
<doc id="2204926" url="https://pl.wikipedia.org/wiki?curid=2204926" title="Bandeira (Minas Gerais)">
Bandeira (Minas Gerais)

Bandeira – miasto i gmina w Brazylii, w stanie Minas Gerais. Znajduje się w mikroregionie Almenara.

</doc>
<doc id="2204929" url="https://pl.wikipedia.org/wiki?curid=2204929" title="Igor Strawiński">
Igor Strawiński



</doc>
<doc id="2204932" url="https://pl.wikipedia.org/wiki?curid=2204932" title="Divisópolis">
Divisópolis

Divisópolis – miasto i gmina w Brazylii, w stanie Minas Gerais. Nazwa gminy wynika z faktu, że leży on na granicy Minas Gerais ze stanem Bahia. Głównym źródłem utrzymania gminy jest rolnictwo.

</doc>
<doc id="2204935" url="https://pl.wikipedia.org/wiki?curid=2204935" title="Spór o Morskie Oko">
Spór o Morskie Oko

Spór o Morskie Oko – spór terytorialny pomiędzy Węgrami a Galicją o tereny wokół Morskiego Oka i Dolinę Rybiego Potoku, sięgający końca XVI wieku, rozstrzygnięty na korzyść Galicji w sądzie polubownym w 1902 r.
Geneza.
Początki sporu o tereny tatrzańskie sięgają XVI wieku. Pierwotnie dotyczył głównie Podhala, dopiero w XIX wieku ciężar sporu przesunął się na Tatry i Morskie Oko. Genezą było nieprecyzyjne rozgraniczenie terenów prywatnych po obu stronach granicy.
Węgierskie i polskie osadnictwo na terenach tatrzańskich powodowało systematyczne kurczenie się pasa ziemi niczyjej i tworzyło potrzebę doprecyzowania granicy. Spór terytorialny pojawił się w 1575 r., gdy właściciel państwa niedzickiego Olbracht Łaski zaczął zgłaszać roszczenia do części polskiego starostwa nowotarskiego między rzekami Białką i Leśnicą. Roszczenia podtrzymywał do 1634 r. kolejny właściciel ziem niedzickich, Jerzy Horváth-Palocsay. Podpisano wówczas umowę pomiędzy Polską a Węgrami wyznaczającą granicę w Tatrach. Biegła ona wówczas rzeką Białką i Białą Wodą na Mały Jaworowy Szczyt, a stamtąd granią główną przez Polski Grzebień, Zadni Gerlach, Rysy, Mięguszowiecki Szczyt, Szpiglasowy Wierch.
Przebieg.
Ponowne roszczenia węgierskie pojawiły się w 1769 r., gdy wysunięto żądanie przesunięcia granicy z Białej Wody na Rybi Potok, choć nie sprecyzowano żądań w górnej części Doliny Rybiego Potoku. Po I rozbiorze Polski do Węgier włączono jedynie starostwo spiskie, reszta ziem utworzyła należącą do Austrii Galicję. Na początku XIX wieku granica w nieznanych okolicznościach została przesunięta na linię Rysy – Żabia Grań – połączenie Rybiego Potoku z Białą Wodą.
W 1879 r. dawne dobra Palocsayów w Tatrach (tzw. "dobra jaworzyńskie") kupił od ich spadkobiercy, barona Salomona, śląski książę Christian Hohenlohe. Natomiast dziesięć lat później, w 1889 r., hrabia Władysław Zamoyski, korzystając z pomocy adwokata Józefa Stanisława Retingera, wygrał licytację dóbr zakopiańskich, tym samym nabywając między innymi dawną własność Homolacsów w Dolinie Rybiego Potoku. Spowodowało to nasilenie sporu o granicę w rejonie Morskiego Oka, którego apogeum przypadło na lata 1890–1901. Christian Hohenlohe rozpoczął napady na galicyjską stronę oraz doprowadził do wkroczenia na ten teren węgierskiej żandarmerii. Jego administrator w Jaworzynie podejmował ciągłe próby gospodarczej eksploatacji spornego obszaru poprzez wyrąb drewna, wypas owiec i bydła oraz polowania. W asyście węgierskiej żandarmerii niszczył mostki i ścieżki turystyczne oraz utrudniał Polakom dostęp do jeziora. Władysław Zamoyski zmuszony był bronić granic swoich posiadłości podobnymi metodami.
W 1901 r. władze austriackie i węgierskie powołały wspólnie w Grazu Międzynarodowy Sąd Rozjemczy ds. ustalenia granicy w Tatrach. Austrię (de facto Galicję) reprezentowali Aleksander Mniszek-Tchorznicki (sędzia), Wiktor Korn (koreferent), prof. Oswald Balzer, a Węgrów Kálmán Lechoczky (sędzia), Lajos Lában (koreferent), Gyula Bölcs. Przewodniczącym sądu został prezes szwajcarskiego trybunału związkowego, Johann Winkler.
Strona galicyjska żądała utrzymania dotychczasowej granicy, biegnącej z Rysów Granią Żabiego do połączenia Rybiego Potoku z Białą Wodą. Węgrzy chcieli wytyczenia granicy z Rysów przez Czarny Staw pod Rysami i Morskie Oko Rybim Potokiem do jego połączenia z Białą Wodą. Po obradach i wizji lokalnej sąd zakończył spór 13 września 1902 wyrokiem przyznającym Galicji prawie wszystkie sporne ziemie.
Wyrok brzmiał:
Po wydaniu wyroku w sprawie granicy Hohenlohe wytoczył sprawę sądową przeciw Zamoyskiemu w 1907 r., usiłując udowodnić swoje prawa do spornego terenu bez podważania jego przynależności do Galicji. Hohenlohe przegrał we wszystkich instancjach oraz kasację w Najwyższym Trybunale Kasacyjnym w Wiedniu w 1909 r..
Po upadku monarchii austro-węgierskiej granica w tym miejscu stała się podstawą do wytyczenia granicy polsko-czechosłowackiej, pomimo zabiegów ze strony Polski o przejęcie części Spiszu.
W 1902 r. Oswald Balzer i Aleksander Mniszek-Tchorznicki otrzymali tytuł Honorowego Obywatela Królewskiego Wolnego Miasta Sanoka za skuteczną obronę polskich interesów – wygranie procesu z Węgrami w sporze o Morskie Oko.

</doc>
<doc id="2204937" url="https://pl.wikipedia.org/wiki?curid=2204937" title="Kurek Wrocławski">
Kurek Wrocławski

Kurek Wrocławski (niem. "Hahnenkrähe") – kamienna kapliczka słupowa z piaskowca, która prawdopodobnie była słupem granicznym między Wrocławiem a Szczepinem, która znajdowała się u zbiegu obecnych ulic Legnickiej i Zachodniej, w sąsiedztwie ul. Czarnieckiego i Stacyjnej. Kapliczka zaginęła lub została zniszczona w 1945 roku.
Historia.
Kapliczka została ustawiona w roku 1555 przy drodze prowadzącej z centrum Wrocławia w kierunku zachodnim. Budowla w stylu renesansowym zastąpiła stojącą wcześniej w tym samym miejscu kapliczkę średniowieczną.
Przypuszcza się, iż był to słup graniczny, oznaczający rozdzielenie gruntów należących do miasta Wrocławia i do ówczesnej wsi Szczepin, należącej w przeszłości do zakonu klarysek
Słup pełnił także rolę punktu orientacyjnego, np. był metą dorocznego wyścigu konnego w pierwszej połowie XVI wieku.
Kurek Wrocławski przetrwał do oblężenia "Festung Breslau" w roku 1945 i podczas działań wojennych ostatecznie zaginął lub został zniszczony, a jego czworokątny fundament usunięty został podczas przebudowy ul. Legnickiej bądź podczas budowy bloków mieszkalnych w tym rejonie.
Projekt i wymowa.
Słup o przekroju ośmiokątnym był ustawiony na czworobocznym cokole, zwieńczony czworoboczną głowicą, na której czterech płycinach ukazane były: wizerunek Chrystusa ukrzyżowanego, kogut, konny rycerz oraz litera „W” (widniejąca także na herbie miasta). Całość miała wysokość blisko czterech metrów.
Swoją nazwę słup zawdzięcza kogutowi (niem. "Hahn" oznacza w języku polskim „kogut”, a "Krähe" – „wrona”) przedstawionemu na jednej z płycin głowicy. Z rycerzem widocznym na sąsiedniej płycinie związana była legenda o wyrwaniu rycerza ze szponów szatana, a także kilka innych podobnych (m.in. o kołodzieju z podwrocławskiej Leśnicy, któremu udało się oszukać diabła.

</doc>
<doc id="2204938" url="https://pl.wikipedia.org/wiki?curid=2204938" title="Felisburgo">
Felisburgo

Felisburgo – miasto i gmina w Brazylii, w stanie Minas Gerais.

</doc>
<doc id="2204941" url="https://pl.wikipedia.org/wiki?curid=2204941" title="Jacinto (Minas Gerais)">
Jacinto (Minas Gerais)

Jacinto – miasto i gmina w Brazylii, w stanie Minas Gerais.

</doc>
<doc id="2204945" url="https://pl.wikipedia.org/wiki?curid=2204945" title="Isaac Mizrahi">
Isaac Mizrahi

Isaac Mizrahi Smeke (ur. 19 sierpnia 1967 w mieście Meksyk) – były meksykański piłkarz pochodzenia żydowskiego występujący na pozycji bramkarza, obecnie trener.
Mizrahi jako piłkarz występował w pięciu zespołach: Atlante, Querétaro, Pumas UNAM, Atlasie i Necaxie. Nigdy nie wystąpił w seniorskiej reprezentacji Meksyku.
Karierę trenerską rozpoczął niedługo po zakończeniu kariery zawodniczej – w 2002 roku pełnił funkcję asystenta Ricardo Lavolpe w Toluce. Później został pomocnikiem Rubéna Omara Romano, z którym współpracował w Morelii i Cruz Azul. Od lipca do września 2005 pełnił rolę tymczasowego trenera "La Máquina" po tym, jak Romano został porwany w mieście Meksyk. Po uwolnieniu Argentyńczyka z rąk porywaczy Mizrahi powrócił na stanowisko asystenta. W sezonach Clausura 2006, Apertura 2006 i Clausura 2007 pełnił funkcję pierwszego szkoleniowca Cruz Azul. Nie odniósł z drużyną większych sukcesów. 7 lipca 2007 został zwolniony. 28 września tego samego roku podpisał roczny kontrakt z C.F. Monterrey, zastępując na stanowisku trenera Miguela Herrerę. Ostatecznie odszedł z zespołu 10 stycznia 2008. W listopadzie 2009 Mizrahi był bliski objęcia posady trenera Polonii Warszawa, jednak ostatecznie właściciel klubu, Józef Wojciechowski, zdecydował się zatrudnić Hiszpana José Marię Bakero.

</doc>
<doc id="2204955" url="https://pl.wikipedia.org/wiki?curid=2204955" title="WASP-37">
WASP-37

WASP-37 – gwiazda typu widmowego G znajdująca się w gwiazdozbiorze Panny 1102 lata świetlne od Ziemi. Wokół WASP-37 orbituje planeta WASP-37 b.
System planetarny.
W 2010 roku odkryto planetę krążącą wokół WASP-37, której nadano nazwę WASP-37 b. Odkrycia dokonano metodą tranzytu w ramach projektu SuperWASP.

</doc>
<doc id="2204956" url="https://pl.wikipedia.org/wiki?curid=2204956" title="Sobór św. Zofii w Londynie">
Sobór św. Zofii w Londynie



</doc>
<doc id="2204962" url="https://pl.wikipedia.org/wiki?curid=2204962" title="Metro w Maracaibo">
Metro w Maracaibo

Metro w Maracaibo (hiszp. "Metro de Maracaibo") - system metra w mieście Maracaibo, stolicy stanu Zulia w Wenezueli. Pierwszy odcinek metra został otwarty 25 listopada 2006, natomiast działalność komercyjną metro rozpoczęło oficjalnie trzy dni później, zaś cały odcinek pierwszej fazy budowy z łącznie 6 stacjami został otwarty 9 czerwca 2009 r. Metro swym zasięgiem obejmuje miasto Maracaibo jak i jego przedmieścia oraz przyległe mniejsze miejscowości. Ogółem cała linia metra ma liczyć 17 stacji. Metro kursuje w godzinach od 6:00 do 20:00 od poniedziałku do piątku, zaś w soboty i niedziele kursuje w godzinach od 10:00 do 16:00. 
Historia budowy.
Pierwsze projekty i plany budowy metra w Maracaibo sięgają początku lat 90. XX wieku, jednakże plany te zostały odłożone na lata późniejsze, aż do 2003 r., kiedy to "Ministerstwo Infrastruktury" ("Ministerio de Infraestructura") oraz alkad Maracaibo oficjalnie zainaugurowali wspólnie budowę metra. W lipcu 2006 r. do miasta przybyły pierwsze pociągi do obsługi nowej linii. Pierwsze dwie stacje: "Altos de La Vanega" i "El Varillal" zostały otworzone w listopadzie 2006 r., kolejna trzecia stacja "El Guayabal" w sierpniu 2007 r., czwarta "Sabaneta" w maju 2008 r. zaś dwie ostatnie pierwszego etapu budowy: "Urdaneta" i "Libertador" otwarto 9 czerwca 2009 r. 
Stacje i linie metra.
Cała linia metra w Maracaibo ma w przyszłości składać się z 17 stacji, z czego obecnie funkcjonuje 6: Altos de La Vanega, El Varillal, El Guayabal, Sabaneta, Urdaneta i Libertador a dalsze 11 jest projektowane. Pierwotny plan zakładał budowę 4 niezależnych linii, jednakże zrezygnowano z tego pomysłu, budując 1 długą linię. 

</doc>
<doc id="2204965" url="https://pl.wikipedia.org/wiki?curid=2204965" title="Sobór św. Stefana w Paryżu">
Sobór św. Stefana w Paryżu



</doc>
<doc id="2204966" url="https://pl.wikipedia.org/wiki?curid=2204966" title="Min I">
Min I

Min I – patriarcha Koptyjskiego Kościoła Ortodoksyjnego od roku 767 do 775, święty kościoła koptyjskiego.

</doc>
<doc id="2204967" url="https://pl.wikipedia.org/wiki?curid=2204967" title="Min (koptyjski Patriarcha Aleksandrii)">
Min (koptyjski Patriarcha Aleksandrii)



</doc>
<doc id="2204980" url="https://pl.wikipedia.org/wiki?curid=2204980" title="Haapsalu Raudtee">
Haapsalu Raudtee

Haapsalu Raudtee OÜ, HR - prywatny przewoźnik kolejowy i zarządca infrastruktury kolejowej w Estonii. Firma świadczyła usługi kolejowe w latach 1998-2004. 
Haapsalu Raudtee pełniła zarząd nad jednotorową, niezelektryfikowaną, lokalną linią kolejową Riisipere–Haapsalu o długości 53 kilometrów, z której utrzymywania w 1995 roku zrezygnowała spółka Eesti Raudtee. 
W latach 1998-2004 firma prowadziła przewozy pasażerskie i towarowe. Z uwagi na pogarszający się stan infrastruktury użytkowanej linii oraz brak wsparcia ze strony państwa dla projektu rewitalizacji torów kolejowych przedsiębiorstwo zawiesiło działalność w 2004 roku.

</doc>
<doc id="2204982" url="https://pl.wikipedia.org/wiki?curid=2204982" title="Puchar Łotwy w piłce siatkowej mężczyzn">
Puchar Łotwy w piłce siatkowej mężczyzn

Puchar Łotwy w piłce siatkowej mężczyzn (łot. "Latvijas volejbola kauss vīriešiem") - cykliczne rozgrywki w piłce siatkowej organizowane corocznie przez Łotewski Związek Piłki Siatkowej (łot. "Latvijas Volejbola Federācija", LVF) dla łotewskich męskich drużyn klubowych. 
System rozgrywek.
W Pucharze Łotwy mogą występować kluby grające w lidze bałtyckiej, Nacionālā Līga i ligach niższych. Przed turniejem finałowym rozgrywane są rundy wstępne. Ich liczba zależy od liczby uczestniczących zespołów. Turniej finałowy składa się z półfinałów i finału. Nie jest rozgrywany mecz o 3. miejsce.

</doc>
<doc id="2204986" url="https://pl.wikipedia.org/wiki?curid=2204986" title="Alpha Centauri (album)">
Alpha Centauri (album)

Alpha Centauri – drugi album zespołu Tangerine Dream, wydany w marcu 1971. 
Drugi album Tangerine Dream, "Alpha Centauri", był pierwszym albumem zespołu, mieszczącym się w nurcie muzyki elektronicznej. Lider zespołu, Edgar Froese, określił muzykę na nim zawartą jako "muzyka kosmiczna". Zwrot ku tego rodzaju muzyce zespół zawdzięczał wykorzystaniu elektronicznych instrumentów klawiszowych. W tym samym roku ukazał się singel "Ultima Thule"; w reedycjach albumu po 2004 roku dołączany do "Alpha Centauri".
W porównaniu do pierwszego albumu zmienił się znacznie skład zespołu; do Edgara Froesego dołączyli: późniejszy wieloletni członek i współ-lider Christopher "Chris" Franke oraz Steve Schroyder, który rozstał się z zespołem po nagraniu "Alpha Centauri"(przy kolejnym albumie wziął tylko gościnny udział).
Lista utworów.
Wszystkie utwory napisane przez Tangerine Dream.
Skład zespołu.
W nagrywaniu albumu udział wzięli także Udo Dennenbourg oraz Roland Paulick.

</doc>
<doc id="2204987" url="https://pl.wikipedia.org/wiki?curid=2204987" title="Żugienie (przystanek kolejowy)">
Żugienie (przystanek kolejowy)

Żugienie – przystanek kolejowy we wsi Żugienie, w województwie warmińsko-mazurskim, w powiecie braniewskim, w gminie Pieniężno.
W roku 2017 przystanek obsługiwał 0–9 pasażerów na dobę.

</doc>
<doc id="2204992" url="https://pl.wikipedia.org/wiki?curid=2204992" title="Jednostka sektora finansów publicznych">
Jednostka sektora finansów publicznych



</doc>
<doc id="2204994" url="https://pl.wikipedia.org/wiki?curid=2204994" title="SS Wieluń">
SS Wieluń



</doc>
<doc id="2204996" url="https://pl.wikipedia.org/wiki?curid=2204996" title="Mr. Kennedy">
Mr. Kennedy



</doc>
<doc id="2204997" url="https://pl.wikipedia.org/wiki?curid=2204997" title="Instytut Matematyki Uniwersytetu Jagiellońskiego">
Instytut Matematyki Uniwersytetu Jagiellońskiego

Instytut Matematyki Uniwersytetu Jagiellońskiego w Krakowie 
jest jednym z trzech instytutów 
Wydziału Matematyki i Informatyki UJ.
Struktura organizacyjna.
"Źródło": strona internetowa Instytutu Matematyki UJ

</doc>
<doc id="2204998" url="https://pl.wikipedia.org/wiki?curid=2204998" title="Meir Dagan">
Meir Dagan

Meir Dagan, Me’ir Dagan (hebr. מאיר דגן, ur. jako Meir Huberman 30 stycznia 1945 w Chersoniu, zm. 17 marca 2016 w Izraelu) – izraelski wojskowy, dyrektor Mosadu w latach 2002–2011. Wcześniej komandos i dowódca tajnego oddziału komandosów działającego na terenach arabskich.
Życiorys.
Młodość.
Pochodził z rodziny polskich Żydów, większość jego krewnych zginęła podczas Holocaustu. Urodził się jako Meir Huberman w pociągu na przedmieściach Chersonia na dzisiejszej Ukrainie, podczas ucieczki jego rodziny z Syberii do Polski. Do 1950 mieszkał w PRL, kiedy to wraz z rodzicami wyemigrował do Izraela – zamieszkali najpierw w Lod, a następnie w Bat Jam.
Kariera wojskowa.
Mając w pamięci śmierć rodziny w Holocauście poświęcił życie obronie nowo powstałego państwa i niedopuszczeniu, aby Szoah się powtórzyło. Od 1963 służył w szeregach Sił Obronnych Izraela. Mimo niezwykłych umiejętności posługiwania się nożem oraz świetnych umiejętności strzeleckich nie dostał się do elitarnego oddziału Sajjeret Matkal i służył w oddziałach spadochroniarzy. Podczas wojny sześciodniowej został ranny po nadepnięciu na minę – od tego czasu utykał i często chodził o lasce.
Na początku lat 70. wszedł w skład Rimonu – tajnego oddziału CaHaLu, dowodzonego przez generała Arika Szarona, a operującego w Strefie Gazy – zwłaszcza w opanowanych przez palestyńskie organizacje terrorystyczne obozach dla uchodźców. W styczniu 1971 w Dżabaliji wyrwał odbezpieczony granat z rąk terrorysty Abu Nimira, a następnie zabił go gołymi rękami – za wyczyn ten otrzymał Medal za Odwagę.
Latem 1971, już jako kapitan, dowodził kilkuosobowym oddziałem, który w ramach operacji „Kameleon” zlikwidował w Bajt Lahiji przywódców organizacji terrorystycznej Ludowy Front Wyzwolenia Palestyny. Miał wówczas dwadzieścia sześć lat, ale był już słynny w wojsku jako żołnierz śmiały i nieszablonowy. Jak określił Icchak Rabin: „wykazywał się niezwykłą umiejętnością planowania operacji antyterrorystycznych, które przebiegały jak w filmach sensacyjnych”. W swoich misjach specjalnych wielokrotnie przebierał się w stroje arabskie, ale chodził też po okupowanej Gazie, sam z psem dobermanem, uzbrojony w kilka pistoletów i karabin maszynowy.
W 1973 podczas wojny Jom Kipur Dagan był w jednym z pierwszych oddziałów zwiadowczych, które przekroczyły Kanał Sueski.
Podczas wojny libańskiej wkroczył na czele swojej brygady pancernej do Bejrutu. Następnie został dowódcą strefy bezpieczeństwa w południowym Libanie, gdzie powrócił do działań pod kamuflażem, czym zyskał przydomek „Króla Cieni”. Podczas intifady został przeniesiony na wybrzeże Izraela jako doradca szefa sztabu Ehuda Baraka, którego również namówił do osobistych akcji pod kamuflażem.
W 1995 zakończył służbę wojskową w stopniu allufa (generała dywizji) po trzydziestu dwóch latach służby.
Lata 1995–2002.
Po odejściu z wojska, wraz ze swym przyjacielem – również allufem – Josim Ben Hananem udał się na półtoraroczną wyprawę motocyklową przez Azję, którą przerwał na wieść o zabójstwie premiera Icchaka Rabina. Przez pewien czas kierował działaniami antyterrorystycznymi. Następnie próbował sił w świecie biznesu, pomagał też swemu dawnemu dowódcy – Arielowi Szaronowi – w kampanii wyborczej, w pierwszych bezpośrednich wyborach premiera w Izraelu, w lutym 2001 roku. W 2002 odszedł na emeryturę i osiadł w domu na wsi.
Dyrektor Mosadu.
Już w sierpniu tego roku został powołany przez Szarona na stanowisko dyrektora (ramsada) Mosadu zastępując Efraima Halewiego, byłego ambasadora Izraela przy UE. Izraelski wywiad przechodził wówczas kryzys, a Dagan – jako kolejny człowiek z zewnątrz – został początkowo źle przyjęty przez oficerów Mosadu, kilku złożyło nawet rezygnację.
W jego gabinecie zawisło zdjęcie starego Żyda w tałesie, klęczącego między dwoma uzbrojonymi esesmanami. Był to dziadek Dagana – Ber Erlich Słuszny – zamordowany w Łukowie kilka sekund po zrobieniu zdjęcia. Dagan opowiadał swoim gościom, że to zdjęcie przypomina mu, jak zdeterminowanym powinien być w walce w obronie Izraela. Dawny Król Cieni odbudował siły operacyjne Mosadu i współpracę z zagranicznymi partnerami, osobiście zaangażował się w przeciwdziałanie zagrożeniu ze strony Iranu, rozbudowującemu swój program nuklearny.
Był określany jako „człowiek, który ocalił honor Mosadu” dzięki przeprowadzeniu serii niezwykłych akcji: zniszczenia syryjskiego programu nuklearnego (operacja Orchard) oraz wielu nieustępliwym akcjom przeciwko irańskiemu programowi budowy broni jądrowej, czy likwidacji najważniejszych przywódców terrorystycznych w Libanie i Syrii. Izraelski wywiad pod jego nadzorem przeprowadził również szereg działań wobec organizacji terrorystycznych, takich jak Hezbollah, Hamas i Islamski Dżihad.
Jego następcą został Tamir Pardo, wieloletni agent Mosadu, przyjaciel Jonatana i Binjamina Netanjahu. Podczas uroczystości pożegnania Dagana premier Netanjahu podziękował mu „w imieniu narodu żydowskiego”, a członkowie rządu obdarzyli owacją na stojąco. Były szef Mosadu otrzymał również osobisty list z podziękowaniami od prezydenta Busha.
Ostatnie lata.
Po odejściu z Mosadu został członkiem rady nadzorczej organizacji pomocy medycznej Hatzalach.
W 2012 media, powołujące się na izraelski serwis Walla!, podały informację, że podczas wizyty Tomasza Siemoniaka w Izraelu Meir Dagan otrzymał honorowe obywatelstwo Polski, jednak informacja ta nie został ostatecznie potwierdzona. W tym samym roku poddał się transplantacji wątroby na Białorusi. Zmarł po wieloletniej walce z rakiem 17 marca 2016. Jego śmierć wywołała powszechny smutek w Izraelu, jego zasługi wspominali politycy wszelkich opcji politycznych oraz dawni towarzysze broni.
Życie prywatne.
Po wojnie sześciodniowej ożenił się z Binią – pielęgniarką, która opiekowała się nim w szpitalu. Mieli troje dzieci. Był krępej budowy ciała, w młodości był blondynem. Zajmował się malarstwem i rzeźbiarstwem.

</doc>
<doc id="2205003" url="https://pl.wikipedia.org/wiki?curid=2205003" title="Jan IV (koptyjski patriarcha Aleksandrii)">
Jan IV (koptyjski patriarcha Aleksandrii)

Jan IV – patriarcha Koptyjskiego Kościoła Ortodoksyjnego od roku 776 do 799.

</doc>
<doc id="2205006" url="https://pl.wikipedia.org/wiki?curid=2205006" title="David Nelson (aktor)">
David Nelson (aktor)

David Nelson (ur. 24 października 1936 w Nowym Jorku, zm. 11 stycznia 2011 w Los Angeles) – amerykański aktor, reżyser i producent filmowy.
Życiorys.
Syn komika Ozzie Nelsona i piosenkarki Harriet Nelson. Był starszym bratem nieżyjącego już piosenkarza Ricky'ego Nelsona. Całą rodziną zagrali w serialu "The Adventures of Ozzie i Harriet", gdzie aktor wyreżyserował kilka odcinków. Po zakończeniu serialu Nelson nadal zajmował się aktorstwem i reżyserią. Zagrał między innymi w: "Statku miłości" (1978), "Beksie" (1990) i filmie fantasy "Ponad światem" (1992). W 2006 roku wyreżyserował film "Magiczne buty 2" i była to jego ostatnia produkcja filmowa.
Był dwukrotnie żonaty z June Blair i Yvonne O'Connor Huston.
Zmarł 11 stycznia 2011 roku w Los Angeles w wieku 74 lat na raka jelita grubego.

</doc>
<doc id="2205013" url="https://pl.wikipedia.org/wiki?curid=2205013" title="Marek II">
Marek II

Marek II – patriarcha Koptyjskiego Kościoła Ortodoksyjnego od roku 799 do 819.
Nie należy utożsamiać go z patriarchą Marcjanem z Aleksandrii, niekiedy nazwanym przez Patriarchat Aleksandryjski Markiem II.

</doc>
<doc id="2205014" url="https://pl.wikipedia.org/wiki?curid=2205014" title="Michał II (koptyjski patriarcha Aleksandrii)">
Michał II (koptyjski patriarcha Aleksandrii)

Michał II – patriarcha Koptyjskiego Kościoła Ortodoksyjnego od roku 849 do 851.

</doc>
<doc id="2205018" url="https://pl.wikipedia.org/wiki?curid=2205018" title="Destylacja cząsteczkowa">
Destylacja cząsteczkowa

Destylacja cząsteczkowa, destylacja molekularna – rodzaj destylacji prowadzonej pod zmniejszonym ciśnieniem, charakteryzująca się stosowaniem wysokiej próżni (10−3–10−7 hPa) oraz bardzo małych odległości między strefą parowania cieczy i strefą skraplania pary, równych lub mniejszych od średniej drogi swobodnej cząsteczek.
W tych warunkach cząsteczki, odparowujące z powierzchni cieczy (bez wrzenia), docierają bezpośrednio do skraplacza. W niesprężystych zderzeniach oddają zimnej powierzchni skraplacza swoją energię kinetyczną i zatrzymują się, tworząc warstewkę destylatu.
Destylacja molekularna jest stosowana do wyodrębniania związków o wysokich temperaturach wrzenia, łatwo ulegających termolizie, np. koncentratów niektórych witamin i aromatów soków owocowych.
Podstawy fizykochemiczne.
Podstawy destylacji molekularnej różnią się od podstaw innych rodzajów destylacji.
W przypadku np. destylacji prostej, równowagowej, ekstrakcyjnej lub rektyfikacji rozdzielane roztwory doprowadza się do wrzenia. W czasie wrzenia para powstaje w całej objętości cieczy, co powoduje jej intensywne mieszanie. Powstaje para o zmieniającym się składzie, co pozwala odbierać frakcje lub pojedyncze składniki o różnych prężnościach pary nasyconej. Skład destylatów i cieczy wyczerpanej może być przewidywany w oparciu o wykresy fazowe równowagi między cieczą i parą.
W przypadku destylacji molekularnej para powstaje wyłącznie na powierzchni. Jej prężność nie osiąga wartości ciśnienia zewnętrznego, więc nie dochodzi do wrzenia. Nie jest też osiągany stan równowagi ciecz–para. Składniki roztworu są rozdzielane w specyficznych warunkach, w których faza gazowa nie spełnia podstawowych kryteriów kinetyczno-molekularnej teorii gazów.
Według tej teorii gaz jest ośrodkiem izotropowym. Składa się z chaotycznie poruszających się cząstek, które oddziałują na siebie poprzez zderzenia sprężyste. Droga, jaką pokonują między zderzeniami (średnia droga swobodna), jest zależna od koncentracji (liczby cząsteczek w metrze sześciennym, "n"0) oraz tzw. efektywnej średnicy cząsteczek formula_1
Wartość średniej drogi swobodnej jest podstawą definicji i klasyfikacji próżni w znaczeniu technicznym. W przypadku tzw. „próżni średniej” (1–10−3 hPa) "λ" ma wartość 0,1 mm – 10 cm, a w przypadku „próżni wysokiej” (HV; 10−3–10−7 hPa) – "λ" = 10 cm – 1 km.
W warunkach destylacji molekularnej faza gazowa nad parującą cieczą ma właściwości anizotropowe, ponieważ ruch cząsteczek nie jest chaotyczny. Tylko nieliczne spośród tych, które uwalniają się z powierzchni cieczy, zderzają się z innymi cząsteczkami fazy gazowej i – zmieniając kierunek ruchu – mogą wrócić na tę powierzchnię. Większość cząsteczek dociera bezpośrednio do przeciwległej powierzchni, która jest chłodzona (skraplacz). Tu oddają tu swoją energię kinetyczną i zostają zatrzymane (zderzenia niesprężyste). Sprawia to, że nie wzrasta ciśnienie parcjalne nad parującą cieczą i nie maleje szybkość parowania. Od powierzchni cieczy do skraplacza przepływa ukierunkowany strumień takich cząsteczek, których średnia droga swobodna jest podobna lub większa od odległości między oboma powierzchniami.
Zależność granicznej szybkości parowania (formula_3 [g/cm²·s]) od temperatury (formula_4 [K]), prężności pary (formula_5 [mmHg]) i masy molowej związku (formula_6 [g/mol]) wyraża równanie:
Prędkość rzeczywista jest mniejsza, ponieważ równanie nie uwzględnia możliwości powrotu części cząsteczek na parującą powierzchnię (np. parowania z powierzchni kondensacji).
Mechanizm destylacji molekularnej znajduje istotne odbicie w specyficznym składzie destylatów, otrzymywanych w wyniku destylacji mieszanin. W przypadku klasycznej wysokotemperaturowej destylacji mieszaniny trzech związków liczby ich moli ("N") mają się do siebie tak, jak odpowiednie prężności pary formula_8
W przypadku destylacji molekularnej względne ilości składników w parze są zależne również od masy molowej:
Dzięki tej zależności destylacja molekularna ułatwia destylację związków wielkocząsteczkowych. W niektórych przypadkach jest jedyną możliwością oddestylowania związków o dużych cząsteczkach, które łatwo ulegają termolizie.
Urządzenia do destylacji molekularnej.
Aparatura do destylacji molekularnej, stosowana w laboratoriach, np. w czasie wyodrębniania niewielkich ilości produktów syntez organicznych jest zróżnicowana. Przykładem urządzenia, stosowanego do destylacji ok. 40 cm³ roztworu, jest tzw. przyrząd destylacyjny Hickmana. Destylowana ciecz jest umieszczana w naczyniu o wymiarach ok. 6 × 4,5 cm, w którym jest wytwarzana próżnia. Aby wytworzyć odpowiednio wysoką próżnię stosuje się sprzęganie pomp olejowych, rotacyjnych i dyfuzyjnych (zwykle olejowych). W górnej ściance naczynia destylacyjnego znajduje się zagłębienie na mieszaninę chłodzącą. Na ochłodzonej ściance gromadzi się kondensat, który spływa do odbieralnika.
W laboratoriach stosowane są również urządzenia o działaniu ciągłym, w których surówka jest stopniowo dozowana na powierzchnię szklanej nagrzewnicy (np. zasilanej strumieniem ciepłej wody), po której spływa do odbieralnika cieczy wyczerpanej. Cząsteczki uwolnione z cieczy są zatrzymywane na wewnętrznej ściance naczynia próżniowego, w którym znajduje się nagrzewnica. Destylat spływa do odrębnego odbieralnika.
Przykładem różnorodnych konstrukcji aparatów o działaniu ciągłym, stosowanych w skali przemysłowej, jest urządzenie z ogrzewanym wirnikiem w formie kielicha. Wewnątrz niego jest umieszczany drugi kielich, o chłodzonych ściankach (np. z płaszczem wodnym). Surówka jest wprowadzana na środek dna kielicha wirującego. Pod wpływem siły odśrodkowej przemieszcza się w kierunku brzegów, a następnie w górę, po nachylonych bocznych ściankach. Tworzy przy tym cienką warstewkę (film), dzięki czemu zwiększa się szybkość parowania (minimalizacja zahamowań, związanych z powolną dyfuzją z wnętrza cieczy do jej powierzchni).
Para kondensuje na zewnętrznej ściance zimnego kielicha, po której destylat spływa do otworów wylotowych, z których jest odpompowywany. Odpowiednie użebrowanie umożliwia odbieranie różnych frakcji, z różnych poziomów skraplacza.
Analogiczna zasada, polegająca na rozprowadzaniu filmu cieczy na ruchomej powierzchni, jest wykorzystywana w innych typach urządzeń o działaniu ciągłym. Znane są instalacje, w których film cieczy jest wytwarzany na powierzchni obracającego się walca, położonego poziomo. Walec otacza skraplacz o kształcie cylindrycznym. Para kondensuje na wewnętrznej powierzchni cylindra i spływa do odpowiednio ukształtowanych rynienek.

</doc>
<doc id="2205021" url="https://pl.wikipedia.org/wiki?curid=2205021" title="Kosma II">
Kosma II

Kosma II – patriarcha Koptyjskiego Kościoła Ortodoksyjnego od roku 851 do 858.

</doc>
<doc id="2205025" url="https://pl.wikipedia.org/wiki?curid=2205025" title="Oscar Parkes">
Oscar Parkes

Oscar Parkes, OBE (ur. 18 października 1885 w Handsworth, zm. 24 czerwca 1958 w County Down) − brytyjski lekarz i historyk marynarki, długoletni redaktor rocznika floty „Jane’s Fighting Ships”.
Oscar Parkes ukończył studia medyczne na Birmingham University, uzyskując w 1914 roku dyplom bakałarza medycyny i chirurgii. Po wybuchu I wojny światowej wstąpił do Royal Navy, służąc do końca wojny w wywiadzie marynarki. W 1919 roku został szefem sekcji fotografii morskiej w Imperial War Museum. Rok później przeszedł do cywila, będąc już od dwóch lat redaktorem „Jane’s Fighting Ships”. Pracował na tym stanowisku do 1935 roku. Jednocześnie praktykował jako lekarz w londyńskim Knightsbridge, a od 1943 roku w Ringwood.
Jako historyk floty, poza pracą w roczniku, Oscar Parkes miał w swoim dorobku wiele publikacji w pismach fachowych oraz książek, zaś w 1957 roku wydał swoje najważniejsze, monumentalne dzieło: "British Battleships – Warrior 1860 to Vanguard 1950: A History of Design, Construction and Armament". W tym samym roku przeszedł na emeryturę i zamieszkał w posiadłości w hrabstwie Down w Irlandii Północnej, gdzie zmarł. Był oficerem Orderu Imperium Brytyjskiego.

</doc>
<doc id="2205026" url="https://pl.wikipedia.org/wiki?curid=2205026" title="System kursów walutowych">
System kursów walutowych

System (reżim) kursów walutowych – jest to zbiór zasad i narzędzi określających możliwe zmiany kursu walutowego oraz możliwości i zakres wpływu banku centralnego na poziom kursów walutowych.
Podział.
Zgodnie z metodologią Międzynarodowego Funduszu Walutowego można wyróżnić 3 zagregowane grupy systemów kursów walutowych: sztywne, płynne oraz pośrednie.
Systemy kursu sztywnego.
Systemy kursu sztywnego (ang. "fixed peg") zakładają związanie waluty krajowej z kursem innej waluty lub koszykiem walut. W ramach systemów kursu sztywnego można wyróżnić następujące systemy:
Systemy kursu płynnego.
Systemy kursu płynnego (ang. "independent floating") zakładają kształtowanie się poziomu kursu walutowego na rynku (w zależności od popytu na daną walutę / podaży danej waluty). W ramach systemu kursu płynnego można wyróżnić następujące systemy:
Systemy kursu pośredniego.
Systemy kursu pośredniego zakładają zarówno swobodę, jak i nakładają pewne ograniczenia na kształtowanie się poziomu kursu. Są wykorzystywane przez kraje o niestabilnej sytuacji gospodarczej. W ramach systemu kursu pośredniego można wyróżnić następujące systemy:

</doc>
<doc id="2205029" url="https://pl.wikipedia.org/wiki?curid=2205029" title="Kato Polemidia">
Kato Polemidia

Kato Polemidia (gr. "Κάτω Πολεμίδια") – miasto w Republice Cypryjskiej, w dystrykcie Limassol. W 2011 roku liczyło 22 369 mieszkańców.

</doc>
<doc id="2205035" url="https://pl.wikipedia.org/wiki?curid=2205035" title="Mesa Jitonia">
Mesa Jitonia

Mesa Jitonia (gr. Μέσα Γειτονιά) – miasto w Republice Cypryjskiej, w dystrykcie Limassol. W 2011 roku liczyło 14 477 mieszkańców.

</doc>
<doc id="2205038" url="https://pl.wikipedia.org/wiki?curid=2205038" title="Pier Luigi Cherubino">
Pier Luigi Cherubino

Pier, właśc. Pier Luigi Cherubino Loggi (ur. 15 października 1971 w Rzymie) – hiszpański piłkarz pochodzenia włoskiego grający na pozycji napastnika. W swojej karierze 1 raz wystąpił w reprezentacji Hiszpanii.
Kariera klubowa.
Pier urodził się we Włoszech, jednak wychował się na Teneryfie, w Puerto de la Cruz. Karierę piłkarską rozpoczął w klubie CD Tenerife. W 1990 roku stał się członkiem kadry pierwszego zespołu. 15 września 1990 zadebiutował w Primera División w zremisowanym 0:0 domowym spotkaniu ze Sportingiem Gijón. 5 stycznia 1991 w meczu z Realem Betis (1:1) strzelił swojego pierwszego gola w lidze hiszpańskiej. W Tenerife grał do końca sezonu 1993/1994.
W 1994 roku Pier przeszedł z Tenerife do Sportingu Gijón, w którym swój pierwszy mecz rozegrał 3 września 1994. Sporting wygrał wówczas 2:1 na własnym stadionie z Barceloną, a Pier zdobył jednego z goli. W sezonie 1994/1995 strzelił 11 goli dla Sportingu.
W 1995 roku Pier odszedł do zespołu Realu Betis. W nim zadebiutował 8 września 1995 w wygranym 3:1 domowym spotkaniu z Realem Saragossa. Od czasu debiutu był podstawowym zawodnikiem zespołu. W Betisie grał przez 2 lata tworząc linię ataku z reprezentantem Hiszpanii, Alfonso, a także Wojciechem Kowalczykiem. Dla Betisu strzelił 23 gole.
W 1997 roku Pier przeszedł z Betisu do Realu Saragossa. W Realu zadebiutował 30 sierpnia 1997 w meczu z Celtą Vigo (1:2). W Realu grał przez sezon, a w 1998 roku wrócił do Tenerife, z którym w 1999 roku spadł do Segunda División. W 2001 roku powrócił z Tenerife do Primera División. Na początku 2002 roku odszedł do drugoligowej Extremadury, a latem tamtego roku został zawodnikiem Terrassy. W kolejnych latach grał w drużynach CD Laguna i RSD Alcalá. Swoją karierę zakończył w 2007 roku.
Kariera reprezentacyjna.
Swoje jedyne spotkanie w reprezentacji Hiszpanii Pier rozegrał 12 października 1994 roku. Było to spotkanie eliminacji do ME 1996 z Macedonią. Hiszpania wygrała wówczas 2:0. Pier grał również w młodzieżowych reprezentacjach Hiszpanii: U-19, U-20 i U-21. Z kadrą U-20 wystąpił w 1991 roku na młodzieżowych Mistrzostwach Świata. Strzelił na nich 3 gole, a Hiszpania dotarła do ćwierćfinału.

</doc>
<doc id="2205041" url="https://pl.wikipedia.org/wiki?curid=2205041" title="Nyiregyházi FC">
Nyiregyházi FC



</doc>
<doc id="2205045" url="https://pl.wikipedia.org/wiki?curid=2205045" title="Wspólnota administracyjna Uder">
Wspólnota administracyjna Uder

Wspólnota administracyjna Uder (niem. "Verwaltungsgemeinschaft Uder") – wspólnota administracyjna w Niemczech, w kraju związkowym Turyngia, w powiecie Eichsfeld. Siedziba wspólnoty znajduje się w miejscowości Uder.
Wspólnota administracyjna zrzesza trzynaście gmin wiejskich:

</doc>
<doc id="2205047" url="https://pl.wikipedia.org/wiki?curid=2205047" title="Aglandzia">
Aglandzia

Aglandzia (gr.: "Αγλαντζιά") – przedmieścia Nikozji i jedna z gmin (gr.: "Δήμος") dystryktu Nikozja. Populacja wynosi 19000 mieszkańców (2001).
Gmina w części kontrolowana przez Cypr Północny.

</doc>
<doc id="2205049" url="https://pl.wikipedia.org/wiki?curid=2205049" title="Robogagarinem">
Robogagarinem



</doc>
<doc id="2205050" url="https://pl.wikipedia.org/wiki?curid=2205050" title="Ajos Dometios">
Ajos Dometios

Ajos Dometios (gr.: "Άγιος Δομέτιος") – przedmieścia Nikozji i jedna z gmin (gr.: "Δήμος") dystryktu Nikozja. Populacja wynosi 12100 mieszkańców (2001).
Gmina w części kontrolowana przez Cypr Północny.

</doc>
<doc id="2205052" url="https://pl.wikipedia.org/wiki?curid=2205052" title="Emmanuel Héré">
Emmanuel Héré

Léopold Emmanuel Héré de Corny (ur. 12 października 1705 w Nancy, zm. 2 lutego 1763 w Lunéville) – architekt francuski działający w Lotaryngii. Nadworny architekt Stanisława Leszczyńskiego. Twórca zespołu architektonicznego jaki tworzą Place Stanislas oraz Place de la Carrière w Nancy, stanowiący jedno z największych osiągnięć urbanistyki okresu Oświecenia.

</doc>
<doc id="2205053" url="https://pl.wikipedia.org/wiki?curid=2205053" title="Terry Moore (aktorka)">
Terry Moore (aktorka)

Terry Moore (ur. 7 stycznia 1929 w Los Angeles) – amerykańska aktorka.
Urodziła się jako Helen Luella Koford. Zanim została aktorką pracowała jako modelka. Zadebiutowała w 1940 roku w filmie "Maryland". W kolejnych latach występowała w produkcjach pod nazwiskiem Judy Ford lub January Ford. W 1948 roku zmieniła swój pseudonim na Terry Moore. Aktorka wystąpiła w takich hitach jak: "Mighty Joe Young" (1949) czy "Wróć, mała Shebo" (1952). Za tę ostatnią rolę otrzymała nominację do Oscara dla Najlepszej Aktorki Drugoplanowej. Pojawiła się też w obrazie "Peyton Place". Terry przez wiele lat była kochanką Howarda Hughesa, napisała o tym dwie książki: ""Terry Moore – The Beauty and the Billionaire" i "Terry Moore and Jerry Rivers – The Passions of Howard Hughes"". W 1984 roku w wieku 55 lat zaskoczyła wszystkich i pojawiła się na okładce magazynu Playboy.
Była pięciokrotnie mężatką z:

</doc>
<doc id="2205054" url="https://pl.wikipedia.org/wiki?curid=2205054" title="Światowy Związek Profesjonalnego Bilarda i Snookera">
Światowy Związek Profesjonalnego Bilarda i Snookera



</doc>
<doc id="2205056" url="https://pl.wikipedia.org/wiki?curid=2205056" title="Szyny (kolejnictwo)">
Szyny (kolejnictwo)



</doc>
<doc id="2205057" url="https://pl.wikipedia.org/wiki?curid=2205057" title="Konturówka">
Konturówka

Konturówka – potoczna nazwa kosmetyku służącego do obrysowywania oczu lub ust.
Konturówka do oczu.
Nazywana jest również kreskówką, może korygować kształt oczu, lub stanowić podkład pod cienie do powiek. Poszczególne kredki do oczu różnią się w składzie (zawartość składników zapachowych, zawartość olejów, rodzaj pigmentu; rodzaju aplikacji, opakowanie itp.) W roku 2005 konturówka Clinique Quick Liner zdobyła tytuł najlepiej sprzedającego się produktu magazynu Forbes. Zobacz też: eyeliner.
Konturówka do ust.
Jest stosowana by wyrównać kształt niesymetrycznych ust (niesymetrycznie rozłożona krawędź czerwieni wargowej), lub jako podkład pod pomadkę. Dzięki nałożeniu tzw. Liplinera pomadka utrzymuje się dłużej, jest bardziej odporna na ścieranie, a kontur ust nie ulega deformacji, oraz wytrzymuje wilgoć, czy spożywanie napojów.
Przykładowe główne składniki konturówki mogą stanowić:
Utwardzone jądro orzecha palmowego, glicerydy, olej roślinny, pochodne kwasu kaprylowego, talk, mica, woski itp.

</doc>
<doc id="2205059" url="https://pl.wikipedia.org/wiki?curid=2205059" title="Westerwald-Obereichsfeld">
Westerwald-Obereichsfeld



</doc>
<doc id="2205060" url="https://pl.wikipedia.org/wiki?curid=2205060" title="Dali (Cypr)">
Dali (Cypr)

Dali (gr. "Δάλι") – miasto w Republice Cypryjskiej, w dystrykcie Nikozja. W 2011 roku liczyło 10 466 mieszkańców. Posiada powierzchnię 31,5 km².

</doc>
<doc id="2205061" url="https://pl.wikipedia.org/wiki?curid=2205061" title="Pustułka ciemna">
Pustułka ciemna



</doc>
<doc id="2205063" url="https://pl.wikipedia.org/wiki?curid=2205063" title="Westerwald (ujednoznacznienie)">
Westerwald (ujednoznacznienie)

Niemcy:
Inne:
Zobacz też:

</doc>
<doc id="2205064" url="https://pl.wikipedia.org/wiki?curid=2205064" title="Budżetowanie">
Budżetowanie

Budżetowanie – jest jednym z instrumentów rachunkowości zarządczej, wspomagającym osiąganie celów przedsiębiorstw. Jest to proces obejmujący projektowanie, tworzenie i zatwierdzanie budżetu, a także jego późniejszą kontrolę. Budżetowanie jest wynikiem planowania zamierzeń rozwojowych przedsiębiorstwa, wskazującego cele i kierunki jego działania oraz sposób wykorzystania zasobów. Budżetowanie jest kwantyfikowaniem założeń przyjętych w planach, ich uszczegółowieniem i ma za zadanie przypisanie konkretnych środków i działań do miejsc i czasu ich wykonania oraz osób odpowiedzialnych, jak również ich kontrolę. Pomiędzy planowaniem, budżetowaniem a kontrolą istnieje związek dwukierunkowy. Wzajemna relacja powoduje potrzebę regularnego rewidowania przyjętych założeń.
Budżet to finansowy plan działania przedsiębiorstwa, który prezentuje sposób alokacji zasobów wyrażony w jednostkach pieniężnych lub w jednostkach naturalnych, sporządzany na okres roku lub na czas trwania projektu, zaakceptowany i realizowany przez pracowników poszczególnych szczebli zarządzania. 
Wyróżnia się budżet stały (opracowany dla jednego poziomu działalności) i elastyczny (tworzony w oparciu o analizę czynników zmienności kosztów dla różnych poziomów działalności).
Rodzaje budżetowania.
Wyodrębniamy różne typy budżetowania: 
Etapy budżetowania.
Budżetowanie składa się z: 
Funkcje budżetowania.
Do funkcji budżetowania można zaliczyć: 

</doc>
<doc id="2205065" url="https://pl.wikipedia.org/wiki?curid=2205065" title="Engomi">
Engomi

Engomi (gr. "Έγκωμη") – miasto w Republice Cypryjskiej, w dystrykcie Nikozja. W 2011 roku liczyło 18 010 mieszkańców. Posiada powierzchnię 9,52 km².

</doc>
<doc id="2205066" url="https://pl.wikipedia.org/wiki?curid=2205066" title="Pustułka białorzytna">
Pustułka białorzytna



</doc>
<doc id="2205067" url="https://pl.wikipedia.org/wiki?curid=2205067" title="Falco dickinsoni">
Falco dickinsoni



</doc>
<doc id="2205070" url="https://pl.wikipedia.org/wiki?curid=2205070" title="Falco zoniventris">
Falco zoniventris



</doc>
<doc id="2205073" url="https://pl.wikipedia.org/wiki?curid=2205073" title="Kobczyk rudogłowy">
Kobczyk rudogłowy



</doc>
<doc id="2205074" url="https://pl.wikipedia.org/wiki?curid=2205074" title="Falco chicquera">
Falco chicquera



</doc>
<doc id="2205075" url="https://pl.wikipedia.org/wiki?curid=2205075" title="Kitrea">
Kitrea

Kitrea (gr.: "Κυθρέα", tur.: "Değirmenlik") – miasto i jedna z gmin (gr.: "Δήμος") dystryktu Nikozja. Populacja wynosi 11700 mieszkańców (2006).
Gmina administrowana de facto przez Cypr Północny.

</doc>
<doc id="2205077" url="https://pl.wikipedia.org/wiki?curid=2205077" title="Dracocephalum moldavica">
Dracocephalum moldavica



</doc>
<doc id="2205078" url="https://pl.wikipedia.org/wiki?curid=2205078" title="Falco amurensis">
Falco amurensis



</doc>
<doc id="2205080" url="https://pl.wikipedia.org/wiki?curid=2205080" title="TnT (zespół muzyczny)">
TnT (zespół muzyczny)

Technoboy n' Tuneboy "(TnT)" – projekt hardstyle tworzony przez dwóch włoskich DJ-ów: Cristiano Giusberti (Technoboy) i Antonio Don (Tuneboy).
Pierwszy singel pod tytułem „First Match” nagrali w 2002 roku. W 2010 roku wystąpili na Qlimax 2010.
26 maja roku 2011 wydali swój pierwszy album.

</doc>
<doc id="2205081" url="https://pl.wikipedia.org/wiki?curid=2205081" title="TOPtrendy 2011">
TOPtrendy 2011

IX Sopot TOPtrendy Festiwal odbył się w dniach od 3 do 5 czerwca 2011 w Ergo Arenie w Sopocie. Składał się jak co roku z koncertów: TOP, Trendy, kabaretonu oraz recitali gwiazd. Festiwal został zorganizowany przez telewizję Polsat. Z powodu remontu Opery Leśnej odbył się w hali Ergo Arenie, która znajduje się na granicy Gdańska i Sopotu.
Dzień pierwszy.
Źródło:
Koncert TOP odbył się 3 czerwca. Zgodnie z ideą Koncertu TOP, wzięli w nim udział artyści, którzy sprzedali najwięcej płyt w okresie lipiec 2009 – grudzień 2010. Jako gość specjalny wystąpił Muniek &amp; Jan Nowicki. Swój recital przedstawili również Andrzej Piaseczny z Sewerynem Krajewskim. Odbył się także koncert 35-lecia pracy Kory.
Klasyfikacja TOP 10:
Dzień drugi.
Źródło:
Sopocka Noc Kabaretowa.
Odbył się drugiego dnia festiwalu, 4 czerwca.
Wystąpili:
Dzień trzeci.
Źródło: 
Na scenie wystąpiła Doda i Kayah.
Koncert Trendy.
Koncert Trendy odbył się 5 czerwca.
Wystąpili:

</doc>
<doc id="2205083" url="https://pl.wikipedia.org/wiki?curid=2205083" title="Lakatamia">
Lakatamia

Lakatamia (gr. "Λακατάμεια") – miasto w Republice Cypryjskiej, w dystrykcie Nikozja. W 2011 roku liczyło 38 345 mieszkańców. Posiada powierzchnię 28,73 km².

</doc>
<doc id="2205084" url="https://pl.wikipedia.org/wiki?curid=2205084" title="Falco concolor">
Falco concolor



</doc>
<doc id="2205086" url="https://pl.wikipedia.org/wiki?curid=2205086" title="Norbulingka">
Norbulingka

Norbulingka (tyb. ནོར་བུ་གླིང་ཀ་; Wylie: "Nor-bu-gling-ka", ZWPY: "Norbulingka"; ) – pałac otoczony największym w Tybecie parkiem, znajdujący się kilka kilometrów na zachód od centrum Lhasy. Nazwa tybetańska w dosłownym tłumaczeniu znaczy „Ogród Skarbów”. Budowla, wzniesiona w drugiej połowie XVIII w. przez VII Dalajlamę, służyła jako letnia rezydencja kolejnych Dalajlamów aż do powstania antychińskiego w 1959 roku. Obecny, XIV Dalajlama rozpoczął w 1954 roku budowę Nowego Pałacu, ukończonego w 1956 roku. Budowle ucierpiały znacznie podczas ostrzału przez armię chińską podczas powstania 1959 r. oraz podczas rewolucji kulturalnej. Odbudowę niektórych budynków rozpoczęto dopiero w 2003 roku. Pomimo zniszczeń, zespół Norbulingka został wpisany, wraz z pałacem Potala, na listę światowego dziedzictwa UNESCO.

</doc>
<doc id="2205088" url="https://pl.wikipedia.org/wiki?curid=2205088" title="Strowolos">
Strowolos

Strowolos (gr. "Στρόβολος") – miasto w Republice Cypryjskiej, w dystrykcie Nikozja. W 2011 roku liczyło 67 904 mieszkańców. Posiada powierzchnię 25,43 km².

</doc>
<doc id="2205090" url="https://pl.wikipedia.org/wiki?curid=2205090" title="Falco deiroleucus">
Falco deiroleucus



</doc>
<doc id="2205092" url="https://pl.wikipedia.org/wiki?curid=2205092" title="Kunda Trans">
Kunda Trans

Kunda Trans AS – estońska firma transportowa. Spółka zależna firmy Kunda Nordic Tsement, która wchodzi w skład holdingu HeidelbergCement Group.
Spółka zajmuje się kolejowymi i drogowymi przewozami towarowymi. Jest operatorem towarowej linii kolejowej Rakvere–Kunda o długości 19 kilometrów, na której prowadzi transport ładunków z i do cementowni w Kunda.

</doc>
<doc id="2205094" url="https://pl.wikipedia.org/wiki?curid=2205094" title="Falco cuvierii">
Falco cuvierii



</doc>
<doc id="2205095" url="https://pl.wikipedia.org/wiki?curid=2205095" title="Falco cuvieri">
Falco cuvieri



</doc>
<doc id="2205096" url="https://pl.wikipedia.org/wiki?curid=2205096" title="Kuno von Moltke">
Kuno von Moltke

Kuno Augustus Friedrich Karl Detlev Graf von Moltke (ur. 13 grudnia 1847 w Neustrelitz, zm. 19 marca 1923 we Wrocławiu) – niemiecki generał, fligeladiutant cesarza Wilhelma II, komendant wojskowy Berlina.
Pochodził z wirtemberskiej linii rodu Moltke. Jego ojciec Friedrich Karl Ludwig von Moltke (1798–1866) był nadwornym koniuszym wielkiego księstwa Mecklenburg-Strelitz. Kuno von Moltke od 1893 do 1902 był fligeladiutantem Wilhelma II, który radził się go zwłaszcza w kwestiach muzycznych (Moltke był utalentowany muzycznie, skomponował marsz kawaleryjski dla 1. regimentu lejbkirasjerów, Des Großen Kurfürsten Reitermarsch). W 1897 przez krótki czas był wojskowym attaché w Wiedniu. Od 1905 do 1907 był komendantem wojskowym miasta Berlin.
12 marca 1896 ożenił się z wdową Athalie (Lily) von Kruse-Neetzow, z domu von Hayden. 15 listopada 1899 roku we Wrocławiu para rozwiodła się.
W lutym 1907 roku stał się jedną z centralnych postaci skandalu obyczajowego, gdy na łamach czasopisma „Die Zukunft” Maximiliana Hardena zasugerowano, że Moltkego i Philipa Eulenburga łączy homoseksualny romans. Moltke najpierw wyzwał Hardena na pojedynek, a gdy ten odrzucił wytoczył Hardenowi cywilny proces o zniesławienie. Przeciwko Moltkemu zeznawali była żona Lili von Elbe, żołnierz o nazwisku Bollhardt i lekarz Magnus Hirschfeld. Ten ostatni, na podstawie zeznań byłej żony Moltkego orzekł, że ten prawdopodobnie jest homoseksualistą, nawet jeśli nie dowiedziono mu czynu sodomii. 29 października sąd uznał Moltkego za winnego z paragrafu 175 niemieckiego kodeksu karnego, a Hardena uniewinnił. Wyrok został jednak unieważniony ze względów proceduralnych, a Moltkemu zezwolono na wytoczenie procesu karnego o zniesławienie. Podczas kolejnego procesu okazało się, że Lili von Elbe leczy się na histerię, a Hirschfeld wycofał swoje poprzednie zeznania. Sąd uznał winę Hardena i skazał go na cztery miesiące pozbawienia wolności. W kwietniu następnego w kolejnym procesie Harden został ponownie skazany, zasądzono grzywnę 600 marek i pokrycie kosztów sądowych w wysokości 40000 marek.

</doc>
<doc id="2205099" url="https://pl.wikipedia.org/wiki?curid=2205099" title="Falco severus">
Falco severus



</doc>
<doc id="2205103" url="https://pl.wikipedia.org/wiki?curid=2205103" title="2PSK">
2PSK



</doc>
<doc id="2205104" url="https://pl.wikipedia.org/wiki?curid=2205104" title="Kuno Moltke">
Kuno Moltke



</doc>
<doc id="2205105" url="https://pl.wikipedia.org/wiki?curid=2205105" title="Muzeum Kolei Konnej w Czeskich Budziejowicach">
Muzeum Kolei Konnej w Czeskich Budziejowicach

Muzeum Kolei Konnej w Czeskich Budziejowicach (cz. "Muzeum koněspřežky" lub "Muzeum koněspřežní železnice") – muzeum kolejnictwa zlokalizowane w Czeskich Budziejowicach, związane z pierwszą na kontynencie europejskim koleją użytku publicznego, łączącą od 1828 Czeskie Budziejowice (Budweis) z Linzem w Austrii. Znajduje się przy ul. Mánesovej 10 i jest oddziałem Muzeum Południowoczeskiego.
Kolej zaprojektował F.J. Gerstner (inżynier dróg wodnych) już w 1807. Budowa została jednak odłożona w czasie z uwagi na wojny napoleońskie i wrócono do niej dopiero w 1825. Kolej ruszyła w 1828 (czeska część była gotowa już rok wcześniej), a od 1832 ruch był już oparty na regularnym rozkładzie jazdy. 129 km do Linzu konny pociąg pokonywał w 14 godzin. Przewóz osób był początkowo czynnością dodatkową obok przewozu towarów. Od 1872 konie zastąpiły parowozy.
Muzeum znajduje się w budynku kolejowym z 1828 i gromadzi dokumenty oraz eksponaty związane z koněspřežką. Na bocznym murze wykonano sgraffito z wyobrażeniem jednego z pierwszych pociągów konnych. Obok budynku wmurowana jest tablica ku czci F.A. Gerstnera (syna F.J. Gerstnera – wykonawcy trasy) ufundowana przez Związek Czechosłowackich Inżynierów, na której m.in. wymieniono wszystkie stacje pierwszej linii.
Oprócz pamiątek zgromadzonych w muzeum, po kolei pozostało dużo śladów w terenie (np. nasypy lub niektóre budynki).
Obok muzeum stoją historyczne zabudowania fabryki ołówków Koh-I-Noor Hardtmuth.

</doc>
<doc id="2205106" url="https://pl.wikipedia.org/wiki?curid=2205106" title="Falco longipennis">
Falco longipennis



</doc>
<doc id="2205109" url="https://pl.wikipedia.org/wiki?curid=2205109" title="Ołeksandr Małyszenko">
Ołeksandr Małyszenko

Ołeksandr Wiktorowycz Małyszenko (ukr. Олександр Вікторович Малишенко, ros. Александр Викторович Малышенко, "Aleksandr Wiktorowicz Małyszenko"; ur. 30 czerwca 1960 w Ługańsku) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek SDJuSzOR Zoria Woroszyłowgrad. Pierwszy trener Wadym Dobyża. W 1978 rozpoczął karierę piłkarską w miejscowym klubie Zoria Woroszyłowgrad. W 1981 sezon grał w Tawrii Symferopol, po czym powrócił do Zorii. W latach 1985-1986 służył w wojskowej drużynie SKA Karpaty Lwów, a potem występował w klubie Metalist Charków, ale po sezonie ponownie wrócił do Zorii. Drugą połowę sezonu 1991 spędził w Chimiku Siewierodonieck. Na początku 1992 wyjechał do Węgier, gdzie bronił barw klubów Nyiregyházi FC, Eger FC i Hajdúnánás FC. W czasie przerwy letniej w sierpniu 1993 rozegrał 2 mecze w Pucharze Ukrainy w składzie zespołu Awanhard Roweńki. Latem 1995 powrócił do Ukrainy, gdzie został piłkarzem Chimika Siewierodonieck. Następnego lata ponownie wrócił do Zorii Woroszyłowgrad. Zimą 1997 przeszedł do Desny Czernihów, a zimą następnego 1998 do Słowjańca Konotop, w którym zakończył karierę piłkarską.
Kariera reprezentacyjna.
Występował w juniorskiej oraz w młodzieżowej reprezentacji ZSRR. W 1982 rozegrał jeden mecz w olimpijskiej reprezentacji.

</doc>
<doc id="2205110" url="https://pl.wikipedia.org/wiki?curid=2205110" title="Falco novaeseelandiae">
Falco novaeseelandiae



</doc>
<doc id="2205111" url="https://pl.wikipedia.org/wiki?curid=2205111" title="Falco novaezeelandiae">
Falco novaezeelandiae



</doc>
<doc id="2205113" url="https://pl.wikipedia.org/wiki?curid=2205113" title="Cherry Jones">
Cherry Jones

Cherry Jones (ur. 21 listopada 1956 w Paris) – amerykańska aktorka teatralna, telewizyjna i filmowa.
Życiorys.
W 1978 została absolwentką szkoły teatralnej Carnegie Mellon School of Drama, stanowiącej jednostkę uczelnianą Carnegie Mellon University. Karierę aktorską związała głównie z występami w teatrach broadwayowskich, grała m.in. w adaptacji sztuk "Anioły w Ameryce" Tony’ego Kushnera i "Imaginary Friends" Nory Ephron. Pojawiała się także w sztukach wystawianych przez tzw. off-Broadway. Od początku lat 80. występuje regularnie w filmach i serialach telewizyjnych, a także w produkcjach kinowych. Grała drugoplanowe lub epizodyczne role w "Zaklinaczu koni", "Erin Brockovich", "Gniewie oceanu", "Znakach", "Osadzie" i innych.
W latach 2009–2010 zagrała prezydent Allison Taylor w serialu "24 godziny". Za tę rolę w 2009 otrzymała Nagrodę Emmy (dla najlepszej aktorki drugoplanowej w serialu dramatycznym) oraz nominację do Nagrody Satelita (w kategorii dla najlepszej aktorki drugoplanowej w serialu, miniserialu lub filmie telewizyjnym). W 2019 wyróżniona nagrodą Emmy za rolę Holly w serialu "Opowieść podręcznej" w kategorii najlepsza aktorka gościnna w serialu dramatycznym.
Czterokrotnie nominowana do nagrody Tony dla najlepszej aktorki teatralnej, otrzymywała ją w 1995 (za rolę "The Heiress") i w 2006 (za rolę w "Doubt"). Trzykrotnie zdobyła też nagrodę teatralną Drama Desk Award.
W 1995, odbierając pierwszą nagrodę Tony, ujawniła, że jest lesbijką, dziękując swojej długoletniej życiowej partnerce. Później przez kilka lat jej partnerką była aktorka Sarah Paulson. W 2015 zawarła związek małżeński z Sophie Huber.

</doc>
<doc id="2205114" url="https://pl.wikipedia.org/wiki?curid=2205114" title="Falco berigora">
Falco berigora



</doc>
<doc id="2205117" url="https://pl.wikipedia.org/wiki?curid=2205117" title="Falco hypoleucos">
Falco hypoleucos



</doc>
<doc id="2205120" url="https://pl.wikipedia.org/wiki?curid=2205120" title="Guilt">
Guilt

Giult to drugi solowy album amerykańskiego rapera Mimsa wydany 7 kwietnia 2009. Znalazło się na nim 14 utworów, w tym 2 single "Move (If U Wanna)" oraz "Love Rollercoaster". W notowaniu Billboard 200 zajął najwyżej 53 pozycję przy sprzedaży ponad 12.000 egzemplarzy w pierwszym tygodniu.

</doc>
<doc id="2205121" url="https://pl.wikipedia.org/wiki?curid=2205121" title="Diecezja Acqui">
Diecezja Acqui

Diecezja Acqui () - diecezja Kościoła rzymskokatolickiego we Włoszech, w metropolii Turynu. Została erygowana w IV wieku. Parafie diecezji położone są w aż pięciu świeckich prowincjach, należących do dwóch regionów administracyjnych. Są to prowincja Genua i prowincja Savona w Ligurii oraz prowincja Alessandria, prowincja Asti i prowincja Cuneo w Piemoncie.

</doc>
<doc id="2205123" url="https://pl.wikipedia.org/wiki?curid=2205123" title="Falco subniger">
Falco subniger



</doc>
<doc id="2205124" url="https://pl.wikipedia.org/wiki?curid=2205124" title="Helmsdorf (Dingelstädt)">
Helmsdorf (Dingelstädt)

Helmsdorf – dzielnica miasta Dingelstädt w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Dingelstädt.
Współpraca.
Miejscowość partnerska:

</doc>
<doc id="2205127" url="https://pl.wikipedia.org/wiki?curid=2205127" title="Falco jugger">
Falco jugger



</doc>
<doc id="2205128" url="https://pl.wikipedia.org/wiki?curid=2205128" title="Przemysłowiec">
Przemysłowiec



</doc>
<doc id="2205129" url="https://pl.wikipedia.org/wiki?curid=2205129" title="Linofryna">
Linofryna



</doc>
<doc id="2205130" url="https://pl.wikipedia.org/wiki?curid=2205130" title="Sokół berberyjski">
Sokół berberyjski

Sokół berberyjski ("Falco peregrinus pelegrinoides") – podgatunek sokoła wędrownego, średniej wielkości ptaka drapieżnego z rodziny sokołowatych (Falconidae). Takson o niepewnej pozycji taksonomicznej, często wyodrębniany (wraz z "F. p. babylonicus") do rangi gatunku.
Wielkością dorównuje krukowi. Drapieżnik ten zamieszkuje Wyspy Kanaryjskie, wybrzeża północnej Afryki, Półwysep Arabski oraz południowo-zachodni Iran. Większość osobników jest osiadła.
Charakterystyka.
Ptak zamieszkuje półpustynie i otwarte suche wzgórza. Samica zwykle składa jaja w gnieździe umieszczonym na półce skalnej znajdującej się na zboczu.
Z wyglądu przypomina sokoła wędrownego, ale jest od niego mniejszy – mierzy 33–39 cm długości i 76–98 cm rozpiętości skrzydeł. Samica jest większa od samca. Ogólną budową ciała przypomina pokrewne gatunki.
Osobniki dorosłe mają jaśniejsze szaroniebieskie górne części skrzydeł niż sokoły wędrowne, a często widać u nich płowożółte przejaśnienia biegnące przez kreskowane dolne części ciała, podczas gdy u większych gatunków występuje biała barwa. Kark jest rudy, choć trudno go dostrzec. Płci nie różnią się wyglądem, oprócz rozmiaru, ale młode osobniki mają brązową górę ciała i pręgowany dół. Smużenie ma jaśniejszą barwę w porównaniu z młodocianymi sokołami wędrownymi.
Odzywa się wysokim „rek-rek-rek”.
Systematyka.
Sokół berberyjski różni się wyglądem od sokoła wędrownego zgodnie z zasadą Glogera (zakłada ona, że u zwierząt stałocieplnych występujących w bardziej wilgotnym klimacie, np. na równiku, zaznacza się większa ilość pigmentu w ubarwieniu). Odległość genetyczna między nimi jest mała i gatunki są blisko ze sobą związane. Parafiletyczny takson, do którego należą, potwierdzają badania sekwencji DNA. Różnice przejawiające się w zachowaniu, zasiedlanym biotopie i anatomii wskazują na odmienność ponadgatunkową – zwłaszcza jeśli chodzi o charakterystyczny lot sokoła berberyjskiego, który uderza jedynie zewnętrzną częścią skrzydeł, co przypomina czasem powietrzne przemieszczanie się petreli. Czasem taki sposób lotu wykonuje też sokół wędrowny, ale dużo rzadziej i nie zaznacza się to tak wyraźnie.
U sokoła berberyjskiego kości miednicy i obręczy barkowej są zazwyczaj grubsze w odniesieniu do tych u sokoła wędrownego, a nogi są mniejsze. Sugeruje to, że krzyżowanie nie wpłynęło na drodze wspólnej ewolucji na te cechy. Oświadczono również, że sokół berberyjski ma wydłużony środkowy palec u nogi, choć ten szczegół anatomii okazał się fałszywy.
Istnieje możliwość wydawania płodnych mieszańców, choć zgodnie z tym o czym była mowa wcześniej, płodne krzyżówki powstają z sokołem wędrownym, choć są to niewątpliwe odrębne gatunki powstałe na drodze specjacji allopatrycznej. Współwystępują na niewielkim obszarze w Pendżabie i Chorasanie w Iranie (możliwe, że również w Maghrebie i Ałtaju) w okresie lęgowym. Tam też występują jasne dowody na kojarzenie selektywne, gdzie tworzenie się mieszanego potomstwa (od mieszanych par) zachodzi dużo rzadziej, niż gdy oboje rodzice są z tego samego gatunku. Zdolność do tworzenia takiego mieszanego potomstwa przez blisko spokrewnione gatunki ujawnia symplezjomorfia, czyli obecność cech prymitywnych, które występowały u starszego przodka niż ostatni wspólny, po którym 2 gatunki się rozeszły. Brak płodnych mieszańców oznacza natomiast apomorfię, czyli cechy, które w danej linii ewolucyjnej się nie ujawniają, bo powstały tylko u jednego gatunku (takie jednak zjawisko daje więcej informacji o filogenetyce). 
Pomimo że te pokrewne 2 gatunki zajmują sąsiednie terytoria, ich okres lęgowy przebiega w różnym okresie roku i w naturze nie dochodzi do rozmnażania się par mieszanych.
Przyjmując odległość genetyczną na 2% z sokołami z grupy "Hierofalco", odpowiada ona rozejściu się od tego taksonu w przybliżeniu 200 000 – 130 000 lat temu, a 0,6–0,7% genetyczna odległość między sokołem wędrownym a berberyjskim sugerują oddzielenie się obu gatunków w późnym plejstocenie, około 100 000 lat temu lub mniej, ale wcześniej niż w górnym paleolicie. Przypada to zatem na początek ostatniej epoki lodowcowej, kiedy wzmogło się pustynnienie w Afryce Północnej i na Środkowym Wschodzie, a Zatoka Perska stała się ograniczonym lądem morzem wewnętrznym, które powoli zaczęło wysychać. Populacje przodków tych dwóch gatunków żyły w marginalnych środowiskach na skraju pasa środkowo-wschodniej afrykańskiej pustyni. Musiały dostosować się do tych warunków, a możliwe, że populacje te zostały od siebie odizolowane na obszarze Zatoki Perskiej, która stała się półsuchym biotopem otoczonym rozległymi pustyniami. Część z nich szukała lepszych warunków, a inne wyginęły. W trakcie interstadiałów obszar pustyni zmalał i ptaki z suchych i wilgotnych terenów zaczęły się rozprzestrzeniać i w końcu zetknęły się ze sobą, powodując ograniczony przepływ genów. 
Taki przebieg ewolucji mógł przebiegać w przypadku raroga i innych spokrewnionych sokołów z grupy "Hierofalco" (o równoległej ewolucji przekonują też dane molekularne).
Rozważania te wzbogacają kopalne znaleziska. Kość ramieniowa sprzed 9000 lat, już po ostatniej epoce lodowcowej, z Asuanu w Sudanie, gdzie obecnie występuje "Falco peregrinus minor", została uznana za część szkieletu sokoła wędrownego. Sokół berberyjski jest jednym z rzadkich przypadków, gdzie nie można określić pod względem biologicznym przekonujących dowodów na odrębność gatunkową, ale są one widoczne na poziomie filogenetycznego pojmowania gatunku. Casus tego sokoła przekonuje, że o wydzieleniu danego gatunku nie decyduje jedynie przodek – protoplasta rodu (wraz z różnicami jego budowy), ale istotny jest też przebieg ewolucji, sposoby adaptacji do środowiska i wpływ izolacji rozrodczej od siostrzanych taksonów (lub ich brak), dzięki którym wyodrębnił się określony gatunek w obecnej postaci.

</doc>
<doc id="2205131" url="https://pl.wikipedia.org/wiki?curid=2205131" title="Kallmerode">
Kallmerode

Kallmerode – dzielnica miasta Leinefelde-Worbis w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Dingelstädt.

</doc>
<doc id="2205132" url="https://pl.wikipedia.org/wiki?curid=2205132" title="Diecezja Alba Pompeia">
Diecezja Alba Pompeia

Diecezja Alba Pompeia () − diecezja Kościoła rzymskokatolickiego we Włoszech, a ściślej w Piemoncie. Niemal wszystkie parafie diecezji położone są na terenie świeckiej prowincji Cuneo. Jedynie dwie - w Coazzolo oraz Castagnole delle Lanze - leżą w prowincji Asti. Diecezja została erygowana w IV wieku. Należy do metropolii Turynu.

</doc>
<doc id="2205134" url="https://pl.wikipedia.org/wiki?curid=2205134" title="Kefferhausen">
Kefferhausen

Kefferhausen – dzielnica miasta Dingelstädt w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Dingelstädt.
Współpraca.
Miejscowość partnerska:

</doc>
<doc id="2205136" url="https://pl.wikipedia.org/wiki?curid=2205136" title="Falco pelegrinoides">
Falco pelegrinoides



</doc>
<doc id="2205137" url="https://pl.wikipedia.org/wiki?curid=2205137" title="Falco rupicolus">
Falco rupicolus



</doc>
<doc id="2205139" url="https://pl.wikipedia.org/wiki?curid=2205139" title="Falco newtoni">
Falco newtoni



</doc>
<doc id="2205140" url="https://pl.wikipedia.org/wiki?curid=2205140" title="Falco araeus">
Falco araeus



</doc>
<doc id="2205141" url="https://pl.wikipedia.org/wiki?curid=2205141" title="Falco moluccensis">
Falco moluccensis



</doc>
<doc id="2205142" url="https://pl.wikipedia.org/wiki?curid=2205142" title="Falco cenchroides">
Falco cenchroides



</doc>
<doc id="2205144" url="https://pl.wikipedia.org/wiki?curid=2205144" title="Falco rupicoloides">
Falco rupicoloides



</doc>
<doc id="2205145" url="https://pl.wikipedia.org/wiki?curid=2205145" title="COSMOS-AzTEC3">
COSMOS-AzTEC3

COSMOS-AzTEC3 – gromada galaktyk położona w gwiazdozbiorze Sekstantu, odległa o około 12,6 miliarda lat świetlnych od Ziemi. W chwili odkrycia był to najbardziej odległy znany obiekt tego typu. Odkrycia dokonano w 2011 dzięki współpracy naukowców korzystających z teleskopów kosmicznych Spitzer, Chandra, Hubble oraz pracujących w Keck Observatory i Mauna Kea Observatory.

</doc>
<doc id="2205146" url="https://pl.wikipedia.org/wiki?curid=2205146" title="Adam Baworowski (1913–1942)">
Adam Baworowski (1913–1942)

Adam Baworowski (ur. 9 sierpnia 1913 w Wiedniu, zm. 1942 pod Stalingradem) – polsko-austriacki tenisista i arystokrata, hrabia. Finalista turnieju Cote d’Azur w Cannes w 1939, w turniejach wielkoszlemowych najdalej dochodził do czwartej rundy w singlu oraz półfinału w deblu, trzykrotny reprezentant Austrii oraz jednokrotny Polski w Pucharze Davisa.
Pochodził ze znanej galicyjskiej rodziny arystokratycznej. Do czasu Anschlussu mieszkał w Austrii, którą reprezentował na arenie międzynarodowej. W 1936 walnie przyczynił się do wyeliminowania Polski z rywalizacji o Puchar Davisa wygrywając dwa mecze, w tym w singlu przeciwko Ignacemu Tłoczyńskiemu.
W maju 1939 wystąpił w reprezentacji Polski w meczu o Puchar Davisa przeciw Niemcom. Na kortach warszawskiej Legii, Polska przegrała mecz z Niemcami 2:3, a Baworowski doznał trzech porażek. W grze pojedynczej uległ Roderichowi Menzelowi 5:7, 3:6, 6:2, 6:2, 4:6 oraz Hennerowi Henkelowi 4:6, 2:6, 3:6. Natomiast w deblu, partnerując Józefowi Hebdzie został pokonany przez Henkela i Georga von Metaxa 7:5, 4:6, 2:6, 2:6.
W czasie II wojny światowej wcielony do Wehrmachtu. Niedługo przed śmiercią wg niektórych źródeł miał odstąpić swoje miejsce w samolocie, który przyleciał po rannych żołnierzy, innemu, ciężej rannemu koledze. Zginął podczas bitwy pod Stalingradem w 1942.

</doc>
<doc id="2205147" url="https://pl.wikipedia.org/wiki?curid=2205147" title="Falco alopex">
Falco alopex



</doc>
<doc id="2205148" url="https://pl.wikipedia.org/wiki?curid=2205148" title="Falco ardosiaceus">
Falco ardosiaceus



</doc>
<doc id="2205149" url="https://pl.wikipedia.org/wiki?curid=2205149" title="Metropolia Vercelli">
Metropolia Vercelli

Metropolia Vercelli – metropolia Kościoła rzymskokatolickiego w północnych Włoszech. Obejmuje metropolitalną archidiecezję Vercelli oraz cztery diecezje. W przełożeniu na świecki podział administracyjny metropolia zlokalizowana jest we wschodniej części Piemontu, w jej skład wchodzi również niewielki fragment zachodniej Lombardii. Została ustanowiona w 1817. W 2014 metropolitą został Marco Arnolfo.
W skład metropolii wchodzą:

</doc>
<doc id="2205151" url="https://pl.wikipedia.org/wiki?curid=2205151" title="Alaksandr Zinczanka">
Alaksandr Zinczanka

Alaksandr Mikałajewicz Zinczanka (, , "Aleksandr Nikołajewicz Zinczenko"; ur. 15 stycznia 1947 w Plachowszczyźnie) – białoruski polityk i ekonomista, deputowany do Rady Najwyższej Republiki Białorusi XIII kadencji, w latach 1996–2008 deputowany do Izby Reprezentantów Zgromadzenia Narodowego Republiki Białorusi I, II i III kadencji; zwolennik integracji Białorusi, Rosji i Ukrainy.
Życiorys.
Młodość i praca.
Urodził się 15 stycznia 1947 roku we wsi Plachowszczyzna, w rejonie bereskim obwodu brzeskiego Białoruskiej SRR, ZSRR. W 1975 roku ukończył Białoruski Państwowy Instytut Gospodarki Narodowej im. W. Kujbyszewa, uzyskując wykształcenie ekonomisty. W 1993 roku ukończył Akademię Zarządzania przy Radzie Ministrów Republiki Białorusi, uzyskując wykształcenie menedżera-ekonomisty. Pracę rozpoczął jako robotnik w Kobryńskim Kombinacie Chlebowym. Służył w Armii Radzieckiej. Pracował jako nauczyciel w szkole średniej w Porośli, technik w jednostce wojskowej w rejonie prużańskim. W latach 1975–1981 pracował jako starszy i główny ekonomista w kołchozie „Leninskij Put’”. W latach 1981–1996 pracował jako dyrektor sowchozu „Kawali” w rejonie prużańskim. W latach 1994–1997 był członkiem Biura Rejonowego Partii Komunistów Białoruskiej.
Działalność parlamentarna.
W pierwszej turze uzupełniających wyborów parlamentarnych 29 listopada 1995 roku został wybrany na deputowanego do Rady Najwyższej Republiki Białorusi XIII kadencji z Różańskiego Okręgu Wyborczego Nr 53. 5 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję członka, a następnie sekretarza Stałej Komisji ds. Budżetu, Podatków, Banków i Finansów. Należał do frakcji komunistów. Od 3 czerwca był członkiem grupy roboczej Rady Najwyższej ds. współpracy z parlamentem Ukrainy. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję przewodniczącego Stałej Komisji ds. Budżetu i Finansów i członka Rady Izby Reprezentantów. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły.
W 2000 roku został deputowanym do Izby Reprezentantów II kadencji z Białowieskiego Okręgu Wyborczego Nr 7. Pełnił w niej funkcję zastępcy przewodniczącego Stałej Komisji ds. Rolnictwa. Wchodził w skład zjednoczenia deputowanych „Za związek Ukrainy, Białorusi i Rosji” („ZUBR”) i grupy deputowanych „Przyjaciele Bułgarii”. W 2004 roku został deputowanym do Izby Reprezentantów III kadencji z tego samego okręgu wyborczego. Pełnił w niej funkcję wiceprzewodniczącego tej samej komisji. Był także członkiem delegacji ds. współpracy pomiędzy Zgromadzeniem Narodowym Republiki Białorusi i Radą Najwyższą Ukrainy. W 2008 roku Alaksandr Zinczanka zakończył działalność parlamentarną.
Życie prywatne.
Alaksandr Zinczanka jest żonaty, ma starszą córkę i młodszego syna. W 1995 roku mieszkał we wsi Jundziłwicze w rejonie prużańskim.

</doc>
<doc id="2205153" url="https://pl.wikipedia.org/wiki?curid=2205153" title="Cajsa Warg">
Cajsa Warg

Cajsa Warg, właściwie: Anna Christina Warg (ur. 22 lub 23 marca 1703 w Örebro, zm. 5 lutego 1769 w Sztokholmie) – szwedzka autorka książek kucharskich. Jej dzieła wywarły znaczący wpływ na szwedzką sztukę kulinarną.
Życiorys.
Cajsa Warg urodziła się w Örebro w rodzinie mieszczańskiej. Jej rodzicami byli Catharina Lewin i Anders Warg. Ojciec zmarł po długiej chorobie, kiedy miała pięć lat. W 1710 matka poślubiła rotmistrza Erica Rosenstråle, po czym przeprowadziła się wraz z córkami Anną Christiną i Anną Cathariną do jego posiadłości w okolicach Finspång. Z nowego małżeństwa urodziła jeszcze siódemkę dzieci.
Nie wiadomo dlaczego ani dokładnie, kiedy Warg opuściła dom rodzinny i przeprowadziła się do Sztokholmu, gdzie pracowała jako gospodyni w kilku bogatych domach. W latach 40. XVIII wieku znalazła zatrudnienie u swej kuzynki Cathariny Ehrenpreus i jej męża Leonharda Klinckowström, którzy posiadali dom w stolicy oraz majątek Lövsta za miastem. Byli oni jej ostatnimi pracodawcami. Miała z nimi dobre stosunki, Leonhard Klinckowström, który zmarł w 1759, przyznał jej w testamencie dożywotnie prawo do mieszkania w jego domu. Sama zmarła w 1769 i pochowana została w grobowcu rodziny Klinckowström w kościele św. Klary w Sztokholmie.
Publikacje.
Pierwsze wydanie "Hjelpreda i hushållningen för unga fruentimber" („Pomocnik gospodarski dla młodych kobiet”) ukazało się w 1755. Warg prawdopodobnie sfinansowała to przedsięwzięcie spadkiem po matce, wynoszącym 5000 riksdalerów, który właśnie tego roku otrzymała. Książka zawiera 800 przepisów kulinarnych, a także porady dotyczące prac domowych, np. farbowania tkanin czy wytwarzania świec.
Cajsa Warg tworzyła swoje przepisy z myślą o dobrze sytuowanych gospodarstwach mieszczańskich. Pojawiają się w nich drogie, importowane przyprawy, takie jak cynamon i gałka muszkatołowa, którą to autorka lubiła szczególnie. Już w pierwszym wydaniu książki figuruje przepis na lody, jednak z komentarzem, jakoby były one szkodliwe dla zdrowia. Warg nigdy nie pisała jednak o ziemniakach, chociaż upowszechniły się one w Szwecji w późniejszych latach jej życia. Pojawiły się one dopiero w dziewiętnastowiecznych wydaniach jej książki opublikowanych pośmiertnie.
Już pierwsze wydanie książki cieszyło się dużą popularnością. Poradnik doczekał się czternastu wznowień, z których cztery ukazały się za życia autorki, a ostatnie w 1822, ponad 50 lat po jej śmierci. Książkę przetłumaczono na języki obce: niemiecki, duński, fiński, a także estoński. W XIX wieku zainteresowanie tą publikacją spadło ze względu na modernizację szwedzkiej kuchni, pojawienie się nowych sprzętów i składników.
Cajsa Warg bywa nazywana „matką szwedzkiej sztuki kulinarnej”. Przypisywane jej jest autorstwo popularnego powiedzenia „Man tager vad man haver” („To się bierze, co się ma”), mającego świadczyć o jej oszczędności i zaradności w gospodarstwie. Te słowa nie pojawiają się jednak w jej publikacjach.
W 2002 uhonorowana została, jako jedna z siedmiu postaci odznaczających się w historii szwedzkiej sztuki kulinarnej, znaczkiem pocztowym ze swoją podobizną.
Borgarhuset.
Dom, w którym Cajsa Warg urodziła się i spędziła pierwsze lata swojego życia, znany jako "", jest jednym z najstarszych zachowanych drewnianych budynków regionu Örebro. Wzniesiony został pod koniec XVII wieku przy ulicy Kungsgatan, jednak był przenoszony dwa razy w celu uchronienia go przed zburzeniem. W latach 60. XX w. trafił do skansenu Wadköping w centrum Örebro, gdzie znajduje się obecnie. W 2000 został wpisany do szwedzkiego rejestru zabytków. W budynku znajduje się wystawa stała poświęcona pisarce.

</doc>
<doc id="2205155" url="https://pl.wikipedia.org/wiki?curid=2205155" title="Aleksandr Zinczenko">
Aleksandr Zinczenko



</doc>
<doc id="2205156" url="https://pl.wikipedia.org/wiki?curid=2205156" title="Alaksandar Zinczanka">
Alaksandar Zinczanka



</doc>
<doc id="2205160" url="https://pl.wikipedia.org/wiki?curid=2205160" title="Efekt przełożenia">
Efekt przełożenia

Efekt przełożenia (przełożenie deprecjacji na ceny) – to zjawisko polegające na obniżeniu przez przedsiębiorstwo cen produktów eksportowanych (wyrażonych w walucie obcej) w wyniku deprecjacji (tj. spadku wartości) waluty kraju eksportera. Jest to możliwe, ponieważ rynki nie są doskonale konkurencyjne.
Efekt przełożenia jest tym większy, im większe są korzyści skali i im mniejsze są: cenowa elastyczność popytu zagranicznego oraz poziom krajowego i zagranicznego popytu w poszczególnych sektorach i w całej gospodarce.
Przykład.
Przedsiębiorstwo eksportuje towary z Polski do USA po cenie jednostkowej 100 USD. Przy kursie USD/PLN 3,5 jednostkowy przychód eksportera wyrażony w PLN wyniesie 350 PLN. Deprecjacja złotego o 10% spowodowałaby wzrost kursu USD/PLN do 3,85, co przełożyłoby się na zwiększenie jednostkowego przychodu eksportera do 385 PLN. W takiej sytuacji eksporter może rozważyć (zaryzykować) obniżenie ceny jednostkowej produktu za granicą. Takie działanie z jednej strony doprowadzi do spadku przychodu jednostkowego, z drugiej strony może (ale nie musi) wywołać wzrost popytu na produkty sprzedawane za granicą, co skompensuje obniżenie ceny i w ostatecznym rozrachunku zwiększy przychód całkowity eksportera.

</doc>
<doc id="2205164" url="https://pl.wikipedia.org/wiki?curid=2205164" title="Jan z Ruysbroeck">
Jan z Ruysbroeck



</doc>
<doc id="2205165" url="https://pl.wikipedia.org/wiki?curid=2205165" title="CF Extremadura">
CF Extremadura

Club de Fútbol Extremadura – hiszpański klub piłkarski z siedzibą w Almendralejo, działający w latach 1924–2010.
Historia.
Klub Club de Fútbol Extremadura założony został w 1924 w Almendralejo. Do 1952 klub występował w ligach regionalnych. W 1952 klub awansował do trzeciej ligi. Dwa lata później awansował do Segunda División. W drugiej lidze Extremadura występowała przez 7 lat do 1961, najwyżej plasując się w tabeli w 1959. W 1970 klub spadł do ligi regionalnej i przez następne 7 lat występował w niej, dwukrotnie po drodze awansując i spadając z trzeciej ligi. Po reformie ligowej w 1977 klub występował w nowo utworzonej Tercera División. W Tercera División grał do 1990, kiedy to Extremadura awansowała do Segunda División B. W 1994 klub po 33-letniej przerwie klub powrócił do Segunda División.
W 1996 klub odniósł swój największy sukces w historii w postaci awansu do Primera División po wygraniu barażu z Albacete Balompié. Extremadura w swoim premierowym sezonie zajęła 19. miejsce, co oznaczało spadek do Segunda División. Po spadku z pierwszej ligi trenerem klubu został Rafael Benítez i w następnym roku klub powrócił do Primera División. Tak jak za pierwszym razem przygoda z Primera División zakończyła się spadkiem po przegranym barażu z Rayo Vallecano Madryt. Po spadku Extremadura przez trzy sezony grała w Segunda División. W 2007 klub z powodu kłopotów finansowych został zdegradowany do ligi regionalnej. Ostatecznie w sierpniu 2010 klub z powodu bankructwa został rozwiązany.

</doc>
<doc id="2205166" url="https://pl.wikipedia.org/wiki?curid=2205166" title="Je cours">
Je cours

„Je cours” – singel Stromae’a wyprodukowany przez Mosaert i wydany przez wytwórnie Universal Music Group i Mercury Records 13 grudnia 2010 roku.

</doc>
<doc id="2205167" url="https://pl.wikipedia.org/wiki?curid=2205167" title="Je Cours">
Je Cours



</doc>
<doc id="2205169" url="https://pl.wikipedia.org/wiki?curid=2205169" title="Światowy Dzień Osób Jąkających się">
Światowy Dzień Osób Jąkających się



</doc>
<doc id="2205173" url="https://pl.wikipedia.org/wiki?curid=2205173" title="Henryk von Dobien">
Henryk von Dobien

Henryk von Dobien, także Henricus de Dobin, Dybun (urodz. ?, zm. po 1309) – komtur grudziądzki w latach 1288-1289, komtur bałgijski w latach 1289-1292, komtur toruński w latach 1302-1309.
Życiorys.
Henryk wywodził się najprawdopodobniej z rodziny szlacheckiej osiadłej w Dobien, obecnie dzielnicy Wittenbergi. 
Do Prus Henryk von Dobien przybył około roku 1281. Przyjmuje się, że na początku swojego pobytu w Prusach związany był z królewieckim konwentem jako zwykły rycerz zakonny. Jesienią 1287 roku, podczas walk z Litwinami dał się poznać jako zdolny dowódca. W Królewcu przebywał do lata roku 1288, kiedy to objął urząd komtura Grudziądza. Po upływie blisko sześciu miesięcy, w lutym1289 roku, awansował na komtura Bałgi. W roku 1292 Henryk von Dobien opuścił stanowisko przełożonego tego jednego z najważniejszych z komturstw w Prusach, a jego dotychczasowa szybka kariera w zakonie krzyżackim załamała się. Na wyżyny krzyżackiej elity urzędniczej powrócił dopiero w roku 1302. Zastąpił on wtedy, na wakującym urzędzie komtura Torunia, mianowanego w tym czasie na mistrza prowincji pruskiej Konrada Sacka. 
Źródła podają, że w Miliczu podczas bliżej nieokreślonej podróży, Henryk von Dobien został napadnięty i podczas walki poważnie raniony. Siepaczy miał na komtura toruńskiego nasłać sam król polski Władysław Łokietek. Henryk von Dobien już nigdy nie wrócił do pełni sprawności fizycznej i w tym można upatrywać przyczynę jego ustąpienia z funkcji preceptora toruńskiego konwentu.

</doc>
<doc id="2205174" url="https://pl.wikipedia.org/wiki?curid=2205174" title="Richard Boleslawski">
Richard Boleslawski



</doc>
<doc id="2205176" url="https://pl.wikipedia.org/wiki?curid=2205176" title="MAN PN3">
MAN PN3

MAN Bw (PN3) - typ doczepnego wagonu tramwajowego eksploatowanego w Krakowie od 1941 roku.
Historia.
Tramwaje typu PN3 w liczbie 23 sztuk zostały dostarczone do Krakowa w 1941 wraz z wagonami silnikowymi SN3. Wagony te były o wiele mniejsze i prostsze niż wozy silnikowe SN3. W Krakowie eksploatowano je głównie w składach z tramwajami Sanok SN1, z którymi tworzyły także pierwsze w mieście pociągi trójwagonowe. Eksploatację doczep zakończono w 1960 roku, zachował się do dzisiaj jeden egzemplarz, zmodyfikowany przy modernizacji około 1950 r., zdekompletowany i zniekształcony około 1970 r. (w związku z przekazaniem do przedszkola, którego zakładem opiekuńczym było MPK); obecnie nieczynny ze względu na wyeksploatowanie i braki, przechowywany jest w magazynie Muzeum Inżynierii Miejskiej.
Rekonstrukcja.
MPK Kraków na podstawie archiwaliów i zachowanego egzemplarza wykonało replikę wagonu PN3, na co dzień eksponowaną w MIM. Wagon otrzymał numer #555 i jest używany okazjonalnie w ruchu w składzie z zabytkowym wozem silnikowym Sanok SN1.

</doc>
<doc id="2205182" url="https://pl.wikipedia.org/wiki?curid=2205182" title="Scouting for Girls">
Scouting for Girls

Scouting for Girls - brytyjska grupa muzyczna założona w 2005 r. przez Roya Stride'a, Grega Churchouse'a and Petera Ellarda.

</doc>
<doc id="2205185" url="https://pl.wikipedia.org/wiki?curid=2205185" title="Kehinde Aladefa">
Kehinde Aladefa

Kenny Aladefa (ur. 19 grudnia 1974) – nigeryjski lekkoatleta, który brał udział w biegu na 400 metrów przez płotki podczas Letnich Igrzysk Olimpijskich 1996 oraz zdobył srebrny i brązowy medal podczas Igrzysk afrykańskich w 1995 i 1999 na 110 metrów przez płotki.
Podczas mistrzostw świata juniorów w 1992 zajął 11. miejsce w półfinale i nie awansował do finału w biegu na 110 metrów przez płotki, a na 400 metrów przez płotki zajął 6. miejsce. W 1996 został mistrzem Nigerii na dłuższym z płotkarskich dystansów.
Życie prywatne.
Ukończył studia na Uniwersytecie Południowej Kalifornii, na wydziale biologicznym. Brał udział w wyścigach Grand Prix. Później dostał się do "St Matthews University School of Medicine", którą zakończył w 2005 r. jako doktor medycyny.
Jego starszy brat, Yemi Aladefa był gwiazdą sportu w biegu przez płotki oraz futbolu na Uniwersytecie Missouri. Drugi brat, Ayodele Aladefa był amerykańskim mistrzem w skoku w dal na Uniwersytecie Abilene. Jego młodsza siostra, Taiwo Aladefa uczęszczała do "Central State University" w Ohio, gdzie rozwijała swoje lekkoatletyczne uzdolnienia.

</doc>
<doc id="2205187" url="https://pl.wikipedia.org/wiki?curid=2205187" title="Audi Space Frame">
Audi Space Frame

Audi Space Frame (w skrócie ASF) – rama przestrzenna stosowana w samochodach marki Audi. Jest to aluminiowa konstrukcja szkieletu karoserii, która przy lekkości zapewnia sztywność nadwozia. Stosowana w modelach A2, TT, A6, A7, A8 i R8.

</doc>
<doc id="2205189" url="https://pl.wikipedia.org/wiki?curid=2205189" title="Lampa elektrometryczna">
Lampa elektrometryczna

Lampa elektrometryczna – lampa elektronowa siatkowa posiadająca dużą impedancję wejściową, służąca do wzmacniania bardzo małych napięć lub prądów w celach pomiarowych. Wartość prądu upływnościowego siatki takiej lampy (dla ujemnych napięć siatkowych) jest rzędu 10 -14 A. Tak niską wartość uzyskiwano poprzez stosowanie niskich napięć anodowych (10 - 20 V) oraz przez dobrą izolację doprowadzeń. 

</doc>
<doc id="2205190" url="https://pl.wikipedia.org/wiki?curid=2205190" title="ASF">
ASF



</doc>
<doc id="2205191" url="https://pl.wikipedia.org/wiki?curid=2205191" title="Herb Jesionika">
Herb Jesionika

Herb miasta Jesionik przedstawia brązowego, kroczącego w prawoniedźwiedzia na zielonej trawie; za jego grzbietem, na złotym (żółtym) tle, znajduje się połowa czarnego, nieukoronowanego orła z przepaską na piersi, symbolizującego Śląsk (choć współczesny herb Czeskiego Śląska jest koronowany).
Herb nadał miastu biskup Jan V Thurzo w 1506 roku.

</doc>
<doc id="2205203" url="https://pl.wikipedia.org/wiki?curid=2205203" title="Katekyo Hitman Reborn">
Katekyo Hitman Reborn



</doc>
<doc id="2205207" url="https://pl.wikipedia.org/wiki?curid=2205207" title="Adaptive Forward Lighting">
Adaptive Forward Lighting

Adaptive Forward Lighting (AFL) także jako Adaptive Front Lighting System (AFS)– zaawansowany system oświetlenia przedniego.
W skład tego systemu wchodzą reflektory z funkcją dynamicznego albo statycznego doświetlania zakrętów. Oświetlają drogę podążając za ruchem kierownicy samochodu. Statyczne doświetlanie zakrętów włącza się, gdy następuje odpowiednio duży skręt kierownicą. Wiązka światła zwiększa widoczność na przestrzeni kilku metrów.
System AFS swoje działania dostosowuje na podstawie kilku czynników:
Wspomniane czynniki mają wpływ jaka funkcja Systemu AFS zostanie uruchomiona. Każda z funkcji posiada swoją konkretną charakterystykę, która sprawdza się w dane sytuacji na drodze.

</doc>
<doc id="2205208" url="https://pl.wikipedia.org/wiki?curid=2205208" title="Instrukcja techniczna K-2">
Instrukcja techniczna K-2

Instrukcja techniczna K-2 – standard techniczny w geodezji w Polsce, obowiązujący na podstawie rozporządzenia Ministra Spraw Wewnętrznych i Administracji z dnia 24 marca 1999, zbiór wytycznych dotyczących tworzenia map topograficznych do celów gospodarczych w geodezji wprowadzony zarządzeniem Prezesa Głównego Urzędu Geodezji i Kartografii z 9 lutego 1979 w sprawie stosowania instrukcji technicznej "K-2 Mapy topograficzne do celów gospodarczych". Ostatnim wydaniem jest wydanie II z 1980 opracowane przez Ryszarda Ciesielskiego, Bogusława Pietrzaka, Małgorzatę Rudzińską, Krystynę Sokołowską i Czesława Sworowskiego zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Ryszarda Budzyńskiego i Edwarda Jarosińskiego. W związku z wprowadzeniem ustawy o infrastrukturze informacji przestrzennej z 4 marca 2010 roku, standardy techniczne jako przepisy wykonawcze zachowują moc do 8 czerwca 2012 roku.
Instrukcja K-2 zawiera przepisy techniczne obowiązujące na wszystkich etapach opracowania, aktualizacji, reprodukcji i druku map topograficznych przeznaczonych dla celów gospodarczych, które są mapami ogólnogeograficznymi o treści dostosowanej do potrzeb gospodarczych. Mapy topograficzne do celów gospodarczych opracowuje się w skalach: 1:10 000, 1:25 000, 1:50 000, 1:100 000, 1:200 000 i 1:500 000 dla obszaru całego kraju oraz w skali 1:5 000 dla obszaru wielkich miast, lub innych obszarów intensywnie zagospodarowanych.
Instrukcja składa się z dwóch części:
Instrukcja stanowi część obligatoryjną, a przepisy zawarte w niej ustalają:
Treść map przedstawia się znakami umownymi ustalonymi we wzorach i objaśnieniach znaków topograficznych map w odpowiednich skalach oraz zgodnie z wzorami map załączonymi do instrukcji.
Mapy topograficzne przeznaczone są w szczególności do:
Mapy topograficzne ze względu na zakres treści i stopień uogólnienia charakterystyki powierzchni Ziemi dzielą się na:

</doc>
<doc id="2205209" url="https://pl.wikipedia.org/wiki?curid=2205209" title="Akcent ZOO w Białymstoku">
Akcent ZOO w Białymstoku

Akcent ZOO w Białymstoku – ogród zoologiczny położony na terenie Parku Konstytucji 3 Maja o powierzchni 3 hektarów. Otwarty został w latach 60. XX wieku. Przez wiele lat administratorem zoo była firma Zieleń Miejska. Obecnym zarządcą jest Schronisko dla Zwierząt w Białymstoku.
Historia ogrodu.
Według początkowych założeń zoo miało pełnić funkcję tymczasowego miejsca służącego przechowywaniu zwierząt do chwili zbudowania stałego ogrodu zoologicznego „z prawdziwego zdarzenia”, który jednak nigdy nie powstał. Aktualnie głównym zamierzeniem administratora zoo jest prezentowanie rodzimej fauny, wobec czego część zwierząt (w latach 2010–2012) przekazano do innych ogrodów zoologicznych. Zwierzęta w zoo można obejrzeć bezpłatnie i w dowolnym czasie z uwagi na usytuowanie obiektu na terenie parku i biegnącą dookoła niego główną alejkę dla zwiedzających. 
Zwierzęta.
Obecnie.
Obecnie (2017) w zoo znajduje się 13 gatunków ssaków i 9 gatunków ptaków.
Gady.
Poza tym teren zoo zamieszkują dziko żyjące ssaki (wiewiórka pospolita) i ptaki (gawron zwyczajny, kawka zwyczajna, sroka zwyczajna, gołąb skalny, wróbel zwyczajny, szpak zwyczajny). Staw jest zarybiony oraz stanowi miejsce odwiedzane przez wędrowne ptaki takie jak kaczka krzyżówka i czapla siwa.
Dawniej.
W przeszłości w zoo przebywało wiele gatunków zwierząt, zarówno pochodzących z Polski jak i egzotycznych. Maksymalna liczba gatunków posiadanych jednocześnie wynosiła 50.
Nowe obiekty.
W grudniu 2012 zakończono modernizację, w ramach której powstały nowe wybiegi oraz minizoo. Istniejącą wewnętrzną alejkę przedłużono, powiększając teren udostępniony do zwiedzania o obszar przylegający do położonego w centrum zoo stawu. Łączny koszt modernizacji to kwota około 9 milionów złotych.
Wykaz obiektów wybudowanych lub przebudowanych w ramach inwestycji:

</doc>
<doc id="2205213" url="https://pl.wikipedia.org/wiki?curid=2205213" title="Test rysowania zegara">
Test rysowania zegara

Test rysowania zegara (ang. Clock Drawing Test, CDT) – test służący do oceny funkcji wzrokowo-przestrzennych zależnych od płata czołowego i kory skroniowo-ciemieniowej. CDT jest stosowany do przesiewowej oceny otępienia. Opracowany został w 1986 roku przez Schulmana i współpracowników którzy wyodrębnili na jego podstawie pięć poziomów zaburzeń funkcji wzrokowo-przestrzennych.

</doc>
<doc id="2205221" url="https://pl.wikipedia.org/wiki?curid=2205221" title="Geriatric Depression Scale">
Geriatric Depression Scale



</doc>
<doc id="2205222" url="https://pl.wikipedia.org/wiki?curid=2205222" title="Geriatryczna Skala Depresji">
Geriatryczna Skala Depresji

Geriatryczna Skala Depresji – jedno z najczęściej używanych przesiewowych narzędzi do samooceny depresji w wieku podeszłym.
Może być stosowana w 3 wersjach:

</doc>
<doc id="2205223" url="https://pl.wikipedia.org/wiki?curid=2205223" title="Wyższy Las">
Wyższy Las

Wyższy Las (zwany też Wyszylas) − szczyt na Pogórzu Bukowskim, najbardziej zachodnia kulminacja pasma Żurawinki o wysokości 590 m n.p.m. górująca od wschodu nad Bukowskiem i przełomowym odcinkiem Sanoczka. 
Wzgórze pokryte jest mozaiką pól, łąk, zarastających użytków rolnych i niewielkimi zagajnikami, widoki odsłaniają się na wszystkie strony poza południowym wschodem (pasmo Żurawinki). 
Na kulminacji tego wzgórza, oraz w rejonie przełęczy oddzielającej je od szczytu Dziady, a także na znajdującym się po przeciwnej stronie doliny Sanoczka wzgórzu Przylasek 544 m n.p.m. Od wiosny 2011r działa Farma Wiatrowa Bukowsko-Nowotaniec.

</doc>
<doc id="2205224" url="https://pl.wikipedia.org/wiki?curid=2205224" title="Wyszylas">
Wyszylas



</doc>
<doc id="2205226" url="https://pl.wikipedia.org/wiki?curid=2205226" title="Test uzależnienia od alkoholu">
Test uzależnienia od alkoholu

Michigan Alcoholism Screening Test (MAST) – test przesiewowy służący do identyfikacji osób z uzależnieniem alkoholowym, stosowany w badaniach klinicznych i epidemiologicznych.
Inne narzędzia wykorzystywana w ocenie zaburzeń związanych z używaniem substancji psychoaktywnych:
ADS, ASI, ASI-Lite, AUDIT, CAGE, CAGE-AID, DAST, MAST/AD.

</doc>
<doc id="2205229" url="https://pl.wikipedia.org/wiki?curid=2205229" title="Joachim Raczek">
Joachim Raczek

Joachim Raczek (ur. 7 grudnia 1934 w Raciborzu, zm. 5 stycznia 2019 tamże) – polski naukowiec, profesor zwyczajny, rektor Akademii Wychowania Fizycznego w Katowicach w latach 1990–1996, rektor Państwowej Wyższej Szkoły Zawodowej w Raciborzu w latach 2001–2007.
Życiorys.
W 1959 roku ukończył Akademię Wychowania Fizycznego w Warszawie uzyskując tytuł magistra. Po studiach był nauczycielem wychowania fizycznego i trenerem. W 1970 roku zdobył stopień doktora, a w 1980 roku uzyskał habilitację. Od 1971 roku do 1972 roku był trenerem kadry narodowej w lekkoatletyce. W 1981 roku rozpoczął pracę jako nauczyciel akademicki w Akademii Wychowania Fizycznego w Katowicach. W 1987 roku dzięki jego zabiegom powstała pierwsza w Polsce Katedra Motoryczności Człowieka.
W latach 1990–1996 był rektorem Akademii Wychowania Fizycznego w Katowicach. Podczas jego kadencji m.in. wprowadził nowy przedmiot do nauczania, „Teorię motoryczności”. Od 1993 był członkiem Komitetu Nauk o Kulturze Fizycznej Polskiej Akademii Nauk. W latach 2001–2007 był pierwszym rektorem Państwowej Wyższej Szkoły Zawodowej w Raciborzu.
Publikacje.
Napisał ponad 300 publikacji oraz 20 książek. Był członkiem komitetów naukowych i redakcyjnych wielu specjalistycznych pism wydawanych w kraju i za granicą, między innymi: "Journal of Human Kinetics", "Gymnica", "Leistungssport" oraz "Człowiek i Ruch".
Odznaczenia.
Był wielokrotnie obdarowywanych nagrodami ministra sportu. Nagrody otrzymał w latach: 1980, 1982, 1985 i w 1993. W 1985 roku został odznaczony Krzyżem Kawalerskim Orderu Odrodzenia Polski, a w 1995 roku Krzyżem Oficerskim Orderu Odrodzenia Polski.
W 2003 roku został uhonorowany medalem im. ks. Stefana Pieczki "UNITAS IN VERITATE 2003". 29 listopada 2007 roku jako pierwszy w historii otrzymał wyróżnienie "Zasłużony dla Państwowej Wyższej Szkoły Zawodowej w Raciborzu".

</doc>
<doc id="2205230" url="https://pl.wikipedia.org/wiki?curid=2205230" title="Wital Ledzianiou">
Wital Ledzianiou

Wital Ledzianiou (białorus. Віталь Ледзянёў, ros. Виталий Леденёв, "Witalij Ledieniow" ur. 26 marca 1979) – białoruski piłkarz grający na pozycji napastnika w II-ligowej Olimpii Elbląg.
Kariera zawodnicza.
Piłkarską karierę rozpoczął w juniorskiej drużynie Dynama Mińsk. W 1996 zasilił zespół rezerw drużyny z Mińska, z którego w 1999 trafił do drużyny seniorów, występującego w białoruskiej ekstraklasie. W 2003 przeszedł do lokalnego rywala, również występującego w najwyższej klasie rozgrywek Torpedo Mińsk, skąd po roku gry wrócił do macierzystego klubu. Rok później, w styczniu 2005 został zawodnikiem ekstraklasowej Sławiji Mozyrz, z którą spadł z ligi. Po sezonie gry dla Sławiji zdecydował się kontynuować karierę w Biełszynie Bobrujsk, z którą również spadł z białoruskiej ekstraklasy. Z początkiem 2007 przeniósł się do Izraela, aby reprezentować barwy drużyny Hapoel Nacerat Illit, występującej na zapleczu izraelskiej ekstraklasy. Po półtora sezonu spędzonego w I lidze drużyna została relegowana do III poziomu rozrywek. Rundę wiosenną sezonu 2008-09 spędził w białoruskim ekstraklasowym Partyzanie Mińsk, aby latem 2009 przenieść się do Interu Baku, grającego w azerskiej ekstraklasie. W styczniu 2010 trafił do Ulissa Erywań. Po pół roku spędzonym w azerskiej ekstraklasie zagrał jedną rundę w Dacii Kiszyniów (mołdawska ekstraklasa), po czym trafił na testy do Olimpii Elbląg. Z polskim klubem 12 stycznia 2011 podpisał roczną umowę.

</doc>
<doc id="2205232" url="https://pl.wikipedia.org/wiki?curid=2205232" title="Roszpunka (baśń)">
Roszpunka (baśń)

Roszpunka (niem. "Rapunzel") – tytuł jednej z niemieckich baśni ludowych oraz imię jej głównej bohaterki. Baśń została po raz pierwszy spisana przez braci Grimm i opublikowana w 1812 roku w zbiorze "Baśni" (tom 1, nr 12).
Fabuła baśni.
Pewne młode małżeństwo mieszkało w domu obok ogrodu potężnej czarownicy Gotel. W jej ogrodzie rosło wiele roślin, między innymi roszpunka. Żona zapragnęła mieć tę roszpunkę, a mąż, by zrobić jej przyjemność, wszedł do ogrodu i zerwał ją. Jednak złapany przez czarownicę musiał za cenę życia obiecać, że odda jej dziecko, które jego żona urodzi. Kiedy więc urodziła się dziewczynka, czarownica przybyła po nią, nadała jej imię Roszpunka i zabrała ją ze sobą.
Roszpunka wyrosła na piękną dziewczynę. Miała bardzo długie i mocne włosy. W wieku 12 lat została przez czarownicę zamknięta w stojącej w lesie wieży bez schodów. Czarownica mogła dostać się do wieży po spuszczonych przez Roszpunkę włosach. Pewnego dnia w pobliże tej wieży trafił książę. Zauroczył go śpiew dziewczyny, odtąd wracał pod wieżę codziennie, aż odkrył sposób, aby dostać się do wewnątrz. Królewicz wracał do Roszpunki co wieczór.
Gdy stara czarownica dowiedziała się o ich spotkaniach, w gniewie obcięła Roszpunce włosy i wypędziła dziewczynę do pustelni. Następnie zwabiła księcia do wieży i oznajmiła mu, że już nigdy nie zobaczy ukochanej. Książę z rozpaczy wyskoczył przez okno. Przeżył, ale rosnące pod wieżą ciernie wykłuły mu oczy. Zrozpaczony żył w lesie.
Któregoś dnia usłyszał śpiew Roszpunki i dzięki niemu trafił do jej pustelni. Dziewczyna rozpoznała go, a jej łzy uleczyły jego ślepotę. Wrócili wspólnie do jego królestwa, gdzie żyli długo i szczęśliwie.

</doc>
<doc id="2205243" url="https://pl.wikipedia.org/wiki?curid=2205243" title="Ryczard Ziamczonak">
Ryczard Ziamczonak

Ryczard Wikiencjewicz Ziamczonak (, , "Riczard Wikientjewicz Ziemczonok"; ur. 27 czerwca 1943 w Cijuńcach w dystrykcie Głębokie) – białoruski polityk, w latach 1997–2000 członek Rady Republiki Zgromadzenia Narodowego Republiki Białorusi I kadencji.
Życiorys.
Urodził się 27 czerwca 1943 roku we wsi Cijuńce, na terytorium okupowanym przez III Rzeszę, w dystrykcie Głębokie, w Komisariacie Generalnym Białoruś, w Komisariacie Rzeszy Wschód. W 1971 roku ukończył Białoruski Instytut Technologiczny, uzyskując wykształcenie inżyniera technologa. W latach 1958–1962 pracował jako stolarz w Rejonowym Kombinacie Przemysłowym w Postawach. W latach 1962–1965 służył w Armii Radzieckiej, po czym wrócił do poprzedniego miejsca zatrudnienia, gdzie pracował do 1973 roku, kolejno jako stolarz, mistrz i kierownik wydziału meblowego. W latach 1973–1981 był kierownikiem wydziału meblowego i głównym inżynierem w Woropajewskim Kombinacie Drzewnym w rejonie postawskim. Od 1981 roku pełnił funkcję dyrektora Zakładu Produkcji Przyborów Szkolnych do Szkicowania i Rysowania w Postawach.
13 stycznia 1997 roku został członkiem nowo utworzonej Rady Republiki Zgromadzenia Narodowego Republiki Białorusi I kadencji. Od 22 stycznia pełnił w niej funkcję członka Stałej Komisji ds. Prawodawstwa i Budownictwa Państwowego. Jego kadencja w Radzie Republiki zakończyła się 19 grudnia 2000 roku.
Życie prywatne.
Ryczard Ziamczonak jest żonaty, ma dwoje dzieci.

</doc>
<doc id="2205244" url="https://pl.wikipedia.org/wiki?curid=2205244" title="Riczard Ziemczonok">
Riczard Ziemczonok



</doc>
<doc id="2205247" url="https://pl.wikipedia.org/wiki?curid=2205247" title="Jauhienija Zielankowa">
Jauhienija Zielankowa

Jauhienija Mikałajeuna Zielankowa (, , "Jewgienija Nikołajewna Zielenkowa"; ur. 11 czerwca 1948 we wsi Cepra) – białoruska lekarz i polityk, w latach 1997–2000 członkini Rady Republiki Zgromadzenia Narodowego Republiki Białorusi I kadencji.
Życiorys.
Urodziła się 11 czerwca 1948 roku we wsi Cepra, w rejonie kleckim obwodu baranowickiego Białoruskiej SRR, ZSRR. W 1975 roku ukończyła Witebską Państwową Akademię Medyczną, uzyskując wykształcenie lekarza. W 1968 roku pracowała jako laborantka na tej samej uczelni. W latach 1977–1981 była ordynatorką oddziału dziecięcego w szpitalu Mohylewskiego Zjednoczenia Produkcyjnego „Chimwołokno”. W latach 1981–1983 pełniła funkcję zastępczyni lekarza naczelnego szpitala Zakładów im. Kujbyszewa w Mohylewie (1981–1983). Od 1983 roku pracowała jako zastępczyni lekarza naczelnego szpitala Mohylewskiego Zjednoczenia Produkcyjnego „Chimwołokno”.
13 stycznia 1997 roku została członkinią nowo utworzonej Rady Republiki Zgromadzenia Narodowego Republiki Białorusi I kadencji. Pełniła w niej funkcję członkini Komisji ds. Socjalnych. Jej kadencja w Radzie Republiki zakończyła się 19 grudnia 2000 roku.
Życie prywatne.
Jauhienija Zielankowa jest mężatką.

</doc>
<doc id="2205249" url="https://pl.wikipedia.org/wiki?curid=2205249" title="Jewgienija Zielenkowa">
Jewgienija Zielenkowa



</doc>
<doc id="2205253" url="https://pl.wikipedia.org/wiki?curid=2205253" title="Agapit (Gorachek)">
Agapit (Gorachek)



</doc>
<doc id="2205254" url="https://pl.wikipedia.org/wiki?curid=2205254" title="Urydyna">
Urydyna

Urydyna – organiczny związek chemiczny z grupy nukleozydów. Cząsteczka urydyny zbudowana jest z organicznej zasady pirymidynowej – uracylu, połączonej wiązaniem β-"N"1-glikozydowym z rybozą w formie rybofuranozy.
Urydyna w RNA.
Urydyna wchodzi w skład łańcuchów RNA. Jest jednym z czterech (obok adenozyny, guanozyny i cytydyny), nukleotydem tworzącym kwasy rybonukleinowe. Urydyna może parować się z adenozyną przez dwa wiązania wodorowe w podobny sposób jak tymidyna w kwasach DNA.
Urydyna często tworzy końcową sekwencję (tzw. „ogon”) w cząsteczkach mRNA powstałych w procesie transkrypcji np. u "E. coli".
Urydyna wchodzi w skład kodonu „start” na drugim miejscu (AUG). Kodon (UUU) określa fenyloalaninę.

</doc>
<doc id="2205260" url="https://pl.wikipedia.org/wiki?curid=2205260" title="570 Batalion Kozacki">
570 Batalion Kozacki

570 Batalion Kozacki (niem. Kosaken-Bataillon 570, ros. 570-й казачий батальон) – oddział wojskowy Wehrmachtu złożony z Kozaków podczas II wojny światowej
W lipcu 1942 r. w obozie zbiorczym dla Kozaków w Sławucie na Ukrainie został sformowany 2 Lejb-Kozacki Pułk Kawalerii. Od lutego 1943 r. pełnił zadania ochronne w rejonie miasta Sarny. W kwietniu tego roku jeden batalionów pułku został wydzielony (utworzono na jego bazie 1 Batalion Płastuński 2 Uralskiego Pułku Kawalerii). 9 listopada 2 Lejb-Kozacki Pułk Kawalerii przemianowano na 570 Batalion Kozacki. Od lutego 1944 r. Kozacy działali w rejonie Dubna. W czerwcu tego roku przeniesiono ich do okupowanej Francji, gdzie zostali podporządkowani niemieckiej 18 Dywizji Polowej Luftwaffe gen. Joachima von Tresckowa. Podczas walk z wojskami alianckimi w Normandii większa część batalionu w lipcu zdezerterowała, poddając się Brytyjczykom. Resztki oddziału zostały rozformowane 14 października.

</doc>
<doc id="2205263" url="https://pl.wikipedia.org/wiki?curid=2205263" title="Przygody Misia Uszatka">
Przygody Misia Uszatka



</doc>
<doc id="2205264" url="https://pl.wikipedia.org/wiki?curid=2205264" title="Kreuzebra">
Kreuzebra

Kreuzebra – dzielnica miasta Dingelstädt w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Dingelstädt.

</doc>
<doc id="2205265" url="https://pl.wikipedia.org/wiki?curid=2205265" title="Silberhausen">
Silberhausen

Silberhausen – dzielnica miasta Dingelstädt w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Dingelstädt.

</doc>
<doc id="2205266" url="https://pl.wikipedia.org/wiki?curid=2205266" title="Deuna">
Deuna

Deuna – część gminy "(Ortsteil)" Niederorschel w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Eichsfelder Kessel.
31 grudnia 2013 do ówczesnej gminy przyłączono gminę Vollenborn, która stała się automatycznie jej częścią.

</doc>
<doc id="2205267" url="https://pl.wikipedia.org/wiki?curid=2205267" title="Gerterode">
Gerterode

Gerterode – część gminy "(Ortsteil)" Niederorschel w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Eichsfelder Kessel.

</doc>
<doc id="2205268" url="https://pl.wikipedia.org/wiki?curid=2205268" title="Cyryl Sielecki">
Cyryl Sielecki

Cyryl Sielecki (ukr.: Кири́ло Селе́цький, Kyryło Sełećkyj, "Cyryl Sełecki"; ur. 29 kwietnia 1835 w Podbużu, zm. 28 kwietnia 1918 w Żużlu) - kapłan greckokatolickiej diecezji przemyskiej, ukraiński działacz społeczny i oświatowy, założyciel zgromadzeń zakonnych: Służebnic Niepokalanej Panny Maryi i Sióstr św. Józefa Oblubieńca NMP. Uznawany za sługę Bożego.
Życiorys.
Cyryl Sielecki urodził się w Podbużu, na terenie Galicji. Pochodził z rodziny o szlacheckich korzeniach. Jego ojciec, Michał, był nauczycielem, a matka, Joanna, opiekowała się dziećmi. Do 1843 r. rodzina Sieleckich mieszkała w Samborze, gdzie Cyryl ukończył szkołę podstawową i gimnazjum oraz zrobił maturę. Następnie wstąpił do Seminarium Generalnego we Lwowie (tym samym rozpoczął studia teologiczne na Uniwersytecie Lwowskim). Po trzech latach pobytu we Lwowie znalazł się w seminarium w Przemyślu. Po ukończeniu seminarium poślubił Emilię, córkę księdza greckokatolickiego Mikołaja Iwasiwki. Po sześciu latach wspólnego życia żona Cyryla Sieleckiego zmarła, pozostawiając męża z dwiema córkami. Starsza zmarła wkrótce potem po ciężkiej chorobie, a młodsza wychowywała się u sióstr bazylianek w Jaworowie.
8 stycznia 1860 r. Cyryl Sielecki otrzymał święcenia kapłańskie z rąk biskupa przemyskiego Grzegorza Jachimowicza. Przez 14 lat nie otrzymał parafii i żył bardzo skromnie. Był wikariuszem i administratorem w Starej Soli, Biliczu Górnym, Miłkowie, Lubaczowie i Jaworowie. Wreszcie w 1874 roku został proboszczem we wsiach Żużel (dziś Żużelany) i Cebłów. W obu parafiach zastał znaczne zaniedbania, których naprawieniu poświęcił resztę swojego życia.
Jako proboszcz swoją działalność rozpoczął od odnowy życia religijnego powierzonych mu parafian. Zakończył budowę cerkwi w Żużlu, dbał o wyposażenie cerkwi w Cebłowie, dużą wagą przywiązywał do wystroju obu świątyń. Jego działania znalazły uznanie w oczach bpa Konstantyna Czechowicza podczas wizytacji kanonicznej w parafii Żużel i Cebłów 25 maja 1905 r.
Czynnie włączył się w akcję walki z plagą alkoholizmu w galicyjskich wsiach, którą za przykładem Kościoła łacińskiego podjął Kościół greckokatolicki. We współpracy z miejscową inteligencją organizował bractwa trzeźwości. Troszczył się również o podniesienie poziomu oświaty - zakładał czytelnie, współpracował z Towarzystwem „Proswita”, tłumaczył katechizm na język ukraiński. W celu poprawy sytuacji materialnej parafian założył Towarzystwo Jana Miłościwego, którego członkowie zobowiązywali się do niesienia pomocy wdowom, sierotom i osobom samotnym na terenie parafii. Z inicjatywy Sieleckiego 19 listopada 1893 r. w Żużlu powstała ochronka, którą uznaje się za pierwsza w Galicji ochronkę dla ukraińskich dzieci.
W swojej działalności społecznej ksiądz współpracował także z miejscowym polskim ziemiaństwem. Szczególnie mocno związany był ze Stanisławem Antonim Potockim, którego poznał jako kapłan w Miłkowie. Potocki miał folwark w Oleszycach i razem z Sieleckim walczył z pijaństwem i analfabetyzmem na wsi. Wspólnie zakładali towarzystwa rzemieślnicze i zarobkowe. Anna Potocka w swoich pamiętnikach nazwała ks. Sieleckiego przyjacielem rodziny. Sielecki korzystał także z doświadczeń duchownych rzymskokatolickich, np. Edmund Bojanowskiego, założyciela Zgromadzenia Sióstr Służebniczek Najświętszej Maryi Panny Niepokalanie Poczętej, na którego regule Sielecki wraz z o. J. Łomnickim oparli statut Zgromadzenia Sióstr Służebnic Niepokalanej Panny Maryi, którego pierwszy dom zakonny rozpoczął działalność w Żużlu 27 sierpnia 1892 pod opieką i przy materialnym wsparciu miejscowego proboszcza.
Ostatnie 10 lat życia poświęcił nowemu zgromadzeniu - sióstr św. Józefa Oblubieńca NMP.
Za swoją wielostronną działalność religijną i społeczną został uhonorowany tytułem papieskiego szambelana i Orderem Franciszka Józefa (8 VIII 1910).

</doc>
<doc id="2205269" url="https://pl.wikipedia.org/wiki?curid=2205269" title="Kleinbartloff">
Kleinbartloff

Kleinbartloff – część gminy "(Ortsteil)" Niederorschel w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Eichsfelder Kessel.

</doc>
<doc id="2205270" url="https://pl.wikipedia.org/wiki?curid=2205270" title="Vollenborn">
Vollenborn

Vollenborn – dzielnica gminy Deuna w Niemczech, w kraju związkowym Turyngia, w powiecie Eichsfeld, we wspólnocie administracyjnej Eichsfelder Kessel. Do 30 grudnia 2013 samodzielna gmina.

</doc>
<doc id="2205271" url="https://pl.wikipedia.org/wiki?curid=2205271" title="Cyryl Sełecki">
Cyryl Sełecki



</doc>
<doc id="2205274" url="https://pl.wikipedia.org/wiki?curid=2205274" title="Ilja Sielwiński">
Ilja Sielwiński



</doc>
<doc id="2205279" url="https://pl.wikipedia.org/wiki?curid=2205279" title="Hausen (Niederorschel)">
Hausen (Niederorschel)

Hausen – część gminy "(Ortsteil)" Niederorschel w Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Eichsfelder Kessel.

</doc>
<doc id="2205284" url="https://pl.wikipedia.org/wiki?curid=2205284" title="Hausen">
Hausen



</doc>
<doc id="2205286" url="https://pl.wikipedia.org/wiki?curid=2205286" title="Półwysep Arctowskiego">
Półwysep Arctowskiego

Półwysep Arctowskiego (ang. "Arctowski Peninsula") – niewielki skalisty półwysep znajdujący się w Antarktydzie Zachodniej, w północno-zachodniej części Półwyspu Antarktycznego, pomiędzy Zatoką Andvord a Zatoką Wilhelminy. Rozciąga się na długości ok. . Został odkryty w 1898 roku podczas Belgijskiej Wyprawy Antarktycznej
, zorganizowanej przez Adriena de Gerlache. Kierownikiem naukowym tej wyprawy był polski geograf Henryk Arctowski, którego imieniem został nazwany półwysep.

</doc>
<doc id="2205289" url="https://pl.wikipedia.org/wiki?curid=2205289" title="Daytona Beach Road Course">
Daytona Beach Road Course

Daytona Beach Road Course – tor wyścigowy znajdujący się kiedyś w Daytona Beach na Florydzie. W tym miejscu ustanowiono także piętnaście rekordów prędkości na lądzie. Tor używany był przez serię NASCAR.
Układ toru.
Prosta start meta znajdowała się na autostradzie A1A, i prowadziła 3 km (2 mile) na południe, równolegle do Oceanu. Następnie kierowcy wjeżdżali w pierwszy zakręt, south turn (zakręt południowy), z którego wyjeżdżali na plażę, gdzie tor ciągnął się 3 km (2 mile) na północ, również równolegle do oceanu. Później zawodnicy wjeżdżali w drugi zakręt, north turn (zakręt północny), który prowadził ich z powrotem na autostradę. Obecnie w miejscu zakrętu znajduje się restauracja „North Turn”. Początkowo tor miał 3.2 mili (5.1 km) długości, lecz pod koniec lat czterdziestych został wydłużony do 4,2 mili (6,8 km). W grze komputerowej „Nascar Thunder 2004” firmy EA Sports tor jest o połowę krótszy, ale zachowany został jego układ.
Pierwsze wyścigi.
William France Sr. dobrze zna historię wyścigów na Daytonie. Przeprowadził się tutaj z Waszyngtonu podczas Wielkiego kryzysu w 1935 roku. Założył on warsztat samochodowy.
Kierowca wyścigowy Sig Haugdahl poprosił w 1936 roku władze miasta Daytona Beach o zorganizowanie wyścigu na torze o długości 3.2 mili (5.1km). Prawdopodobnie to Haugdahl zaprojektował ten tor. Władze miasta dołożyły do organizacji wyścigu 5000 dolarów. Wyścig odbył się 8 marca, gdzie spotkało się tysiące fanów sportów motorowych. Tor prowadzący w połowie po plaży okazał się być bardzo trudny i praktycznie nieprzejezdny. Spowodowało to liczne spory i protesty. Wyścig został przerwany po 75 z zaplanowanych 78 okrążeń. Według ogłoszonych przez AAA wyników, wyścig wygrał Milt Marion. Drugi był Ben Shaw, a trzeci Tommy Elmore, który oprotestował wyniki wyścigu, lecz protest został odrzucony. Bill France sr. dojechał w wyścigu na piątej pozycji. Miasto straciło na wyścigu 22 tys. dolarów i przestało promować imprezę.
Haugfahl rozmawiał z France'm na temat organizacji wyścigu w 1937 roku. Impreza była bardziej udana, jednak obydwoje stracili na niej pieniądze.
Bill France zajął się więc samodzielnie organizowaniem wyścigów w Daytona Beach. Zorganizował dwa wyścigi w 1938 roku.
W lipcowym wyścigu Danny Murphy pokonał Billa France’a i wygrał 200 dolarów. Sierpniowy wyścig organizowany w święto Labor Day wygrał Bill France pokonując Lloyda Moody'ego i Piga Ridingsa oraz dobywając nagrodę w wysokości 20 tys. dolarów.
W 1939 oraz 1940 zorganizowano po trzy wyścigi. W roku 1940 France ukończył marcowy wyścig na czwartym miejscu, lipcowy wygrał, a we wrześniu dojechał szóstym miejscu.
Lloyd Seay wygrał wyścig rozgrywany 27 lipca 1941, po czym dwukrotnie dachował. Następnie wygrał po raz drugi 24 sierpnia. Został zamordowany przez członka swojej rodziny w wyniku sporu o produkowanie i sprzedaż alkoholu.
Bill France zajęty był planowaniem wyścigów w roku 1942, kiedy Japończycy dokonali ataku na Pearl Harbor. France spędził II wojnę światową pracując na Daytona Boat Works. Większość wyścigów przestała być organizowana po wojnie. Wyścigi samochodowe na tor Daytona Beach Road Course powróciły w 1946 roku.
NASCAR.
Bill France uważał, że do stworzenia poważnych wyścigów potrzebna jest organizacja, która by je nadzorowała. Kierowcy bowiem często padali ofiarą nieuczciwych promotorów, którzy znikali z toru przed podziałem pieniędzy między nim i zawodnikami. 14 grudnia 1947 France rozpoczął rozmowy w Ebony Bar w Streamline Hotel w Daytona Beach na Florydzie, które zakończyły się 21 lutego 1948 utworzeniem organizacji NASCAR. Pierwszy wyścig NASCAR został zorganizowany na torze Daytona Beach Road Course 15 lutego 1948 roku. Wygrał go Red Byron pokonując Marshalla Teague'a.
1949.
W 1949 odbył się pierwszy sezon mistrzostw Strictly Stock (obecnie Sprint Cup). Po pierwszym wyścigu na Charlotte Speedway kierowcy przybyli do Daytony. W Lipcowym wyścigu wzięło udział 28 zawodników. Wśród nich byli Curtis Turner, Buck Baker, Bob Flock, Fonty Flock, Marshall Teague, Herb Thomas. Nie zabrakło także Tima Flocka, który zajął drugie miejsce oraz Reda Byrona, który wygrał wyścig. Było to dla niego czwarte zwycięstwo na tym torze w tej dekadzie.
1950.
Był to drugi sezon serii NASCAR. Kategoria Strictly Stock została przemianowana na Grand National. Datę wyścigu w Daytonie przełożono na Luty, który to miesiąc do dziś jest datą rozgrywania wyścigu w Daytona Beach. Wyścig wygrał Harold Kite za kierownicą Lincolna. Prowadził on przez ostatnie 25 okrążeń po tym, jak Red Byron zaczął mieć problem ze zmianą biegów. Spadł on na siódme miejsce, a ostatecznie ukończył wyścig jako drugi. Dzień przed wyścigiem Grand National odbył się wyścig Modified Stock rozgrywany na dystansie 100 mil (160 km). Zwycięzcą został Gober Sosebee.
1951.
W 1951 wyścig zdecydowanie wygrał Marshall Teague w swoim Fabulous Hudson Hornecie pokonując Tima Flocka o 1 minutę i 14 sekund. Było to jego pierwsze w karierze zwycięstwo w NASCAR. Wyścig Modified Stock po raz drugi wygrał Gober Sosebee.
1952.
Po raz drugi w karierze zwycięstwo na Daytona Beach Road Course odniósł Marshall Teague jadąc swym Hudsonem Hornetem. Objął on prowadzenie na drugim okrążeniu i zdobył 1 minutę i 21 sekund przewagi nad Herbem Thomasem na dwa okrążenia przed planowanym zakończeniem wyścigu. Wtedy to wyścig został przerwany z powodu przypływu. Dzień wcześniej Tim Flock wygrał wyścig kategorii Modified/Sportmen.
1953.
Pierwsze pole startowe do tego wyścigu wywalczył Bob Pronger, drugi w kwalifikacjach był Fonty Flock. Założyli się ze sobą o to, który z nich będzie liderem wyścigu po pierwszym okrążeniu. Ostra rywalizacja o prowadzenie spowodowała, że Pronger wszedł za szybko w północny zakręt, wypadł z toru i rozbił swój samochód. Fonty Flock zrobił minutę przewagi nad drugim zawodnikiem, lecz na ostatnim okrążeniu w samochodzie skończyło się paliwo. Kolega zespołowy pomógł dojechać Flockowi do boksu. Flock ukończył wyścig na drugim miejscu, przegrywając 22 sekundy z Billem Blairem jadącym Oldsmobilem. Do wyścigu Modified/Sportsma rozgrywanym na dystansie 100 mil (160 km) zgłosiło się 136 samochodów. Jest to największa liczba zawodników startujących w wyścigu NASCAR w historii. Zwycięzcą został Cotton Owens.
1954.
W 1954 weekend wyścigowy rozszerzono do trzech wyścigów. Składał się on z rozgrywanego na dystansie 100 mil (160 km) wyścigu samochodów sportowych, wyścigu w kategorii Modified o długości 125 mil (201 km) oraz głównego wyścigu na dystansie 160 mil (260 km). Dick Joslin i Cotten Owens wygrali odpowiednio wyścig na dystansie 100 i 125 mil. Główny wyścig wygrał Tim Flock, lecz został później zdyskwalifikowany za niezgodności jego samochodu z regulaminem technicznym. Zwycięstwo padło więc łupem drugiego na mecie Lee Petty'ego. Drugi był Buck Baker. Tim Flock podczas tego wyścigu został pierwszym kierowcą, który kontaktował się ze swoim zespołem przez radio.
1955.
Zwycięzca głównego wyścigu w 1955, Fireball Roberts stracił zwycięstwo po dyskwalifikacji z wyników wyścigu, gdyż popychacze zamontowane w jego samochodzie były o 0,016 cala (0,41 mm) za długie. Wyścig wygrał zatem Tim Flock.
Wyścig samochodów sportowych wygrał Speedy Thompson, a Modified Banjo Matthews
1956.
Tim Flock w 1956 po starcie z pole position wygrał drugi w karierze wyścig rozgrywany w Daytona Beach. Jechał wtedy Chryslerem z legendarnego zespołu Carla Kiekhaefera. Prowadził niemalże przez każde okrążenie, tracąc prowadzenie jedynie na cztery okrążenia po swym pierwszym pit stopie. W tym samym wyścigu swój debiut w Grand National zaliczył pierwszy Afro-Amerykanin w NASCAR, Charlie Scott, startując w jednym zespole z Timem Flockiem.
1957.
W 1957 nastąpiła kolejna zmiana formatu rozgrywania wyścigów. Pierwszy wyścig w kategorii Modifield/Sportsmen był rozgrywany na dystansie 125 mil (201 km), a wygrał go Tim Flock, drugi natomiast, w kategorii Late Model Convertible rozgrywany na dystansie 160 mil (260 km) padł łupem Curtisa Turnera.
W głównym wyścigu po starcie z trzeciego pozycji Cotton Owens wysunął się na prowadzenie na pierwszym okrążeniu. Po przejechaniu 1/4 dystansu na krótko na prowadzenie wysunął się Paul Goldshmith. Później, po przejechaniu 94 mil (151 km) dzięki szybkiemu pit stopowi Goldshmith znów objął prowadzenie. Jednak na 36 mil (58 km) do końca 160 milowego wyścigu w samochodzie Goldsmitha przepalił się tłok. Owens powrócił na prowadzenie, którego nie oddał już do mety odnosząc swoje pierwsze w karierze zwycięstwo, a także pierwsze zwycięstwo dla Pontiaca w NASCAR. Został także pierwszym kierowcą NASCAR, którego średnia prędkość podczas wyścigu przekroczyła 100 mil/h – dystans wyścigu pokonał ze średnią prędkością 101.541 mp/h (163 379 km/h).
1958.
Wyścig w 1958 roku wygrał zdobywca pole position, Paul Goldsmith. Pontiaca dla niego wystawiał Smokey Yunick. Drugi był Curtis Turner, trzeci Jack Smith, czwarty Joe Weatherly. Wyścig Sportsmen/Modified wygrał Banjo Matthews, a wyścig Convertible padł łupem Curtisa Turnera.
Przeniesienie wyścigu na tor Daytona International Speedway.
W 1953 Bill France uznał, że wyścig powinien zostać na specjalnym torze, który pomieścił by wszystkich gromadzących się dotychczas na plaży kibiców. Wzdłuż plaży powstawały nowe hotele. 4 kwietnia 1953 France przedstawił projekt toru Daytona International Speedway. W 1956 rozpoczęła się budowa toru o długości 2,5-mili (4,0 km), gdzie miał być rozgrywany wyścig Daytona 500. W 1958 odbył się ostatni wyścig na torze Daytona Beach Road Course, a w 1959 rozegrano pierwszy wyścig na obiekcie Daytona International Speedway.

</doc>
<doc id="2205297" url="https://pl.wikipedia.org/wiki?curid=2205297" title="Kleiber">
Kleiber

Kleiber:

</doc>
<doc id="2205298" url="https://pl.wikipedia.org/wiki?curid=2205298" title="Hidayet Türkoğlu">
Hidayet Türkoğlu



</doc>
<doc id="2205302" url="https://pl.wikipedia.org/wiki?curid=2205302" title="Riku Riski">
Riku Riski

Riku Riski (ur. 16 sierpnia 1989 w Turku) – fiński piłkarz występujący na pozycji pomocnika w HJK Helsinki.
Życiorys.
Riski jest wychowankiem Maskun Palloseura. W 2006 roku przeniósł się do Turun Palloseura. Dopiero w trzecim roku występów w tym klubie stał się podstawowym zawodnikiem drużyny. 19 października 2008 roku w wygranym 4:1 meczu z FC KooTeePee, zaliczył pierwszego w karierze hat-tricka. W 2010 roku zdobył wraz z TPS Puchar Finlandii, dzięki czemu zespół awansował do rozgrywek międzynarodowych. Riski zagrał w jego barwach cztery spotkania w eliminacjach do Ligi Europy. Fiński klub zwyciężył w I rundzie z walijskim Port Talbot (3:1, 4:0), natomiast w II rundzie odpadł po dwumeczu z belgijskim Cercle Brugge (1:0, 1:2).
12 stycznia 2011 roku Riski podpisał 3,5-letni kontrakt z Widzewem Łódź. Pierwszy występ w barwach „Czerwono-biało-czerwonych” zanotował 27 lutego w przegranym pojedynku z Lechem Poznań. Jesienią 2011 roku Fin zagrał tylko w trzech spotkaniach Widzewa, a następnie został wypożyczony do szwedzkiego Örebro SK. Już w pierwszym meczu wpisał się na listę strzelców, ale jego drużyna przegrała 1:2 z AIK Fotboll. Örebro nie skorzystało z opcji pierwokupu, jednakże zawodnik znalazł angaż w norweskim Hønefoss BK.
30 grudnia 2013 roku podpisał czteroletni kontrakt z Rosenborgiem. W sierpniu 2015 został wypożyczony do IFK Göteborg.
Kariera reprezentacyjna.
W reprezentacji Finlandii Riski zadebiutował 9 lutego 2011 r. w zremisowanym 1:1 towarzyskim meczu z Belgią. 25 marca tego roku zdobył bramkę w nieoficjalnym spotkaniu z Turcją B (1:0).

</doc>
<doc id="2205303" url="https://pl.wikipedia.org/wiki?curid=2205303" title="Jurij Starodub">
Jurij Starodub

Jurij Petrowycz Starodub (ukr. Юрій Петрович Стародуб), ur. 20 marca 1953 w Chabarowsku – ukraiński naukowiec, profesor, matematyk, geofizyk.
Życiorys.
Nauka.
Urodził się 20 marca 1953 roku w Chabarowsku. Szkołę ukończył we Lwowie. W latach 1970-1975 studiował na kierunku fizyki na Uniwersytecie Lwowskim (tytuł pracy dyplomowej "Rozpowszechnienie fal akustycznych w ośrodkach niejednorodnych"). W latach 1978-1982 był aspirantem w Instytucie Problemów Stosowanych Mechaniki i Matematyki Akademii Nauk Ukraińskiej SRR. Doktorat pisał w latach 1992-1996.
Praca zawodowa.
Pracował jako inżynier (1975–1978), młodszy pracownik naukowy (1978-1986), naukowy współpracownik (1986-1988), a następnie starszy pracownik naukowy w IPSMM ANU (1988-1991). W latach 1991-2001 był starszym współpracownikiem naukowym Instytutu Geofizyki im.S.I.Subbotina (IGF); w latach 2002-2004 - główny naukowy współpracownik IGF. W latach 2004-2010 był kierownikiem Wydziału Metodyki i Technologii Badań Geofizycznych, "NaukaNaftoHaz" (Naukowo-Badawczy Instytut Naftowego i Gazowego Przemysłu, Narodowa akcyjna firma Naftohaz Ukrainy). Od 2010 roku jest kierownikiem Wydziału Ochrony Ludności i Modelowania Komputerowego Procesów Środowiskowo-Geofizycznych na Lwowskim Uniwersytecie Państwowym.
Jako docent w latach 1985-1987 prowadził wykłady na Uniwersytecie Lwowskim (tematyka: programowanie komputerowe, bazy danych). W latach 1994-1998 jako docent Katedry Matematyki Stosowanej Ukraińskiej Akademii Drukarstwa zajmował się tematyką komputerowych metod programowania i zasad grafiki komputerowej. W latach 2005-2007 jako profesor prowadził wykłady z zakresu geologicznych interpretacji danych geofizycznych oraz metod geofizycznych poszukiwania złóż gazu ziemnego i ropy naftowej, a także geofizyki ekologicznej. W latach 2008-2009 jako profesor wykładał na Katedrze Geodezji i Geoinformatyki Lwowskiego Narodowego Uniwersytetu Agrarnego przedmiot matematyczna obróbka pomiarów geodezyjnych. Od 2010 roku jest profesorem Wydziału Ochrony Ludności i Modelowania Komputerowego Procesów Środowiskowo-Geofizycznych na Uniwersytecie Państwowym we Lwowie.
W latach 1992-2007 wypromował do tytułu doktora trzech aspirantów. Od 2007 roku jest kierownikiem aspirantury.
W latach 1994, 2001 i 2003 pracował w Instytucie Meteorologii i Geofizyki w Wiedniu; w latach 1996 i 1999 - w Instytucie Geofizyki Polskiej Akademii Nauk w Warszawie; w roku 1998 - w Instytucie Inżynierii Trzęsień Ziemi i Sejsmologii Inżynieryjnej w Skopje; w 2000 roku – w Instytucie Geologii na Uniwersytecie Jagiellońskim w Krakowie.

</doc>
<doc id="2205305" url="https://pl.wikipedia.org/wiki?curid=2205305" title="Niederorschel">
Niederorschel

Niederorschel – miejscowość i gmina w Niemczech, w kraju związkowym Turyngia, w powiecie Eichsfeld. Do 31 grudnia 2018 siedziba wspólnoty administracyjnej Eichsfelder Kessel.
1 stycznia 2019 do gminy zostały przyłączone cztery gminy: Deuna, Gerterode, Hausen oraz Kleinbartloff. Stały się one automatycznie jej częściami "(Ortsteil)".
Współpraca.
Miejscowości partnerskie:

</doc>
<doc id="2205314" url="https://pl.wikipedia.org/wiki?curid=2205314" title="Weißenborn-Lüderode">
Weißenborn-Lüderode

Weißenborn-Lüderode – dzielnica gminy Sonnenstein w Niemczech, w kraju związkowym Turyngia, w powiecie Eichsfeld. W dzielnicy znajduje się siedziba administracji gminy.
Do 30 listopada 2011 była to samodzielna gmina i jednocześnie siedziba wspólnoty administracyjnej Eichsfeld-Südharz.

</doc>
<doc id="2205315" url="https://pl.wikipedia.org/wiki?curid=2205315" title="Weissenborn-Luederode">
Weissenborn-Luederode



</doc>
<doc id="2205318" url="https://pl.wikipedia.org/wiki?curid=2205318" title="Karl Ehrlich">
Karl Ehrlich

Karl (Camillo) Ehrlich (ur. 23 lutego 1893 w Löbnitz, zm. 6 czerwca 1974 w Monachium) – radca rządowy i policyjny (Regierungs- und Kriminalrat), SS-Sturmbannführer, szef policji kryminalnej w okupowanej Łodzi (Litzmannstadt), od 1 grudnia 1942 roku do końca wojny komendant (niem. Lagerkommandant) Prewencyjnego Obozu Policji Bezpieczeństwa dla Młodzieży Polskiej w Łodzi (obozu koncentracyjnego dla dzieci polskich w wieku 2–16 lat).
Życiorys.
Karl Ehrlich urodził się 23 lutego 1893 w Löbnitz w Saksonii. W 1937 roku został zatrudniony w Wydziale Kryminalnym Policji Rzeszy w Berlinie. W tym samym roku wstąpił do Narodowosocjalistycznej Niemieckiej Partii Robotników (NSDAP). Dwa lata później został szefem policji kryminalnej w Chemnitz. 1 października 1941 roku został awansowany na stanowisko radcy rządowego i policyjnego, a następnie przeniesiony do Łodzi (Litzmannstadt), gdzie 17 stycznia 1942 został szefem policji kryminalnej, pełniąc również obowiązki komendanta Obozu przy ulicy Przemysłowej w Łodzi ("Polen-Jugendverwahrlager der Sicherheitspolizei in Litzmannstadt") przeznaczonego dla dzieci i młodzieży polskiej (utworzonego 1 grudnia 1942 roku). Funkcję komendanta pełnił do 17 stycznia 1945 roku – na dwa dni przed wyzwoleniem miasta uciekł do Berlina, a następnie do Karlsbadu.
W maju 1945 roku został aresztowany przez żołnierzy NKWD. Był więziony m.in. w "Speziallager Nr. 2" w Buchenwaldzie, a od 10 lutego 1950 roku w więzieniu w Waldheim. W czasie procesów osób oskarżonych o współpracę z reżimem hitlerowskim, które odbyły się pomiędzy kwietniem a czerwcem 1950 roku, został skazany na karę dożywotniego więzienia za przekazywanie w Chemnitz w 1933 roku w ręce Gestapo osób działających przeciwko ówczesnej władzy, a które to osoby poniosły później śmierć w obozach koncentracyjnych. Pomimo wyroku dożywocia został w roku 1956 zwolniony i przeprowadził się do Republiki Federalnej Niemiec (RFN), gdzie jego skazanie uznano za bezpodstawne. Karl Ehrlich zmarł 6 czerwca 1974 w Monachium.

</doc>
<doc id="2205320" url="https://pl.wikipedia.org/wiki?curid=2205320" title="Am Ohmberg">
Am Ohmberg

Am Ohmberg – gmina (niem. "Landgemeinde") w Niemczech, w kraju związkowym Turyngia, w powiecie Eichsfeld. Powstała 1 grudnia 2010.
Do 30 listopada 2011 wchodziła w skład wspólnoty administracyjnej Eichsfeld-Südharz. Dzień później stała się samodzielną gminą.

</doc>
<doc id="2205329" url="https://pl.wikipedia.org/wiki?curid=2205329" title="Bockelnhagen">
Bockelnhagen

Bockelnhagen – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205332" url="https://pl.wikipedia.org/wiki?curid=2205332" title="Holungen">
Holungen

Holungen – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205334" url="https://pl.wikipedia.org/wiki?curid=2205334" title="Jützenbach">
Jützenbach

Jützenbach – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205337" url="https://pl.wikipedia.org/wiki?curid=2205337" title="Juetzenbach">
Juetzenbach



</doc>
<doc id="2205339" url="https://pl.wikipedia.org/wiki?curid=2205339" title="Silkerode">
Silkerode

Silkerode – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205340" url="https://pl.wikipedia.org/wiki?curid=2205340" title="De Grassi Street">
De Grassi Street

De Grassi Street – ulica w Toronto, w południowej części Riverdale, pomiędzy Queen Street East i Gerrard Street. Nazwana na cześć pochodzącego z Włoch awanturnika Filippo De Grassi, uczestnika rebelii w Kanadzie w 1837. Przy ulicy znajdują się dwa parki Jimmie Simpson Park i Bruce Mackey Park. W okolicy rozgrywa się akcja seriali Degrassi.

</doc>
<doc id="2205341" url="https://pl.wikipedia.org/wiki?curid=2205341" title="Stöckey">
Stöckey

Stöckey – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205343" url="https://pl.wikipedia.org/wiki?curid=2205343" title="Stoeckey">
Stoeckey



</doc>
<doc id="2205347" url="https://pl.wikipedia.org/wiki?curid=2205347" title="MAN Tw">
MAN Tw

MAN Tw (Tw141) znany także jako SN3 – wagony wyprodukowane w roku 1909 przez Maschinenfabrik Augsburg-Nürnberg. Były to czteroosiowe wagony silnikowe o długości ponad 11 metrów i szerokości trochę ponad dwóch metrów.
Powstanie tramwaju.
W 1906 roku Norymberga zorganizowała wystawę na której prezentowane były osiągnięcia Bawarii. Organizatorzy poprosili przedsiębiorstwo Maschinenfabrik Augsburg-Nürnberg o dostarczenie 10 wagonów, które były wykorzystywane podczas wystawy. Wagony 
Położona w Bawarii Norymberga zorganizowała w 1906 roku wystawę, na której prezentowane były osiągnięcia landu. Na życzenie organizatorów przedsiębiorstwo Maschinenfabrik Augsburg-Nürnberg (MAN) dostarczyło 10 otwartych, czteroosiowych wagonów, które były wykorzystywane podczas wystawy. Pojazdy o wymiarach 10500x2450 mm mogły pomieścić 70 osób, z czego 44 na miejscach siedzących. 
Po zakończeniu wystawy na bazie wykorzystywanego wcześniej podwozia producent wykonał nowy tramwaj dla norymberskiego przedsiębiorstwa tramwajowego. Nowy pojazd posiadał zamknięte i przestronne wnętrze, doświetlone dużymi oknami. Wnętrze tramwaju wykończone zostało elegancką stolarką z jesionu i dębu. 
Wagony w momencie wdrożenia do ruchu miały zastosowane wiele innowacyjnych rozwiązań; wśród nich należy wymienić tarczę z numerem linii, która była podświetlana, a do hamowania użyto hamulców magnetycznych, zainstalowano również urządzenie zapobiegające wpadnięciu pod koła. 
Początkowo wagony ogrzewane były piecem węglowym, który w 1927 roku zastąpiono piecem elektrycznym o mocy 1000 Wat. Wymieniono także oryginalne odbieraki prądu (pałąki rolkowe) na pałąk lirowy.
Eksploatacja.
MAN Tw w Norymberdze.
Tramwaje Tw w liczbie 10 egzemplarzy kursowały od 1909 roku do końca lat 30. po Norymberdze, zyskując sobie uznanie pasażerów i motorniczych. Wagony oznaczone były numerami taborowymi 141-150. Tramwaje w Norymberdze nazywano potocznie "zeppelinami". Przydomek ten był związany z wysokim komfortem podróży, który kojarzył się z luksusowymi sterowcami. Obecnie w Norymberdze znajduje się jeden egzemplarz muzealny noszący numer 144, pojazd ten został odrestaurowany w Krakowie w 1984 roku.
MAN Tw w Krakowie.
Pojazdy Man Tw zostały sprowadzone przez Generalne Gubernatorstwo do Krakowa w 1941 roku z Norymbergi. W Krakowie znalazło się 10 sztuk tego typu tramwajów, którym nadano numery taborowe 89-98 oraz nazwę SN3. W Krakowie nowe tramwaje skierowano do obsługi linii nr 5 oraz linii nr 8 mającej oznaczenie: "Nur für Deutsche" - Tylko dla Niemców. 
Początkowo sprowadzone wagony nosiły oryginalne malowanie pochodzące z Norymbergi (kremowo - zielone), dopiero po zakończeniu wojny zostały przemalowany na używany w Krakowie kolor niebieski.
Po zakończeniu II wojny światowej tramwaje eksploatowano dalej aż do roku 1969 (ostatnie na linii "18" Cichy Kącik-Plac Wolnica). W tym czasie przeprowadzono jednak ich modernizację, wiążącą się ze zmianą wyglądu pudła, oraz konstrukcji pantografu. 
Pojazdy techniczne.
Pojazd noszący w Krakowie numer 92 został przebudowany w 1966 roku na tramwaj wieżowy, po przebudowanie otrzymawszy numer 1010 i jako taki pojazd techniczny był eksploatowany aż do 1977 roku. Wóz ten został w 1984 roku zrekonstruowany po rekonstrukcji otrzymał swój pierwotny numer 144 pod jakim kursował w Norymberdze. Wagon ten wrócił do miasta pochodzenia, gdzie do tej pory jest wagonem muzealnym.
Wagon o krakowskim numerze 96 został w 1966 roku przebudowany na pług torowy i jako taki służył oznaczony numerem 307. Został skasowany w 1973 roku.

</doc>
<doc id="2205349" url="https://pl.wikipedia.org/wiki?curid=2205349" title="Zwinge">
Zwinge

Zwinge – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205352" url="https://pl.wikipedia.org/wiki?curid=2205352" title="Fabuła (zespół muzyczny)">
Fabuła (zespół muzyczny)

Fabuła – polska grupa muzyczna wykonująca hip-hop. Powstała w 1999 roku w Białymstoku. W ramach występów gościnnych grupa współpracowała z takimi wykonawcami jak: Buczer, Te-Tris, DJ Tort, PTP, Słoń, DJ Tomekk, Toony, Brothers Project, Młody M, Rudy MRW, Mikser, czy Vixen.
Historia.
Grupa powstała w 1999 roku w składzie Piotr "Krzywy" Krzywicki, Konrad "Konradziwo" Sokólski, Edward "Ede" Grygianiec, Łukasz "Poszwixxx" Poszwa i Basen. Pierwsze nagrania formacji ukazały się 24 listopada 2003 roku na nielegalu zatytułowanym "Żywioł". Na zawierającej trzynaście kompozycji płycie wystąpili gościnnie m.in.: Koma, Pih, Iza oraz Mały. W 2005 roku ukazał się drugi nielegal grupy pt. "C.D.N.". W nagraniach wzięli udział także: Mika, Hormon, Tozk, Cimur, Panorama Paru Faktów, Tymi, Dejw oraz Bezczel. 
Pierwszy oficjalny album Fabuły pt. "Dzieło sztuki", na którym Konradziwo udzielił się tylko w jednym utworze, ukazał się 6 czerwca 2009 roku nakładem wytwórni muzycznej Step Records. Gościnnie w nagraniach wzięła udział grupa Skazani na Sukcezz, wokalista formacji Jamal - Tomasz "Miodu" Mioduszewski oraz szereg raperów w tym: Pih, Ero, Ten Typ Mes, Lukasyno oraz Te-Tris. W sondażu przeprowadzonym na łamach serwisu Hip-hop.pl wydawnictwo zostało uznane najbardziej oczekiwanym debiutem rapowym w Polsce. W 2010 roku skład formacji uzupełnił DJ Perc.
3 czerwca 2011 roku ukazał się drugi album formacji zatytułowany "Made In 2". Gościnnie w nagraniach wzięli udział: Chantelle Jackson, Peja, PWRD, HiFi Banda i Ewa Prus. W ramach promocji do utworów "Pijany Bankrut", "Błękit i Beton", "Made In 2", "Znów", "Ziarna Czasu" oraz "Żyjesz szybko, umierasz młodo" zostały zrealizowane teledyski.

</doc>
<doc id="2205353" url="https://pl.wikipedia.org/wiki?curid=2205353" title="Steinrode (Sonnenstein)">
Steinrode (Sonnenstein)

Steinrode – dzielnica gminy Sonnenstein w Niemczech, w kraju związkowym Turyngia, w powiecie Eichsfeld.
Do 30 listopada 2011 była to samodzielna gmina wchodząca w skład wspólnoty administracyjnej Eichsfeld-Südharz.

</doc>
<doc id="2205357" url="https://pl.wikipedia.org/wiki?curid=2205357" title="Steinrode">
Steinrode

Polska.
Dawna nazwa miejscowości:

</doc>
<doc id="2205358" url="https://pl.wikipedia.org/wiki?curid=2205358" title="Tootsi Turvas">
Tootsi Turvas

Tootsi Turvas AS - estońskie przedsiębiorstwo wydobywcze. Spółka jest własnością fińskiego holdingu Vapo.
Przedsiębiorstwo Tootsi Turvas jest jednym z największych eksporterów w Estonii. Zajmuje się pozyskiwaniem torfu oraz jego przetwórstwem na paliwo i nawozy. Wytwarza również maszyny górnicze wykorzystywane przy pozyskiwaniu i obróbce kopalin.
Spółka posiada kopalnie torfu w południowo-zachodniej Estonii, które rozmieszczone są w okolicach miejscowości Tootsi i Lavassaare. Ich roczne wydobycie wynosi 2 mln m³. Obsługiwane są one przez należącą do firmy sieć górniczych kolei wąskotorowych (750 mm) o długości około 50 kilometrów.

</doc>
<doc id="2205359" url="https://pl.wikipedia.org/wiki?curid=2205359" title="Biutiful">
Biutiful

Biutiful − hiszpańsko-meksykański dramat filmowy z 2010 roku, w reżyserii Alejandra Gonzáleza Iñárritu.
Premiera filmu odbyła się 17 maja 2010 roku, podczas 63. Międzynarodowego Festiwalu Filmowego w Cannes, gdzie film był prezentowany w Konkursie Głównym. Na tym festiwalu Javier Bardem, odebrał nagrodę dla najlepszego aktora.
Film został wyselekcjonowany jako oficjalny kandydat Meksyku do Oscara dla najlepszego filmu nieanglojęzycznego podczas 83. ceremonii wręczenia Oscarów.
Tytuł filmu − "Biutiful" odnosi się do słowa w języku angielskim, ortograficznie zapisywanego jako "beautiful", co oznacza "piękny". Wyrażenie "biutiful" jest poprawną dźwięcznie, wymową słowa "beautiful".
Fabuła.
Film przedstawia historię Uxbala (Javier Bardem), samotnego ojca dwójki dzieci, który zarabia na życie niezbyt legalnie. Jest to postać tragiczna zmagająca się z rzeczywistością, przeciwnościami losu i poświęceniem. Przeczuwa nadchodzącą śmierć, dlatego też stara się pogodzić ze światem, zrozumieć dlaczego przeminęła miłość i próbuje zabezpieczyć przyszłość dzieci. Stara się przebaczyć.
Obsada.
i inni

</doc>
<doc id="2205361" url="https://pl.wikipedia.org/wiki?curid=2205361" title="Buhla">
Buhla

Buhla – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Eichsfeld-Wipperaue.

</doc>
<doc id="2205362" url="https://pl.wikipedia.org/wiki?curid=2205362" title="Haynrode">
Haynrode

Haynrode – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Eichsfeld-Wipperaue.

</doc>
<doc id="2205363" url="https://pl.wikipedia.org/wiki?curid=2205363" title="Kirchworbis">
Kirchworbis

Kirchworbis – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Eichsfeld-Wipperaue.

</doc>
<doc id="2205364" url="https://pl.wikipedia.org/wiki?curid=2205364" title="André Jullien">
André Jullien



</doc>
<doc id="2205365" url="https://pl.wikipedia.org/wiki?curid=2205365" title="Stary człowiek w smutku">
Stary człowiek w smutku

Stary człowiek w smutku (hol. "Oude man met het hoofd in de handen", ang. "Old Man in Sorrow" lub "On the Threshold of Eternity") – obraz Vincenta van Gogha namalowany w końcu kwietnia 1890 podczas pobytu artysty w miejscowości Saint-Rémy. 
Numer katalogowy: F 702, JH 1967.
Historia i opis.
Obraz został namalowany na podstawie wcześniejszej litografii "Starzec obejmujący dłońmi swą głowę (U bram wieczności)". Litografia, jedna z dziewięciu autorstwa van Gogha, opiera się z kolei na rysunku opatrzonym angielskim tytułem „Worn Out”. Angielski tytuł jest przejawem ówczesnych ambicji artysty, żeby pracować dla angielskich magazynów ilustrowanych.
Oba dzieła są prawie identyczne – przedstawiają samotnego, starego człowieka siedzącego na krześle, pochylonego do przodu, z rękoma obejmującymi twarz. Obraz jest kwintesencją rozpaczy. Charakterystyczne jest, że van Gogh powrócił do tematu po 8 latach. Obraz jest być może odzwierciedleniem jego stanu psychicznego w tamtym okresie.

</doc>
<doc id="2205373" url="https://pl.wikipedia.org/wiki?curid=2205373" title="Gernrode (Turyngia)">
Gernrode (Turyngia)

Gernrode – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Eichsfeld-Wipperaue.
Współpraca.
Miejscowości partnerskie

</doc>
<doc id="2205375" url="https://pl.wikipedia.org/wiki?curid=2205375" title="Breitenworbis">
Breitenworbis

Breitenworbis – miejscowość i gmina w Niemczech, w kraju związkowym Turyngia, w powiecie Eichsfeld, siedziba wspólnoty administracyjnej Eichsfeld-Wipperaue.

</doc>
<doc id="2205377" url="https://pl.wikipedia.org/wiki?curid=2205377" title="Schimberg">
Schimberg

Schimberg – miejscowość i gmina w Niemczech, w kraju związkowym Turyngia, w powiecie Eichsfeld, siedziba wspólnoty administracyjnej Ershausen/Geismar.
Współpraca.
Miejscowość partnerska:

</doc>
<doc id="2205378" url="https://pl.wikipedia.org/wiki?curid=2205378" title="Angleniszki">
Angleniszki

Angleniszki (lit. "Angliniškės") − wyludniona wieś na Litwie, w rejonie solecznickim, 6 km na północny zachód od Solecznik. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205379" url="https://pl.wikipedia.org/wiki?curid=2205379" title="Pylajmenes">
Pylajmenes

Pylajmenes (gr.: "Πυλαιμένης", "Pylaiménēs") – mityczny król Paflagończyków.
Jako trojański sprzymierzeniec dowodził armią Paflagończyków podczas wojny trojańskiej. Został zabity w bitwie z ręki Menelaosa ze Sparty. Miał ze sobą syna zwanego Harpalion, który zginął z ręki Merionesa, syna Molosa. Śmierć Pylajmenesa została przedstawiona w V pieśni, pomimo to wystąpił w orszaku żałobnym syna w XIII pieśni. Jest to słynna pomyłka w "Iliadzie", zauważona już przez komentatorów starożytnych. Homer nie dostarczył żadnych informacji o jego pochodzeniu. Inni późniejsi mitografowie wymieniają jako jego ojca, Bisaltesa (Apollodor z Aten z II/III w. n.e., "Biblioteka") lub Meliusa (Diktys Kreteńczyk z II/III w, n.e.?, "Wojna trojańska"). Większość współczesnych uczonych przychyla się za pierwszym imieniem. 

</doc>
<doc id="2205380" url="https://pl.wikipedia.org/wiki?curid=2205380" title="Dieterode">
Dieterode

Dieterode – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205381" url="https://pl.wikipedia.org/wiki?curid=2205381" title="Franz Lüdtke">
Franz Lüdtke

Franz Paul Otto Lüdtke (ur. 1882, zm. 1945) – niemiecki pedagog, poeta, pisarz, redaktor pisma "Ostland", pierwszy Reichsleiter nazistowskiej organizacji Bund Deutscher Osten, Honorowy Obywatel Bydgoszczy.
Życiorys.
Urodził się 5 sierpnia 1882 w. Bydgoszczy. Był synem Franza, sekretarza kolejowego i Therese z domu Hienrich. Lata dzieciństwa spędził w Bydgoszczy. Następnie rodzina na krótko przeniosła się do Grudziądza, po czym wróciła do Bydgoszczy. Uczęszczał do tutejszego Królewskiego Gimnazjum Fryderyka Wilhelma przy pl. Wolności, gdzie w 1900 r. złożył egzamin dojrzałości. Potem odbył studia w zakresie filologii germańskiej, najpierw na uniwersytecie w Berlinie, a następnie w Gryfii. Po studiach powrócił do Bydgoszczy i podjął pracę nauczyciela w miejscowym Królewskim Gimnazjum Realnym przy ul. Grodzkiej. Nauczał języka niemieckiego i historii.
Już w tym okresie obok pracy pedagogicznej jego pasją stało się pisarstwo, zwłaszcza historyczne. Inspirowały go dzieje tzw. niemieckiego Wschodu. Szczególnym sentymentem obdarzał Bydgoszcz i jej najbliższe okolice, traktowane jako tzw. Heimat. Z tego względu w jego szkicach historycznych przeważały wątki ojczyźniano-patriotyczne. Część z tych prac opublikował na łamach drukowanych sprawozdań rocznych z działalności gimnazjum, w którym uczył. Motywy ojczyźniane obecne były także w jego wierszach, z reguły nasyconych głębokim liryzmem.
Nauczycielem bydgoskiego gimnazjum realnego pozostał do 1919 r. Już wcześniej zaangażował się w działalność polityczną. Wszedł w skład bydgoskiej Deutscher Volksrat, skupiającej działaczy prawicowych. Był zwolennikiem utrzymania Bydgoszczy i całej Prowincji Westpreussen przy Rzeszy Niemieckiej. Z wykładami poświęconymi niemieckiemu rodowodowi tych ziem objechał większość pomorskich miast. Po podpisaniu traktatu pokojowego w Wersalu 28 czerwca 1919 r. podjął ostatecznie decyzję o opuszczeniu Bydgoszczy. Pozostał jednak jeszcze w mieście, aby pomóc ewakuującym się urzędom i Niemcom. Między innymi na skutek jego starań pomnik Fryderyka II, który był usytuowany na Starym Rynku wywieziono do Piły, zaś pomnik Wilhelma I na koniu na placu Wolności przetransportowano do Międzyrzecza.
Franz Lüdtke był założycielem "Allgemeiner Deutscher Schulausschuß", organizacji, która zajęła się losem niemieckich nauczycieli zdecydowanych na pozostanie w Polsce (przekształconej później w "Deutscher Schulverein"). Po wyjeździe z Bydgoszczy miał zamiar osiąść w Berlinie, lecz ostatecznie zamieszkał we własnym domu w pobliskim Oranienburgu. Nie wrócił już do pracy pedagogicznej i poświęcił się wyłącznie pisarstwu. 
Szczególnie płodne twórczo były lata 20. i początek lat 30. XX w. Po 1933 r. poddał się leczeniu w związku z trapiącą go chorobą serca.
Lüdtke doczekał szturmu Berlina przez Armię Czerwoną. Walki przeniosły się także do Oranienburga. Czerwonoarmiści podpalili jego dom. Spłonęła w nim większa część jego wielotomowej i cennej biblioteki. Chcąc ratować jej resztki pełnił nocną straż przy pożarze. Był to wysiłek przekraczający jego siły. Zmarł z wyczerpania 30 kwietnia 1945 r. w Oranienburgu.
Narodowy socjalizm.
Działalność nazistów cieszyła się uznaniem pisarza, który wyraził się swego czasu słowami "Wschód nowego tysiąclecia stoi pod znakiem hakenkreuza" Lüdtke był także pierwszym reichsleiterem antypolskiej, nazistowskiej organizacji Bund Deutscher Osten zanim z mianowania Rudolfa Heßa nie zastąpił go Theodor Oberländer. Przedstawiając tezy programowe kierowanego przez siebie związku Lüdtke stwierdził na konferencji kierownictwa organizacji, jaka się odbyła w dniach 9-11 września 1933: "Bund Deutscher Osten powstał właśnie po to, aby przygotować i wypełnić posłannictwo narodu niemieckiego na wschodzie. Musimy, jak to powiedział Führer, skierować oblicze narodu na wschód. Praca dla wschodu jest pracą narodowosocjalistyczną"
Honorowy Obywatel Bydgoszczy.
Podczas II wojny światowej niemieckie władze okupacyjne Bydgoszczy zaprosiły Lüdtkego do miasta w celu odebrania godności Honorowego Obywatela Bydgoszczy.
Uroczystość odbyła się 5 sierpnia 1942 w sali posiedzeń bydgoskiego ratusza, a specjalną okolicznościową mowę wygłosił młody poeta, Herybert Menzel. Z tej też okazji jednej z ulic bydgoskich nadano nazwę Dr. Franz Lüdtke Strasse (dziś ul. Reymonta). Wyróżnienie to zbiegło się z 60. rocznicą jego urodzin. Było ono jednak przede wszystkim wyrazem uznaniu dla jego twórczości literackiej, w której poczesne miejsce znalazła także Bydgoszcz.
Twórczość literacka.
Franz Lüdtke był zarówno poetą, jak i prozaikiem. Jego poezję cechował klimat liryzmu i nostalgii związany z koniecznością opuszczenia stron rodzinnych. Wiersze swoje publikował na łamach literackich czasopism berlińskich i prasy niemieckiej wychodzącej w Polsce. W jego twórczości znaczące miejsce zajmowała również proza. Był autorem powieści, nowel i opowiadań, często o tematyce historycznej. Do najważniejszych z jego dzieł należą: "Der Heilandsweg des Benedikt Freudlos", "Das Jahr der Heimat", "Die Nacht der Erlösung" i "Die grauen Blätter Valentin Brunns, des Goldmachers". Spod jego pióra wyszło także dzieło o charakterze pedagogicznym zatytułowane "Menschen um achtzehn", w którym przedstawił problem adaptacji młodej generacji wychowanej według kaiserowskich zasad w nowych warunkach, po upadku monarchii. Lüdtke był również autorem podręcznika historii dla Wehrmachtu o nazwie "1000-letnia wojna między Niemcami i Polską". Cześć prac wydał pod pseudonimem Frank Hinrich Brastatt.

</doc>
<doc id="2205382" url="https://pl.wikipedia.org/wiki?curid=2205382" title="Anuliszki">
Anuliszki

Anuliszki (lit. "Anuliškės") − wieś na Litwie, w rejonie solecznickim, 4 km na północny wschód od Solecznik, zamieszkana przez 26 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205384" url="https://pl.wikipedia.org/wiki?curid=2205384" title="Heinz Josef Algermissen">
Heinz Josef Algermissen

Heinz Josef Algermissen (ur. 15 lutego 1943 w Hermeskeil) – niemiecki duchowny katolicki, biskup Fuldy w latach 2001–2018.
Życiorys.
Święcenia kapłańskie otrzymał 13 lipca 1966 z rąk kardynała Lorenza Jägera i został inkardynowany do archidiecezji Paderborn. Był m.in. proboszczem w Bielefeld i dziekanem dekanatu Minden-Ravensberg-Lippe. W archidiecezji pełnił także funkcje przewodniczącego komisji ekumenicznej oraz Rady Kapłańskiej.
Episkopat.
23 lipca 1996 został mianowany biskupem pomocniczym archidiecezji Paderborn, ze stolicą tytularną "Labicum". Sakry biskupiej udzielił mu kardynał Johannes Degenhardt. Jako biskup był odpowiedzialny za instytuty zakonne i świeckie oraz za stowarzyszenia życia apostolskiego.
20 czerwca 2001 Jan Paweł II mianował go biskupem diecezji Fuldy. Ingres odbył się 23 września tegoż roku.
5 czerwca 2018 przeszedł na emeryturę.

</doc>
<doc id="2205385" url="https://pl.wikipedia.org/wiki?curid=2205385" title="Kella">
Kella

Kella – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205386" url="https://pl.wikipedia.org/wiki?curid=2205386" title="Kramarz (film)">
Kramarz (film)

Kramarz – polski film obyczajowy z 1990 roku w reż. Andrzeja Barańskiego na podstawie powieści Edwarda Kozieła pt. "Wspomnienia wędrownego kramarza".
Lokacje: Łódź, Łask, Lutomiersk, Głowno, Wola Zbrożkowa, Stryków, Jeżów, Bratoszewice, Domaniewice, Koluszki, Lutomiersk.
Opis fabuły.
Edward Chruścik jest prostym człowiekiem, którego życie nie oszczędzało. Wcześnie stracił rodziców, przed wojną żył w nędzy, w czasie II wojny światowej był wywieziony na roboty przymusowe. W Polsce Ludowej odkrył w sobie "głowę do interesów". Po kilku nieudanych próbach (ograbiony przez państwo rozbójniczą wymianą pieniędzy w 1950 i wspólnika-taksiarza Zawadzkiego), za sposób zarabiania pieniędzy, obiera w końcu kramarstwo, co w socjalistycznej rzeczywistości nie jest wcale takie łatwe. Wędruje po Polsce od odpustu do odpustu handlując dewocjonaliami, narażony na niewygody wędrowniczego życia i działania nieuczciwej konkurencji. W końcu pada jej ofiarą – staje przed sądem oskarżony o nielegalny handel i nie może już legalnie prowadzić interesu. Jednak nigdy, pomimo przeciwności losu, nie upada na duchu i potrafi dzięki swej poczciwości i prostocie charakteru odnaleźć się w każdej sytuacji.
Barwny obraz prowincji polskiej okresu PRL-u widziany oczami prostego człowieka w doskonałym wykonaniu odtwórcy głównej roli Romana Kłosowskiego.
Role.
i inni.

</doc>
<doc id="2205387" url="https://pl.wikipedia.org/wiki?curid=2205387" title="Pfaffschwende">
Pfaffschwende

Pfaffschwende – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.
Współpraca.
Miejscowość partnerska:

</doc>
<doc id="2205389" url="https://pl.wikipedia.org/wiki?curid=2205389" title="Francesco Morano">
Francesco Morano

Francesco Morano (ur. 8 czerwca 1872 w Caivano, zm. 12 lipca 1968 w Rzymie) – włoski duchowny rzymskokatolicki, sekretarz Najwyższego Trybunału Sygnatury Apostolskiej w latach 1935–1968, kardynał diakon od 1959.
Życiorys.
Ukończył seminarium w rodzinnej diecezji Aversy, a także Ateneum Laterańskie, gdzie uzyskał doktoraty z filozofii, teologii, prawa kanonicznego i cywilnego. Kształcił się również na Królewskim Uniwersytecie Rzymskim (doktoraty z fizyki i matematyki), a także w "Studio" Kongregacji Soboru (dyplom prawnika Kurii Rzymskiej). Święcenia kapłańskie otrzymał 10 sierpnia 1897. Pracował m.in. jako asystent w Obserwatorium Watykańskim, w Świętym Oficjum (lata 1903–1925), w Sygnaturze Apostolskiej. Od 1918 nosił tytuł prywatnego szambelana Jego Świątobliwości. W 1925 otrzymał nominację na audytora Roty Rzymskiej. 20 grudnia 1935 został sekretarzem Sygnatury Apostolskiej, który to urząd sprawował do śmierci. W czasie pontyfikatu Piusa XI był często wzywany wieczorami przez papieża, ponieważ jako naukowiec posiadający doktorat z fizyki, uzupełniony habilitacją, wyjaśniał papieżowi naukowe problemy i zagadnienia. Na konsystorzu w grudniu 1959 otrzymał kapelusz kardynalski.
Po wprowadzeniu przez papieża Jan XXIII wymogu, iż wszyscy kardynałowie muszą posiadać święcenia biskupie, przyjął sakrę biskupią w wieku blisko 90 lat, co miało miejsce 19 kwietnia 1962 w bazylice laterańskiej, a głównym konsekratorem był sam papież. Otrzymał wówczas stolicę tytularną Fallaba. Na tej samej uroczystości sakrę przyjęło jedenastu innych kardynałów. Brał udział w konklawe 1963. Zmarł jako najstarszy członek kolegium kardynalskiego i pochowany został w Aversie.

</doc>
<doc id="2205391" url="https://pl.wikipedia.org/wiki?curid=2205391" title="Schwobfeld">
Schwobfeld

Schwobfeld – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205393" url="https://pl.wikipedia.org/wiki?curid=2205393" title="Sickerode">
Sickerode

Sickerode – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205394" url="https://pl.wikipedia.org/wiki?curid=2205394" title="Załamanka">
Załamanka

Załamanka (lit. "Ažulomis") − wieś na Litwie, w rejonie solecznickim, 2 km na północ od Solecznik, zamieszkana przez 22 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205395" url="https://pl.wikipedia.org/wiki?curid=2205395" title="Reaktor termojądrowy">
Reaktor termojądrowy



</doc>
<doc id="2205396" url="https://pl.wikipedia.org/wiki?curid=2205396" title="Brusznika-Pasieka">
Brusznika-Pasieka

Brusznika-Pasieka (lit. "Bruknynė") − wieś na Litwie, w rejonie solecznickim, 4 km na północ od Solecznik, zamieszkana przez 14 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205398" url="https://pl.wikipedia.org/wiki?curid=2205398" title="Czauszkle">
Czauszkle

Czauszkle (lit. "Čiaukšliai") − wieś na Litwie, w rejonie solecznickim, 4 km na północ od Solecznik, zamieszkana przez 26 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205399" url="https://pl.wikipedia.org/wiki?curid=2205399" title="Bohusze Wielkie">
Bohusze Wielkie

Bohusze Wielkie (lit. "Didieji Baušiai") − wieś na Litwie, w rejonie solecznickim, 1 km na północny wschód od Solecznik, zamieszkana przez 306 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205403" url="https://pl.wikipedia.org/wiki?curid=2205403" title="Budojcie">
Budojcie

Budojcie (lit. "Dūdaičiai") − wieś na Litwie, w rejonie solecznickim, 5 km na północ od Solecznik, zamieszkana przez 39 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205404" url="https://pl.wikipedia.org/wiki?curid=2205404" title="Gaściewicze">
Gaściewicze

Gaściewicze (lit. "Gasčionys") − wieś na Litwie, w rejonie solecznickim, 5 km na północ od Solecznik, zamieszkana przez 40 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205405" url="https://pl.wikipedia.org/wiki?curid=2205405" title="Bogdan Hamera">
Bogdan Hamera

Bogdan Hamera (ur. 23 marca 1911 w Ostrowcu Świętokrzyskim, zm. 18 stycznia 1974 w Warszawie) – pisarz polski, autor powieści produkcyjnej „"Na przykład Plewa”".
Życiorys.
W okresie II Rzeczypospolitej związany z ruchem komunistycznym. W latach 1943–1953 pełnił służbę w ludowym Wojsku Polskim. W latach 1954–1955 był ambasadorem w Budapeszcie. W latach sześćdziesiątych pracował w redakcji „Tygodnika Kulturalnego”.
Debiutował w 1950 powieścią produkcyjną „"Na przykład Plewa”", która została uznana za wzorcową powieść socrealistyczną. Na jej podstawie powstał scenariusz filmu „"Pierwsze dni”" w reżyserii Jana Rybkowskiego. Akcja powieści i filmu rozgrywała się w Hucie Ostrowiec.
Odznaczony m.in. Srebrnym Krzyżem Zasługi, Krzyżem Walecznych, Srebrnym Medalem „Zasłużonym na Polu Chwały” i Brązowym Medalem „Za Zasługi dla Obronności Kraju”. Zmarł w 1974, został pochowany na Cmentarzu Wojskowym na Powązkach (kwatera A35-2-14).

</doc>
<doc id="2205407" url="https://pl.wikipedia.org/wiki?curid=2205407" title="Jackany (rejon solecznicki)">
Jackany (rejon solecznicki)

Jackany (lit. "Jackonys") − wieś na Litwie, w rejonie solecznickim, 4 km na północny wschód od Solecznik, zamieszkana przez 48 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205410" url="https://pl.wikipedia.org/wiki?curid=2205410" title="Jeglimońce">
Jeglimońce

Jeglimońce (lit. "Jaglimainys") − wieś na Litwie, w rejonie solecznickim, 9 km na północny wschód od Solecznik, zamieszkana przez 87 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205412" url="https://pl.wikipedia.org/wiki?curid=2205412" title="Bernterode (bei Heilbad Heiligenstadt)">
Bernterode (bei Heilbad Heiligenstadt)

Bernterode (bei Heilbad Heiligenstadt) – dzielnica miasta Heilbad Heiligenstadt w środkowych Niemczech, w kraju związkowym Turyngia, w powiecie Eichsfeld. Do 31 grudnia 2018 jako samodzielna gmina wchodziła w skład wspólnoty administracyjnej Ershausen/Geismar.

</doc>
<doc id="2205413" url="https://pl.wikipedia.org/wiki?curid=2205413" title="Jundzieliszki (gmina Soleczniki)">
Jundzieliszki (gmina Soleczniki)

Jundzieliszki (lit. "Jundiliškės") − wieś na Litwie, w rejonie solecznickim, 7 km na północny zachód od Solecznik, zamieszkana przez 17 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205417" url="https://pl.wikipedia.org/wiki?curid=2205417" title="Taszilunpo">
Taszilunpo

Taszilunpo (tyb.: བཀྲ་ཤིས་ལྷུན་པོ་, Wylie: "bkra shis lhun po", ZWPY: "Zhaxilhünbo"; ) – buddyjski zespół klasztorny, położony w pobliżu miasta Xigazê, Tybetański Region Autonomiczny, Chiny. Należy do szkoły Gelug.
Został zbudowany przez w roku 1447 przez Gendun Drupa, pierwszego Dalajlamę. Klasztor ten stanowił tradycyjną siedzibę kolejnych Panczenlamów. W okresie największej świetności w klasztorze mieszkało 4000 mnichów, obecnie zaledwie kilkuset.
W północnej części kompleksu klasztornego znajduje się świątynia Jamkhang Chenmo, która mieści pozłacany posąg Maitrei wysokości 26 m. Kolejny budynek zawiera złoty, ozdobiony klejnotami grobowiec X Panczenlamy z 1994 r. Obok jest 11-metrowy czorten, w którego wnętrzu pochowany został IV Panczenlama. Naprzeciw czortenu znajduje się rozległy budynek Kelsang Lhakhang, gdzie w sali zgromadzeń stoi tron panczenlamy, a w kaplicy są grobowe czorteny z ciałami m.in. Gendun Drupa i kilku pierwszych panczenlamów.

</doc>
<doc id="2205418" url="https://pl.wikipedia.org/wiki?curid=2205418" title="Klin (Litwa)">
Klin (Litwa)

Klin (lit. "Klynai") − wyludniona wieś na Litwie, w rejonie solecznickim, 6 km na północny wschód od Solecznik. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205419" url="https://pl.wikipedia.org/wiki?curid=2205419" title="Panczen Lama">
Panczen Lama



</doc>
<doc id="2205420" url="https://pl.wikipedia.org/wiki?curid=2205420" title="Baker Street (ujednoznacznienie)">
Baker Street (ujednoznacznienie)



</doc>
<doc id="2205424" url="https://pl.wikipedia.org/wiki?curid=2205424" title="Marusino">
Marusino

Marusino (lit. "Marusina") − wieś na Litwie, w rejonie solecznickim, 8 km na wschód od Solecznik, zamieszkana przez 6 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205425" url="https://pl.wikipedia.org/wiki?curid=2205425" title="Tashilunpo">
Tashilunpo



</doc>
<doc id="2205426" url="https://pl.wikipedia.org/wiki?curid=2205426" title="Bohusze Małe">
Bohusze Małe

Bohusze Małe (lit. "Mažieji Baušiai") − wyludniona wieś na Litwie, w rejonie solecznickim, 1 km na północny wschód od Solecznik. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2205427" url="https://pl.wikipedia.org/wiki?curid=2205427" title="Szigace">
Szigace



</doc>
<doc id="2205430" url="https://pl.wikipedia.org/wiki?curid=2205430" title="Bernterode">
Bernterode

Niemcy:

</doc>
<doc id="2205431" url="https://pl.wikipedia.org/wiki?curid=2205431" title="Szkoła Podstawowa nr 13 w Raciborzu">
Szkoła Podstawowa nr 13 w Raciborzu



</doc>
<doc id="2205432" url="https://pl.wikipedia.org/wiki?curid=2205432" title="Alicja Maria Klimaszewska">
Alicja Maria Klimaszewska

Alicja Maria Klimaszewska (ur. 23 stycznia 1936 w Wilnie) – filolog, działacz społeczny na Litwie. 
Absolwentka Szkoły Średniej nr 5, jedynej po II wojnie światowej wileńskiej placówki oświatowej z polskim językiem nauczania. W 1956 roku ukończyła Instytut Nauczycielski w Nowej Wilejce, w 1960 zaocznie – Instytut Pedagogiczny w Wilnie. Pracowała jako nauczycielka w szkołach Wileńszczyzny i Wilna, a także w księgarniach polskich. Z inicjatywy Jerzego Waldorffa wspólnie z Haliną Jotkiałło, Olgierdem Korzenieckim i Jerzym Surwiło założyła Społeczny Komitet Opieki nad Starą Rossą, którego jest od 1990 roku prezesem (obecnie honorowym). O swoim życiu opowiadała w programach cyklu dokumentalnego "Notacje" emitowanych w TVP (pt. "Dusza i serce zostaną w Wilnie" i "Zostaliśmy w Wilnie", reż. Krzysztof Tadej). 
W 2002 roku odznaczona przez ministra kultury i dziedzictwa narodowego RP odznaką honorową „Zasłużony dla Kultury Polskiej”. W 2014 roku odznaczona przez Fundację Kronenberga Nagrodą im. Profesora Aleksandra Gieysztora. W 2016 otrzymała odznaczenie Sejmu Republiki Litewskiej za działalność społeczną, rozwój, dbałość i badanie kultury narodowej, za ochronę dziedzictwa kulturowego i pielęgnowanie oraz promowanie tradycji. W tym samym roku z rąk mera Wilna Remigijusa Šimašiusa odebrała statuetkę św. Krzysztofa - nagrodę miasta Wilna. W 2018 roku otrzymała Doroczną Nagrodę Ministra Kultury i Dziedzictwa Narodowego RP, którą odebrała z rąk ministra Piotra Glińskiego w Wilnie w listopadzie tego samego roku. W 2018 prezydent RP Andrzej Duda przyznał jej Krzyż Oficerski Orderu Zasługi Rzeczypospolitej Polskiej. 

</doc>
<doc id="2205433" url="https://pl.wikipedia.org/wiki?curid=2205433" title="Krombach (Turyngia)">
Krombach (Turyngia)

Krombach – miejscowość i gmina w środkowych Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205434" url="https://pl.wikipedia.org/wiki?curid=2205434" title="Antonio Bacci">
Antonio Bacci

Antonio Bacci (ur. 4 września 1885 w Giugnola, zm. 20 stycznia 1971 w Rzymie) – włoski kardynał, latynista.
Jako jeden z wiodących ekspertów od łaciny, Bacci był przeciwnikiem wprowadzenia języków narodowych do mszy po Soborze watykańskim II. Był współautorem "Krótkiej analizy krytycznej Novus Ordo Missae", listu skierowanego do papieża Pawła VI w 1969 roku.
Życiorys.
Ukończył seminarium w rodzinnej archidiecezji Florencja. Święcenia kapłańskie otrzymał 9 sierpnia 1909. Był następnie wykładowcą i ojcem duchownym swego rodzimego seminarium. W latach 1922–1931 pracował w Sekretariacie Stanu Stolicy Apostolskiej. W tym czasie otrzymał tytuły prywatnego szambelana papieskiego i prałata. Od 1931 sprawował funkcję sekretarza Listów Książęcych. Był odpowiedzialny za przygotowywanie dokumentów papieskich w języku łacińskim. Jako specjalista od tego języka powoływano go do wygłaszania mów żałobnych, pisanych i odczytywanych przez niego w doskonały sposób. Był też duchownym, który wygłosił rozważania w kaplicy Sykstyńskiej podczas konklawe 1958. Nowemu papieżowi Janowi XXIII tak spodobała się ta łacińska mowa Bacciego, że obdarzył go purpurą kardynalską na konsystorzu z marca 1960.
Po wprowadzeniu wymogu przyjęcia święceń biskupich przez kardynałów, Bacci otrzymał wraz z jedenastoma kolegami sakrę w dniu 19 kwietnia 1962. Otrzymał stolicę tytularną "Colonia de Cappadocia". Głównym konsekratorem był Jan XXIII. Uczestnik konklawe 1963. Pochowany został w rodzinnej miejscowości.

</doc>
<doc id="2205435" url="https://pl.wikipedia.org/wiki?curid=2205435" title="Olgierd Korzeniecki">
Olgierd Korzeniecki

Olgierd Korzeniecki (ur. 1931 w Wilnie, zm. 18 kwietnia 1998 tamże) – lekarz okulista, doktor nauk medycznych, działacz społeczny na Litwie.
Egzaminy maturalne zdał w 1950 roku ze srebrnym medalem, w słynnej Szkole Średniej Nr 5, jedynej placówce oświaty po II wojnie światowej z polskim językiem nauczania w Wilnie. Medycynę studiował na Uniwersytecie Wileńskim. Dyplom lekarza-okulisty uzyskał w 1956 roku. W 1966 roku zorganizował laboratorium szkieł kontaktowych przy wileńskim szpitalu klinicznym „Czerwonego Krzyża” i jako pierwszy na Litwie zaczął stosować wśród pacjentów szkła kontaktowe. Z inicjatywy Jerzego Waldorffa wspólnie z Haliną Jotkiałło, Alicją Marią Klimaszewską i Jerzym Surwiło założył Społeczny Komitet Opieki nad Starą Rossą&lt;ref name="rossa.lt/komitet"&gt;&lt;/ref&gt;.
Należał do Polskiego Klubu Dyskusyjnego w Wilnie oraz Uniwersytetu III wieku.
Zmarł 18 kwietnia 1998 w Wilnie; został pochowany w rodzinnym grobowcu na wileńskiej Starej Rossie.

</doc>
<doc id="2205436" url="https://pl.wikipedia.org/wiki?curid=2205436" title="Krombach">
Krombach

Niemcy:
Osoby:
Inne:
Zobacz też:

</doc>
<doc id="2205437" url="https://pl.wikipedia.org/wiki?curid=2205437" title="Michał Szepelawy">
Michał Szepelawy

Michał Szepelawy (ur. 29 marca 1951 w Mieszkowicach, zm. 28 grudnia 2014 w Raciborzu) – profesor nadzwyczajny, doktor habilitowany, od 2007 do 2014 roku rektor Państwowej Wyższej Szkoły Zawodowej w Raciborzu.
Życiorys.
Michał Szepelawy urodził się 29 marca 1951 w Mieszkowicach. W latach 1965–1970 uczęszczał do Zespołu Szkół Rolniczych w Prudniku. W 1970 roku rozpoczął naukę w Studium Nauczycielskim w Raciborzu. W 1972 roku ukończył Studium Nauczycielskie i rozpoczął pracę jako nauczyciel wychowania fizycznego w Szkole Podstawowej nr 12 w Raciborzu. W 1973 roku został przeniesiony do Szkoły Podstawowej nr 8 w Raciborzu, która była jedną z niewielu szkół sportowych w Polsce.
W 1977 roku zdobył tytuł magistra. Następnie rozpoczął karierę nauczyciela akademickiego w Studium Nauczycielskim w Raciborzu, gdzie wykładał metodykę wychowania fizycznego. W 1997 roku uzyskał tytuł doktora na Akademii Wychowania Fizycznego w Katowicach. W 2004 roku uzyskał habilitację. W 2002 roku został wicedyrektorem Instytutu Studiów Edukacyjnych PWSZ w Raciborzu. W 2004 roku został dyrektorem tego Instytutu. 15 maja 2007 roku został wybrany na rektora Państwowej Wyższej Szkoły Zawodowej w Raciborzu.
Zmarł nieoczekiwanie 28 grudnia 2014 w Raciborzu mając 63 lata.
Publikacje.
Michał Szepelawy był autorem ponad 80 publikacji naukowych oraz 3 monografii.

</doc>
<doc id="2205439" url="https://pl.wikipedia.org/wiki?curid=2205439" title="HMAS Parramatta (1910)">
HMAS Parramatta (1910)

HMAS Parramatta – australijski kontrtorpedowiec, jeden z sześciu okrętów typu "River", pierwszy okręt zamówiony przez Royal Australian Navy. Nazwa okrętu pochodzi od australijskiej rzeki Parramatta.
Historia.
Stępkę pod okręt położono 17 marca 1909 w stoczni Fairfield Shipbuilding and Engineering Company. Okręt wodowano 9 lutego 1910, jego matką chrzestną była Margot Asquith, żona premiera Wielkiej Brytanii Herberta Asquitha. Brytyjską banderę podniesiono na okręcie 10 września 1910 kiedy wszedł do służby jako HMS „Parramatta”. 19 września 1910 wraz z siostrzaną udał się w podróż do Australii, dokąd dotarł 15 listopada 1910 i został przekazany do Royal Australian Navy.
W początkowym okresie I wojny światowej „Parramatta” wzięła udział w poszukiwaniu Niemieckiej Eskadry Wschodnioazjatyckiej. W późniejszym czasie okręt uczestniczył w operacjach likwidowania niemieckich kolonii w rejonie południowo-zachodniego Pacyfiku. Część załogi „Parramatty” wzięła udział w działaniach lądowych na Nowej Brytami. Po kapitulacji oddziałów niemieckich niszczyciel pozostał na tamtych wodach patrolując obszary Nowej Gwinei i Nowej Brytanii.
Okręt powrócił do Australii w lutym 1915 i przez następnych kilka miesięcy pozostał w porcie Sydney. 27 kwietnia Flotylla Kontrtorpedowców wypłynęła w rejs wzdłuż wschodniego wybrzeża Australii docierając do Cairns w czerwcu 1915. 23 sierpnia Flotylla powróciła do Sydney, gdzie „Parrammata” została wyremontowana.
Od września 1916 do maja 1917 okręt patrolował wody australijskie. 10 maja wraz z HMAS „Yarra” i wyruszyła w rejs na Morze Śródziemne. Po drodze dołączyły do nich , i ; po przybyciu na Morze Śródziemne okręty działały wspólnie jako "Australian Flotilla". Głównym zadaniem flotylli były patrole przeciwko okrętom podwodnym na Adriatyku.
Po remoncie we wrześniu i październiku 1918 „Parramatta” dołączyła do floty działającej w okolicy cieśniny dardanelskiej. 25 listopada 1918, wraz z innymi okrętami, niszczyciel przeszedł przez Bosfor do Sewastopola, a następnie, do końca grudnia przewoził korespondencję i rozkazy pomiędzy Sewastopolem a Konstantynopolem.
Pod koniec grudnia 1918 „Parramatta” opuściła rejon Morza Czarnego udając się przez Maltę i Gibraltar do Wielkiej Brytanii, gdzie dotarła 14 stycznia 1919. 6 marca 1919 wraz z , „Huon”, „Yarra” i „Warrego” rozpoczęła podróż powrotną do Australii; do Darwin flotylla dotarła 26 kwietnia.
22 lipca 1919 okręt został wycofany do rezerwy i pozostał w Sydney do 1924. W tym czasie z okazji wizyty księcia Walii na pokładzie „Parramatta” została na miesiąc ponownie włączona do służby czynnej (17 maja do 13 czerwca 1920). W 1924 niszczyciel krótko służył jako okręt szkoleniowy; w 1926 przepłynął do Adelaide, gdzie pozostał (z wyjątkiem rejsu do Melbourne w maju 1927) do kwietnia 1928. 20 kwietnia „Parramatta” została ostatecznie wycofana ze służby.
W 1929 „Parramatta” została sprzedana na złom, resztki okrętu zatopiono w pobliżu Milson Island leżącej na Hawkesbury River. 7 lipca 1973 z dna wydobyto sekcje dziobową i rufową okrętu. Obecnie dziób stanowi część memoriału w Queens Wharf Reserve w Paramaccie, a rufa znajduje się w muzeum Naval Cultural and Heritage Centre w dzielnicy Sydney Garden Island.

</doc>
<doc id="2205440" url="https://pl.wikipedia.org/wiki?curid=2205440" title="Volkerode (Turyngia)">
Volkerode (Turyngia)

Volkerode – miejscowość i gmina w środkowych Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205441" url="https://pl.wikipedia.org/wiki?curid=2205441" title="Volkerode">
Volkerode

Niemcy:

</doc>
<doc id="2205442" url="https://pl.wikipedia.org/wiki?curid=2205442" title="HMAS Parramatta (D-55)">
HMAS Parramatta (D-55)



</doc>
<doc id="2205443" url="https://pl.wikipedia.org/wiki?curid=2205443" title="Wiesenfeld (Turyngia)">
Wiesenfeld (Turyngia)

Wiesenfeld – miejscowość i gmina w środkowych Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Ershausen/Geismar.

</doc>
<doc id="2205447" url="https://pl.wikipedia.org/wiki?curid=2205447" title="Wiesenfeld">
Wiesenfeld

Niemcy:

</doc>
<doc id="2205449" url="https://pl.wikipedia.org/wiki?curid=2205449" title="Arenshausen">
Arenshausen

Arenshausen – miejscowość i gmina w Niemczech, w kraju związkowym Turyngia, w powiecie Eichsfeld, wchodzi w skład wspólnoty administracyjnej Hanstein-Rusteberg.

</doc>
<doc id="2205450" url="https://pl.wikipedia.org/wiki?curid=2205450" title="Alaksandr Staszczaniuk">
Alaksandr Staszczaniuk

Alaksandr Staszczaniuk (biał. Аляксандр Сташчанюк; ur. 23 lutego 1983 w Ułan Ude) - białoruski piłkarz grający na pozycji obrońcy.
Kariera zawodnicza.
Piłkarską karierę rozpoczął w juniorskiej drużynie Partyzana Mińsk, z której w 2001 trafił do zespołu rezerw. Po dwóch latach znalazł się w kadrze pierwszego zespołu, występującego w białoruskiej ekstraklasie. Po siedmiu latach gry dla stołecznego klubu przeniósł się do beniaminka białoruskiej I ligi FK Rudensk. Po jesieni spędzonej w nowym zespole zdecydował się na zmianę klubu i w styczniu 2011 podpisał roczny kontrakt z występującą w II lidze Olimpią Elbląg.

</doc>
<doc id="2205451" url="https://pl.wikipedia.org/wiki?curid=2205451" title="Katastrofa smoleńska">
Katastrofa smoleńska



</doc>
<doc id="2205454" url="https://pl.wikipedia.org/wiki?curid=2205454" title="Szabbazi">
Szabbazi

Szabbazi (hebr. שכונת שבזי) - osiedle mieszkaniowe w Tel Awiwie, znajdujące się na terenie Dzielnicy Piątej.
Położenie.
Osiedle leży na nadmorskiej równinie Szaron. Jest położone w zachodniej części aglomeracji miejskiej Tel Awiwu. Północną granicę osiedla wyznacza ulica Itzchaka Elhanan, za którą znajduje się osiedle Lew ha-Ir. Wschodnią i południowo-wschodnią granicę wyznacza ulica Szabbazi, za którą znajdują się osiedla Lew ha-Ir i Newe Cedek. Południową granicę wyznacza ulica Brant, za którą jest osiedle Menaszijja. Zachodnią granicę stanowi ulica HaMered, za którą jest osiedle Menaszijja.
Historia.
Początki osiedla są związane z założeniem w 1896 niewielkiego żydowskiego osiedla "Camp Jehuda" w sąsiedztwie osiedla Newe Cedek. Nowe osiedle zostało nazwane na cześć rabina Jehuda Morgaza (1783-1879). Osiedlali się tutaj żydowscy imigranci z Jemenu. Pierwsze domy wybudowano przy ulicy Elro'i. Były to bardzo proste domostwa, budowane najczęściej z desek i blachy. Cechą charakterystyczną było budowanie wewnętrznych dziedzińców domów. Dopiero w pierwszej połowie lat 20. XX wieku zaczęto stosować cegły wykonane z gliny. Około 1914 osiedle zajmowało obszar około 7 ha i z czasem weszło w skład osiedla Szabbazi.
W 1904 w sąsiedztwie "Camp Jehuda" powstało kolejne małe żydowskie osiedle nazwane "Camp Josef", nazwane na cześć Josefa Back Moyal. Osiedlali się tutaj żydowscy imigranci z Jemenu, Afryki Północnej i Europy Wschodniej (Druga alija). Pierwsze domy powstały przy dzisiejszych ulicach Pines i Deganya. Były to niewielkie domy budowane z desek i blachy. Z biegiem lat osiedle weszło w skład osiedla Szabbazi, które otrzymało swoją nazwę od głównej ulicy Szabbazi.
Podczas Wojny o Niepodległość w 1948 osiedle znajdowało się pod ostrzałem arabskich snajperów z Jafy.
Na przestrzeni lat wiele zabytkowych domów w osiedlu podupadło i zostało rozebranych, jednak trend ten został powstrzymany na początku lat 90. XX wieku. Rozpoczęto wówczas liczne prace renowacyjne i do 2000 wiele domów zostało przywróconych do dawnej świetności. Dzięki temu osiedle odżyło.
Architektura.
Architektura osiedla została oparta na konstrukcji dawnego żydowskiego getta z Jemenu, do którego dołączono wpływy brytyjskiego kolonializmu wymieszane z architekturą Bliskiego Wschodu. Podkreślenie tej różnicy jest istotne, ponieważ cała pozostała reszta Tel Awiwu została wybudowana w stylu Bauhaus.
Edukacja i nauka.
W osiedlu znajdują się szkoły "Tkuma" i "Beit Ya'akov".
Religia.
W osiedlu znajduje się jedna synagoga. Jest ona położona przy ulicy Kinneret.
Gospodarka.
Życie gospodarcze osiedla koncentruje się wokół obsługi ruchu turystycznego. Wśród zabytkowych domów znajdują się liczne restauracje i sklepy za pamiątkami. Jest to popularne miejsce spędzania czasu przez Izraelczyków.

</doc>
<doc id="2205455" url="https://pl.wikipedia.org/wiki?curid=2205455" title="Tordon">
Tordon



</doc>
<doc id="2205457" url="https://pl.wikipedia.org/wiki?curid=2205457" title="Progi ostrożnościowe w Polsce">
Progi ostrożnościowe w Polsce

Próg ostrożnościowy – ustalona, graniczna wartość relacji kwoty państwowego długu publicznego do produktu krajowego brutto.
Konstytucja RP (art. 216 ust. 5) określa maksymalną wielkość relacji długu publicznego do PKB: „Nie wolno zaciągać pożyczek lub udzielać gwarancji i poręczeń finansowych, w następstwie których państwowy dług publiczny przekroczy 3/5 wartości rocznego produktu krajowego brutto. Sposób obliczania wartości rocznego produktu krajowego brutto oraz państwowego długu publicznego określa ustawa. Ustawa o finansach publicznych z dnia 27 sierpnia 2009 r. szczegółowo określa progi ostrożnościowe, w przypadku przekroczenia których rząd zobowiązany jest do podjęcia określonych (także w ustawie) kroków. Artykuł 86 ustawy o finansach publicznych określa trzy progi ostrożnościowe.
W przypadku, gdy relacja długu publicznego w stosunku do PKB:
W lipcu 2013 rząd Donalda Tuska zawiesił obowiązywanie pierwszego progu ostrożnościowego.

</doc>
<doc id="2205458" url="https://pl.wikipedia.org/wiki?curid=2205458" title="64. ceremonia wręczenia nagród Brytyjskiej Akademii Filmowej">
64. ceremonia wręczenia nagród Brytyjskiej Akademii Filmowej

64. ceremonia wręczenia nagród Brytyjskiej Akademii Filmowej za rok 2010, odbyła się 13 lutego 2011 roku w Royal Opera House w Londynie. Nominacje do nagród Akademia ogłosiła w dniu 18 stycznia 2011 roku, a prezentację nominacji dokonali brytyjscy aktorzy Dominic Cooper i Talulah Riley oraz przewodniczący BAFTA – Tim Corrie. Nagrody BAFTA zostały wręczone w 23 kategoriach.
10 stycznia 2011 ogłoszono nominacje w dwóch kategoriach: najlepszego filmu zagranicznego i Nagrody dla wschodzącej gwiazdy. Nominacje zostały ogłoszone przy okazji prezentacji ostatecznej listy, na której znajdują się poszczególne zgłoszenia do nominacji. Z tej listy zostali wybrani nominowani do nagród.
Najwięcej nominacji do nagród BAFTA 2010 otrzymał film "Jak zostać królem" w reżyserii Toma Hoopera, który łącznie został nominowany w czternastu kategoriach. O dwanaście statuetek ubiegał się obraz "Czarny łabędź" Darrena Aronofsky’ego. Dziewięć nominacji przypadło filmowi "Incepcja", a po osiem nominacji otrzymały dwa filmy: "127 godzin" Danny’ego Boyle’a i "Prawdziwe męstwo" braci Coen.
Pośmiertnie nominację dla najlepszego aktora drugoplanowego przyznano Pete’owi Postlethwaite’owi, który wystąpił w filmie "Miasto złodziei".
Najwięcej nagród otrzymał film "Jak zostać królem", który łącznie nagrodzony został w siedmiu kategoriach, w tym za najlepszy film, najlepszy film brytyjski i najlepszy scenariusz oryginalny. Trzy nagrody otrzymały dwa filmy: "The Social Network" w reżyserii Davida Finchera, który nagrodzony został za najlepszą reżyserię, scenariusz adaptowany i najlepszy montaż, oraz "Incepcja" Christophera Nolana, który odebrał nagrody w kategoriach technicznych: najlepsza scenografia, najlepszy dźwięk i efekty specjalne.
Dwie nagrody przyznano twórcom "Alicji w Krainie Czarów". Film nagrodzono za najlepszą charakteryzację i kostiumy.
Obraz "Czarny łabędź", pomimo dwunastu nominacji otrzymał jedną nagrodę, za najlepszą rolę pierwszoplanową Natalie Portman. Najlepszy aktorem pierwszoplanowym okazał się Colin Firth za rolę w filmie "Jak zostać królem". Również za role w tym filmie Geoffrey Rush i Helena Bonham Carter odebrali nagrody dla najlepszych aktorów drugoplanowych.
Film "127 godzin" Danny’ego Boyla pomimo ośmiu nominacji nie otrzymał żadnej nagrody.
Nagrodę Academy Fellowship otrzymał aktor Christopher Lee. Natomiast nagrodę specjalną BAFTA otrzymała seria filmów o Harrym Potterze. Nagroda została wręczona za wybitny brytyjski wkład w rozwój światowego kina. Podczas gali nagrodę tę odebrali: J.K. Rowling, David Heyman, David Barron, David Yates, Mike Newell, Alfonso Cuarón, Rupert Grint i Emma Watson.

</doc>
<doc id="2205459" url="https://pl.wikipedia.org/wiki?curid=2205459" title="Dolnośląski Ośrodek Studiów Strategicznych">
Dolnośląski Ośrodek Studiów Strategicznych

Dolnośląski Ośrodek Studiów Strategicznych (DOSS) – ośrodek analityczny typu think-tank, założony we Wrocławiu, działający w latach 2004-2014 roku w formie stowarzyszenia.
Dolnośląski Ośrodek Studiów Strategicznych prowadził działalność analityczną, ekspercką i wydawniczą. Ośrodek koncentrował się na problematyce stosunków międzynarodowych, polityce zagranicznej i wewnętrznej państw, ze szczególnym uwzględnieniem roli Polski i Dolnego Śląska.
Dolnośląski Ośrodek Studiów Strategicznych wydaje kwartalnik "Wrocławski Przegląd Międzynarodowy". 

</doc>
<doc id="2205460" url="https://pl.wikipedia.org/wiki?curid=2205460" title="Jan Bogatko">
Jan Bogatko

Jan Bogatko herbu Pomian – regent ziemski rawski w 1767 roku, szambelan Stanisława Augusta Poniatowskiego w 1775 roku, stolnik mszczonowski od 1776 roku, członek konfederacji Adama Ponińskiego w 1773 roku, poseł ziemi rawskiej na Sejm Rozbiorowy 1773–1775.

</doc>
<doc id="2205461" url="https://pl.wikipedia.org/wiki?curid=2205461" title="Wital Szapiatouski">
Wital Szapiatouski

Wital Szapiatouski (biał. Віталь Шапятоўскі; ur. 27 września 1983) - białoruski piłkarz grający na pozycji pomocnika w II-ligowej Olimpii Elbląg.
Kariera zawodnicza.
Piłkarską karierę rozpoczął w stołecznym Mińsku, w drużynie Traktar Mińsk. Potem występował w klubach Dynama-2 Mińsk, Kamunalnik Słonim, Lakamatyu Mińsk i MTZ-RIPA Mińsk. W 2003 trafił do zespołu seniorów Tarpeda-SKA Mińsk. W tym samym roku drużyna wywalczyła awans do białoruskiej ekstraklasy, jednak po roku gry odszedł do lokalnego rywala Zwiazdy-BDU Mińsk. Po roku gry w ekstraklasie przeszedł do FK Daryda. Dobre występy na najwyższym szczeblu krajowych rozgrywek sprawiły, że został zauważony przez ukraiński Krywbas Krzywy Róg. Po jednej rundzie gry w Premier-liha wrócił na Białoruś, do zespołu Nioman Grodno, gdzie również rozegrał jedną rundę, podobnie jak w FK Smorgonie. Z początkiem 2010 trafił do FK Haradzieja, jednak po roku gry zdecydował się opuścić zespół i wyjechać na testy do Polski. W styczniu 2011 podpisał roczną umowę z II-ligową Olimpią Elbląg. Następnie bronił barw klubów Partyzan Mińsk, Skwicz Mińsk, FK Smorgonie, Krumkaczy Mińsk, Isłacz Minski Rajon i Tarpieda Mińsk. Latem 2016 zasilił skład Łucza Mińsk.

</doc>
<doc id="2205463" url="https://pl.wikipedia.org/wiki?curid=2205463" title="Kąty KKM">
Kąty KKM



</doc>
<doc id="2205472" url="https://pl.wikipedia.org/wiki?curid=2205472" title="Soul Kitchen">
Soul Kitchen



</doc>
<doc id="2205474" url="https://pl.wikipedia.org/wiki?curid=2205474" title="Czerwień buraczana">
Czerwień buraczana



</doc>
<doc id="2205475" url="https://pl.wikipedia.org/wiki?curid=2205475" title="Willemina van Gogh">
Willemina van Gogh

Willemina Jacoba van Gogh (ur. 16 marca 1862 w Zundert, zm. 17 maja 1941 w Ermelo), nazywana zdrobniale Wil – najmłodsza siostra Vincenta van Gogha i Theo van Gogha.
Przez pierwszą część życia służyła rodzinie i innym, zajmując się chorymi. Po śmierci obu braci otrzymała pracę w szpitalu. W 1898 przystąpiła do komitetu organizującego wystawę Nationale Tentoonstelling van Vrouwenarbeid (pol. Narodowa Wystawa Twórczości Kobiet). Wystawa zakończyła się komercyjnym sukcesem przynosząc jej organizatorom dochód w wysokości 20 tysięcy guldenów holenderskich, który posłużył do powołania biura ds. twórczości kobiet.
4 grudnia 1902 Willemina van Gogh znalazła się w instytucie psychiatrycznym Veldwijk w Ermelo. Zdiagnozowano u niej schorzenie psychiczne "dementia praecox". Willemina van Gogh pozostała w Ermelo aż do śmierci.
Spośród swoich trzech sióstr, Vincent van Gogh utrzymywał najbliższe kontakty z Willeminą. Podczas ostatnich lat życia korespondował z nią, chociaż nie tak często i obszernie, jak z bratem, Theo. Zachowały się 23 listy Vincenta do Willeminy, napisane w latach 1887 – 1890.

</doc>
<doc id="2205480" url="https://pl.wikipedia.org/wiki?curid=2205480" title="Soul Kitchen (film)">
Soul Kitchen (film)

Soul Kitchen − niemiecki film komediowy z 2009 w reżyserii Fatiha Akina.
Światowa premiera filmu miała miejsce 10 września 2009 roku podczas 66. Międzynarodowego Festiwalu Filmowego w Wenecji, gdzie obraz był prezentowany w Konkursie Głównym. Na tym festiwalu film otrzymał Wielką Nagrodę Jury.
Fabuła.
Pochodzący z Grecji Zinos jest właścicielem podupadającej restauracji „Soul Kitchen”. znajdującej się w Hamburgu. Na głowie ma mnóstwo problemów: jego dziewczyna postanawia go porzucić, aby pracować w Szanghaju, brat wychodzi po odsiadce z więzienia, nie mając się gdzie podziać zamieszkuje u Zinosa, a dawny kolega Thomas, chcący odkupić restaurację, nasyła na Zinosa urząd kontroli. Podłamany Zinos daje pracownikom restauracji wolną rękę. I tak niespełniony szef kuchni zaczyna gotować to, co zawsze chciał, a DJ odrywa ludzi wprost od talerza. Niespodziewanie restauracja staje się najpopularniejszym miejscem w Hamburgu, prawdziwym tyglem kulturowym.
Obsada.
i inni

</doc>
<doc id="2205484" url="https://pl.wikipedia.org/wiki?curid=2205484" title="E160e">
E160e



</doc>
<doc id="2205485" url="https://pl.wikipedia.org/wiki?curid=2205485" title="E160f">
E160f



</doc>
<doc id="2205486" url="https://pl.wikipedia.org/wiki?curid=2205486" title="Albert von Maybach">
Albert von Maybach

Albert von Maybach (ur. 29 listopada 1822 w Werne, zm. 21 stycznia 1904 w Berlinie) – minister w rządzie pruskim i poseł do sejmu pruskiego, Honorowy Obywatel Bydgoszczy.
Życiorys.
Był synem Friedricha Maybacha, burmistrza Werne i Heleny z domu Homan. Uczęszczał do królewskiego gimnazjum w Recklinghausen. Po jego ukończeniu odbył studia prawnicze. Karierę zawodową rozpoczął w sądownictwie. W 1845 objął stanowisko sędziego powiatowego w Hamm. Wkrótce jednak w 1854 przeszedł do administracji kolejowej, gdzie pracował do końca swojej aktywności zawodowej. 
Na przełomie 1855-1856 objął funkcję szefa dyrekcji kolei we Wrocławiu. Dalszym etapem zawodowej kariery Maybacha była praca w Ministerstwie Handlu, gdzie od 1858 pełnił funkcję doradcy w sprawach kolejowych. W 1863 związał swoje losy z Bydgoszczą, gdzie powierzono mu kierownictwo miejscowej Dyrekcji Kolei Wschodniej. W Bydgoszczy pozostał jednak tylko do 1867, kiedy to objął funkcję dyrektora kolei w Hanowerze. 
Efektem jego pracy było włączenie hanowerskiej sieci kolejowej do sieci kolei pruskiej. Upaństwowienie kolei stało się wykładnią jego działalności zawodowej. Planom połączenia osobnych sieci kolejowych poszczególnych państw niemieckich i centralnemu zarządzaniu nimi na obszarze Rzeszy patronował Otto von Bismarck. 
W 1874 powierzył on Maybachowi kierownictwo utworzonego w 1873 Urzędu Kolei Rzeszy ("Reichsbahnamt") w Berlinie, powołanego dla przeprowadzenia unifikacji kolejnictwa oraz przejęcia administracji linii kolejowych przez Rzeszę. Konieczne stało się opracowanie stosownych przepisów prawnych. Jednak po odrzuceniu w 1875 przez Bundesrat przygotowanego przy współudziale Maybacha projektu ustawy kolejowej, złożył on dymisję z zajmowanego stanowiska. 
Albert von Maybach pozostał pracownikiem Ministerstwa Handlu, a od 1879 powierzono mu stanowisko szefa nowo utworzonego Ministerstwa Robót Publicznych. Plany upaństwowienia linii kolejowych z powodzeniem urzeczywistnił na terenie Prus drogą szeroko zakrojonego, systematycznego wykupu linii kolejowych pozostających w rękach prywatnych. Dbał również o równomierny rozwój połączeń kolejowych tworzących funkcjonalną sieć, ujednolicenie taryfy kolejowej oraz decentralizację zarządzania. Przedmiotem zainteresowania Maybacha była także budowa dróg wodnych i wykorzystanie ich do transportu towarów masowych.
Maybach pozostał na stanowisku ministra robót publicznych do 1891, kiedy przeszedł na emeryturę. Obok działalności administracyjnej, dwukrotnie, w latach 1882-1888 i 1889-1893 był posłem do parlamentu pruskiego. Żonaty był z Marią z domu Brefeld. Miał trzy córki
Za zasługi dla rozwoju kolejnictwa otrzymał 14 marca 1888 pruskie szlachectwo i udekorowany został przez cesarza Fryderyka III Orderem Czarnego Orła.
Honorowy Obywatel Bydgoszczy.
29 maja 1889 magistrat i rada miejska Bydgoszczy nadała mu tytuł Honorowego Obywatela Bydgoszczy. Był to wyraz uznania dla jego zasług w rozwoju kolejnictwa, ważnego dla rozwoju Bydgoszczy. Uwzględniono przy tym jego pobyt w mieście w związku z pełnioną funkcją szefa bydgoskiej Dyrekcji Kolei Wschodniej.

</doc>
<doc id="2205487" url="https://pl.wikipedia.org/wiki?curid=2205487" title="E161a">
E161a



</doc>
<doc id="2205489" url="https://pl.wikipedia.org/wiki?curid=2205489" title="E161c">
E161c



</doc>
<doc id="2205490" url="https://pl.wikipedia.org/wiki?curid=2205490" title="E161d">
E161d



</doc>
<doc id="2205491" url="https://pl.wikipedia.org/wiki?curid=2205491" title="E161g">
E161g



</doc>
<doc id="2205492" url="https://pl.wikipedia.org/wiki?curid=2205492" title="E161h">
E161h



</doc>
<doc id="2205493" url="https://pl.wikipedia.org/wiki?curid=2205493" title="Citranaksantyna">
Citranaksantyna



</doc>
<doc id="2205494" url="https://pl.wikipedia.org/wiki?curid=2205494" title="Wioloksantyna">
Wioloksantyna



</doc>
<doc id="2205496" url="https://pl.wikipedia.org/wiki?curid=2205496" title="Franz-Peter Tebartz-van Elst">
Franz-Peter Tebartz-van Elst

Franz-Peter Tebartz-van Elst (ur. 20 listopada 1959 w Kevelaer) – niemiecki duchowny katolicki, biskup Limburga w latach 2008–2014. Obecnie delegat ds. Katechezy Papieskiej Rady ds. Nowej Ewangelizacji.
Życiorys.
Urodził się w rodzinie chłopskiej jako drugie z pięciorga dzieci. Święcenia kapłańskie otrzymał 26 maja 1985.
Studiował filozofię i teologię katolicką na Westfalskim Uniwersytecie Wilhelma w Münsterze i Uniwersytecie Alberta Ludwika we Fryburgu.
Kontynuował studia w latach 1988–1990 na Uniwersytecie Notre Dame w stanie Indiana, USA, uzyskując tytuł doktora teologii. W roku 2002 został powołany przez uniwersytet w Pasawie na stanowisko profesora teologii pastoralnej i wiedzy o liturgii. Sprawował tę funkcję do roku 2003.
Episkopat.
14 listopada 2003 został mianowany biskupem pomocniczym diecezji Münster, ze stolicą tytularną "Girus Tarasii". Sakry biskupiej udzielił mu bp Reinhard Lettmann.
28 listopada 2007 Benedykt XVI mianował go biskupem diecezji Limburg. Ingres odbył się 20 stycznia 2008.
26 marca 2014 w związku z oskarżeniami o nadużycia finansowe, papież Franciszek przyjął jego rezygnację z kierowania diecezją limburską.

</doc>
<doc id="2205499" url="https://pl.wikipedia.org/wiki?curid=2205499" title="Adelajda z Saksonii-Meiningen">
Adelajda z Saksonii-Meiningen



</doc>
<doc id="2205501" url="https://pl.wikipedia.org/wiki?curid=2205501" title="Ciudad de Murcia">
Ciudad de Murcia

Club de Fútbol Ciudad de Murcia była hiszpańskim klubem piłkarskim z siedzibą w Murcji. Klub działał w latach 1999–2007.
Historia.
Klub Club de Fútbol Ciudad de Murcia założony został latem 1999 przez Quique Pina, byłego piłkarza Realu Murcia i miejscowych biznesmenów. Już po roku klub awansował do Tercera División, by po kolejnym awansować do Segunda División B. W 2003 roku Murcia awansowała do Segunda División. Pierwszy sezon Murcia skończyła na 17 miejscu, a na następny na 18 miejscu, 1 punktem ratując się przed spadkiem do trzeciej ligi. Znacznie lepszy był dla Ciudad de Murcia był sezon 2005-2006, kiedy to Murcia zakończyła na 4 miejscu, przegrywając dopiero w ostatniej kolejce awans do Primera División z Levante Walencja. Także następny sezon Murcia zakończyła na 4 miejscu, przegrywając awans z lokalnym rywalem – Realem Murcia.
6 czerwca 2007 klub został sprzedany i przeniesiony do Grenady i zmienił nazwę na Granada 74 CF.

</doc>
<doc id="2205505" url="https://pl.wikipedia.org/wiki?curid=2205505" title="Alarm für Cobra 11 – Highway Nights">
Alarm für Cobra 11 – Highway Nights



</doc>
<doc id="2205511" url="https://pl.wikipedia.org/wiki?curid=2205511" title="Szenuda II">
Szenuda II

Szenuda II – patriarcha Koptyjskiego Kościoła Ortodoksyjnego od roku 1032 do 1046.

</doc>
<doc id="2205512" url="https://pl.wikipedia.org/wiki?curid=2205512" title="Maciej Stachura">
Maciej Stachura

Maciej Stachura (ur. 10 stycznia 1968) – polski rugbysta, trener rugby.
Jest wychowankiem Ogniwa Sopot, był zawodnikiem formacji ataku. Grał w Ogniwie od 1988 roku, następnie przeszedł do Arki Gdynia. W latach 2003–2017 był trenerem Arki. W tym czasie zespół czterokrotnie zdobył mistrzostwo Polski (2004, 2005, 2011, 2015), trzy razy wicemistrzostwo (2007, 2009, 2013), a czterokrotnie zakończył sezon na trzecim miejscu (2008, 2010, 2012, 2014).

</doc>
<doc id="2205513" url="https://pl.wikipedia.org/wiki?curid=2205513" title="Gabriel VI">
Gabriel VI

Gabriel VI – patriarcha Koptyjskiego Kościoła Ortodoksyjnego w latach 1466-1475.

</doc>
<doc id="2205516" url="https://pl.wikipedia.org/wiki?curid=2205516" title="Grossbottwar">
Grossbottwar



</doc>
<doc id="2205518" url="https://pl.wikipedia.org/wiki?curid=2205518" title="Agato">
Agato

Agato – patriarcha Koptyjskiego Kościoła Ortodoksyjnego od 661 do 677.

</doc>
<doc id="2205522" url="https://pl.wikipedia.org/wiki?curid=2205522" title="What the Hell">
What the Hell

What the Hell (ang. "Co do diabła?") – piosenka nagrana przez kanadyjską piosenkarkę Avril Lavigne, pochodząca z jej albumu "Goodbye Lullaby". Wydana jako pierwszy singel 11 stycznia 2011 roku w formie dystrybucji cyfrowej. Została napisana przez Avril Lavigne, Maxa Martina oraz Shellbacka.
Tło i wydanie.
W listopadzie 2010 roku Lavigne ogłosiła przez swoją stronę internetową, że jej czwarty album, "Goodbye Lullaby", jest gotowy do wydania. Dodatkowo poinformowała, że na główny singel wybrano utwór „What the Hell”. 27 grudnia 2010, w wywiadzie dla MTV, piosenkarka nazwała go bardzo zabawnym i wesołym. Po raz pierwszy został zaprezentowany 31 grudnia 2010 roku, podczas Dick Clark’s New Year’s Rockin’ Eve. Przez następne dwa dni piosenkę można było darmowo pobrać za pośrednictwem oficjalnego profilu Avril Lavigne na Facebooku.
Kontekst.
Gil Kaufmana z MTV nazwał piosenkę „deklaracją niezależności dawnej gwiazdy nastolatków, która z powrotem szturmuje świat muzyki”. Jego zdaniem tematyka utworu opiera się na związku Lavigne z Deryckem Whibleyem oraz na nieporozumieniach między nią a jej wytwórnią płytową.
Jody Rosen z "Rolling Stone" określił „What the Hell” jako hymn o grzecznej dziewczynie, która późno wraca z szalonej imprezy i kłóci się ze swoim chłopakiem. Sama piosenkarka przedstawiła piosenkę jako najbardziej popową, najmniej osobistą, o tematyce wolności osobistej. Bill Lamb z About.com, podobnie jak Gil Kaufman, zasugerował, że tekst utworu oparty jest o separację i rozwód Lavigne z Whibleyem.
Krytyka.
Wielu krytyków zauważyło podobieństwo utworu do wcześniejszego wizerunku Avril Lavigne zza czasów krążka "The Best Damn Thing".
Telewizyjna stacja MTV stwierdziła, że „What the Hell” ze swoją energią oraz gorącą atmosferą jest bardzo podobny do innego hitu Lavigne, „Girlfriend”. Jody Rosen z "Rolling Stone" przyznał piosence 3.5 na 5 gwiazdek i nazwał ją jedną z najszybciej wpadających piosenek Avril. Idolator określił utwór jako „bardzo przyjemny w słuchaniu” i nazwał go „królem każdego iPoda”. Nick Levine z Digital Spy odznaczył „What the Hell” 5 na 5 gwiazdek, chwaląc głównie refren. Tak jak stacja MTV zauważył jego podobieństwo do „Girlfriend”, uznając go przy tym „nieco słabszą wersją”. Bill Lamb z About.com pochwalił utwór, za niezwykle ożywiony rytm, który przypominana brzmienie z albumu "The Best Damn Thing". Stereoboard.com zasugerował, że „kawałek jest momentami mocno denerwujący”, stwierdzając przy tym, że „What the Hell” przypomina starą, kochaną Avril Lavigne, z charakterystycznym dla siebie, pop-rockowym rytmem.
Teledysk.
Wideo promujące pierwszy singel z albumu "Goodbye Lullaby" zostało nakręcone w grudniu 2010, przez 3 dni. Jego reżyserem był Marcus Raboy. Za kulisami ujawniono, że teledysk został nagrany w wersji 3D.
Premiera teledysku odbyła się 23 stycznia 2011 na kanałach ABC Family i 4Music.
Klip rozpoczyna się od ujęcia, w którym Lavigne i jej chłopak leżą w łóżku. Następnie Avril podchodzi do lustra i perfumuje się swoimi dwoma zapachami: Black Star oraz Forbidden Rose. Dziewczyna zamyka swojego chłopaka w garderobie i ucieka z mieszkania. W kolejnej scenie kradnie taksówkę, a jej ukochany goni ją na rowerze. Później wysiada z taksówki, która uderza w inny samochód. Gra w koszykówkę, jednak musi dalej uciekać przed swoim chłopakiem. Następnie Avril wpada na sklep, w którym znajdują się ubrania Abbey Dawn. W tej scenie pojawia się matka piosenkarki, która gra pracowniczkę w owym sklepie. W kolejnej scenie dziewczyna razem ze swoim zespołem wykonuje „What the Hell” w klubie. Teledysk kończy się ujęciem Lavigne i jej chłopaka leżących w łóżku.

</doc>
<doc id="2205523" url="https://pl.wikipedia.org/wiki?curid=2205523" title="Radio 1">
Radio 1



</doc>
<doc id="2205527" url="https://pl.wikipedia.org/wiki?curid=2205527" title="Andronik (koptyjski patriarcha Aleksandrii)">
Andronik (koptyjski patriarcha Aleksandrii)

Andronik – patriarcha Koptyjskiego Kościoła Ortodoksyjnego od 616 do 622.

</doc>
<doc id="2205528" url="https://pl.wikipedia.org/wiki?curid=2205528" title="Xuánkong Sì)">
Xuánkong Sì)



</doc>
<doc id="2205529" url="https://pl.wikipedia.org/wiki?curid=2205529" title="Dawit Czighladze">
Dawit Czighladze

Dawit Czighladze gruz. "დავით ჭიღლაძე" (ur. 22 lutego 1984) – gruziński piłkarz grający na pozycji obrońcy w II-ligowej Olimpii Elbląg.
Kariera zawodnicza.
Karierę piłkarską zaczynał w białoruskiego Torpedo-SKA Mińsk, z którego w 2003 przeszedł do FK Daryda. W obu klubach występował na poziomie białoruskiej ekstraklasy. W 2004 zdecydował się przenieść do litewskiej A lyga, do drużyny Sūduva Mariampol, skąd po dwóch latach trafił do FK Vėtra. Po krótkich epizodach w 2009 najpierw w litewskim Tauras Taurogi (ekstraklasa) i białoruskim FK Mińsk (ekstraklasa) wyjechał do Uzbekistanu. W 2010 trafił do klubu Mash'al Muborak, występującego w Oʻzbekiston Oliy Ligasi (uzbecka ekstraklasa). W lipcu 2010 podczas testów przyglądał mu się sztab szkoleniowy Górnika Łęczna, jednak ostatecznie nie znalazł uznania w oczach trenera Mirosława Jabłońskiego. Pół roku później przyjechał na testy do Olimpii Elbląg, po których działacze elbląskiego klubu zdecydowali się podpisać z nim roczną umowę.

</doc>
<doc id="2205530" url="https://pl.wikipedia.org/wiki?curid=2205530" title="Min II">
Min II

Min II – patriarcha Koptyjskiego Kościoła Ortodoksyjnego od 956 do 974.

</doc>
<doc id="2205535" url="https://pl.wikipedia.org/wiki?curid=2205535" title="Stephen Roskill">
Stephen Roskill

Stephen Wentworth Roskill (ur. 1 sierpnia 1903 w Londynie, zm. 4 listopada 1982 w Cambridge) − brytyjski oficer i historyk marynarki, autor oficjalnej historii Royal Navy w czasie II wojny światowej.
Po ukończeniu Royal Naval College w Osborne i Dartmouth Stephen Roskill rozpoczął w 1921 roku służbę w Royal Navy jako midszypmen na krążowniku "Durban", przydzielonym do "China Station". Był równocześnie asystentem komandora Stephena King-Halla, w pracy nad jego książką "Western Civilization and the Far East". Od 1925 do 1926 roku służył w "America and West Indies Station", przez kolejny rok stacjonował w Niemczech. W 1927 roku rozpoczął kurs artyleryjski w szkole HMS Excellent, a po jego ukończeniu pozostał tam jako wykładowca do 1930 roku. W tym samym roku ożenił się z Elizabeth van der Bergh, z którą mieli czterech synów i trzy córki.
W latach 1930−1939 kolejno pełnił funkcję oficera artyleryjskiego na pancerniku "Royal Sovereign" i lotniskowcu "Eagle", ponownie wykładowcy w HMS Excellent oraz oficera artyleryjskiego na pancerniku "Warspite". W 1938 roku awansował do stopnia komandora porucznika ("Commander"). Po wybuchu wojny przeniesiono go do sztabu Admiralicji. W 1941 roku powrócił na morze, na krążownik "Leander", służący na Pacyfiku. W 1944 roku został jego dowódcą, w stopniu komandora ("Captain"). W latach 1944−1945 wchodził w skład przedstawicielstwa Admiralicji w Stanach Zjednoczonych. W 1946 roku był obserwatorem amerykańskich prób z bronią atomową na atolu Bikini, przez następne dwa lata pracował w wywiadzie Admiralicji. Odszedł ze służby w 1948 roku.
Po przejściu do cywila rozpoczął karierę jako historyk wojny morskiej. W latach 1949−1960 był historykiem II wojny światowej przy rządzie brytyjskim. Praca na tym stanowisku zaowocowała między innymi wydaniem pomiędzy 1954 a 1961 rokiem oficjalnej, trzytomowej historii wojny morskiej "The War at Sea 1939–1945". Od 1961 roku do śmierci pracował w Churchill College na Uniwersytecie w Cambridge. Był członkiem British Academy, otrzymał doktoraty honorowe uniwersytetów w Leeds i Oksfordzie, zaś w 1975 roku został odznaczony prestiżowym Chesney Gold Medal, nadawanym przez Royal United Services Institute.

</doc>
<doc id="2205538" url="https://pl.wikipedia.org/wiki?curid=2205538" title="Atanazy III">
Atanazy III

Atanazy III – patriarcha Koptyjskiego Kościoła Ortodoksyjnego od roku od 1250 do 1261.

</doc>
<doc id="2205540" url="https://pl.wikipedia.org/wiki?curid=2205540" title="Amerykańskie Stowarzyszenie Numizmatyczne">
Amerykańskie Stowarzyszenie Numizmatyczne

Amerykańskie Stowarzyszenie Numizmatyczne (ang. "American Numismatic Association", ANA) - amerykańskie stowarzyszenie numizmatyczne założone w 1891 w Chicago. Obecnie jego główna siedziba mieści się w Colorado Springs.
Organizacja zajmuje się działalnością edukacyjną i informacyjną. Prowadzi m.in. muzeum i bibliotekę. Wydaje też własny miesięcznik - "The Numismatist". Zrzesza ok. 33 tys. członków.

</doc>
<doc id="2205542" url="https://pl.wikipedia.org/wiki?curid=2205542" title="Heinrich Gamm">
Heinrich Gamm

Heinrich Juliusz Gamm (ur. 1807 r., zm. 1892 r.) – niemiecki przemysłowiec, właściciel Fabryki Mydła i Świec - H. J. Gamm, Honorowy Obywatel Bydgoszczy.
Życiorys.
Urodził się 10 czerwca 1807 r. w Bydgoszczy. Był synem Johanna Friedricha, właściciela znanej w Bydgoszczy Fabryki Mydła i Świec - J.F. Gamm oraz Florentine z domu Titzke. Jego ojciec, z zawodu mydlarz, przybył do Bydgoszczy w 1780 roku. W 1788 r. założył niewielki zakład produkcji świec i warzelnię mydła. Była ona usytuowana przy późniejszej ul. Gamma (ul. Warmińskiego). Firma posiadała własny sklep, który mieścił się w budynku starego ratusza przy Starym Rynku. W 1791 r. przeniesiono go do jednej z kamienic w rynku.
Heinrich Gamm otrzymał fabrykę w spadku w 1829 r. Po zmianie szyldu na: Fabryka Mydła i Świec - H. J. Gamm, rozwinął on firmę do tego stopnia, że uzyskała znakomitą renomę w mieście, a nawet poza jego granicami. Jej zasadniczą działalnością stał się wyrób świec lanych z łoju i wosku, których odbiorcami byli przede wszystkim mieszkańcy miasta. Zaopatrywała także miejscowe urzędy: regencję w Bydgoszczy, magistrat, sądy i pocztę.
W latach 60. XIX w. świece łojowe i z wosku, dotychczasowe źródło światła, wyparły świece produkowane ze stearyny i parafiny. Konkurencję stworzyło także zastosowanie nafty i produkcja lamp naftowych. W tej sytuacji prymat w produkcji zakładu Gamma zyskał wyrób mydła traktowany dotąd jako działalność drugoplanowa. Dotychczas wyrabiane
mydło było szare, nieutwardzone i w półpłynnej postaci przechowywane w beczkach. Podjęto produkcję nowych, lepszych jakościowo gatunków mydła. Z biegiem lat dynamicznie wzrastało jego zużycie dając pełną gwarancję zbytu wyrobów fabryki.
W 1868 r. Gamm nabył nieruchomość sąsiadującą z posiadanym już budynkiem. Obydwa domy gruntownie przebudowano, łącząc je w jeden gmach, który stał się siedzibą firmy. W postawionej nieco później oficynie znalazła miejsce mała octownia. W latach 80. XIX w. prowadzenie firmy zostało przekazane, zgodnie z tradycją, najmłodszemu synowi Friedrichowi Emilowi.
Heinrich Gamm zmarł 3 stycznia 1892 r. w Bydgoszczy. Żonaty był z Johanne Rosemunde Emilie z domu Schwabe. Miał pięcioro dzieci (3 córki i 2 synów, z których Friedrich Emil był radnym i radcą magistratu).
Honorowy Obywatel Bydgoszczy.
29 sierpnia 1888 r. magistrat i rada miejska Bydgoszczy nadały mu tytuł Honorowego Obywatela Bydgoszczy. Okazją do tego był obchodzony uroczyście w tym roku jubileusz 100-lecia jego fabryki.

</doc>
<doc id="2205545" url="https://pl.wikipedia.org/wiki?curid=2205545" title="Shelley Mann">
Shelley Mann

Shelley Isabel Mann (ur. 15 października 1937 w Nowym Jorku, zm. 24 marca 2005 w Staunton) – amerykańska pływaczka. Dwukrotna medalistka olimpijska z Melbourne.
Shelley Mann tylko raz wystąpiła na igrzyskach olimpijskich, w 1956. Zdobyła złoto na dystansie 100 m stylem motylkowym, natomiast w konkurencji 4×100 m stylem dowolnym zdobyła srebrny medal. Poza tym brała udział także w konkurencji 100 m stylem dowolnym, gdzie zajęła 6. miejsce. 
Na igrzyskach obu Ameryk rozgrywanych w 1955 udało się jej zdobyć brązowy medal w konkurencji 100 m stylem dowolnym.
Była mistrzynią Stanów Zjednoczonych w różnych stylach i dystansach. Została również rekordzistką świata na 100 metrów stylem dowolnym.

</doc>
<doc id="2205550" url="https://pl.wikipedia.org/wiki?curid=2205550" title="Radio Telefís Éireann">
Radio Telefís Éireann



</doc>
<doc id="2205551" url="https://pl.wikipedia.org/wiki?curid=2205551" title="Piotr V (koptyjski patriarcha Aleksandrii)">
Piotr V (koptyjski patriarcha Aleksandrii)

Piotr V – patriarcha Koptyjskiego Kościoła Ortodoksyjnego od roku od 1340 do 1348.
 

</doc>
<doc id="2205554" url="https://pl.wikipedia.org/wiki?curid=2205554" title="Marek IV">
Marek IV

Marek IV – patriarcha Koptyjskiego Kościoła Ortodoksyjnego od roku 1348 do 1363.
 

</doc>
<doc id="2205555" url="https://pl.wikipedia.org/wiki?curid=2205555" title="Andrew W.K.">
Andrew W.K.

Andrew W.K., właściwie "Andrew Fetterly Wilkes-Krier" (ur. 9 maja 1979 w Stanford) – wokalista, autor piosenek, multiinstrumentalista, mówca motywacyjny i komik.

</doc>
<doc id="2205557" url="https://pl.wikipedia.org/wiki?curid=2205557" title="Imagination Movers">
Imagination Movers



</doc>
<doc id="2205559" url="https://pl.wikipedia.org/wiki?curid=2205559" title="Beniamin II">
Beniamin II

Beniamin II – patriarcha Koptyjskiego Kościoła Ortodoksyjnego od roku od 1327 do 1339.
 

</doc>
<doc id="2205560" url="https://pl.wikipedia.org/wiki?curid=2205560" title="Pacific Life Open 2007 (mężczyźni)">
Pacific Life Open 2007 (mężczyźni)

Pacific Life Open 2007 – tenisowy turniej ATP rangi ATP Masters Series z cyklu Pacific Life Open rozgrywany w dniach 5–18 marca 2007 roku w Indian Wells na kortach twardych o puli nagród 3 189 600 dolarów amerykańskich.

</doc>
<doc id="2205561" url="https://pl.wikipedia.org/wiki?curid=2205561" title="MAN SN3">
MAN SN3



</doc>
<doc id="2205562" url="https://pl.wikipedia.org/wiki?curid=2205562" title="Deutsche Malakozoologische Gesellschaft">
Deutsche Malakozoologische Gesellschaft

Deutsche Malakozoologische Gesellschaft – towarzystwo naukowe założone w 1868 roku we Frankfurcie nad Menem, zrzeszające specjalistów i amatorów zainteresowanych malakologią. Organem DMG jest od 1868 roku czasopismo „Archiv für Molluskenkunde” (początkowo wydawane jako „Nachrichtsblatt der Deutschen Malakozoologischen Gesellschaft”), poświęcone głównie systematyce i taksonomii mięczaków, a od 1962 dodatkowo „Mitteilungen der Deutschen Malakozoologischen Gesellschaft”, publikujące głównie prace faunistyczne i poświęcone ekologii mięczaków.

</doc>
<doc id="2205567" url="https://pl.wikipedia.org/wiki?curid=2205567" title="AG København">
AG København

AG Kopenhaga – męski klub piłki ręcznej z Danii z siedzibą w Kopenhadze
Historia.
Klub powstał w 2010 roku w wyniku wykupienia licencji od klubu FCK Håndbold. W tworzenie drużyny zaangażował się inwestor duński Jesper Nielsen, właściciel koncernu Pandora, który dotychczas był głównym sponsorem niemieckiego klubu Rhein-Neckar Löwen. 31 lipca 2012 klub ogłosił bankructwo.

</doc>
<doc id="2205570" url="https://pl.wikipedia.org/wiki?curid=2205570" title="Gabriel VII">
Gabriel VII

Gabriel VII – patriarcha Koptyjskiego Kościoła Ortodoksyjnego od roku 1526 do 1569
 

</doc>
<doc id="2205579" url="https://pl.wikipedia.org/wiki?curid=2205579" title="Marian Woyna-Orlewicz">
Marian Woyna-Orlewicz



</doc>
<doc id="2205580" url="https://pl.wikipedia.org/wiki?curid=2205580" title="Dynamiczna niespójność">
Dynamiczna niespójność

Dynamiczna niespójność – określenie zjawiska, polegającego na tym, że jednostki prowadzące politykę gospodarczą podejmują decyzje gospodarcze, będące pewnym odstępstwem od wcześniej przyjętych zasad, zobowiązań lub deklaracji. Przyczyną odstępstwa od pewnych zasad prowadzenia polityki gospodarczej może być chęć osiągnięcia w krótkim terminie korzyści ekonomicznych dla danych jednostek bądź społeczeństwa. Decyzje takie mogą jednak oddziaływać niekorzystnie na wyniki ekonomiczne w długim okresie oraz zmniejszać wiarygodność podmiotów prowadzących politykę gospodarczą. 
Jedną z możliwości ograniczenia występowania zjawiska dynamicznej niespójności jest wprowadzanie określonych reguł, zazwyczaj zapisanych w formie prawnej, których nieprzestrzeganie jest zabronione lub karane. Przykładem takiej reguły jest konstytucyjny próg długu publicznego, który nie może przekroczyć 60% PKB. Innym przykładem jest reguła zawarta w Pakcie Stabilności i Wzrostu, która określa maksymalną wielkość deficytu budżetowego kraju należącego do Unii Europejskiej na poziomie 3% PKB. Po przekroczeniu tego poziomu wszczynana jest Procedura nadmiernego deficytu, co może skutkować nawet nałożeniem sankcji finansowych na kraj członkowski.
Innym rozwiązaniem jest powierzenie prowadzenia polityki gospodarczej niezależnym instytucjom, które podejmowałyby decyzje zgodne z długoterminowymi celami takiej polityki, bez względu na czynniki polityczne. Jasne i przejrzyste reguły prowadzenia polityki gospodarczej oraz samodzielność przy jej prowadzeniu umożliwiłyby uniknięcie zjawiska dynamicznej niespójności. Przykładem może być Rada Polityki Pieniężnej, która w sposób niezależny prowadzi politykę monetarną w Polsce.

</doc>
<doc id="2205584" url="https://pl.wikipedia.org/wiki?curid=2205584" title="Micheasz (prorok)">
Micheasz (prorok)



</doc>
<doc id="2205586" url="https://pl.wikipedia.org/wiki?curid=2205586" title="Adelajda z Saksonii-Meiningen (1891–1971)">
Adelajda z Saksonii-Meiningen (1891–1971)

Adelajda „Ada” Anna Karolina Maria Elżbieta (ur. 16 sierpnia 1891 w Cassel, zm. 25 kwietnia 1971 w La Tour-de-Peilz w Szwajcarii) – księżniczka Saksonii-Meiningen i Hildburghausen oraz poprzez małżeństwo księżna Prus. Pochodziła z rodu Wettynów.
Urodziła się jako druga córka księcia Fryderyka (jednego z synów panującego wówczas w Sachsen-Meiningen und Hildburghausen księcia Jerzego II) i jego żony księżnej Adelajdy.
3 sierpnia 1914 w Wilhelmshaven poślubiła księcia Adalberta – trzeciego syna króla Prus i Cesarza Niemiec Wilhelma II. Para miała troje dzieci:
Po klęsce cesarstwa w I wojnie światowej i wybuchu rewolucji listopadowej w 1918 Wilhelm II i wszyscy pozostali niemieccy monarchowie zostali zmuszeni do abdykacji.

</doc>
<doc id="2205588" url="https://pl.wikipedia.org/wiki?curid=2205588" title="Tp102">
Tp102



</doc>
<doc id="2205589" url="https://pl.wikipedia.org/wiki?curid=2205589" title="Tp104">
Tp104



</doc>
<doc id="2205591" url="https://pl.wikipedia.org/wiki?curid=2205591" title="Deströyer 666">
Deströyer 666

Deströyer 666 - australijska grupa wykonująca muzykę z pogranicza black, thrash i death metalu. Powstała w 1994 roku w Melbourne w stanie Wiktoria.

</doc>
<doc id="2205592" url="https://pl.wikipedia.org/wiki?curid=2205592" title="Destroyer 666">
Destroyer 666



</doc>
<doc id="2205593" url="https://pl.wikipedia.org/wiki?curid=2205593" title="Silk Way Rally">
Silk Way Rally



</doc>
<doc id="2205606" url="https://pl.wikipedia.org/wiki?curid=2205606" title="Fly (singel Nicki Minaj)">
Fly (singel Nicki Minaj)

Fly – piosenka Nicki Minaj z gościnnym udziałem barbadoskiej piosenkarki Rihanny z albumu "Pink Friday". Producentem utworu jest J.R. Rotem i Kevin Hissink, który jest odpowiedzialny także za tekst razem z W. Jordanem, Oniką Maraj, Jonathanem Rotemem i Clemmem Rishadem. Piosenka inspirowana jest gwałtownymi uczuciami i chęcią pokonania stereotypów i negatywnych sytuacji, mówi o zwycięskim pokonaniu problemów. Kompozycja była notowana w Wielkiej Brytanii, Kanadzie i Stanach Zjednoczonych jeszcze przed wydaniem, ze względu na wysoką sprzedaż, po wydaniu płyty.
Utwór otrzymał wiele pozytywnych recenzji, dzięki wyróżniającej się melodii i tekstowi nacechowanego uczuciami.
Teledysk.
Krótka wersja klipu wyreżyserowana przez Sanę Hamri ukazała się 7 stycznia. Na portalu społecznościowym Twitter znajduje się zdjęcie przedstawiające Rihannę w prostych, czerwonych włosach oraz Nicki w czarnej, lokowanej peruce w różowej kolczastej sukience. W wywiadzie dla E! Onika wyraziła się na temat koncepcji teledysku, mówiąc: „Jedziemy, aby uratować świat na więcej sposobów niż jeden z teledyskiem i to wszystko co mogę powiedzieć na ten temat.”
Oryginalny teledysk wydany został 28 sierpnia 2011 roku za pośrednictwem VEVO. Zaczyna się sceną, w której Nicki Minaj podjeżdża samochodem na miejsce wypadku samolotu. Wychodzi rozglądając się. Rihanna dołącza do niej nieco później. Nicki walczy z mężczyznami. Teledysk kończy się sceną, gdy całe miejsce wypadku obrasta różami.
Personel.
Informacje dotyczące personelu zawarte są w poligrafii dołączonej do albumu "Pink Friday".

</doc>
<doc id="2205609" url="https://pl.wikipedia.org/wiki?curid=2205609" title="Len Bias">
Len Bias

Leonard Kevin „Len” Bias (ur. 18 listopada 1963 w Landover, zm. 19 czerwca 1986 w Riverdale Park) – amerykański koszykarz, występował na pozycji niskiego skrzydłowego. 
W 1982 został zaliczony do IV składu Parade All-American jako zawodnik szkoły średniej.
Na poziomie akademickim grał w drużynie University of Maryland. Został wybrany z drugim numerem draftu w 1986 roku, przez Boston Celtics. Nigdy nie zagrał jednak w NBA. W noc po drafcie, świętując ze swoimi kolegami: Brianem Tribble'em, Terrym Longiem i Davidem Greggiem, zmarł wskutek przedawkowania kokainy. Uważany za jeden z największych talentów koszykówki akademickiej, który nigdy nie zagrał w NBA.

</doc>
<doc id="2205610" url="https://pl.wikipedia.org/wiki?curid=2205610" title="Dropiowate">
Dropiowate



</doc>
<doc id="2205612" url="https://pl.wikipedia.org/wiki?curid=2205612" title="Abysmal Dawn">
Abysmal Dawn

Abysmal Dawn – amerykańska grupa muzyczna wykonująca death metal. Powstała w 2003 roku w Los Angeles w stanie Kalifornia.

</doc>
<doc id="2205614" url="https://pl.wikipedia.org/wiki?curid=2205614" title="Fandango Gang (album)">
Fandango Gang (album)

Fandango Gang – album studyjny duetu Bas Tajpan-Miuosh wydany w 2009 roku. Płyta ta była promowana na trasie koncertowej pt. „Gruba Trasa”, liczącej ponad 50 koncertów w całej Polsce.

</doc>
<doc id="2205615" url="https://pl.wikipedia.org/wiki?curid=2205615" title="Mr Anderson">
Mr Anderson



</doc>
<doc id="2205621" url="https://pl.wikipedia.org/wiki?curid=2205621" title="Metro w Valencii">
Metro w Valencii

Metro w Valencii (hiszp. "Metro de Valencia", także "Valmetro") - system metra w mieście Valencia w stanie Carabobo w Wenezueli. Pierwsze 4,7 km linii otwarto 18 listopada 2006 r., jednakże regularne kursy metro rozpoczęło równo rok później 18 listopada 2007 r. po wybudowaniu wszystkich stacji pierwszej linii metra. Pociągi kursują od poniedziałku do piątku w godzinach 6:00 do 20:30, zaś w soboty, niedziele i święta w godzinach od 6:30 do 19:30. Średnio dziennie z usług metra korzysta 62 000 pasażerów (2011).
Historia budowy.
W 1997 r. rząd Wenezueli otworzył procedury przetargowe na wykonanie robót co do budowy pierwszej linii metra. W 1998 r. wyłoniono konsorcjum "Consorcio Internacional Ghella Sogene - Dragados-FCC-Otipsa", które odpowiedzialne było m.in.: za drążenie tuneli, budowę stacji oraz całą niezbędną infrastrukturę dla potrzeb funkcjonowania metra a później za utrzymywanie oraz konserwację wybudowanych elementów. 18 listopada 2006 przeprowadzono pierwsze jazdy próbne na wybudowanym 4,2 km odcinku, zaś regularne kursy pociągów rozpoczęły się dokładnie rok później po wybudowaniu całego 7 km odcinka pierwszej linii metra. Budowa ta prawie w całości została sfinansowana przez Ministerstwo Infrastruktury, w ramach Narodowego Planu Rozwoju.
Stacje i linie metra.
Obecnie funkcjonuje jedna linia metra, zaś dwie kolejne są w budowie, a także opracowywanie jest studium rozwoju dotyczące planów i możliwości budowy czwartej linii.

</doc>
<doc id="2205625" url="https://pl.wikipedia.org/wiki?curid=2205625" title="Nuufolau Joel Seanoa">
Nuufolau Joel Seanoa



</doc>
<doc id="2205628" url="https://pl.wikipedia.org/wiki?curid=2205628" title="Kishimojin">
Kishimojin



</doc>
<doc id="2205629" url="https://pl.wikipedia.org/wiki?curid=2205629" title="Ardeotis">
Ardeotis

Ardeotis – rodzaj ptaka z rodziny dropi (Otididae).
Zasięg występowania.
Rodzaj obejmuje gatunki występujące w Afryce, Azji i Australazji.
Morfologia.
Długość ciała samców 70–122 cm, samic 50–92 cm; masa ciała samców 4000–19 000 g, samic 2200–5900 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2205631" url="https://pl.wikipedia.org/wiki?curid=2205631" title="Marija Strielenko">
Marija Strielenko

Marija Borisowna Strielenko (rus. Мария Борисовна Стреленко; ur. 16 czerwca 1976 w Leningradzie, zm. 13 stycznia 2011 Petersburgu) – rosyjska biathlonistka, zwyciężczyni zawodów Pucharu Świata w sztafecie.
Zmarła na raka 13 stycznia 2011 w wieku 34 lat.

</doc>
<doc id="2205632" url="https://pl.wikipedia.org/wiki?curid=2205632" title="Otis Kori">
Otis Kori



</doc>
<doc id="2205633" url="https://pl.wikipedia.org/wiki?curid=2205633" title="Maria Strelenko">
Maria Strelenko



</doc>
<doc id="2205636" url="https://pl.wikipedia.org/wiki?curid=2205636" title="Ana Timotić">
Ana Timotić

Ana Timotić (cyr. Aнa Tимoтић; ur. 30 grudnia 1982 w Suboticy), serbska tenisistka.
Pierwszy mecz w karierze rozegrała w maju 1998 roku, w kwalifikacjach do turnieju ITF w Nowym Sadzie. Wystąpiła tam z "dziką kartą" przyznaną przez organizatorów, ale udział zakończyła na pierwszej rundzie. Dwa tygodnie później zagrała ponownie w kwalifikacjach do turnieju w Skopje, gdzie odniosła swoje pierwsze dwa zwycięstwa ale przegrała w decydującym meczu o wejście do turnieju głównego. Sztuka ta udała jej się w sierpniu i po przejściu kwalifikacji rozegrała dwa mecze w turnieju głównym. W 2000 roku dwukrotnie docierała do półfinałów. W następnym roku nastąpił przełom i w kwietniu wygrała swój pierwszy turniej singlowy w Atenach. W sumie wygrała dziewięć turniejów singlowych i dwa deblowe rangi ITF.
W 2001 roku wystąpiła też dwukrotnie w kwalifikacjach do turniejów cyklu WTA, w Knokke-Heist i Casablance. Te drugie były bardzo udane, gdzie po przejściu rundy kwalifikacyjnej zagrała w turnieju głównym, ale przegrała w pierwszej rundzie z Lubomirą Baczewą z Bułgarii. W 2004 roku wystąpiła w kwalifikacjach do wielkoszlemowego US Open, w których pokonała w pierwszej rundzie Lourdes Domínguez Lino i przegrała w drugiej z Evą Birnerovą. W następnych latach próbowała jeszcze swych sił w kwalifikacjach do turniejów WTA, ale nie udało jej się nigdy wyjść z fazy kwalifikacji.
Wielokrotnie reprezentowała też swój kraj w Pucharze Federacji.

</doc>
