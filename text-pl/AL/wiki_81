<doc id="2216633" url="https://pl.wikipedia.org/wiki?curid=2216633" title="Pomnik Pyry w Poznaniu">
Pomnik Pyry w Poznaniu

Pomnik Pyry – pomnik w formie głazu narzutowego, kształtem przypominającego ziemniaka (w gwarze poznańskiej – "pyra"), umieszczony w centralnej części parku Jana Pawła II na Łęgach Dębińskich, na terenie jednostki pomocniczej Osiedle Wilda w Poznaniu.
Pomnik, z napisem "POZNAŃSKA PYRA", odsłonięto we wrześniu 2007 w ramach piątych "Dni Pyrlandii". Symbolizuje jeden z podstawowych atrybutów tożsamości mieszkańców Poznania, którym jest właśnie "pyra". Kamień waży 5 ton i pochodzi spod Stęszewa.
W trakcie imprezy odsłonięcia miejsce miały występy artystyczne – przygrywały m.in. "Boney M", "Maciej Maleńczuk", "Rudi Schuberth" i "Mr. Zoob". Wokół stanęła także wioska Indian z Peru, skąd wywodzi się ziemniak.

</doc>
<doc id="2216634" url="https://pl.wikipedia.org/wiki?curid=2216634" title="Michał Porada">
Michał Porada

Michał Porada OFM (ur. 28 kwietnia 1891 roku, zm. 27 listopada 1970 r. w Górze Świętej Anny) – polski kapłan, franciszkanin, prowincjał.
Michał Porada należał do górnośląskiej Prowincji Wniebowzięcia Najświętszej Maryi Panny Zakonu Braci Mniejszych – Franciszkanów, której był prowincjałem w latach 1935–1938.
Rodzicami Michała Porady byli Filip i Paulina. Do Prowincji św. Jadwigi Zakonu Braci Mniejszych wstąpił w Nysie 26 lutego 1910 roku. Pierwsze śluby złożył 1 maja 1911 roku, profesję wieczystą 6 maja 1914 roku. Studia filozoficzno-teologiczne odbywał we Wrocławiu. W czasie studiów został wcielony do wojska pruskiego. Święcenia kapłańskie przyjął 20 czerwca 1920 roku.
W 1923 r. Michał Porada przeszedł do prowincji Niepokalanego poczęcia Najświętszej Maryi Panny w Polsce, która od 1932 r. zmieniła nazwę na Prowincja Wniebowzięcia Najświętszej Maryi Panny Zakonu Braci Mniejszych. W latach 1924–1926 był gwardianem klasztoru franciszkanów w Wieluniu. W latach 1929–1935 Michał Porada pełnił urząd sekretarza prowincjalnego. Przez pewien czas był też definitorem prowincji oraz magistrem braci nowicjuszy.
W 1935 r. został wybrany prowincjałem. Będąc prowincjałem wziął w 1936 r. udział w Pierwszym Synodzie Plenarnym Kościoła Polskiego w Częstochowie na Jasnej Górze. Był zaangażowany w budowę Kalwarii Panewnickiej. 19 grudnia 1937 r. poświęcił kościół klasztorny w Rybniku, który stał się siedzibą parafii św. Józefa Robotnika. W czasie II wojny światowej był proboszczem w Katowicach-Panewnikach. Po wojnie powrócił do prowincji wrocławskiej. Zmarł w Górze Świętej Anny 27 listopada 1970 roku. Został pochowany na tamtejszym cmentarzu zakonnym.

</doc>
<doc id="2216640" url="https://pl.wikipedia.org/wiki?curid=2216640" title="Australia na Zimowej Uniwersjadzie 2011">
Australia na Zimowej Uniwersjadzie 2011

Australijska reprezentacja na Zimowej Uniwersjadzie 2011 w Erzurum liczy 12 sportowców, w tym 8 mężczyzn i 5 kobiet. Reprezentacja Australii ma swoich przedstawicieli w 5 spośród wszystkich 11 sportów.
Statystyki według dyscyplin.
Spośród jedenastu dyscyplin sportowych, które FISU włączył do kalendarza uniwersjady, reprezentacja Australii weźmie udział w pięciu: biegach narciarskich, biathlonie, short tracku, narciarstwie alpejskim i snowboardzie. Najliczniejszą reprezentację Australia wystawiła w biegach narciarskich, w których wystąpi sześciu zawodników.

</doc>
<doc id="2216641" url="https://pl.wikipedia.org/wiki?curid=2216641" title="Pedro López Quintana">
Pedro López Quintana

Pedro López Quintana (ur. 27 lipca 1953 w Barbastro) – hiszpański duchowny katolicki, arcybiskup, nuncjusz apostolski w Austrii.
Życiorys.
15 czerwca 1980 otrzymał święcenia kapłańskie z rąk Jana Pawła II i został inkardynowany do archidiecezji Santiago de Compostela. W 1980 rozpoczął przygotowanie do służby dyplomatycznej na Papieskiej Akademii Kościelnej. 
12 grudnia 2002 został mianowany przez Jana Pawła II nuncjuszem apostolskim w Indiach i Nepalu oraz biskupem tytularnym "Acropolis". Sakry biskupiej 6 stycznia 2003 udzielił mu w Rzymie papież. 
10 grudnia 2009 został przeniesiony do nuncjatury w Kanadzie. Rezygnację z tej placówki złożył 28 września 2013.
8 marca 2014 mianowany nuncjuszem apostolskim na Litwie. Od 22 marca 2014 został też akredytowany na placówki na Łotwie i w Estonii.
4 marca 2019 papież Franciszek mianował go nuncjuszem apostolskim w Austrii.

</doc>
<doc id="2216642" url="https://pl.wikipedia.org/wiki?curid=2216642" title="10000 Maniacs">
10000 Maniacs



</doc>
<doc id="2216645" url="https://pl.wikipedia.org/wiki?curid=2216645" title="Campionato della Citta Vaticano">
Campionato della Citta Vaticano

Mistrzostwa Watykanu w piłce nożnej (, lub "Liga Attività Calcistica Dipendenti Vaticani") – jedyna klasa rozgrywkowa piłki nożnej w Watykanie. Watykan nie jest członkiem UEFA więc zwycięzca ligi nie bierze udziału w eliminacjach do Ligi Mistrzów UEFA. Rozgrywki są organizowane od 1973, jednak następowały liczne przerwy.

</doc>
<doc id="2216646" url="https://pl.wikipedia.org/wiki?curid=2216646" title="Attivitŕ Calcistica dei Dipendenti Vaticani">
Attivitŕ Calcistica dei Dipendenti Vaticani



</doc>
<doc id="2216649" url="https://pl.wikipedia.org/wiki?curid=2216649" title="Norwegia na Zimowej Uniwersjadzie 2011">
Norwegia na Zimowej Uniwersjadzie 2011

Norweska reprezentacja na Zimowej Uniwersjadzie 2011 w Erzurum liczy 8 sportowców, w tym 7 mężczyzn i 1 kobietę. Reprezentacja Norwegii ma swoich przedstawicieli w 3 spośród wszystkich 11 sportów.

</doc>
<doc id="2216651" url="https://pl.wikipedia.org/wiki?curid=2216651" title="Started a Fire">
Started a Fire

Started a Fire jest debiutanckim albumem brytyjskiej grupy One Night Only, który został wydany 11 lutego 2008. 
Lista utworów

</doc>
<doc id="2216652" url="https://pl.wikipedia.org/wiki?curid=2216652" title="Tercera división paraguaya">
Tercera división paraguaya

Tercera división paraguaya znana obecnie jako "Primera División B", jest trzecią ligą paragwajską, której rozgrywki organizowane są przez federację piłkarską Asociación Paraguaya de Fútbol.
Historia.
Do 2007 roku trzeciej lidze zwanej Primera de Ascenso grać mogły tylko kluby z zespołu miejskiego miasta Asunción (czyli Gran Asunción). Pozostałe kluby Paragwaju grały w turnieju Copa de Campeones de la UFI, który był jakby trzecią ligą dla klubów prowincjonalnych, skąd także można było awansować do drugiej ligi.
Obecnie trzecia liga paragwajska zwana jest Primera B.

</doc>
<doc id="2216655" url="https://pl.wikipedia.org/wiki?curid=2216655" title="One Night Only (album One Night Only)">
One Night Only (album One Night Only)

One Night Only jest drugim albumem zespołu One Night Only wydanym 23 sierpnia 2010 roku.

</doc>
<doc id="2216658" url="https://pl.wikipedia.org/wiki?curid=2216658" title="Benedetto Ferrari">
Benedetto Ferrari

Benedetto Ferrari (ok. 1603 w Reggio nell’Emilia, zm. 1681 w Modenie) – włoski kompozytor i librecista.
Urodził się w Reggio nell’Emilia. Od 1617 do 1618 roku pracował w Rzymie, od 1619 do 1623 w Parmie, a następnie Modenie. Od 1637 roku działał w Wenecji i Bolonii. W 1637 roku w Wenecji napisał libretto do "Andromedy" z muzyką Francesco Manelliego, pierwszej weneckiej opery wystawionej publicznie. W 1638 stworzył libretto i muzykę do opery "La maga fulminata", a w 1640 "Il pastor regio".
W 1651 roku kompozytor przeprowadził się do Wiednia, gdzie służył na dworze cesarza Ferdynanda III. W 1653 roku wystawił tam "Inganno d’amore", pierwszą włoską operę graną na dworze wiedeńskim. W tym samym roku powrócił do Modeny, gdzie zmarł w 1674 roku.
Tematy oper Ferrariego zaczerpnięte są z greckiej mitologii. Liczne sceny humorystyczne w operach kompozytora są charakterystyczne dla stylu opery weneckiej.

</doc>
<doc id="2216659" url="https://pl.wikipedia.org/wiki?curid=2216659" title="Szamil Sabirow">
Szamil Sabirow

Szamil Sabirow (ros. Шамиль Алтаевич Сабиров) (ur. 4 kwietnia 1959 w Karpińsku) – radziecki pięściarz, złoty medalista Igrzysk Olimpijskich w Moskwie w 1980.
Igrzyska Olimpijskie.
Szamil Sabirow uczestniczył w jednych Igrzyskach Olimpijskich – w Moskwie w turnieju bokserskim w wadze papierowej. W pierwszej rundzie miał wolny los. W drugiej pokonał 5-0 reprezentanta Portugalii Miguela. W ćwierćfinale 4-1 reprezentanta Niemieckiej Republiki Demokratycznej Dietmara Geilicha. W półfinale reprezentanta Koreańskiej Republiki Ludowo-Demokratycznej Lee Byong-uka. W finale Kubańczyka Hipólito Ramosa.

</doc>
<doc id="2216662" url="https://pl.wikipedia.org/wiki?curid=2216662" title="Chorwacja na Zimowej Uniwersjadzie 2011">
Chorwacja na Zimowej Uniwersjadzie 2011

Chorwacka reprezentacja na Zimowej Uniwersjadzie 2011 w Erzurum liczy 5 sportowców, w tym 2 mężczyzn i 3 kobiety. Reprezentacja Chorwacji ma swoich przedstawicieli w 3 spośród wszystkich 11 sportów.

</doc>
<doc id="2216663" url="https://pl.wikipedia.org/wiki?curid=2216663" title="Independiente Foot-ball Club">
Independiente Foot-ball Club



</doc>
<doc id="2216664" url="https://pl.wikipedia.org/wiki?curid=2216664" title="Attenberg">
Attenberg

Attenberg – grecki dramat filmowy w reżyserii i według scenariusza Athiny Rachel Tsangari z 2010 roku.
Światowa premiera filmu miała miejsce 8 września 2010 podczas 67. MFF w Wenecji, gdzie film był prezentowany w konkursie głównym. Odtwórczyni głównej roli Ariane Labed otrzymała na tym festiwalu Puchar Volpiego dla najlepszej aktorki.
Polska premiera filmu nastąpiła 27 lipca 2011 roku, podczas 11. Międzynarodowego Festiwalu Filmowego Nowe Horyzonty we Wrocławiu. Obraz otrzymał Grand Prix (nagrodę główną) tego festiwalu.
Obsada.
i inni
Nagrody i nominacje.
W 1998 film został wyselekcjonowany jako grecki kandydat do Oscara za najlepszy film nieanglojęzyczny, ale ostatecznie nie uzyskał nominacji.

</doc>
<doc id="2216667" url="https://pl.wikipedia.org/wiki?curid=2216667" title="Augustyn Gabor">
Augustyn Gabor

Augustyn Gabor OFM (ur. 1878 w Suchych Łanach, zm. 14 grudnia 1964 w Górze Świętej Anny) – polski kapłan, franciszkanin, prowincjał.
Augustyn Gabor należał do górnośląskiej Prowincji Wniebowzięcia Najświętszej Maryi Panny Zakonu Braci Mniejszych – Franciszkanów, której był prowincjałem w latach 1932–1935.
Do zakonu wstąpił w Prowincji św. Jadwigi Zakonu Braci Mniejszych w Królestwie Prus. Pierwszą profesję złożył 30 sierpnia 1896, wieczystą 3 września 1899. Został wyświęcony na kapłana 21 czerwca 1904.
W 1923 Gabor przeszedł do prowincji Niepokalanego poczęcia Najświętszej Maryi Panny w Polsce, która od 1932 zmieniła nazwę na Prowincja Wniebowzięcia Najświętszej Maryi Panny Zakonu Braci Mniejszych. Należał do zarządu prowincji, będąc definitorem. W latach 1923–1926 był gwardianem klasztoru w Katowicach-Panewnikach. Gdy z urzędu prowincjała zrezygnował Ludwik Kasperczyk, Gabor został wybrany przez zarząd zakonu wikariuszem prowincjalnym 20 maja 1931. Przez uczestników kapituły prowincjalnej, która miała miejsce w następnym roku, wybrany został prowincjałem. W latach 1938–1941 był gwardianem w klasztorze franciszkanów w Wieluniu.
Po II wojnie światowej Gabor przeniósł się do prowincji wrocławskiej. Zmarł w klasztorze w Górze Świętej Anny 14 grudnia 1964. Został pochowany na tamtejszym cmentarzu zakonnym.

</doc>
<doc id="2216668" url="https://pl.wikipedia.org/wiki?curid=2216668" title="Berendsohn AG">
Berendsohn AG



</doc>
<doc id="2216669" url="https://pl.wikipedia.org/wiki?curid=2216669" title="Hard Core">
Hard Core

Hard Core – pierwszy album studyjny amerykańskiej raperki Lil' Kim, wydany 12 listopada 1996 przez Undeas i Big Beat. Jest to jedyna płyta, z której wydano trzy single.
Album zadebiutował na #11 pozycji w Billboard 200 i został certyfikowany podwójną platyną w 2001. Płytę promowały trzy single „No Time”, „Crush on You” i „Not Tonight”. Ten ostatni był nominowany w 1998 do Nagrody Grammy w kategorii „Grammy Award for Best Rap Performance by a Duo or Group”. Piosenka została wydana na soundtracku do filmu „Nic do stracenia”.

</doc>
<doc id="2216670" url="https://pl.wikipedia.org/wiki?curid=2216670" title="Gioseffo Guami">
Gioseffo Guami

Gioseffo Guami ("Gioseffo Giuseppe Guami" lub "Gioseffo da Lucca"), (ur. 27 stycznia 1542 - zm. 1611) - włoski kompozytor, organista i śpiewak późnego renesansu. Twórczość Guamiego zalicza się do stylu muzyki nazywanego terminem szkoła wenecka. Nauczyciel Adriana Banchieriego.
Urodził się w Lukce. Od 1561 roku służył jako śpiewak w bazylice świętego Marka w Wenecji. W 1568 opuścił Wenecję i udał się do Bawarii, gdzie służył jako organista na dworze Albrechta Bawarskiego. W latach 70. powrócił do Włoch. W 1579 został organistą w Lukce. Od 1585 roku pracował w Genui. Trzy lata później został pierwszym organistą w bazylice św. Marka w Wenecji. W 1590 roku powrócił do Lukki, gdzie w tamtejszej katedrze służył jako organista do śmierci w 1611 roku.

</doc>
<doc id="2216673" url="https://pl.wikipedia.org/wiki?curid=2216673" title="Reda El Amrani">
Reda El Amrani

Reda El Amrani (ur. 19 maja 1988 w Casablance) – marokański tenisista.
Zawodowym tenisistą El Amrani był w latach 2006–2017. Wielokrotnie wygrywał turnieje z serii ITF Men's Circuit. W zawodach kategorii ATP World Tour jego najlepszym wynikiem jest awans do ćwierćfinału w Casablance z kwietnia 2010 roku.
W latach 2007–2011 regularnie reprezentował Maroko w Pucharze Davisa, grając łącznie w siedemnastu meczach, z których w jedenastu zwyciężał.
W rankingu gry pojedynczej El Amrani najwyżej był na 160. miejscu (7 czerwca 2010).

</doc>
<doc id="2216677" url="https://pl.wikipedia.org/wiki?curid=2216677" title="Protesty w Tunezji (2010-2011)">
Protesty w Tunezji (2010-2011)



</doc>
<doc id="2216684" url="https://pl.wikipedia.org/wiki?curid=2216684" title="Isidoor De Loor">
Isidoor De Loor



</doc>
<doc id="2216685" url="https://pl.wikipedia.org/wiki?curid=2216685" title="Quercus coccifera">
Quercus coccifera



</doc>
<doc id="2216686" url="https://pl.wikipedia.org/wiki?curid=2216686" title="No Time">
No Time

No Time - pierwszy singel raperki Lil’ Kim, promujący jej pierwszy album studyjny „Hard Core”. Gościnnie w piosence wystąpił Puff Daddy. Piosenkę wydano 30 lipca 1996. Singel osiągnął #18 pozycję na Billboard Hot 100 i uzyskał status złotej płyty. Sprzedał się w ponad 500.000 egzemplarzy. Teledysk wyreżyserował Marcus Nispel.

</doc>
<doc id="2216687" url="https://pl.wikipedia.org/wiki?curid=2216687" title="Serie A1 w piłce siatkowej kobiet (2010/2011)">
Serie A1 w piłce siatkowej kobiet (2010/2011)

Serie A1 2010/2011 – Kolejny sezon walki o mistrzostwo Włoch organizowany przez Lega Pallavolo Serie A pod egidą Włoskiego Związku Piłki Siatkowej (wł. "Federazione Italiana Pallavolo", FIPAV). Zainaugurowany został 28 listopada 2010 roku.
W sezonie 2010/2011 w Lidze Mistrzyń Włochy reprezentował Scavolini Pesaro, Foppapedretti Bergamo i MC-Carnaghi Villa Cortese w Pucharze CEV – Chateau d’Ax Urbino Volley.

</doc>
<doc id="2216689" url="https://pl.wikipedia.org/wiki?curid=2216689" title="Agnès Le Brun">
Agnès Le Brun

Agnès Le Brun (ur. 28 grudnia 1961 w Chaumont-en-Vexin) – francuska polityk, samorządowiec, deputowana do Parlamentu Europejskiego VII kadencji.
Życiorys.
Ukończyła studia z zakresu literatury klasycznej w Rennes, po czym wróciła do Morlaix, gdzie pracowała jako nauczycielka. W 2001 zaangażowała się w działalność polityczną na poziomie lokalnym. Była później radną departamentu Finistère, w 2008 została także wybrana na mera miejscowości Morlaix (reelekcję uzyskała w 2014, pełniła tę funkcję do 2020).
W wyborach w 2009 kandydowała z ramienia Unii na rzecz Ruchu Ludowego (przekształconej później w partię Republikanie) do Europarlamentu. Mandat objęła 1 stycznia 2011 po rezygnacji, którą złożył Christophe Béchu. Przystąpiła do grupy Europejskiej Partii Ludowej oraz do Komisji Rolnictwa i Rozwoju Wsi. W PE zasiadała do 2014. W 2015 i 2021 wybierana na radną regionu Bretania.

</doc>
<doc id="2216690" url="https://pl.wikipedia.org/wiki?curid=2216690" title="Antoni Reising">
Antoni Reising

Antoni Reising (ur. 13 czerwca 1905 we Lwowie, zm. 6 stycznia 1975 w Tarnowie) − artysta plastyk, scenograf teatralny, jeden z założycieli i długoletni pracownik Teatru im. Ludwika Solskiego w Tarnowie.
Antoni Reising ukończył w 1926 roku Państwową Szkołę Przemysłu Artystycznego i Sztuk Zdobniczych we Lwowie. Od 1928 roku pracował we lwowskich teatrach, między innymi Teatrze Opery i Baletu, jako scenograf. Od 1933 roku zajmował się także malarstwem sztalugowym, należał do grupy plastycznej „Ster”. Był członkiem Związku Zawodowego Artystów Plastyków. W 1945 roku opuścił Lwów i wyjechał początkowo do Piotrkowic, następnie zamieszkał w Tarnowie.
Wraz z grupą osób, w tym swoim znajomym z czasów lwowskich, plastykiem Józefem Szuszkiewiczem, zaangażował się w stworzenie w Tarnowie teatru. W latach 1945−1954 była to scena amatorska, przekształcona następnie w Państwowy Teatr Ziemi Krakowskiej im. Ludwika Solskiego. Antoni Reising od początku pełnił w nim funkcję scenografa, a od 1960 roku kierownika pracowni scenograficznej. Przygotował dekoracje i kostiumy do kilkudziesięciu przedstawień teatralnych. Poza tym wciąż malował, wystawiając swoje prace w Tarnowie, Krakowie, Nowym Sączu, Rzeszowie, Opolu oraz na Węgrzech. Obecnie jego dzieła znajdują się między innymi w Muzeum Okręgowym w Tarnowie. Był członkiem Stowarzyszenia Polskich Artystów Teatru i Filmu i Związku Polskich Artystów Plastyków. Został odznaczony Złotym Krzyżem Zasługi.
Przeszedł na emeryturę w 1970 roku. Zmarł 6 stycznia 1975 roku i został pochowany na Starym Cmentarzu w Tarnowie. Od 1985 roku jedna z ulic w tarnowskiej dzielnicy Krzyż nosi jego imię.

</doc>
<doc id="2216691" url="https://pl.wikipedia.org/wiki?curid=2216691" title="Medytacje poetyckie">
Medytacje poetyckie

Medytacje poetyckie (oryg. fr. "Méditations poétiques") – tom wierszy Alphonse'a de Lamartine'a opublikowany po raz pierwszy w 1820 i uzupełniony trzy lata później.
Alphonse de Lamartine od młodości poświęcał wiele czasu na lekturę autorów starożytnych oraz nowożytnych. Najbliższe były mu osiemnastowieczne utwory sentymentalne (wśród ulubionych lektur m.in. "Paweł i Wirginia"), dzieła francuskich klasyków oraz autorów starożytnych uważał za zbyt realistyczne i pozostawiające zbyt wiele miejsca intelektowi. Zdaniem G. Lansona i P. Tuffrau ostateczną przyczyną podjęcia przez niego działalności poetyckiej była nieszczęśliwa miłość do poznanej w uzdrowisku Aix-en-Provence pani Charles, zmarłej przedwcześnie na gruźlicę.
"Medytacje" zostały opublikowane w 1820; ich przyjęcie przez czytelników było entuzjastyczne. Zdaniem Lansona i Tuffrau ich znaczenie dla literatury francuskiej było porównywalne z rolą "Rozprawy o metodzie" i "Cyda", "Medytacje" zapoczątkowały bowiem okres romantyzmu. O ile tematyka, wersyfikacja i język utworów nie stanowiły nowości, Lamartine był pierwszym autorem, który z pełną spontanicznością i otwartością przedstawiał w wierszach własne uczucia i emocje. Sam poeta porównywał swoje teksty do "westchnień duszy". Stąd opisywane w "Medytacjach poetyckich" miejsca i osoby nigdy nie miały konkretnych cech, np. pisząc w wierszu "Jezioro" o dwojgu ludziach w łodzi poeta nie mówi nic na ich temat, skupiając się na ulotności uczuć miłosnych. Silny w tomie był motyw metafizyczny: wiara w Boga, Opatrzność, nieśmiertelność. Motyw religijny – droga od lekkomyślności do refleksji nad wiarą – jest głównym spoiwem tomu, łączącego najwcześniejsze utwory Lamartine'a z tekstami powstałymi zaledwie na rok przed publikacją tomiku. "Medytacje poetyckie" nie są jednak dziełem ściśle chrześcijańskim, gdyż Bóg ukazany w dziełach jest jedynie "nieokreślonym przedmiotem pragnień" podmiotu lirycznego, który nie potrafi znaleźć w religii oparcia (nie dała mu go zresztą także miłość). M. F. Guyard uważa, że postać podmiotu wierszy z tomu reprezentuje postawę tytułowego bohatera powieści Chateaubrianda, "René".
Część dzieł miała charakter ściśle filozoficzny i nawiązywała do osiemnastowiecznej poezji francuskiej.
Pierwsza wersja "Medytacji" zawierała 24 wiersze. Wydana trzy lata później zmodyfikowana wersja tomiku była poszerzona o nowe utwory, do 42 pozycji.

</doc>
<doc id="2216692" url="https://pl.wikipedia.org/wiki?curid=2216692" title="UDFj-39546824">
UDFj-39546824



</doc>
<doc id="2216693" url="https://pl.wikipedia.org/wiki?curid=2216693" title="Cemmbyx scopolii">
Cemmbyx scopolii



</doc>
<doc id="2216694" url="https://pl.wikipedia.org/wiki?curid=2216694" title="Maja Bohosiewicz">
Maja Bohosiewicz

Maja Marta Bohosiewicz-Kwaśniewska (ur. 20 listopada 1990 w Żorach) – polska aktorka.
Życiorys.
Urodziła się w rodzinie polskich Ormian. Ma trójkę rodzeństwa: braci Łukasza (ur. 1973) i Mateusza (ur. 1988) oraz starszą siostrę Sonię (ur. 1975). Jest siostrą stryjeczną aktora Jakuba Bohosiewicza.
Jest absolwentką Liceum Aktorskiego przy L’Art Studio w Krakowie. Zadebiutowała w Teatrze im. Juliusza Słowackiego w Krakowie. Studiuje reżyserię w Warszawskiej Szkole Filmowej.
We wrześniu 2013 pojawiła się na okładce polskiej edycji magazynu „Playboy”. W 2014 uczestniczyła w drugiej edycji programu rozrywkowego Polsatu "Twoja twarz brzmi znajomo". Grała główną rolę w serialu TVP2 "Za marzenia" (2018–2019). W 2018 założyła firmę odzieżową „Le Collet”. Poprowadziła pierwszą edycję programu randkowego Netflixa "Love Never Lies Polska" (2023).
Życie prywatne.
31 grudnia 2018 poślubiła Tomasza Kwaśniewskiego, z którym ma syna Zacharego (ur. 17 czerwca 2016) i córkę Leonię (ur. 28 lipca 2017).

</doc>
<doc id="2216695" url="https://pl.wikipedia.org/wiki?curid=2216695" title="27 Dywizjon Artylerii Ciężkiej (II RP)">
27 Dywizjon Artylerii Ciężkiej (II RP)

27 Dywizjon Artylerii Ciężkiej (27 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. 
Mobilizacja.
Został sformowany w dniach 14 do 17 sierpnia 1939, w grupie czerwonej w czasie od A+44 do A+60 w Chełmie, przez 2 pułk artylerii ciężkiej z przeznaczeniem dla 27 Dywizji Piechoty. 27 dac został terminowo zmobilizowany, jednak z bardzo słabymi końmi i wozami do dywizjonowej kolumny amunicyjnej. W jego skład weszły dwie trzydziaławe baterie: armat 105 mm i haubic 155 mm. 17 sierpnia załadowany do transportów kolejowych i odwieziony na Kujawy w ślad za dywizją do Korpusu Interwencyjnego. 18 sierpnia 1939 dywizjon rozpoczął przegrupowanie transportem kolejowym w rejon Bydgoszcz – Inowrocław. Wyładowany został 20 sierpnia na stacji Brzoza i zakwaterowany w tej miejscowości. 21 sierpnia był inspekcjonowany przez dowódcę dywizji gen. bryg. Juliusza Drapellę i dowódcę AD płk. dypl. Andrzeja Uthke. Tam pozostawał do 25 sierpnia. 25 sierpnia wieczorem na stacji kolejowej Brzoza 27 dac został załadowany do transportów kolejowych i przewieziony został na Pomorze na płd.-zach. od Starogardu, 27 sierpnia zajął stanowiska ogniowe koło miejscowości Wda na południe od Lubiechowa. 
27 dac w kampanii wrześniowej.
Walki na Pomorzu 
1 września, godzinach przedpołudniowych, 27 DP rozpoczęła marsz w rejon Chełmno-Chełmża, gdzie miała przejść do odwodu Armii Pomorze. 27 dac maszerował przez Bory Tucholskie w kolumnie środkowej wraz z 23 pułkiem piechoty trasą Osowo, Ocypel, Kasparus, Osie. Po dziennym i nocnym marszu 1/2 września, o świcie 2 września 27 dac wraz z 23 pp i dywizjonem I/27 pułku artylerii lekkiej znalazł się w rejonie wsi Trzebciny, tam był ostrzeliwany z lasu przez grupę dywersyjną. Podczas marszu dowódca dywizjonu otrzymywał sprzeczne ze sobą rozkazy. Następnie podjęto marsz po trasie Błądzim, Tuszyny, Łowin, Pruszcz. Po dojściu do Szewna 27 dac zajął stanowiska ogniowe. Niemieckie oddziały 3 Dywizji Pancernej przedarły się przez obronę czołowego 24 pułku piechoty i dotarły do stanowisk artylerii. Baterie I/27 pal i 27 dac ogniem na wprost zniszczyły kilka czołgów niemieckich. Pozostawiony przez piechotę na stanowiskach 27 dac podjął nocny marsz 2/3 września samodzielnie marsz polnymi drogami przez Przysiersk, Poledno, Parlin, Małociechowo. Rano 3 września 27 dac dotarł do stanowisk obronnych 23 pp w rejonie Wałdowa. 
Walki odwrotowe na Kujawach 
Wraz z nim pomaszerował w rejon Bydgoszczy, a następnie w kierunku Torunia. 6 września 27 dac zajął stanowiska na terenie poligonu toruńskiego. Podczas marszów dywizjon odniósł straty w zaprzęgach i zagubiła się kolumna amunicyjna dywizjonu. 6 i 7 września 27 dac stanowił artylerię ogólnego działania 27 DP, która broniła rubieży Podgórz-Wygoda oraz dozorowała brzeg Wisły od Torunia do Otłoczyna. Nocą 7/8 września dywizjon trasą Brzoza, Aleksandrów Kujawski przeszedł w rejon Zalesie, Raciążek tam 27 dac i 48 dywizjon artylerii lekkiej stanowiły grupę artylerii ogólnego działania. 8 września 27 dac zajmując stanowiska ogniowe w rejonie Wólki od godzin południowych wspierał efektywnie obronę 22 pułku piechoty i 23 pp na linii rzeki Tęczynki, atakowane przez oddziały niemieckiej 50 DP. Nocą 8/9 września kontynuowano odwrót, 27 dac zajął obronę przy szosie Włocławek-Wieniec w rejonie wzg. 62. Po południu 9 września 27 dac stoczył z artylerią niemieckiej 3 DP pojedynek ogniowy, ostrzeliwując jej stanowiska w rejonie Szpetala, zmuszając ją do zmiany stanowisk ogniowych. Wieczorem 9 września dokonano odwrotu na stanowiska przy drodze Włocławek-Kruszyn, w pobliżu dworu Nowa Wieś. Stanowiska ogniowe dywizjon zajął po północy. 27 dac miał wspierać piechotę zajmującą obronę na linii rzeki Zgłowiaczka. Obronę 22 pp ponownie wspierał 27 dywizjon, ponadto stanowiska jego zostały ostrzelane, przez artylerię niemiecką z rejonu Kryńska i Szpetala Górnego. 27 dac w trakcie pojedynku artyleryjskiego zmusił do zmiany stanowisk niemiecką baterię zmotoryzowaną w rejonie Kryńska, a także po ostrzelaniu zamilkły baterie w rejonie Szpetala Górnego. Stanowiska 27 dac dwukrotnie były atakowane przez lotnictwo niemieckie. Nocą 10/11 września 27 dac przeszedł na nowe stanowiska w rejonie Mielęcinka, tego dnia prawdopodobnie, nie brał udziału w sporadycznej wymianie ognia. 12 września dywizjon sporadycznie ostrzeliwał oddziały niemieckiej 50 DP, z uwagi na brak amunicji. Po południu uzupełniono amunicję z pociągu ewakuowanego z Torunia. Nocą 12/13 września dywizjon dotarł do lasów nadleśnictwa Kowal, gdzie wypoczywał, bez styczności z nieprzyjacielem. Kolejnej nocy odbył marsz do Gostynina, gdzie miał wesprzeć 23 pp w ewentualnej obronie miasta. Zajął stanowiska ogniowe w rejonie wsi Kłótno. 
Udział w bitwie nad Bzurą 
14 września od godz.14.00 27 dac wspierał natarcie piechoty z 27 DP i 19 pułku piechoty na Radziwie. Nocą 14/15 września jeden z działonów 1 baterii wspierał ponowne natarcie piechoty 27 DP na Radziwie bronione przez niemiecką 3 DP. Natarcie tylko częściowo uzyskało powodzenie. 15 września dywizjon uzyskał ostatnie uzupełnienie amunicji i wieczorem odmaszerował do lasów Uderz nadleśnictw Kampinos, w trakcie marszu zawrócony został na poprzednie stanowiska. Wojska niemieckie zajęły Gąbin. 16 września dywizjon zajął stanowiska ogniowe na skraju lasu na zachód od Topolna. Wspierał walki obronne 24 pp i 19 pp na linii Jeziora Zdworskie, Piaski Troszyńskie. Wieczorem skierowany rozkazem dowódcy 27 DP przez Sanniki w kierunku Brzozowa Starego, podczas schodzenia ze stanowisk dywizjon musiał włączyć się do walki z uwagi na natarcia niemieckie. 17 września, w lasach Iłowskich w czasie bitwy nad Bzurą, dywizjon poniósł dotkliwe straty od nieprzyjacielskiego lotnictwa. Prawdopodobnie utracono w ich wyniku cały sprzęt. Zdecydowano przebijać się przez Puszczę Kampinoską do Warszawy lub Modlina małymi grupami. Efekt tych działań był znikomy. 

</doc>
<doc id="2216696" url="https://pl.wikipedia.org/wiki?curid=2216696" title="Crush on You">
Crush on You

Crush on You – drugi singel raperki Lil’ Kim, promujący jej pierwszy album studyjny „Hard Core”. Piosenkę wydano 3 stycznia 1997. Singel osiągnął #23 pozycję na UK Singles Chart i #16 na Billboard 200.

</doc>
<doc id="2216697" url="https://pl.wikipedia.org/wiki?curid=2216697" title="Nahida Sturmhöfel">
Nahida Sturmhöfel

Nahida Konkordia Henrietta Sturmhöfel (ur. 24 listopada 1822 w Złotowie, zm. 24 października 1889 w San Terenzo) – poetka, pionierka ruchu emancypacyjnego kobiet.
Urodziła się jako córka kapitana i powiatowego poborcy podatkowego Karola Fryderyka Wilhelma Sturmhöfel i Konkordii Adelajdy Karoliny z domu Knopf. Jej opublikowane w 1865 wiersze pt.: „Freie Lieder“ ("Wolne Pieśni") zostały natychmiast skonfiskowane. Ich drugie wydanie ukazało się w 1887. Odbyła wiele podróży, szczególnie do Włoch. Jest honorową obywatelką miasta Złotowa.
Ponadto opublikowała: 

</doc>
<doc id="2216698" url="https://pl.wikipedia.org/wiki?curid=2216698" title="Nahida (Konkordia Henrietta) Sturmhöfel">
Nahida (Konkordia Henrietta) Sturmhöfel



</doc>
<doc id="2216699" url="https://pl.wikipedia.org/wiki?curid=2216699" title="Rozplot">
Rozplot



</doc>
<doc id="2216705" url="https://pl.wikipedia.org/wiki?curid=2216705" title="Zbór Kościoła Zielonoświątkowego w Ustce">
Zbór Kościoła Zielonoświątkowego w Ustce

Zbór Kościoła Zielonoświątkowego w Ustce – zbór Kościoła Zielonoświątkowego w RP znajdujący się w Ustce.

</doc>
<doc id="2216707" url="https://pl.wikipedia.org/wiki?curid=2216707" title="Dionizy Aleksandryjski">
Dionizy Aleksandryjski



</doc>
<doc id="2216714" url="https://pl.wikipedia.org/wiki?curid=2216714" title="Aleksander Ślączka">
Aleksander Ślączka

Aleksander Wojciech Ślączka (ur. 18 maja 1893 w Sanoku, zm. 1940 w Charkowie) – polski lekarz neurolog i psychiatra, docent doktor medycyny, jeden z twórców neurochirurgii polskiej. Kapitan rezerwy lekarz Wojska Polskiego, ofiara zbrodni katyńskiej.
Życiorys.
Aleksander Wojciech Ślączka urodził się 18 maja 1893 w Sanoku. Jego rodzicami byli Wojciech (1851–1925, adwokat, działacz niepodległościowy) i Bronisława z domu Mysłowska (1856–1903), a ojcem chrzestnym Jan Staruszkiewicz. Jego rodzeństwem byli: Kazimierz (1885–1971, inżynier, oficer Legionów Polskich, kapitan rezerwy Wojska Polskiego, działający w Gdyni), Zofia Klara (1887-1890), Janina Aleksandra (1889-1979, nauczycielka), Sylwia Klementyna (1891-1893), Roman (1895–1967, doktor praw, adwokat i radca prawny). Rodzina Ślączków zamieszkiwała w kamienicy przy ulicy Tadeusza Kościuszki, gdzie obecnie pod numerem 26 mieści się główny oddział sanockiej poczty (po zakończeniu II wojny światowej gmach został przejęty od dr. Romana Ślączki).
W rodzinnym Sanoku ukończył szkołę powszechną, a następnie w 1911 z wynikiem celującym C. K. Gimnazjum (w jego klasie byli m.in. Józef Dąbrowski, Edward Kielar – obaj także ofiary zbrodni katyńskiej, Julian Krzyżanowski, Kazimierz Niedzielski, Antoni Owsionka, Kazimierz Piech). W tym samym roku rozpoczął studia na Wydziale Wszechnauk Lekarskich Uniwersytetu Jagiellońskiego w Krakowie. W okresie nauki gimnazjalnej współtworzył „Kółko przyrodników”, w którym pełnił funkcję prezesa (wiceprezesem był Kazimierz Piech, sekretarzem Włodzimierz Mozołowski, a zastępcą sekretarza był brat Aleksandra, Roman). Został harcerzem. Był członkiem sanockiego gniazda Polskiego Towarzystwa Gimnastycznego „Sokół” od 1912. Uchwałą Rady Miejskiej w Sanoku z 1913 został uznany przynależnym do gminy Sanok.
Po wybuchu I wojny światowej w 1914 i przerwaniu studiów został zmobilizowany i trafił w szeregi C. K. Armii do służby sanitarnej wpierw do Serbii, następnie w maju 1915 na front włoski w rejon rzeki Isonzo. W C. K. Obronie Krajowej&gt; Został mianowany podporucznikiem sanitarnym w rezerwie z dniem 1 lutego 1917. Wówczas był przydzielony do 37 pułku strzelców. W maju 1917 przeszedł na stronę włoską, po czym 19 maja został jeńcem osadzonym w obozie Santa Maria Capua Vetere za odmowę udzielenia informacji o rozmieszczeniu wojsk cesarskich. Dzięki staraniom polskiego kapelana 4 maja 1918 jako podporucznik został zwolniony i trafił do Armii Hallera (służył w sztabie generała). W latach 1918–1919 był członkiem francusko-polskiej komisji wojskowej w Rzymie i w z jej ramienia agitował wśród polskich żołnierzy we Włoszech i Albanii na rzecz ich przyłączenia się do aliantów. Działalność ułatwiała mu znajomość języka włoskiego; w tym czasie ułożył słowa pieśni popularnej w szeregach polskich żołnierzy we Włoszech.
Z Armią Hallera powrócił do Polski w październiku 1919 jako porucznik sanitarny. Trafił wówczas do dywizji na Pomorzu. Uczestnik wojny polsko-bolszewickiej, skierowany na front w lipcu 1920, służył m.in. w Czołówce Sanitarnej „Zegrze”. Został awansowany do stopnia kapitana podlekarza w korpusie sanitarnych oficerów rezerwy ze starszeństwem z dniem 1 czerwca 1919. 3 stycznia 1921 został przeniesiony do rezerwy. W 1923, 1024 jako oficer rezerwowy był przydzielony do 1 batalionu sanitarnego w Warszawie. W 1934 jako kapitan rezerwy lekarz był przydzielony do kadry zapasowej 5 Szpitala Okręgowego w Krakowie i pozostawał wówczas w ewidencji Powiatowej Komendy Uzupełnień Kraków Miasto.
W 1921 wznowił studia medyczne. W 1922 został młodszym asystentem w Klinice Neurologicznej i Psychiatrycznej Uniwersytetu Jagiellońskiego, 21 listopada 1923 uzyskał tytuł doktora wszechnauk lekarskich na Uniwersytecie Jagiellońskim i od tego czasu pracował na stanowisku starszego asystenta. Od kwietnia 1925 przez rok w Klinice Chorób Wewnętrznych UJ, a następnie od kwietnia 1926 do końca 1930 był zatrudniony na oddziale VI Szpitala św. Łazarza w Krakowie kolejno jako adiunkt, sekundariusz i hospitant. Od 1930 dokształcał się w zakresie histopatologii i anatomii patologicznej w Krakowie i Warszawie. Od stycznia do lipca 1931 specjalizował się w warszawskiej Klinice Neurologicznej pod kierunkiem profesora Kazimierza Orzechowskiego, a po powrocie przez kilka miesięcy pracował w Zakładzie Anatomii Patologicznej UJ. Następnie w 1932 powrócił do pracy w Klinice Neurologiczno-Psychiatrycznej UJ, początkowo jako hospitant, od 1 października 1933 starszy asystent, a od 1 września 1937 asystent kontraktowy. Działał społecznie, od 1 listopada 1926 przez 10 lat funkcjonował jako lekarz w krakowskiej Ubezpieczalni Społecznej, ponadto jako biegły sądowy w zakresie neurologii i psychiatrii. Jako docent psychiatrii na Wydziale Lekarskim UJ habilitował się z dniem 30 czerwca 1938 w dziedzinie neurologii i psychiatrii na podstawie pracy "O tzw. nabłoniakach nerwowych mózgu i rdzenia" (zatwierdzona 30 kwietnia 1938 roku uchwałą Rady Wydziału Lekarskiego Uniwersytetu Jagiellońskiego) i uzyskał tytuł docenta. W tym czasie uzyskał także prymariat na Oddziale Neurologicznym Szpitala św. Łazarza w Krakowie. Publikował w czasopismach medycznych („Neurologia Polska”, „Biuletyn Akademii Umiejętności”) zarówno w języku polskim, jak i niemieckim. Był członkiem Towarzystwa Lekarskiego Krakowskiego.
Zmobilizowany w sierpniu 1939 jako kapitan i przydzielony do Wojskowego Szpitala Okręgowego nr 5 w Krakowie, wraz z którym w czasie kampanii wrześniowej poruszał się na wschód. Po agresji ZSRR na Polskę dostał się do niewoli sowieckiej aresztowany w okolicach Lwowa wraz z transportem rannych. Był przetrzymywany w obozie starobielskim z numerem 2533. W 1940 wraz z jeńcami osadzonymi w Starobielsku został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Od 12 lutego 1928 jego żoną była Zofia, z domu Buczyńska, która także była lekarzem.
Upamiętnienie.
Aleksander Ślączka został upamiętniony symboliczną tablicą na grobowcu rodziny swojego brata Romana Ślączki na Cmentarzu Witomińskim w Gdyni.
W 1990, pięćdziesiątą rocznicę zbrodni katyńskiej, w holu Collegium Novum Uniwersytetu Jagiellońskiego w Krakowie, wmurowana została z inicjatywy Społeczności Uniwersytetu Jagiellońskiego i Wydziału Lekarskiego pamiątkowa tablica poświęcona wykładowcom, absolwentom i wychowankom tej uczelni więzionym w Katyniu, Kozielsku i Starobielsku zamordowanym przez NKWD.
5 października 2007 minister obrony narodowej Aleksander Szczygło awansował go pośmiertnie do stopnia majora. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Aleksandra Ślączkę (zasadzenia dokonały hm. Ewa Wojtuszewska
i hm. Jerzy Kwaśniewicz w imieniu Hufca ZHP Ziemi Sanockiej im. ks. hm. Zdzisława Peszkowskiego).
Aleksandrowi Ślączce został poświęcony jeden z odcinków filmowego cyklu dokumentalnego pt. "Epitafia katyńskie" (2010).

</doc>
<doc id="2216715" url="https://pl.wikipedia.org/wiki?curid=2216715" title="Paul Bravo">
Paul Bravo

Paul Bravo (ur. 19 czerwca 1968 w Campbell) – amerykański piłkarz, grający podczas kariery na pozycji pomocnika lub napastnika. Obecnie trener piłkarski.
Kariera klubowa.
W 1989 roku Paul Bravo ukończył Santa Clara University. Podczas studiów występował w szkolnej drużynie w rozgrywkach uniwersyteckich. W 1994 grając w klubie San Francisco Greek-Americans zdobył Puchar USA.
W 1995 roku Bravo przeszedł do klubu Monterey Bay Jaguars, grającego w USISL Pro League. W 1996 roku został zawodnikiem występującego w nowo utworzonych rozgrywkach Major League Soccer – San Jose Clash. W 1997 przeszedł do klubu Colorado Rapids, w którym grał do końca kariery w 2001. Łącznie w latach 1996-2001 w MLS rozegrał 166 meczów, których strzelił 52 bramki.
Kariera reprezentacyjna.
W reprezentacji Stanów Zjednoczonych Bravo zadebiutował 11 grudnia 1994 roku w meczu z Hondurasem.
W 1999 roku Williams uczestniczył w Pucharze Konfederacji 1999, na którym USA zajęło 3. miejsce. Na turnieju w Meksyku Bravo wystąpił w dwóch meczach z Niemcami i meczu o trzecie miejsce z Arabią Saudyjską. W ten drugi mecz był zarazem ostatnim Bravo w reprezentacji. W 27 min. meczu strzelił swoją jedyną bramkę w reprezentacji. Łącznie w latach 1994-1999 wystąpił w reprezentacji 4 razy i strzelił 1 bramkę.
Kariera trenerska.
Po zakończeniu kariery piłkarskiej Bravo został trenerem. W latach 2003-2004 pełnił funkcję asystenta trenera w Colorado Rapids, a w latach 2006-2008 w Los Angeles Galaxy. Od 2009 jest dyrektorem technicznym w Colorado Rapids.

</doc>
<doc id="2216716" url="https://pl.wikipedia.org/wiki?curid=2216716" title="Not Tonight">
Not Tonight

Not Tonight - trzeci singel raperki Lil’ Kim, promujący jej pierwszy album studyjny „Hard Core”. Gościnnie w piosence wystąpili Da Brat, Missy Elliot, Angie Martinez i Lisa Lopez. Piosenkę wydano 24 kwietnia 1997, a także znalazła się ona na soundtracku do filmu komediowego „Nic do stracenia”. Singel osiągnął #6 pozycję na Billboard Hot 100 i uzyskał status platyny, przyznanej mu przez RIAA, za sprzedaż w 1 mln egzemplarzy. Teledysk do piosenki kręcony był w Miami na Florydzie.

</doc>
<doc id="2216718" url="https://pl.wikipedia.org/wiki?curid=2216718" title="Józef Szuszkiewicz">
Józef Szuszkiewicz

Józef Szuszkiewicz (ur. 3 lutego 1912 we Lwowie, zm. 20 września 1982 w Tarnowie) − artysta plastyk, malarz i grafik, jeden z założycieli Teatru im. Ludwika Solskiego w Tarnowie, długoletni nauczyciel i dyrektor Państwowego Liceum Sztuk Plastycznych w Tarnowie.
Józef Szuszkiewicz był absolwentem Akademii Sztuk Pięknych w Warszawie, kształcił się pod kierunkiem profesorów: Tadeusza Pruszkowskiego, Leona Wyczółkowskiego i Stanisława Ostoi-Chrostowskiego. Dyplom uzyskał w 1939 roku. Walczył w kampanii wrześniowej i dostał się do niewoli niemieckiej. Po uwolnieniu powrócił do Lwowa, gdzie 31 grudnia 1940 roku ożenił się z Gertrudą Czerniawską. We Lwowie pozostał do 1944 roku, następnie wraz z rodziną wyjechał do Tarnowa.
Po wyzwoleniu pracował jako nauczyciel rysunków, od 1946 roku objął stanowisko dyrektora utworzonego między innymi dzięki jego staraniom Państwowego Liceum Sztuk Plastycznych i pełnił tę funkcję do 1959 roku. Później przez wiele lat pozostał pedagogiem, uczniowie nazywali go "Józwa". Wraz z grupą ludzi związanych zawodowo z teatrem, między innymi swoim znajomym z czasów lwowskich, scenografem Antonim Reisingiem, stworzył w 1945 roku w Tarnowie teatr amatorski, w którym występował jako aktor, w 1954 roku upaństwowiony i przekształcony w Teatr Ziemi Krakowskiej im. Ludwika Solskiego. Przez całe życie pozostawał aktywnym plastykiem, malował pejzaże, portrety i martwe natury, zajmował się grafiką i ekslibrisem. Projektował witraże i polichromie do kościołów i kaplic w diecezji tarnowskiej. Brał udział w pierwszych trzech Ogólnopolskich Biennale Grafiki w Krakowie w latach 1960, 1962 i 1964. Wystawiał w kraju i za granicą, obecnie jego prace znajdują się między innymi w Muzeum Okręgowym w Tarnowie, Muzeum Śląskim w Katowicach, wrocławskim Ossolineum czy Muzeum Sztuki Ludowej w Młocinach. Był członkiem Związku Polskich Artystów Plastyków.
Zmarł na serce 20 września 1982 roku i został pochowany na Starym Cmentarzu w Tarnowie. Od 1985 roku jedna z ulic w tarnowskiej dzielnicy Krzyż nosi jego imię.

</doc>
<doc id="2216720" url="https://pl.wikipedia.org/wiki?curid=2216720" title="Triantha">
Triantha

Triantha (Nutt.) Baker – rodzaj wieloletnich hemikryptofitów lub geofitów ryzomowych z rodziny kosatkowatych, obejmujący 4 gatunki występujące w Japonii oraz subarktycznej Ameryce Północnej do północnych Stanów Zjednoczonych.
Morfologia.
Rośliny tworzą podziemne kłącze. Pędy naziemne gruczołowate lub gruczołowato-omszone. Liście odziomkowe, równowąskie, oraz do 3 liści właściwych okalających pęd kwiatostanowy. Kwiatostan groniasty, 2-7-kwiatowy, niekiedy zwarty i przypominający kłos. Podkwiatki zrośnięte w kieliszek. Okwiat pojedynczy, 6-listkowy. Pręcików 6, o silnie spłaszczonych nitkach, rozszerzonych u nasady. Główki pręcików osadzone u nasady. Zalążnia górna, naga. Słupkowie u nasady apokarpiczne. Słupki 3. Owocami są torebki, jajowate do szeroko elipsoidalnych lub cylindrycznych, nagie. Liczba chromosomów 2n wynosi 30.
Systematyka.
Przynależność tego rodzaju do rodziny kosatkowatych nie jest jednoznaczna. Angiosperm Phylogeny Website nie wymienia go na liście rodzajów w tej rodzinie, niemniej wskazuje go w charakterystyce tej rodziny. Do tej rodziny klasyfikują rodzaj The Plant List (2016), podobnie The Checklist of Selected Plant Families Kew Gardens. 
USDA GRIN klasyfikuje ten rodzaj do rodziny kosatkowatych, podając jednak informację, że w innych ujęciach bywa on klasyfikowany do innych rodzin: liliowatych, melantkowatych i łomkowatych.
Global Biodiversity Information Facility i The International Plant Names Index zaliczają rodzaj do rodziny liliowatych. 

</doc>
<doc id="2216722" url="https://pl.wikipedia.org/wiki?curid=2216722" title="Eligiusz Hirnle">
Eligiusz Hirnle

Eligiusz Hirnle (ur. 27 listopada 1924 w Kołomyi, zm. 22 sierpnia 2002 w Gdyni) − polski oficer lotnictwa wojskowego, komandor porucznik pilot Marynarki Wojennej.
Życiorys.
Urodził się i dorastał w Kołomyi. W 1940 roku, po wkroczeniu do miasta oddziałów Armii Czerwonej, jego ojciec Adam, były legionista i żołnierz Związku Walki Zbrojnej, został aresztowany przez NKWD i zaginął. Syn wstąpił w 1944 roku do ludowego Wojska Polskiego i jako podoficer 1 Armii przeszedł jej szlak bojowy nad Wisłę. Później wstąpił do Wojskowej Szkoły Lotniczej WP w Zamościu, przeniesionej wkrótce do Dęblina. Pierwszy samodzielny lot odbył 1 sierpnia 1946 roku. Po promocji oficerskiej 15 grudnia 1947 roku został, jako podporucznik lotnictwa, skierowany do 6 Pułku Lotnictwa Szturmowego na lotnisku Strachowice pod Wrocławiem. Latał na samolotach Ił-2, a od 1949 roku Ił-10. W dniu 9 sierpnia 1950 roku ostatni pułkowy Ił-2 został przez niego przeprowadzony lotem do Warszawy, był wtedy dowódcą klucza trzeciej eskadry 6 Pułku Lotnictwa Szturmowego. Wraz z ppłk. lotnictwa Mieczysławem Dudkiem (1925–2012) przylecieli tym samolotem z Wrocławia na lotnisko Bemowo, gdzie po odłączeniu skrzydeł ulicami Warszawy przetransportowano samolot do Muzeum Wojska Polskiego przy al. Jerozolimskich 3. Tam, pod nadzorem Mieczysława Dudka, samolot zmontowano, uruchomiono i przekazano do Muzeum, gdzie jest eksponowany do dzisiaj.
Służył w 6 Pułku, najpierw we Wrocławiu, potem w Pile, do 1957 roku. Wtedy, na własną prośbę, został przeniesiony do lotnictwa morskiego. Został szefem Służby Strzelania Powietrznego Dowództwa Lotnictwa i Obrony Przeciwlotniczej Marynarki Wojennej. Odbył przeszkolenie do lotów na odrzutowym MiG-15. W 1958 roku pilotował samolot Jak-11, pomalowany w barwy Luftwaffe, podczas kręcenia scen ataku powietrznego do filmu "Orzeł" w reżyserii Leonarda Buczkowskiego. 19 kwietnia 1966 roku, w związku ze złym stanem zdrowia, przeszedł do rezerwy, w stopniu komandora porucznika pilota. Przez kilka kolejnych lat, od 1969 do 1974 roku, pracował jako Naczelnik Lotniska Gdańsk-Wrzeszcz. Po przejściu na emeryturę został aktywnym działaczem Morskiego Klubu Seniorów Lotnictwa w Gdyni. Był odznaczony między innymi Krzyżem Kawalerskim Orderu Odrodzenia Polski i Złotym Krzyżem Zasługi. Zmarł w 2002 roku i został pochowany na Cmentarzu Garnizonowym w Gdyni-Oksywiu.
Eligiusz Hirnle był młodszym bratem Zbigniewa Hirnle, wrocławskiego lekarza-radiologa.

</doc>
<doc id="2216723" url="https://pl.wikipedia.org/wiki?curid=2216723" title="Łunochod 201">
Łunochod 201

Łunochod 201 (ros. Луноход - "Chodzący Po Księżycu") – radziecki łazik księżycowy, siostrzany pojazd Łunochoda 1 i 2. Wystrzelony ponad półtora roku przed Łunochodem 1; misja zakończyła się niepowodzeniem.
Pojazdy serii Łunochod są spadkobiercami niezrealizowanego projektu L2 Siergieja Korolowa z 1963 roku. Dwa lata później w biurze konstrukcyjnym Korolowa ukończono projekt sondy kosmicznej typu E-8 i łazika, a w tym samym roku prace konstrukcyjne nad bezzałogowymi pojazdami księżycowymi przejął Instytut Ławoczkina. Tam projekt został dopracowany i zmodyfikowany – jedno z ulepszeń polegało na przystosowaniu łazika do wyniesienia na orbitę za pomocą rakiety Proton.
19 lutego 1969 roku odbyło się pierwsze wystrzelenie aparatu E-8 z pierwszym Łunochodem na pokładzie – Łunochodem 201 (NASA nadała sondzie nazwę Łuna 1969A). Jednak awarii uległ rakietowy silnik wspomagający pierwszego stopnia – o godzinie 9:48 czasu lokalnego rakieta spadła na ziemię w odległości 15 kilometrów od kosmodromu; Łunochod 201 został zniszczony.

</doc>
<doc id="2216725" url="https://pl.wikipedia.org/wiki?curid=2216725" title="Oriental Asuncion">
Oriental Asuncion



</doc>
<doc id="2216726" url="https://pl.wikipedia.org/wiki?curid=2216726" title="Primera de Ascenso">
Primera de Ascenso



</doc>
<doc id="2216727" url="https://pl.wikipedia.org/wiki?curid=2216727" title="Inkaso dokumentowe">
Inkaso dokumentowe



</doc>
<doc id="2216728" url="https://pl.wikipedia.org/wiki?curid=2216728" title="Capitan Figari Lambare">
Capitan Figari Lambare



</doc>
<doc id="2216730" url="https://pl.wikipedia.org/wiki?curid=2216730" title="Matt McKeon">
Matt McKeon

Matthew John McKeon (ur. 24 sierpnia 1974 w Saint Louis) – amerykański piłkarz, grający podczas kariery na pozycji pomocnika. Obecnie trener piłkarski.
Kariera klubowa.
W 1995 roku Matt McKeon ukończył Saint Louis University. Podczas studiów występował w szkolnej drużynie w rozgrywkach uniwersyteckich w klubie St. Louis Billikens.
W 1996 roku został zawodnikiem występującego w nowo utworzonych rozgrywkach Major League Soccer – Kansas City Wizards. W klubie z Kansas grał (z krótką przerwą na roczną grę w Colorado Rapids) do końca kariery do 2002 roku. Łącznie w latach 1996-2002 w MLS rozegrał 172 mecze, których strzelił 13 bramek.
Kariera reprezentacyjna.
W reprezentacji Stanów Zjednoczonych McKeon zadebiutował 30 lipca 1999 roku w meczu z Niemcami, podczas Pucharu Konfederacji 1999, na którym USA zajęły 3. miejsce. Na turnieju w Meksyku wystąpił w meczu o trzecie miejsce z Arabią Saudyjską. Ten drugi mecz był zarazem ostatnim McKeona w reprezentacji. W spotkaniu tym został ukarany czerwoną kartką.

</doc>
<doc id="2216733" url="https://pl.wikipedia.org/wiki?curid=2216733" title="Krzysztof Komorowski">
Krzysztof Komorowski



</doc>
<doc id="2216735" url="https://pl.wikipedia.org/wiki?curid=2216735" title="Twarda 2/4 Tower">
Twarda 2/4 Tower



</doc>
<doc id="2216737" url="https://pl.wikipedia.org/wiki?curid=2216737" title="Święta Felicyta">
Święta Felicyta



</doc>
<doc id="2216739" url="https://pl.wikipedia.org/wiki?curid=2216739" title="Gabinet cieni Platformy Obywatelskiej">
Gabinet cieni Platformy Obywatelskiej



</doc>
<doc id="2216741" url="https://pl.wikipedia.org/wiki?curid=2216741" title="Emmanuel Here">
Emmanuel Here



</doc>
<doc id="2216742" url="https://pl.wikipedia.org/wiki?curid=2216742" title="Boeing C-135 Stratolifter">
Boeing C-135 Stratolifter

Boeing C-135 Stratolifter – amerykański, czterosilnikowy samolot transportowy opracowany na bazie Boeing 367-80 we wczesnych latach 50. XX wieku. Samolot opracowano na zlecenie USAF Strategic Air Command (SAC) jako latająca cysterna dla zwiększenia zasięgu bombowców, USAF Military Air Transport Service (MATS) zamówiło 48 transportowych C-135 (dostarczono 45) jako rozwiązanie przejściowe do czasu dostaw Lockheed C-141 Starlifter. Samoloty wyposażono potem w specjalistyczną aparaturę do prowadzenia misji rozpoznania elektronicznego, pomiaru skażeń i dowodzenia. Powstało też wiele wersji na bazie komercyjnego Boeing 707 oznaczanych: C-18, C-137 (posiadające okna i duże drzwi) oraz Boeing E-3 Sentry, Boeing E-6 Mercury. Ogółem na bazie modelu 367-80 powstało ponad 60 wojskowych wersji.
Wersje.
Seryjne
Konwersje

</doc>
<doc id="2216748" url="https://pl.wikipedia.org/wiki?curid=2216748" title="Ludwik Kasperczyk">
Ludwik Kasperczyk

Ludwik Kasperczyk OFM (ur. 23 września 1885 w Kochłowicach, zm. 11 maja 1949 w Rybniku) − polski kapłan, franciszkanin, prowincjał.
O. Ludwik Kasperczyk należał do górnośląskiej Prowincji Wniebowzięcia NMP Zakonu Braci Mniejszych – Franciszkanów, której był prowincjałem w latach 1929-1931.
Urodził się 23 września 1885 w rodzinie górnika Franciszka i Małgorzaty z d. Marek. Ukończył Kolegum Serafickie w Nysie. 25 kwietnia 1905 wstąpił do Prowincji św. Jadwigi Zakonu Braci Mniejszych w Królestwie Prus. Po nowicjacie odbył studia filozoficzno-teologiczne we Wrocławiu-Karłowicach. Święcenia kapłańskie przyjął 23 grudnia 1911.
W latach 1915-1922 był lektorem historii w Kolegium Serafickim w Nysie. W 1922 przeszedł do prowincji Niepokalanego poczęcia NMP w Polsce, która od 1932 zmieniła nazwę na Prowincja Wniebowzięcia NMP Zakonu Braci Mniejszych. W nowej prowincji był rektorem Kolegium Serafickiego. 6 lipca 1929 został mianowany prowincjałem. Rezydował w konwencie panewnickim. Z pełnienia tego urzędu zrezygnował ze względów zdrowotnych 17 kwietnia 1931. Między 1935 a 1939 wykładał historię Kościoła i liturgikę w seminarium we Wronkach.
W czasie II wojny światowej o. Kasperczyk był wikarym w parafii św. Antoniego w Chorzowie-Klimzowcu. Pełnił też funkcję kapelana sióstr boromeuszek w Jastrzębiu-Zdroju. Zmarł w Rybniku 11 maja 1949. Został pochowany na cmentarzu zakonnym w Katowicach-Ligocie.

</doc>
<doc id="2216750" url="https://pl.wikipedia.org/wiki?curid=2216750" title="Joachim Zdrenka">
Joachim Zdrenka

Joachim Jan Zdrenka (ur. 16 lutego 1952 w Świętej) – polski historyk, profesor, wykładowca Uniwersytetu Zielonogórskiego.
Życiorys.
W latach 1971–1976 odbył studia historyczne i archiwistyczne na Uniwersytecie Mikołaja Kopernika w Toruniu, doktorat (1979). W latach 1980–1984 adiunkt, kierownik działu I Wojewódzkiego Archiwum Państwowego w Gdańsku, 1985–1986 stypendysta Fundacji Aleksandra Humboldta w Bonn. 28 września 1993 habilitował się na Uniwersytecie Gdańskim (Wydział Filologiczno-Historyczny – Instytut Historii). Od 1994 profesor Wyższej Szkoły Pedagogicznej w Zielonej Górze.
W latach 1995–2003 kierownik pracowni epigraficznej Berlińsko-Brandenburskiej Akademii Nauk w Poczdamie. 12 czerwca 2002 otrzymał nominację profesorską (2003 profesor zwyczajny). 18 marca 2011 został Honorowym Obywatelem Miasta Złotowa.
11.12.2017 został wyróżniony nagrodą Ministra Szkolnictwa Wyższego i Nauki za całokształt dorobku naukowego.
Kieruje projektem „Inskrypcje na terenach Polski Zachodniej (województwo lubuskie), obecnie (województwo zachodniopomorskie), cz. I: inskrypcje Nowej Marchii”. Jest członkiem Gdańskiego Towarzystwa Naukowego, Historischen Kommission für ost- und westpreußische Landesforschung, Gesellschaft für pommersche Geschichte, Altertumskunde und Kunst, Brandenburgische Historische Kommission i Verein für Familienforschung in Ost- und Westpreußen e. V.
Zainteresowania naukowe.
Historia średniowieczna Pomorza Zachodniego, patrycjat miast pomorskich i pruskich, szczególnie Gdańska, genealogia rodów pomorskich w średniowieczu, historia Niemiec regionu Pomorza Przedodrzańskiego w średniowieczu, epigrafika Polski północno-zachodniej, dyplomatyka zachodniopomorska i pruska, historia regionalna – Ziemia Złotowska i okolice.
Autor ponad 30 książek, w sumie ponad 300 publikacji naukowych. Promotor ponad 90 magistrów, 5 doktorów, autor 11 recenzji prac doktorskich, 10 recenzji prac habilitacyjnych, .

</doc>
<doc id="2216762" url="https://pl.wikipedia.org/wiki?curid=2216762" title="Wojna żeńsko-męska">
Wojna żeńsko-męska

Wojna żeńsko-męska – polski film komediowy w reżyserii Łukasza Palkowskiego. Premiera odbyła się 25 lutego 2011.
Okres zdjęciowy trwał od 25 maja do 10 lipca 2010.

</doc>
<doc id="2216766" url="https://pl.wikipedia.org/wiki?curid=2216766" title="Konwergencja (medycyna)">
Konwergencja (medycyna)

Konwergencja – jednoczesny ruch gałek ocznych ku linii pośrodkowej przedniej (łac. "linea mediana anterior") dzięki skurczowi mięśni prostych przyśrodkowych oczu, unerwionych przez III nerw czaszkowy.
Zjawisko to występuje przy zbliżaniu obiektu (np. palca) do okolic czubka nosa.
Informacja o konwergencji, wysyłana do mózgu z mięśni oka, przydatna jest w percepcji głębi (im bliżej znajduje się obiekt, tym większy jest kąt konwergencji) – jednak tylko na odległość ok. 3 metrów. Przy większych odległościach różnice kątowe są za małe do wykrycia, ponieważ kiedy skupiamy wzrok na odległym obiekcie, oczy ustawione są prawie równolegle.

</doc>
<doc id="2216767" url="https://pl.wikipedia.org/wiki?curid=2216767" title="Stary cmentarz żydowski w Warcie">
Stary cmentarz żydowski w Warcie

Stary cmentarz żydowski w Warcie – kirkut, którego data powstania jest nieznana. Cmentarz znajduje się przy ul. Górnej 7. Został zniszczony podczas II wojny światowej. Nie zachowały się na nim nagrobki. Teren cmentarza został przeznaczony pod zabudowę mieszkaniową.

</doc>
<doc id="2216768" url="https://pl.wikipedia.org/wiki?curid=2216768" title="Cmentarz żydowski w Warcie">
Cmentarz żydowski w Warcie



</doc>
<doc id="2216769" url="https://pl.wikipedia.org/wiki?curid=2216769" title="Tomas Vokoun">
Tomas Vokoun



</doc>
<doc id="2216772" url="https://pl.wikipedia.org/wiki?curid=2216772" title="Asopos">
Asopos



</doc>
<doc id="2216774" url="https://pl.wikipedia.org/wiki?curid=2216774" title="Gospodarka partycypacyjna">
Gospodarka partycypacyjna

Gospodarka partycypacyjna – w szerszym znaczeniu, jest to gospodarka, w której pracownicy i ich organizacje mają wpływ na zarządzanie przedsiębiorstwem;
W węższym znaczeniu - jest to sposób podziału zysku w dwuczęściowym systemie wynagradzania, zgodnie z którym część płacy pracownika jest niezależna od rentowności przedsiębiorstwa, a druga część jest od niej zależna.

</doc>
<doc id="2216775" url="https://pl.wikipedia.org/wiki?curid=2216775" title="1831 w literaturze">
1831 w literaturze



</doc>
<doc id="2216776" url="https://pl.wikipedia.org/wiki?curid=2216776" title="Gwarantowany poziom dochodu">
Gwarantowany poziom dochodu

Gwarantowany poziom dochodu – poziom dochodu pojedynczego człowieka lub rodziny, który uznaje się za dopuszczalnie najniższy.

</doc>
<doc id="2216778" url="https://pl.wikipedia.org/wiki?curid=2216778" title="Broder">
Broder

Broder:

</doc>
<doc id="2216780" url="https://pl.wikipedia.org/wiki?curid=2216780" title="Bitwa pod Shipu">
Bitwa pod Shipu

Bitwa pod Shipu – potyczka morska w nocy 14/15 lutego 1885, w czasie wojny chińsko-francuskiej, zakończona zwycięstwem francuskich sił lekkich.
Po bitwie pod Fuzhou Francuzi ustanowili blokadę Tajwanu i wybrzeży Fujianu. Próbę jej przerwania podjęła eskadra chińskiej Floty Południowego Oceanu (Nanyang) pod dowództwem adm. Wu Ankanga, składająca się z krążowników „Nanchen” (南琛), „Nanrui” (南瑞) i „Kaiji” (開濟), fregaty parowej „Yuyuan” (馭遠) i awiza „Dengqing” (澄慶). Nowoczesne krążowniki „Chaoyong” (超勇) i „Yangwei” (揚威), początkowo towarzyszące eskadrze, zostały wycofane przez Li Hongzhanga na północ. Ruszywszy z Szanghaju w końcu grudnia, flotylla posuwała się bardzo wolno, nie tracąc lądu z oczu, ćwicząc i często się zatrzymując; brak zdecydowania po stronie chińskiej był oczywisty, co nie było dziwne, zważywszy niezbyt wysoki poziom wyszkolenia załóg, braki kadrowe (zachodni oficerowie-instruktorzy w większości wypowiedzieli służbę) i świeżą pamięć o wyniku starcia pod Fuzhou.
Na zagrożenie zareagował adm. Amédée Courbet, który ruszył na spotkanie nieprzyjaciela. Do spotkania doszło u ujścia zatoki Sanmen, na południe od Ningbo. Adm. Wu, wobec przewagi francuskiej, wycofał się pospiesznie na północ, porzucając dwie najwolniejsze jednostki: „Yuyuan” i „Dengqing” pod dowództwem adm. Ding Ruchanga. Okręty te schroniły się z powrotem na płytkich wodach zatoki Shipu, na kotwicowisku osłoniętym przez wyspy. Francuzi, których ciężkie okręty nie były w stanie przejść płytkich cieśnin, zablokowali im wszystkie drogi ucieczki.
Błędem adm. Dinga, byłego kawalerzysty bez doświadczenia morskiego, było pozostawienie wokół okrętów wielu rybackich dżonek. Wykorzystali to w nocnym ataku kmdr por. Charles Gourdon i por. Émile Duboc, którzy przeprowadzili dwa kutry parowe z krążownika „Bayard” między wyspami, i przemknąwszy się wśród wielu małych jednostek na wodach zatoki, podeszli bardzo blisko chińskich okrętów. Mimo podniesionego alarmu, oba kutry zdołały ugodzić „Yuyuana” minami wytykowymi. Wśród chińskich załóg wybuchła panika. W wyniku panującego chaosu zatonął także „Dengqing”, zatopiony przez załogę, lub omyłkowo trafiony ogniem własnej artylerii.
Kutry francuskie wycofały się bez strat. Eskadra Courbeta zablokowała następnie pozostałe okręty Wu Ankanga w Zhenhai, porcie Ningbo.

</doc>
<doc id="2216781" url="https://pl.wikipedia.org/wiki?curid=2216781" title="Koszty subaddytywne">
Koszty subaddytywne

Koszty subaddytywne – to koszty jakie ponoszą firmy działające na rynku, mające taką właściwość, że pojedyncza firma może dostarczyć całą wielkość produkcji, na którą istnieje popyt rynkowy, w sposób bardziej efektywny niż dwie lub więcej firm, doprowadzając do wyeliminowania konkurencji i tworząc monopol naturalny. Ze względu na subaddytywność kosztów, wejście na rynek potencjalnych konkurentów jest nieatrakcyjne.

</doc>
<doc id="2216798" url="https://pl.wikipedia.org/wiki?curid=2216798" title="Losch">
Losch

Losch:

</doc>
<doc id="2216801" url="https://pl.wikipedia.org/wiki?curid=2216801" title="Dumitru Pavlovici">
Dumitru Pavlovici

Dumitru Pavlovici (ur. 26 kwietnia 1912 w Temesvárze, zm. 28 września 1993) – rumuński piłkarz, bramkarz. Uczestnik piłkarskich mistrzostw świata z roku 1938. Trzykrotny mistrz Rumunii w latach 1935, 1936, 1938 oraz dwukrotny zdobywca Pucharu Rumunii (1934, 1936).
Kariera.
Pavlovici zadebiutował w reprezentacji Rumunii 17 maja 1936 r. w zwycięskim meczu przeciwko reprezentacji Grecji (5:2). W roku 1938 został powołany do kadry rumuńskiej na Mundial '38, który odbywał się we Francji. Na tychże mistrzostwach rozegrał jedno spotkanie z reprezentacją Kuby. W reprezentacji narodowej rozegrał 15 spotkań.

</doc>
<doc id="2216802" url="https://pl.wikipedia.org/wiki?curid=2216802" title="Jarosław Burdek">
Jarosław Burdek

Jarosław Burdek (ur. 15 października 1971 w Krakowie) – polski dziennikarz, manager muzyczny, w latach 2006–2009 wicedyrektor ds. rozrywki w TVP2.
Członek Akademii Fonograficznej ZPAV.
Życiorys.
Pracę dziennikarską rozpoczął w Radiu Kraków a następnie pracował w Radiu Eska. W 2002 został dyrektorem ds. rozrywki w TVP2, a od 2007 roku pełnił funkcję wicedyrektora w TVP2. Od 2002 roku dyrektor ds. programowych w MTV Polska. W 2009 roku został dyrektorem muzycznym i programowym Rebel:tv. Członek kapituły konkursu Złote Dzioby Radia Wawa. W 2007 roku był dyrektorem generalnym 44. Krajowego Festiwalu Piosenki Polskiej „Opole, a w 2008 dyrektorem festiwalu Sopot Hit Festiwal, organizowanej przez TVP2. Od 2009 roku jest managerem muzycznym Doroty Rabczewskiej.
Od stycznia 2013 dyrektor programowy telewizji Tele5. W latach 2013–2014 pracował również w Polonia 1.

</doc>
<doc id="2216804" url="https://pl.wikipedia.org/wiki?curid=2216804" title="Mistrzostwa Świata FIBT 1970">
Mistrzostwa Świata FIBT 1970

Mistrzostwa Świata FIBT 1970 odbyły się w dniu 15 lutego 1970 w szwajcarskiej miejscowości Sankt Moritz, gdzie rozegrano konkurencję męskich dwójek i czwórek bobslejowych.

</doc>
<doc id="2216806" url="https://pl.wikipedia.org/wiki?curid=2216806" title="Mistrzostwa Świata FIBT 1971">
Mistrzostwa Świata FIBT 1971

Mistrzostwa Świata FIBT 1971 odbyły się w dniu 15 lutego 1971 we włoskiej miejscowości Cervinia, gdzie rozegrano konkurencję męskich dwójek i czwórek bobslejowych.

</doc>
<doc id="2216807" url="https://pl.wikipedia.org/wiki?curid=2216807" title="Nacionałna futbołna diwizija (1941)">
Nacionałna futbołna diwizija (1941)



</doc>
<doc id="2216809" url="https://pl.wikipedia.org/wiki?curid=2216809" title="Movistar Open 2011">
Movistar Open 2011

Movistar Open 2011 – tenisowy turniej ATP z cyklu Movistar Open rozgrywany w dniach 31 stycznia – 6 lutego 2011 roku w Santiago na kortach ziemnych o puli nagród 398 250 dolarów amerykańskich.

</doc>
<doc id="2216812" url="https://pl.wikipedia.org/wiki?curid=2216812" title="Mistrzostwa Świata FIBT 1973">
Mistrzostwa Świata FIBT 1973

Mistrzostwa Świata FIBT 1973 odbyły się w dniu 15 lutego 1973 w amerykańskiej miejscowości Lake Placid, gdzie rozegrano konkurencję męskich dwójek i czwórek bobslejowych.

</doc>
<doc id="2216813" url="https://pl.wikipedia.org/wiki?curid=2216813" title="Ezekiel Forman Chambers">
Ezekiel Forman Chambers

Ezekiel Forman Chambers (ur. 28 lutego 1788 w Chestertown, Maryland, zm. 30 stycznia 1867 w Chestertown, Maryland) – amerykański polityk.
W latach 1826–1834 zasiadał w Senacie Stanów Zjednoczonych jako przedstawiciel stanu Maryland.

</doc>
<doc id="2216814" url="https://pl.wikipedia.org/wiki?curid=2216814" title="ZiS-150">
ZiS-150

ZiS-150 – samochód ciężarowy produkowany przez firmę ZiŁ w latach 1947-1957 przez Moskiewską Fabrykę Samochodów. Do napędu użyto silnika R6 o pojemności 5,6 litra. Moc przenoszona była na oś tylną poprzez 5-biegową skrzynię biegów.
Samochód produkowany był głównie jako pojazd wojskowy. Łącznie powstało 774 615 egzemplarzy wszystkich wersji modelu. Następcą został ZiŁ-164.

</doc>
<doc id="2216817" url="https://pl.wikipedia.org/wiki?curid=2216817" title="Dyrżawno pyrwenstwo w piłce nożnej (1942)">
Dyrżawno pyrwenstwo w piłce nożnej (1942)

Dyrżawno pyrwenstwo w piłce nożnej (1942) było 18. edycją najwyższej piłkarskiej klasy rozgrywkowej w Bułgarii. W rozgrywkach brały udział 22 zespoły. Tytułu nie obroniła drużyna Sławia Sofia. Nowym mistrzem Bułgarii został zespół Lewski Sofia.
Finał.
Zespół Lewski Sofia został mistrzem Bułgarii.

</doc>
<doc id="2216818" url="https://pl.wikipedia.org/wiki?curid=2216818" title="Wiesław Chmielewski">
Wiesław Chmielewski

Wisław Chmielewski (ur. 14 lutego 1957 r. w Międzyzdrojach) - pięcioboista, żołnierz zawodowy, olimpijczyk z Seulu 1988.
Dwukrotny uczestnik mistrzostw świata (lata 1986-1987), na których indywidualnie zajmował 32 miejsce, a w drużynie miejsce 4 (1986) i 6 (1987). Na igrzyskach olimpijskich w 1988 r. zajął indywidualnie 53 miejsce a w drużynie 10.
Po zakończeniu kariery sportowej zajął się szkoleniem młodzieży w klubie Legia Warszawa.

</doc>
<doc id="2216819" url="https://pl.wikipedia.org/wiki?curid=2216819" title="Pogorzelisko">
Pogorzelisko



</doc>
<doc id="2216820" url="https://pl.wikipedia.org/wiki?curid=2216820" title="Włodzimierz Chmielewski">
Włodzimierz Chmielewski

Włodzimierz Chmielewski (ur. 7 sierpnia 1945 w Przasnyszu, zm. 8 czerwca 2014) − polski wioślarz, olimpijczyk z Montrealu 1976.
Był sternikiem osad wioślarskich. Na mistrzostwach Europy w 1971 roku zajął 10. miejsce w konkurencji czwórek ze sternikiem.
Uczestnik mistrzostw świata w 1977 roku w czwórce ze sternikiem, na których zajął 8. miejsce. Na igrzyskach olimpijskich w 1976 roku również zajął 8. miejsce w konkurencji czwórek ze sternikiem. Zawodnik PKW "Budowlani" Płock.

</doc>
<doc id="2216822" url="https://pl.wikipedia.org/wiki?curid=2216822" title="Patrick Sarsfield Manley">
Patrick Sarsfield Manley

Patrick Sarsfield Manley (ur. 4 października 1895 w Quebecu, zm. 30 października 1952 w Cleveland) – kanadyjski asów myśliwskich okresu I wojny światowej. Odniósł 5 zwycięstw powietrznych.
Życiorys.
Patrick Sarsfield Manley urodził się w Quebecu. Ukończył Niagara University in Lewiston, New York.
Służbę w armii rozpoczął w końcu 1917 roku w RFC. Po ukończeniu szkolenia pilotażu w No. 35 Squadron RAF jako pilot został przydzielony do No. 62 Squadron RAF. Latał z angielskim obserwatorem George'em F. Hinesem, z którym odnieśli wspólnie 5 zwycięstw powietrznych.
Patrick Sarsfield Manley pierwsze zwycięstwo powietrzne odniósł 15 września 1918 roku nad niemieckim samolotem obserwacyjnym w okolicach Marquion. 16 i 17 września Manley i Hines odnieśli kolejna zwycięstwa mad samolotami Fokker D.VII. 24 września po zaciekłej walce na wschód od Cambrai i zestrzeleniu dwóch samolotów Fokker D.VII uzyskali status asów. 27 września Bristol F.2 Fighter pilotowany przez Manleya został uszkodzony i zmuszony do lądowania na terytorium wroga. Manley i Hines dostali się do niewoli niemieckiej, w której przebywali do zakończenia wojny.

</doc>
<doc id="2216823" url="https://pl.wikipedia.org/wiki?curid=2216823" title="Dyrżawno pyrwenstwo w piłce nożnej (1943)">
Dyrżawno pyrwenstwo w piłce nożnej (1943)

Dyrżawno pyrwenstwo w piłce nożnej (1943) było 19. edycją najwyższej piłkarskiej klasy rozgrywkowej w Bułgarii. W rozgrywkach brało udział 28 zespołów. Tytułu nie obroniła drużyna Lewski Sofia. Nowym mistrzem Bułgarii został zespół Slawia Sofia.
1. runda.
Mecz FK Bitolya – Wardar Skopje nie odbył się ponieważ oba zespoły zrezygnowały z udziału w rozgrywkach.
Finał.
Zespół Slawia Sofia został mistrzem Bułgarii.

</doc>
<doc id="2216825" url="https://pl.wikipedia.org/wiki?curid=2216825" title="Wiesław Barnat">
Wiesław Barnat

Wiesław Barnat (ur. 12 czerwca 1972 w Lubaniu, zm. 29 sierpnia 2019 w Warszawie) – pułkownik rezerwy Wojska Polskiego, profesor belwederski doktor hab. inżynier nauk technicznych w zakresie mechaniki, profesor nadzwyczajny Wojskowej Akademii Technicznej. Był zatrudniony w Katedrze Mechaniki i Informatyki Stosowanej Wydziału Mechanicznego Wojskowej Akademii Technicznej im. Jarosława Dąbrowskiego w Warszawie. W 2018 roku otrzymał tytuł naukowy profesora oraz ukończył studia podyplomowe Executive Master of Business Administration (EMBA). Jako samodzielny pracownik naukowy miał ogromny wkład w rozwoju dziedziny naukowo-mechanicznej oraz militarnej. Spoczywa na Cmentarzu Wojskowym na Warszawskich Powązkach.
Życiorys.
Absolwent Liceum Zawodowego przy Zespole Szkół Zawodowych im. Kombatantów Ziemi Lubańskiej w Lubaniu o specjalności mechanik naprawy maszyn i urządzeń oraz Wydziału Mechanicznego Wojskowej Akademii Technicznej w Warszawie. Podczas nauki w Wojskowej Akademii Technicznej studiował według indywidualnego programu nauczania pod kierunkiem płk prof dr hab inż Mariana Dacko, jednego z prekursorów polskiej szkoły Metody Elementów Skończonych oraz jednego z twórców oprogramowania WAT-KM. W latach 1993–1996 był członkiem Koła Naukowego Mechaników – Koła Naukowego Studentów WAT. Po ukończeniu Wydziału Mechanicznego dowódca plutonu w Wojskowej Akademii Technicznej, od 1997 inżynier na Wydziale Mechanicznym, od 2001 asystent naukowo-dydaktycznego na Wydziale Mechanicznym WAT, od 2003 adiunkt naukowy w WAT. Przewodniczący Rady Naukowej periodyku „Ilustrowany Magazyn Wojskowy ARMIA”.
W 2001 praca doktorska (pt.: Numeryczna analiza naprężeń docisku i stateczności tarcz w sprzęgłach czołgowych skrzyń biegów) poświęcona zjawisku utraty stateczności tarcz sprzęgłowych pod wpływem niejednorodnych pól temperatur. Praca doktorska powstała we współpracy z przemysłem obronnym ZM Bumar Mikulczyce S.A. i zaowocowała wdrożeniami.
W 2011 praca habilitacyjna (pt.: Wybrane problemy energochłonności nowych typów paneli ochronnych obciążonych falą wybuchu) dotyczyła zwiększenia ochrony biernej żołnierzy w pojazdach narażonych na ataki terrorystyczne. W wyniku pracy powstały wdrożenia przemysłowe w postaci deflektorów dla pojazdów rodziny Żubr z AMZ-Kutno.
Wiesław Barnat zajmował się (wraz ze współpracownikami) analizami numerycznymi (z weryfikacją eksperymentalną) konstrukcji militarnych. W swoich pracach skupiał się m.in. nad ochroną załóg pojazdów na wybuchy, odpornością balistyczną, odpornością na odłamki (tzw. zjawisko sprzężone), optymalizacją konstrukcji ram pojazdów szczególnie oddanych obciążeniom impulsowym (od strzału), pływalnością pojazdów specjalnych. Dodatkowo zajmował się ochroną indywidualną żołnierzy w aspekcie nożo i igłoodpornosci. Uczestniczył w pracach nad wagonem do przewozu naczep samochodów typu TIR, barierami drogowymi oraz poduszkami stosowanymi w rozjazdach autostrad (praca realizowana wspólnie z IBDIM) oraz modelowania wspólnie z SGSP trudnych zjawisk dynamicznych (zapłonu i samozapłonu pyłów).
Wiesław Barnat bardzo aktywnie uczestniczył także w pracach strategicznego przeglądu obronnego w ramach IV zespołu pozamilitarne przygotowanie obronne Rzeczypospolitej Polskiej (2016-2017), będąc członkiem Zintegrowanego Zespołu Zadaniowego Programu Pancernego działającego przy Inspektoracie Uzbrojenia dla pojazdu BORSUK (od roku 2013), członkiem Zintegrowanego Zespołu Zadaniowego Programu Pancernego działającego przy Inspektoracie Uzbrojenia dla pojazdu GEPARD (od roku 2013) oraz należał od roku 2012 do zespołu eksperckiego przy OBRUM Gliwice pracującego nad Bojowym Wozem Piechoty na Uniwersalnej Modułowej Platformie Gąsienicowej.
Wiesław Barnat był głównym wykonawcą oraz kierownikiem projektów badawczo -rozwojowych realizowanych na potrzeby Ministerstwa Obrony Narodowej oraz Ministerstwa Spraw Wewnętrznych i Infrastruktury.
W trakcie swojej kariery naukowej Wiesław Barnat był promotorem 9 przewodów doktorskich.
W 2018 roku ukończył studia podyplomowe Executive Master of Business Administration (EMBA).
8 listopada 2018 roku uzyskał tytuł profesora nauk technicznych. 6 listopada 2019 roku żona zmarłego odebrała akt nadania tytułu profesora z rąk Prezydenta Rzeczypospolitej Polskiej Andrzeja Dudy.
Publikacje.
Autor i współautor wielu opracowań poświęconych głównie czołgom i ciężkiemu sprzętowi wojskowemu, m.in.:
Publikacje w recenzowanych czasopismach z listy filadelfijskiej i posiadających IF

</doc>
<doc id="2216826" url="https://pl.wikipedia.org/wiki?curid=2216826" title="ZiS-151">
ZiS-151

ZiS-151 − samochód ciężarowy produkowany przez firmę ZiŁ (noszącą wówczas nazwę ZiS) w latach 1948-1958. Do napędu użyto silnika R6 o pojemności 5,6 litra. Moc przenoszona była na wszystkie osie (6x6) poprzez 5-biegową skrzynię biegów.
Samochód produkowany był głównie jako pojazd wojskowy. Następcą został ZiŁ-157.

</doc>
<doc id="2216827" url="https://pl.wikipedia.org/wiki?curid=2216827" title="Pogorzelisko (film 2010)">
Pogorzelisko (film 2010)

Pogorzelisko (fr. "Incendies", 2010) − kanadyjski dramat filmowy w reżyserii Denisa Villeneuve’a, adaptacja sztuki teatralnej "Scorched" autorstwa Wajdiego Mouawada. Premiera filmu miała miejsce 4 września 2010 roku podczas Telluride Film Festival. Następnie obraz został zaprezentowany na festiwalach filmowych w Toronto i Warszawie.
Film został wyselekcjonowany jako oficjalny kandydat Kanady do Oscara dla najlepszego filmu nieanglojęzycznego podczas 83. ceremonii wręczenia Oscarów. 25 stycznia 2011 roku film otrzymał nominację do nagrody.
28 stycznia 2011 roku firma Hagi Film wprowadziła film do dystrybucji na terenie Polski.
Fabuła.
Podczas odczytywania testamentu zmarłej matki, bliźnięta Jeanne i Simon dowiadują się, iż mają rodzeństwo i ojca, który nadal żyje, choć za życia ich matka twierdziła coś innego. Ostatnią wolą zmarłej było, aby rodzeństwo wybrało się na Bliski Wschód, żeby odnaleźć rodzinę i dostarczyć im zapieczętowane listy.
Obsada.
i inni

</doc>
<doc id="2216828" url="https://pl.wikipedia.org/wiki?curid=2216828" title="Aloysia citrodora">
Aloysia citrodora



</doc>
<doc id="2216829" url="https://pl.wikipedia.org/wiki?curid=2216829" title="ZiŁ-151">
ZiŁ-151



</doc>
<doc id="2216830" url="https://pl.wikipedia.org/wiki?curid=2216830" title="Miłowonka trójlistna">
Miłowonka trójlistna



</doc>
<doc id="2216831" url="https://pl.wikipedia.org/wiki?curid=2216831" title="ZiŁ-41041">
ZiŁ-41041



</doc>
<doc id="2216833" url="https://pl.wikipedia.org/wiki?curid=2216833" title="George Frederick Hines">
George Frederick Hines

George Frederick Hines (ur. 1889 w Breedon, zm. 24 sierpnia 1955 tamże) – angielski as myśliwski okresu I wojny światowej. Odniósł 5 zwycięstw powietrznych.
George Frederick Hines urodził się w Breedon, Leicestershire, Wielka Brytania.
Służbę w armii rozpoczął w końcu 1917 roku w RFC. Po ukończeniu szkolenia jako obserwator został przydzielony do No. 62 Squadron RAF. Latał z kanadyjskim pilotem P. S. Manleyem, z którym odnieśli wspólnie 5 zwycięstw powietrznych.
George Frederick Hines pierwsze zwycięstwo powietrzne odniósł 15 września 1918 roku nad niemieckim samolotem obserwacyjnym w okolicach Marquion. 16 i 17 września Manley i Hines odnieśli kolejne zwycięstwa nad samolotami Fokker D.VII. 24 września po zaciekłej walce na wschód od Cambrai i zestrzeleniu dwóch samolotów Fokker D.VII uzyskali status asów. 27 września Bristol F.2 Fighter pilotowany przez Manleya został uszkodzony i zmuszony do lądowania na terytorium wroga. Manley i Hines dostali się do niewoli niemieckiej, w której przebywali do zakończenia wojny.

</doc>
<doc id="2216834" url="https://pl.wikipedia.org/wiki?curid=2216834" title="Wiera Bazarowa">
Wiera Bazarowa

Wiera Jewgienjewna Bazarowa, ros. Ве́ра Евге́ньевна База́рова (ur. 28 stycznia 1993 w Jekaterynburgu) – rosyjska łyżwiarka figurowa, startująca w parach sportowych. Uczestniczka igrzysk olimpijskich (2010, 2014), wicemistrzyni Europy (2012), srebrna medalistka finału Grand Prix (2012), wicemistrzyni świata juniorów (2007) oraz mistrzyni Rosji (2012).
W 2007 roku Bazarowa i Łarionow zwyciężyli w finale Junior Grand Prix, jednak w styczniu 2008 zostali zdyskwalifikowani z powodu wykrycia dopingu w krwi Łarionowa. 18 stycznia 2008 Łarionow został wykluczony ze startów na dwa lata, ale 17 lipca 2009 roku jego kara została skrócona do 18 miesięcy. Bazarowa nie zdecydowała się na zmianę partnera sportowego i wspólnie wrócili do startów w sezonie 2009/2010.

</doc>
<doc id="2216835" url="https://pl.wikipedia.org/wiki?curid=2216835" title="Efekt Gunna-Petersona">
Efekt Gunna-Petersona

Efekt Gunna-Petersona – efekt obserwowany w widmach odległych kwazarów, polegający na absorpcji emitowanego przez nie promieniowania wskutek obecności neutralnego wodoru w ośrodku międzygalaktycznym. Absorpcja ta jest całkowita, ale dotyczy tylko promieniowania o długości fali poniżej długości linii α serii Lymana.
Efekt został przewidziany w roku 1965 przez Jamesa E. Gunna i Bruce'a Petersona.
Efekt udało się zaobserwować dopiero w roku 2001 w widmie uzyskanym z teleskopu Kecka dla kwazara SDSSp J103027.10+052455.0 o przesunięciu ku czerwieni "z" = 6,28, odkrytego dzięki przeglądowi Sloan Digital Sky Survey.
Dla kwazarów o mniejszym przesunięciu ku czerwieni efekt nie występuje: aż do "z" = 5,7 obserwuje się tzw. las linii α Lymana, odpowiadający absorpcji wskutek przejścia światła kwazara przez obłoki, złożone głównie z neutralnego wodoru, o różnych przesunięciach ku czerwieni, leżące na linii widzenia obserwatora na Ziemi. Oznacza to, że przy przesunięciach ku czerwieni w zakresie od "z" = 5 do "z" = 6, strumień promieniowania jonizującego obłoki musiał znacząco zmaleć i występuje w nich już głównie wodór neutralny. Inaczej mówiąc, powtórna jonizacja materii we Wszechświecie musiała nastąpić, gdy osiągnął on wiek odpowiadający około "z" = 6.

</doc>
<doc id="2216836" url="https://pl.wikipedia.org/wiki?curid=2216836" title="ZiŁ-131">
ZiŁ-131

ZiŁ-131 − samochód ciężarowy produkowany przez firmę ZiŁ w latach 1966-2002. Do napędu użyto silnika V8 o pojemności sześciu litrów. Moc przenoszona była na wszystkie osie (6x6) poprzez 5-biegową skrzynię biegów. Następca modelu ZiŁ-157.
ZiŁ-131 początkowo był wojskową wersją modelu ZiŁ-130. W późniejszym czasie powstało wiele odmian, m.in. śmieciarka, cysterna, ciągnik siodłowy czy holownik. Następcą został ZiŁ-4334.
Na bazie ZiŁ-131 budowano w ZSRR szereg specjalistycznych zabudów wojskowych, m.in. samochody warsztatowe (TRM-A-70, TRM-75, PRZS-70, EGSM-70, MES, MESP-AT).

</doc>
<doc id="2216837" url="https://pl.wikipedia.org/wiki?curid=2216837" title="Tytuł płyty">
Tytuł płyty

Tytuł płyty – album studyjny polskiej grupy rockowej Grejfrut wydany 28 sierpnia 2000 przez Universal Music Polska. Na albumie znajduje się cover piosenki „Gaj”, oryginalnie śpiewanej przez Marka Grechutę i Marylę Rodowicz. W teledysku do utworu „Kosmita” wystąpiła aktorka Joanna Brodzik.
Spis utworów.
Opracowano na podstawie materiału źródłowego.
Skład.
Opracowano na podstawie materiału źródłowego.

</doc>
<doc id="2216838" url="https://pl.wikipedia.org/wiki?curid=2216838" title="Jurij Łarionow">
Jurij Łarionow

Jurij Juriewicz Łarionow (ros. Юрий Юрьевич Ларионов; ur. 19 sierpnia 1986 w Nowosybirsku, ZSRR) – rosyjski łyżwiarz figurowy, startujący w konkurencji par sportowych z Wierą Bazarową. Brązowy medalista Mistrzostw Europy z 2011 roku. Srebrny medalista Mistrzostw świata juniorów z 2007 roku. Dwukrotny brązowy medalista Mistrzostw Rosji w 2010 i 2011 roku.

</doc>
<doc id="2216839" url="https://pl.wikipedia.org/wiki?curid=2216839" title="Włodzimierz Kłopocki">
Włodzimierz Kłopocki

Włodzimierz Kłopocki (ur. 2 marca 1934 w Herbach, zm. 24 stycznia 2011 w Poznaniu) – polski aktor filmowy i teatralny.
Życiorys.
Był synem Jakuba Kłopockiego, powstańca wielkopolskiego i uczestnika wojny w 1920 roku oraz stryjecznym bratem Janiny Kłopockiej, autorki znaku Rodło i działaczki Związku Polaków w Niemczech.
W 1953 roku będąc studentem drugiego roku Wydziału Chemii Uniwersytetu Wrocławskiego, postanowił przerwać studia i zdać egzamin do PWSFTviT w Łodzi, aby podobnie jak jego starsze rodzeństwo Zbigniew i Danuta zostać aktorem. W 1960 roku ukończył studia w PWSFTviT.
Był związany z Bałtyckim Teatrem Dramatycznym im. Juliusza Słowackiego w Koszalinie, Teatrem Dramatycznym im. Aleksandra Węgierki w Białymstoku i Teatrem Polskim w Poznaniu. W 1974 roku na XIV Kaliskich Spotkaniach Teatralnych otrzymał Nagrodę II Stopnia za rolę Oskara w "Opowieściach Lasku Wiedeńskiego" Odona von Horvatha.
W 1991 roku był współtwórcą i pierwszym redaktorem naczelnym "Tygodnika Swarzędzkiego". W 2004 roku założył firmę producencką Dragon Film, która zajmuje się produkcją filmów dokumentalnych i spektakli teatralnych. Jest ojcem Maurycego Kłopockiego reżysera i producenta filmów dokumentalnych. 
Pochowany 31 stycznia 2011 roku na cmentarzu Miłostowo. 

</doc>
<doc id="2216842" url="https://pl.wikipedia.org/wiki?curid=2216842" title="Dyrżawno pyrwenstwo w piłce nożnej (1944)">
Dyrżawno pyrwenstwo w piłce nożnej (1944)

Dyrżawno pyrwenstwo w piłce nożnej (1944) było 20. edycją najwyższej piłkarskiej klasy rozgrywkowej w Bułgarii. W rozgrywkach brało udział 27 zespołów. Tytułu broniła drużyna Lewski Sofia. Nie wyłoniono nowym mistrza Bułgarii, ponieważ rozgrywki zostały przerwane wskutek chaosu jakie wywołało wkroczenie Armii Czerwonej do Bułgarii.
Ćwierćfinały.
Ćwierćfinałów nie rozegrano wskutek chaosu jakie wywołało wkroczenie Armii Czerwonej do Bułgarii. Mistrzostw już nigdy nie dokończono.

</doc>
<doc id="2216843" url="https://pl.wikipedia.org/wiki?curid=2216843" title="Hans Kelz">
Hans Kelz

Hans Kelz (ur. 10 grudnia 1899, zm. ?) – SS-Brigadeführer, dowódca Selbstschutzu w 1939 roku, generał SS.
Życiorys.
Nr. SS: 23 475, numer w NSDAP: 6 993. W początku II wojny światowej był Oberfuhrerem SS, dowódcą II Okręgu Centralnego Selbstschutzu z siedzibą w Poznaniu. Odznaczony Krzyżem Żelaznym 1 klasy w 1939 roku. 9 listopada 1943 awansowany na SS-Brigadeführera (Abschnitte-SS).

</doc>
<doc id="2216844" url="https://pl.wikipedia.org/wiki?curid=2216844" title="Włodzimierz Julian Korab-Karpowicz">
Włodzimierz Julian Korab-Karpowicz

Włodzimierz Julian Korab-Karpowicz (ur. 24 października 1953 w Gliwicach) – polski filozof, historyk myśli politycznej, politolog, były wiceprezydent Gdańska.
Życiorys.
Rodzina.
Dziadek Włodzimierza Juliana Korab-Karpowicza , Jan Kazimierz Korab-Karpowicz , był w dwudziestoleciu międzywojennym sędzią Sądu Okręgowego w Białymstoku oraz prezesem oddziału Polskiego Towarzystwa Krajoznawczego. Po wojnie nie mógł już wykonywać swego zawodu. Karpowicze herbu Korab to polska rodzina szlachecka. Z uwagi na spotykające go po wojnie szykany, ojciec Zbigniew, studiujący wówczas na Politechnice Warszawskiej, skrócił szlachecko brzmiące nazwisko „Korab-Karpowicz” do formy „Karpowicz”, które w roku 1990 syn Włodzimierz przywrócił do oryginalnej formy. Jego matka, Danuta z Millerów, herbu Pomian, była córką Lucjana Millera, inżyniera chemika i oficera w stopniu kapitana, pracownika służby intendentury Ministerstwa Spraw Wojskowych oraz wykładowcy na przedwojennej Wyższej Szkole Intendentury w Warszawie. Wuj Wiesław Miller był członkiem Kedywu i zginął w powstaniu warszawskim. Ojcem chrzestnym matki był wiceadmirał Jerzy Świrski. Ma żonę Katarzynę oraz troje dzieci.
Wykształcenie i działalność naukowa.
Uczęszczał do Szkoły Podstawowej nr 35 w Gdańsku-Oliwie, a następnie do V Liceum Ogólnokształcącego im. Stefana Żeromskiego w Gdańsku-Oliwie i I Liceum Ogólnokształcącego im. Marii Skłodowskiej-Curie w Sopocie. W 1972 roku zdał egzamin maturalny.
Ukończył magisterskie studia inżynierskie z zakresu elektroniki na Politechnice Gdańskiej w 1977 roku. W roku 1978 rozpoczął studia filozoficzne na Katolickim Uniwersytecie Lubelskim, które z uwagi na stan wojenny i emigrację ukończył w 1987 na Katolickim Uniwersytecie Ameryki w Waszyngtonie. W 1999 roku doktoryzował się z filozofii na Uniwersytecie Oksfordzkim (tytuł pracy doktorskiej: "The Presocratic Thinkers in the Thought of Martin Heidegger"). W 2009 roku uzyskał tytuł Associate Professor. W 2014 uzyskał habilitację w zakresie filozofii na Uniwersytecie Adama Mickiewicza w Poznaniu. W 2019 zdobył stypendium naukowe Lady Davis Fellowship Trust na Uniwersytecie Hebrajskim w Jerozolimie.
Był inicjatorem i przewodniczącym Rady Programowej Pierwszego Kongresu Filozofii Polskiej, który odbył się w pałacu w Orli koło Koźmina Wielkopolskiego w dniach 24–25 września 2020 roku. Główną ideą Kongresu Filozofii Polskiej było „skupienie się na polskiej myśli filozoficznej, odkrycie jej odrębności na tle filozofii innych krajów oraz przyczynienie się do jej dalszego rozwoju”.
W plebiscycie Osobowość Roku 2020 zdobył pierwsze miejsce w województwie śląskim oraz pierwsze miejsce w Polsce zdobywając tytuł Osobowość Roku Polski 2020 w kategorii Nauka.
Obecnie jest profesorem Uniwersytetu Opolskiego w Instytucie Nauk o Polityce i Administracji. Specjalizuje się w filozofii politycznej i społecznej, historii filozofii, historii myśli politycznej i teorii stosunków międzynarodowych. Jest autorem wielu prac naukowych w tym artykułów w encyklopediach: "The Internet Encyclopedia of Philosophy" i "The Stanford Encyclopedia of Philosophy". W publikacjach posługuje się pseudonimem autorskim W. Julian Korab-Karpowicz.
Działalność społeczna i polityczna.
W roku 1980 był jednym z założycieli Samorządu Studentów Katolickiego Uniwersytetu Lubelskiego. W latach 1980–1981 pełnił funkcję wiceprzewodniczącego Niezależnego Zrzeszenia Studentów na KUL-u i był delegatem na Pierwszy Ogólnokrajowy Zjazd NZS w Krakowie. Wybuch stanu wojennego zastał go w Monachium, gdzie działał w ramach niemieckiej Solidarności z Solidarnością ("Solidarität mit Solidarność"). Po wyjeździe do Kanady założył Zrzeszenie Studentów Polskich ("Polish Students’ Association") na Uniwersytecie Brytyjskiej Kolumbii. Był też członkiem Towarzystwa Przyjaciół Solidarności ("Friends of Solidarnosc Association") w Vancouver.
W latach 1990–1998 był członkiem Porozumienia Centrum. Bezskutecznie ubiegał się z listy tej partii o mandat poselski w wyborach parlamentarnych w 1993. W wyborach samorządowych w 2010 bez powodzenia kandydował (jako kandydat bezpartyjny) do Sejmiku Województwa Śląskiego z listy Prawa i Sprawiedliwości. W wyborach prezydenckich w 2015 zadeklarował chęć startu pod szyldem komitetu Przyszła Polska. Zarejestrował komitet wyborczy, jednak nie złożył podpisów wymaganych do rejestracji kandydatury, udzielając poparcia Januszowi Korwin-Mikkemu.
Po pierwszej turze wyborów zwrócił się z apelem do wyborców Pawła Kukiza i Janusza Korwin-Mikke oraz do swoich sympatyków o głosowanie na Andrzeja Dudę.
22 listopada 2019 roku ogłosił swój start w przedterminowych wyborach na prezydenta Gliwic jako kandydat bezpartyjny z poparciem Konfederacji Wolność i Niepodległość. Jego KWW Konfederacja nie zebrała jednak w terminie wymaganej liczby 3000 ważnych i zweryfikowanych podpisów poparcia wyborców.
Od wielu lat regularnie publikuje artykuły w takich pismach jak Tygodnik Solidarność, Nasz Dziennik, Wprost, Rzeczpospolita, Do Rzeczy, a za granicą China Daily i The Jerusalem Post. W 2020 opublikował wiele artykułów, głównie w tygodniku Do Rzeczy, krytykujących politykę władz w sprawie pandemii COVID-19 i przekonujące, że groźba koronawirusa została znacznie zawyżona, a sama zaś pandemia nie jest dla nas istotnym zagrożeniem. Jego artykuł „Uczona niewiedza koronawirusa” opublikowany na portalu Do Rzeczy przeczytało ponad jeden milion trzysta tysięcy osób. Występuje też często w niezależnych mediach: NTV i wRealu24.
4 sierpnia 2020 od inicjatywy monarchicznej Wojciecha Edwarda Leszczyńskiego przyjął tytuł prezydenta "Najjaśniejszej Rzeczypospolitej Królestwa Polskiego" in spe (oczekującym na urząd), co w prasie zostało błędnie określone zwrotem „ogłosił się” i co wyjaśnił jako „tradycyjną procedurą wyborczą”. Z powodu wyjazdu do Izraela jako profesor wizytujący na Uniwersytet Hebrajski w Jerozolimie został pozbawiony tytułu tzw. prezydenta in spe.
Pod koniec 2020 był on inicjatorem trzech słynnych apeli do władz RP, które podpisało ponad sześćdziesięciu profesorów, doktorów i lekarzy, w tym pięciu profesorów zwyczajnych nauk medycznych i które zostały zorganizowane przez Stowarzyszenie „Wolne Wybory”, którego jest założycielem i przewodniczącym. Apele zostały opublikowane w tygodniku Do Rzeczy. Są to Apel pierwszy: „W sprawie szczepień na koronawirusa SARS-CoV-2", który na portalu przeczytało prawie 700 tys. osób, Apel drugi: „O powstrzymanie szczepień na SARS-CoV-2 i powrót do normalności” oraz Apel trzeci: „O wolną debatę o COVID-19 i obronę Polski przed interesami koncernów medycznych”. Na Apel pierwszy odpowiedział Minister Zdrowia, na co sygnatariusze odpowiedzieli: „Walka z COVID-19 to problem interdyscyplinarny”.
W 2021 z jego inicjatywy, jako przewodniczącego ruchu Wolne Wybory, powstały też kolejne petycje i apele w sprawie pandemii, w tym „List otwarty – Trzy pytania naukowców i lekarzy do Ministra Zdrowia w sprawie bezpieczeństwa i skuteczności szczepień na SARS-CoV-2” oraz „List Otwarty do Kapłanów Kościoła Rzymskokatolickiego – O połączenie się ze społeczeństwem przeciw fałszywej pandemii i eksperymentalnym szczepieniom”.
25 czerwca 2022 na posiedzeniu Zespołu Parlamentarnego ds. Stosunków Międzynarodowych oraz Interesów Polski i Polonii, ogłosił wraz z posłem Grzegorzem Braunem, prof. Mirosławem Piotrowskim, prof. Stanisławem Bieleniem „Oświadczenie o pokój na Ukrainie”. Sygnatariusze stwierdzili w nim m.in. „Podstawowym czynnikiem, jaki stoi często u powodów wojen, jest strach. W tym wypadku jest to strach Rosji przed rozszerzeniem się NATO oraz strach państw sąsiednich przed potęgą Rosji”. A także „Innym z powodów obecnej wojny, o czym się mniej mówi, jest wprowadzenie zmian w ustawie językowej na Ukrainie, dyskryminujących językową mniejszość rosyjską. To doprowadziło do referendum na Krymie i do wojny w Donbasie. Obecna wojna jest więc też konsekwencją niewłaściwej polityki wewnętrznej".
Działalność zawodowa.
W latach 1978–1981 pracował jako inżynier elektronik w Katolickim Uniwersytecie Lubelskim. Za granicą pracował w Mueller &amp; Sebastiani (Monachium), Council of Forest Industries (Vancouver) i CRG Marketing Corporation (Waszyngton).
Po powrocie do Polski założył Sopocką Szkołę Języka Polskiego (1990), Instytut Benjamina Franklina Przedsiębiorczości i Zarządzania, Sp. z o.o. (1991), Europejską Fundację Ochrony Zabytków (1993) oraz Policealne Studium Spraw Międzynarodowych (1995).
W latach 1991–1992 pełnił funkcję wiceprezydenta miasta Gdańska. W latach 1998–2000 pracował w Ministerstwie Spraw Zagranicznych jako I Sekretarz (ds. konsularnych) Ambasady RP w Oslo.
Od września 2000 roku wykłada na wydziałach filozofii i stosunków międzynarodowych: Uniwersytet Bilkent w Ankarze (2000–2009), Uniwersytet Kyung Hee w Seulu (2009–2010), Anglo-Amerykański Uniwersytet w Pradze (2009–2011), Uczelnia Łazarskiego w Warszawie (2013–2018) i Uniwersytet Opolski (2018 do chwili obecnej). Profesor wizytujący na Libańskim Uniwersytecie Amerykańskim w Byblos (2011–2012), Uniwersytecie Meliksah w Kayseri (2013) i Uniwersytecie Hebrajskim w Jerozolimie (2021).
Publikacje.
Publikacje książkowe:
Wybrane artykuły:

</doc>
<doc id="2216845" url="https://pl.wikipedia.org/wiki?curid=2216845" title="Skrzywienie inflacyjne">
Skrzywienie inflacyjne

Skrzywienie inflacyjne - termin używany w literaturze przedmiotu przeważnie w znaczeniu tendencji jakiegoś podmiotu (rządu, banku centralnego) do tolerowania inflacji z braku właściwego przeglądu sytuacji, (np. gdy bank jest obarczony wieloma sprzecznymi celami działania) a zwłaszcza do przedkładania korzyści jakie może mu przynieść inflacja nad koszty z nią związane (np. gdy rząd chce inflacyjnie zmniejszyć ciężar obsługi długu publicznego).
Powodem skrzywienia inflacyjnego rządu lub banku centralnego (w Polsce Narodowy Bank Polski) mogą być zatem zarówno ich świadome preferencje jak i niewłaściwa ocena rzeczywista.
Skrzywienie inflacyjne można rozwiązać wówczas przez mianowanie na kierownicze stanowisko w banku centralnym konserwatywnego bankowca, tzn. preferującego cel stabilizacji poziomu cen.

</doc>
<doc id="2216852" url="https://pl.wikipedia.org/wiki?curid=2216852" title="Sangoma">
Sangoma

Sangoma [sæŋˈgəʊmə] (z zuluskiego "isangoma" w językach grupy językowej nguni jest pochodną od słowa "ngoma". "Ngoma" oznacza obrzęd, granie na bębnach, taniec, celebrację, różdżkarstwo oraz terapię rytualną. Zulskie "Sangoma" oznacza kogoś kto zajmuje się "ngoma" bądź różdżkarstem) – znachor, zielarz, wróżbita i parapsycholog pośród tradycyjnych społeczeństw ludów Nguni (tj. Zulusów, Xhosa, Ndebele i Suazi) w Afryce Południowej, odpowiednik afrykańskiego „szamana”.
Definicja.
Według definicji WHO sangoma zaliczany jest do kategorii "tradycyjnych uzdrowicieli", którzy uznawani są za lokalną społeczność w której żyją, za kompetentnych w dziedzinie ochrony zdrowia używając warzyw, zwierząt i substancji mineralnych oraz pewnych innych metod bazujących na społecznych, kulturowych oraz religijnych wierzeniach, a także dominujące w danej społeczności wiedza, postawy i wierzenia odnośnie do fizycznego, psychicznego i społecznego dobrego samopoczucia. Istnieje pięć typów uznawanych za "tradycyjnych uzdrowicieli": "uzdrowiciel" bądź "sangoma", "zielarz", "prorok" lub "uzdrowiciel poprzez wiarę", "tradycyjny zaklinacz ptaków" oraz "tradycyjny chirurg".
Filozofia działania.
Filozofia działania Sangomów oparta jest na kulcie przodków. Sangomi są uznawani za pośredników pomiędzy ludźmi a światem pozaziemskim. Zarówno mężczyźni, jak i kobiety mogą wezwać - poprzez sangomę który pełni rolę medium - duchy bliskich zmarłych. Według sangomów odmowa w nawiązaniu kontaktów z zaświatami badź też złe z nimi kontakty przynoszą choroby fizyczne, jak i psychiczne. Sangomami pozostają głównie afrykańskie kobiety, choć ostatnio sangomami zostają również mężczyźni - w tym biali. By zostać sangomą, należy przejść wieloletni trening jako "twaza" pod nadzorem wykwalifikowanego sangomy. W czasie treningu adept wykonuje mniej skomplikowane praktyki wróżbiarskie.
W okresie treningu, a także w momencie stania się wykwalifikowanym sangomą, składana jest rytualna ofiara ze zwierzęcia (zazwyczaj z kury, kozła czy krowy). Przelew krwi zwierzęcia traktowany jest jako wejście sangomy w kontakt z duchami przodków.
Sangomi w RPA.
Sangomi dla 80% czarnej populacji Południowej Afryki traktowani są jako lekarze pierwszego - i najczęściej jedynego - kontaktu. Po demontażu apartheidu, po 1994 roku rząd tworzony przez Afrykański Kongres Narodowy refinansuje cześć usług sangomów z Kas Chorych. Jedna wizyta u sangomy jest relatywnie droga (nawet jak na warunki południowoafrykańskie) i kosztuje około 6000 randów (równowartość około 250 złotych, marzec 2011) przy jednoczesnym braku w RPA ulgi podatkowej na usługi medyczne.
Liczba praktykujących sangomów w Republice Południowej Afryki wynosi prawie 300 tys. osób. Pod wpływem murzyńskiej części opinii publicznej (główny elektorat ANC i Inkathy) rząd południowoafrykański rozpoczął rejestrowanie sangomów i uznał ich działalność jako integralną część służby zdrowia. Decyzja ta została ostro skrytykowana przez opozycyjny Alians Demokratyczny, część mediów oraz środowisko lekarskie. (Liczba praktykujących lekarzy w RPA wynosi 23 tysięcy).

</doc>
<doc id="2216854" url="https://pl.wikipedia.org/wiki?curid=2216854" title="Wojciech Billip">
Wojciech Billip

Wojciech Billip (ur. 6 czerwca 1965 w Warszawie) – polski aktor teatralny i filmowy.
Absolwent Państwowej Wyższej Szkoły Teatralnej w Warszawie, którą ukończył w 1987 roku. W latach 1987–1990 występował w warszawskim Teatrze Rampa, natomiast od 1990 roku jest aktorem Teatru Syrena w Warszawie

</doc>
<doc id="2216856" url="https://pl.wikipedia.org/wiki?curid=2216856" title="Kočičí skály">
Kočičí skály



</doc>
<doc id="2216858" url="https://pl.wikipedia.org/wiki?curid=2216858" title="Pazyfae">
Pazyfae



</doc>
<doc id="2216860" url="https://pl.wikipedia.org/wiki?curid=2216860" title="Iluzjonista (film 2010)">
Iluzjonista (film 2010)

Iluzjonista (fr. "L'illusionniste", 2010) − francusko-brytyjski film animowany w reżyserii Sylvaina Chometa. Film oparto o niezekranizowany scenariusz francuskiego mima, reżysera i aktora Jacques'a Tatiego z 1956 roku. Scenariusz Tati napisał ze swoim partnerem Henri Marquetem, z którym zrealizował filmy "Mój wujaszek" i "Playtime".
Premiera filmu miała miejsce 16 lutego 2010 podczas 60. Międzynarodowego Festiwalu Filmowego w Berlinie.
Film w adaptacji Sylvaina Chometa został nagrodzony Europejską Nagrodą Filmową oraz nominowany był do Złotego Globu dla najlepszego filmu animowanego. 25 stycznia 2011 obraz został nominowany do Oscara w kategorii najlepszy długometrażowy film animowany.
Opis fabuły.
Iluzjonista Tatischeff (prawdziwe nazwisko Tatiego), jest starzejącym się magikiem, którego widowisko nikogo w Paryżu już nie zachwyca, przez co jest zmuszony objeżdżać coraz to mniejsze miejscowości, aby zarobić na życie. Podczas występu, gdzieś w prowincjonalnej Szkocji artysta spotyka młodą dziewczynę − Alice. Dziewczyna zachwyca się sztuczkami magika, wierząc w magię całkowicie. Dzięki Alice, iluzjonista odnajduje w sobie sens wykonywanego zawodu.

</doc>
<doc id="2216861" url="https://pl.wikipedia.org/wiki?curid=2216861" title="Demokracja w Rosji">
Demokracja w Rosji

Demokracja w Rosji – forma demokracji w państwie rosyjskim, stanowiącym republikę federalną o semiprezydenckim systemie rządów. W wielu okresach historii przybierała różne, niekiedy oryginalne formy ustrojowe, w innych z kolei niemal całkowicie zanikała ustępując monarchii absolutnej lub dyktaturze sekretarza generalnego KPZR. Obecnie demokracja w Rosji uważana jest za słabo rozwiniętą, ale jednocześnie nieustannie ewoluującą.
Historia demokracji w Rosji.
Demokracja w średniowiecznej Rusi.
Rosja należy do państw o starych tradycjach demokratycznych. Duma jako organ władzy prawodawczej wykształciła się na Rusi już w X wieku, a prawo do uczestniczenia w Dumie mieli aż do 1711 roku zarezerwowane wyłącznie bojarzy, diakowie (przewodniczący prikazów) i dworiaństwo. W średniowieczu, w okresie rozbicia dzielnicowego Rusi, na obszarze pomiędzy Bałtykiem i Uralem istniała Republika Nowogrodzka (1136–1478), z której z czasem wyodrębniła się także Republika Pskowska (1348–1510) i Republika Wiacka (1452–1489), później wcielone do Wielkiego Księstwa Moskiewskiego. Władzę w republikach sprawował wiec złożony z bojarów i warstwy wolnych mieszczan, który m.in. ustalał wysokość podatków, wybierał kniazia, stanowiącego głowę państwa i zarazem posiadał prawo jego odwołania. Podobne ustroje posiadały w owych czasach: Islandia, Republika Wenecka i Republika Raguzy.
Demokracja w Carstwie Rosyjskim.
W latach 1549–1684 przez cara (a w okresie bezkrólewia przez Dumę) zwoływane były Sobory Ziemskie. Do ich kompetencji należały m.in. wybór nowego cara oraz prawodawstwo, które mogło być dodatkowo sankcjonowane przez monarchę. W 1613 Sobór Ziemski Carstwa Rosyjskiego, złożony z wielkoruskiego duchowieństwa, bojarów, mieszczan i wolnych chłopów, wybrał na cara księcia Michała Romanowa kończąc tym samym okres wielkiej smuty.
Od połowy XVI wieku carowie zaczęli umacniać swoją pozycję kosztem bojarów i Dumy, wprowadzając stopniowo rządy absolutystyczne. W 1550 roku pod naciskiem Iwana IV Groźnego wydano nowy "Sudiebnik". Zmiany polegały na wyjęciu spod jurysdykcji urzędników dzieci bojarskich, stanowiących podporę władzy carskiej. Potomkowie bojarów rosyjskich mieli odtąd podlegać jedynie carowi, który sprawował nad nimi władzę sądowniczą. W 1682 roku car Fiodor III zniósł miestniczestwo, co ostatecznie doprowadziło do osłabienia pozycji bojarów względem władcy i ustanowienia absolutyzmu carskiego w kwestiach państwowych. W 1711 roku Duma została zastąpiona przez Senat Rządzący, który istniał do obalenia monarchii.
Demokracja w Imperium Rosyjskim.
Stopniowy regres władzy absolutnej w Rosji następował od końca XVIII wieku. W 1785 roku caryca Katarzyna II wydała "Gramotę szlachecką", ustanawiającą prawa i przywileje dla szlachty. W tym samym roku wydano również "Gramotę miejską", oficjalnie ustanawiającą stan mieszczański i kupiecki z własnym samorządzem miejskim. W 1810 roku car Aleksander I powołał Radę Państwa – najwyższy organ ustawodawczy w Imperium Rosyjskim oraz najwyższy organ doradczy carów rosyjskich. Car Aleksander II przeprowadził w 1861 uwłaszczenie chłopów, wprowadził niezależny system sądowniczy, samorząd terytorialny (ziemski) i walnie przyczynił się do rozwoju samorządu miejskiego.
W następstwie rewolucji w 1905 car Mikołaja II wydał 30 października 1905 roku manifest zapowiadający zaprowadzenie: prawa do zgromadzeń, wolności słowa, wolności prasy, prawa do zrzeszania się. Reaktywowano również organ przedstawicielski (Dumę) o uprawnieniach ustawodawczych, który istniał do 6 października 1917 roku, kiedy został rozwiązany na polecenie Rządu Tymczasowego. Po rewolucji październikowej została 12 listopada 1917 roku demokratycznie wybrana Konstytuanta, którą jednak 6 stycznia 1918 roku zlikwidowali bolszewicy.
Demokracja w Federacji Rosyjskiej.
Do demokratycznych wyborów Rosja powróciła w ostatnich latach istnienia ZSRR w okresie pieriestrojki. 26 III 1989 odbyły się pierwsze alternatywne wybory do Zjazdu Deputowanych Ludowych, w którym zawiązała się opozycyjna Międzyregionalna Grupa Deputowanych. Pod jej naciskiem 15 III 1990 zniesiono konstytucyjną klauzulę o kierującej roli partii komunistycznej i proklamowano system wielopartyjny. 26 III 1990 odbyły się demokratyczne wybory do parlamentu Rosyjskiej FSRR oraz rad lokalnych. Przewodniczącym Rady Najwyższej Rosji obrano opozycjonistę Borysa Jelcyna, który w czerwcu 1991 zwyciężył w pierwszych wyborach prezydenckich w historii Rosji. W 1993 doszło do kryzysu konstytucyjnego, rozwiązania parlamentu i zniesienia radzieckiej konstytucji. Opór parlamentu przerodził się w pucz który został stłumiony przez wierne prezydentowi wojsko. Pierwsze poradzieckie wybory do Dumy odbyły się 12 XII 1993 r. wraz z wyborami do Rady Federacji i referendum konstytucyjnym. Kadencja pierwszej Dumy i Rady Federacji trwała 2 lata. Zniesiono wówczas bezpośrednie wybory do Rady Federacji i wprowadzono klauzulę o tym, że tę Radę tworzą przewodniczący regionów (obierani bezpośrednio przez ludność) oraz przewodniczący parlamentów lokalnych. Kolejne wybory do Dumy odbyły się w 1995, 1999, 2003 i 2007 r. W 2000 zreformowano Radę Federacji – od tego czasu składa się z przedstawicieli powoływanych przez przewodniczących regionów oraz parlamenty lokalne. W 2005 zniesiono bezpośrednie wybory przewodniczących władzy wykonawczej regionów. Od tej pory kandydatów na przewodnioczących zgłasza prezydent a ich kandydaturę zatwierdza lokalny parlament. W przypadku odmowy zatwierdzenia przez parlament trzech kolejnych kandydatów prezydenta, głowa państwa posiada prawo do rozwiązania tego parlamentu. Wówczas kandydatów prezydenta zatwierdza lub odrzuca nowo wybrany parlament. W kwietniu 2012, ówczesny prezydent Rosji Dmitrij Miedwiediew zainicjował nową ustawę, która przewróciła bezpośrednie wybory gubernatorskie. 2 kwietnia 2013 prezydent Władimir Putin wprowadził korekty do tej ustawy nadając podmiotom federacji prawo zamiany wyborów bezpośrednich na posadę gubernatora na wybory pośrednie z przez parlament regionalny. Przy tym przez Kreml była otwarcie zadeklarowana potrzeba uniknięcia wyborów bezpośrednich w sześciu republikach Kaukazu Północnego (Dagestan, Inguszetia, Kabardo-Bałkaria, Karaczajo-Czerkiesja, Osetia Północna, Czeczenia). Po anektowaniu Krymu w powołanych na tym terenie Republice Krymu oraz mieście wydzielonym Sewastopolu ustalono tryb obrania głowy regiony przez regionalny parlament, ale w 2016 w Sewastopolu wprowadzono wybory bezpośrednie. Na przełomie 2014-2015 w trzech okręgach autonomicznych (Chanty-Mansyjski, Jamalsko-Nieniecki, Nieniecki) wprowadzono wybory głowy okręgu przez parlament okręgu.
Federacja Rosyjska jest obecnie "de iure" państwem demokratycznym z silną rolą prezydenta w systemie politycznym. Władzę ustawodawczą posiada bikameralny parlament, wykonawczą – prezydent i rząd, a sądowniczą – niezawisłe sądy. Rosja jest federacją, składającą się z republik, krajów, obwodów, miast o znaczeniu federalnym, obwodów autonomicznych i okręgów autonomicznych.
Krytyka ustroju politycznego Federacji Rosyjskiej.
Krytyka obecnego ustroju politycznego Rosji reprezentowana jest przez wiele różnych grup politycznych o zasadniczo odmiennych światopoglądach. Krytycy sympatyzujący z niektórymi ugrupowaniami komunistycznymi lub konserwatywnymi zarzucają obecnym władzom zbytnią liberalizację państwa i poddają krytyce system semiprezydencki w Rosji. W zależności od reprezentowanych poglądów krytycy promują system prezydencki, system parlamentarny oparty na dominacji jednej partii lub rywalizacji co najwyżej dwóch partii politycznych, ewentualnie powrót do monarchii.
Krytyka liberalna.
Do drugiej grupy są zaliczani krytycy szerokich kompetencji prezydenta w państwie rosyjskim, zwolennicy demokracji parlamentarnej lub bezpośredniej, dążący na ogół do większej liberalizacji i decentralizacji państwa.
Zdaniem m.in. polskiej politolog Olgi Nadskakuły, obecny rosyjski ustrój polityczny jest pseudopartyjny. Zdaniem , w Rosji panuje „reżim personalistyczny”, czyli system-hybryda, w którym większość jawnych i ukrytych prerogatyw władzy skupiona jest w ręku jednostki, z jednoczesnym formalnym zachowaniem zasad i instytucji właściwych ustrojom konstytucyjnym. Według Siergieja Markowa formalnie w Rosji funkcjonują instytucje i procedury demokratyczne, lecz faktycznie opozycja miałaby być kreowana przez władzę w celu stwarzania pozorów rywalizacji różnych ugrupowań politycznych. Olga Nadskakuła uważa, że rosyjskie partie są tworami efemerycznymi, bezideowymi, źle zorganizowanymi, powstałymi nierzadko na zamówienie Kremla i przez niego kontrolowanymi. Osią podziału socjopolitycznego miałyby być nie kwestie ideologiczne, stosunek do reform gospodarczych, ale przede wszystkim lojalność wobec prezydenta, rządu i kreowanej przez nich polityki. W celu określenia rosyjskiego systemu politycznego historyk oraz ukraiński publicysta Mykoła Riabczuk używają pojęcia „demokracji imitacyjnej”, twierdząc, że w Rosji instytucje demokratyczne i normy prawne są tylko pewną dekoracją, kryjącą reżim autorytarny. Miałyby o tym świadczyć rządowe deklaracje przywiązania do norm demokratycznych, zawierające sformułowania: "demokracja nieliberalna", "częściowa", "sterowana", "elektoralna", "'". Wiktor Jerofiejew porównuje współczesną Rosję do Hiszpanii za rządów Franco. Michael McFaul zauważa, że dzisiejsza Rosja jest bardziej demokratyczna niż Związek Radziecki, ale realna treść demokratyczna wielu instytucji rosyjskiej demokracji uległa w znacznym stopniu erozji po 2000 roku. Wybrany na stanowisko prezydenta w 2000 roku Władimir Putin miał w przeciągu swych rządów systematycznie osłabiać lub znosić ograniczenia swojej władzy, wzmacniając jednocześnie zdolność państwa do naruszania konstytucyjnych praw obywateli. Władimir Putin miał zdaniem Maszy Gessen i Oli Cichowlas stopniowo likwidować dorobek demokratycznych przemian z okresu prezydentury Borysa Jelcyna, zmienić system wyborczy podnosząc rolę prezydenta, wprowadzić kontrolę państwową nad mediami i pozbyć się konkurentów politycznych, koncentrując całą władzę w rękach swoich zwolenników. Zdaniem Arsienija Roginskiego "putinowska rewolucja" (albo „kontrrewolucja”) lat 2003–2005 miała położyć kres pluralizmowi życia politycznego, przekształcając gubernatorów w kremlowskich namiestników oraz poddając pełnej kontroli parlament, a absolutna kontrola telewizji i niemal zupełna kontrola drukowanej prasy miały dopełnić dzieła. Brytyjski historyk Andrew Wilson, wnioskuje, że Rosja jest przykładem państwa, w którym prowadzi się wirtualną politykę: większość tego, co w Rosji wygląda jako akceptacja wartości demokratycznych, jest w rzeczywistości falsyfikatem, reżyserowanym spektaklem, potrzebnym do utrzymywania politycznego status quo. W tym ostatnim ma również pomóc prowadzenie szeroko zakrojonej polityki historycznej. Komentując pojęcie "rosyjski standard demokratyczny", rosyjski dziennikarz i inicjator kampanii społecznej "Putin musi odejść" Andriej Piontkowski podkreśla, że w Rosji nie ma totalitaryzmu otwartego i zamiast tego mamy "miękki reżim totalitarny" (). Żanna Niemcowa, rosyjska dziennikarka i córka założyciela Republikańskiej Partii Rosji Borisa Niemcowa, dostrzega w Rosji „tylko duchową degradację, nic poza tym”, bo w krajach pozbawionych wolności człowiek nie ma szans pełnego rozwoju.

</doc>
<doc id="2216862" url="https://pl.wikipedia.org/wiki?curid=2216862" title="Leslie Epstein">
Leslie Epstein

Leslie Epstein (ur. 4 maja 1938 w Los Angeles) – amerykański pisarz.

</doc>
<doc id="2216866" url="https://pl.wikipedia.org/wiki?curid=2216866" title="Chandos Anthems">
Chandos Anthems

Chandos Anthems – cykl 11 anthemów G.F. Händla, napisanych podczas jego pobytu w nowo wybudowanym pałacu Cannons (od 1717 do 1719 roku) dla 1 księcia Chandos. Wykonywane były w kościele St Lawrence w Whitchurch podczas nabożeństw a nie w kaplicy księcia Chandos, która została ukończona dopiero w 1720 roku. Händel podczas pobytu w Cannons skomponował także "Te Deum B-dur", znane również jako "Chandos Te Deum". 
„Chandos Anthems” nawiązują do powstałego w renesansie i właściwego dla Anglii gatunku anthem. Händel rozwinął tradycyjne barokowe anthem kantatowe; w "Chandos Anthems" wprowadził on bardziej żywe, radosne tematy melodyczne. Podobnie jak we wcześniejszym anthem kantatowym, partie chóralne kontrastują z ustępami śpiewanymi przez solistów. Hymn rozpoczyna dłuższy wstęp instrumentalny, zazwyczaj określony jako sonata; część wokalną natomiast otwiera podniosły chór. Następnie pojawiają się kolejne chóry oraz partie solowe, czasem łączone z chórem. Podobnie jak początek, zakończenie hymnu również jest chóralne. Händel komponując cykl hymnów, wykorzystał stosunkowo niewielką obsadę instrumentalną. Nie wynikało to jednak z zamysłu Handla, ale z uwarunkowań zespołu, jaki miał on wówczas do dyspozycji. Johann Pepusch, dyrektor muzyczny w Cannons w 1720 roku zapisał, że zespół instrumentalny obejmuje tylko czworo skrzypiec, kontrabas, wiolonczele, niewielkie organy i dwa flety. W niektórych ariach – jak choćby w "Let the righteous be glad" z hymnu "Let God arise" – Händel wykorzystał przede wszystkim instrumenty dęte, dzięki czemu urozmaicił poszczególne części hymnu, dokonując zróżnicowania w instrumentacji. 
Chandos Anthems
Handlowskie "Chandos Anthems" były zbyt odmienne od tradycyjnych hymnów Johna Blowa czy Henry Purcella, aby mogły zostać włączone do zwykłego repertuaru kościelnego. Handel do 1741 roku pisał opery. Miało to wpływ na jego muzykę religijną: komponując cykl hymnów dla księcia Chandos, Händel zsyntetyzował melodyjność włoskiej opery z dorobkiem angielskiego anthemu i niemiecką tradycją kantatową. Podobnej syntezy dokonał komponując cztery hymny koronacyjne, w tym najsłynniejszy anthem "Zadok the Priest". Hymny Handla pełne są zaskoczeń oraz zmian tempa, a melodyka radosna i podniosła. Do najpopularniejszych hymnów z całego cyklu zalicza się między innymi: „O praise the Lord” oraz „Let God arise”. Händel, komponując następny cykl hymnów z okazji koronacji króla Jerzego II hanowerskiego w 1727 roku, korzystał także z pewnych rozwiązań kompozytorskich, jakie wykorzystał w „Chandos Anthems”. Można bowiem zauważyć podobieństwo pomiędzy trzecią sekcją hymnu koronacyjnego "Zadok the Priest" a zakończeniem hymnu „O praise the Lord”. Jednak Handlowskie "Coronation Anthems", choć niewątpliwie wiele zawdzięczają hymnom komponowanym w Cannons, przejawiają już nowe, dotychczas niespotykane pomysły, jakie wraz z upływem czasu wprowadzał on do swych kolejnych chóralnych kompozycji. 

</doc>
<doc id="2216868" url="https://pl.wikipedia.org/wiki?curid=2216868" title="ZiŁ-164">
ZiŁ-164

ZiŁ-164 − samochód ciężarowy produkowany przez firmę ZiŁ w latach 1957-1964. Do napędu użyto silnika R6 o pojemności 5,6 litra. Moc przenoszona była na oś tylną (4x2) poprzez 5-biegową skrzynię biegów. Następca modelu ZiS-150.
W 1961 dokonano modernizacji modelu, wprowadzono amortyzatory teleskopowe z zawieszeniu osi przedniej, nową skrzynię biegów oraz układ hamulcowy, nieznacznie podniesiono moc silnika. Nowy model nazwano ZiŁ-164A. W 1964 wprowadzono do produkcji następcę, samochód ZiŁ-130.

</doc>
<doc id="2216869" url="https://pl.wikipedia.org/wiki?curid=2216869" title="Fglrx">
Fglrx

Fglrx – sterownik do kart graficznych ATI Radeon oraz ATI FireGL dla systemu Linux. Nazwa pochodzi od ang. ""FireGL and Radeon for" "X"". 

</doc>
<doc id="2216871" url="https://pl.wikipedia.org/wiki?curid=2216871" title="José Casas">
José Casas

Pepín, właśc. José Casas Gris (ur. 16 listopada 1931 w Walencji – zm. 12 października 2010 w Las Palmas de Gran Canaria) – hiszpański piłkarz grający na pozycji bramkarza.
Kariera klubowa.
Większość seniorskiej kariery Pepín spędził w UD Las Palmas, w którym grał w latach 1950–1960 i 1965–1967. Z Las Palmas dwukrotnie awansował (w 1951 i 1954) do Primera División i spadał z niej w 1952 i 1960. Po tym drugim spadku przeszedł do Real Betis. Z Betisem zajął 3. miejsce w lidze w 1964. Ogółem w latach 1951–1967 Pepín rozegrał w lidze hiszapńskiej 259 spotkań.
Kariera reprezentacyjna.
W reprezentacji Hiszpanii Pepín zadebiutował 30 października 1963 w wygranym 1-0 meczu eliminacji Mistrzostw Europy z Irlandią Północną w Belfaście. Drugi i ostatni raz w reprezentacji Pepín wystąpił 1 grudnia 1963 w przegranym 1-2 towarzyskim meczu z Belgią. W 1964 znajdował się wśród triumfatorów Euro 64.

</doc>
<doc id="2216872" url="https://pl.wikipedia.org/wiki?curid=2216872" title="Splewkowica">
Splewkowica



</doc>
<doc id="2216873" url="https://pl.wikipedia.org/wiki?curid=2216873" title="Tadeusz Chmielarski">
Tadeusz Chmielarski

Tadeusz Walery Chmielarski (ur. 1876 w Krakowie, zm. 1945 w Bydgoszczy) – prawnik, podpułkownik intendentury, wiceprezydent Bydgoszczy, trzykrotnie pełniący obowiązki prezydenta Bydgoszczy.
Życiorys.
Urodził się 10 lutego 1876 r. w Krakowie. Był synem Walerego, maszynisty kolejowego i Antoniny z Mycińskich. Po ukończeniu gimnazjum odbył obowiązkową służbę wojskową w armii austro-węgierskiej. Służył w 13 pułku piechoty w Krakowie, i następnie od 1 grudnia 1894 do 30 września 1895 r. jako kapral piechoty przebywał w szkole zaopatrzeń wojskowych w Wiedniu. W latach następnych odbył cztery ćwiczenia wojskowe jako akcesista zaopatrzeń wojskowych przy piekarniach wojskowych, magazynach i transportach. 
W 1900 r. ukończył prawo na Uniwersytecie Franciszkańskim we Lwowie, a ponadto w latach 1902-1904 studiował geodezję na Politechnice Lwowskiej. 
W latach 1901-1909 pracował w Dyrekcji Policji, następnie jako urzędnik w administracji politycznej we Lwowie. 
W czasie I wojny światowej był wojennym komisarzem IV armii austriackiej, kierownikiem frontowego ruchomego magazynu prowiantowego w Karpatach w Galicji Wschodniej oraz komisarzem cywilnym Komendy Okręgowej Opoczno, Hrubieszów i Lubartów. W listopadzie 1918 r. jako porucznik zgłosił się we Lwowie do Wojska Polskiego i został przydzielony do „ofensywnej służby wywiadowczej”. W lutym 1919 r. przeniesiono go do Departamentu Gospodarczego Ministerstwa Spraw Wojskowych w Warszawie, gdzie został kierownikiem Sekcji Administracyjno-Prawnej Departamentu Gospodarczego.
1 grudnia 1919 r. mianowano go kapitanem i przeniesiono do Oddziału IV Sztabu Generalnego Ministerstwa Spraw Wojskowych. 20 września 1920 r. został zweryfikowany jako podpułkownik intendentury. Miał opinię „wybitnie zdolnego oficera administracyjnego”. 
Wiceprezydent Bydgoszczy.
Wczesną jesienią 1920 r. władze miejskie Bydgoszczy zaproponowały mu stanowisko wiceprezydenta miasta. Chmielarski przyjął propozycję i 10 października tego roku zamieszkał w Bydgoszczy przy ul. Paderewskiego 10/4. 25 października 1920 r. objął stanowisko, które pełnił do 31 maja 1933 r., kiedy przeszedł na emeryturę. 
Trzykrotnie pełnił obowiązki prezydenta Bydgoszczy: w 1921 r. (5 lipca – 4 września), 1922 (6 stycznia – 3 maja) i w latach 1930-1932, po zawieszeniu w czynnościach prezydenta Bernarda Śliwińskiego. 
Mimo że pochodził z Galicji, to jednak rychło został zaakceptowany przez ludność miejscową. Przez cały okres urzędowania odpowiadał za finanse miasta.
Działalność gospodarcza i społeczna.
Tadeusz Chmielarski był członkiem założycielem Spółki Akcyjnej „Karbid Wielkopolski" (1922) i przez wiele lat wchodził w skład Rady Nadzorczej tej Spółki. Przez wiele lat reprezentował miasto Bydgoszcz w Radzie Nadzorczej przedsiębiorstwa żeglugi śródlądowej Lloyd Bydgoski. 
Latem 1921 r. został prezesem prawie już całkowicie spolonizowanego Bractwa Strzeleckiego, a w latach następnych był czynnym działaczem tego stowarzyszenia. W latach 1922-1939 działał również w bydgoskim Kole Związku Oficerów Rezerwy (pierwszy prezes), a od 1923 r. był członkiem zwyczajnym Towarzystwa Przyjaciół Szkoły Podchorążych Piechoty dla Podoficerów w Bydgoszczy.
Po przejściu na emeryturę nie brał udziału w życiu politycznym miasta. 2 września 1939 r. opuścił Bydgoszcz i udał się do Warszawy. Jego losy w okresie okupacji niemieckiej nie są znane. 11 września 1945 r. powrócił do Bydgoszczy i zamieszkał w swoim dawnym mieszkaniu przy ul. Paderewskiego. 
Zmarł 21 września 1945 r. w Bydgoszczy. Został pochowany na cmentarzu Nowofarnym. 
Rodzina.
Tadeusz Chmielarski był dwukrotnie żonaty: z Eleonorą Korzenną, a następnie z Martą Ernestyną Paszke (ślub w 1933 we Lwowie).

</doc>
<doc id="2216875" url="https://pl.wikipedia.org/wiki?curid=2216875" title="Burza (film 2010)">
Burza (film 2010)

Burza (ang. "The Tempest") − amerykański film tragikomiczny z 2010 roku w reżyserii i według scenariusza Julie Taymor. Film jest adaptacją sztuki autorstwa Williama Szekspira pod tym samym tytułem.
Premiera filmu miała miejsce 11 września 2010 roku podczas 67. MFF w Wenecji, na którym był prezentowany poza konkursem głównym. Obraz został wyświetlony na zamknięcie festiwalu.
Fabuła.
Prospera, prawowita następczyni tronu Mediolanu, pozbawiona władzy przez swego brata Antonia, wspomaganego przez Alonsa - króla Neapolu, zostaje wraz z córką Mirandą wyprawiona na morze w łodzi, którą Neapolitańczyk Gonzalo w sekrecie zaopatrzył w wodę i żywność, a także książki. Wygnańcy trafiają na wyspę, gdzie spędzą dwanaście lat. Dzięki swoim umiejętnościom magicznym Prospera uwalnia, uwięzionego przez wiedźmę Sykoraks w pniu drzewa, ducha Ariela, który staje się jej sługą i niewolnikiem.
Przed ich przybyciem na wyspę jedyną ludzką istotą był tu Kaliban, syn Sykoraks. Oprowadza on rozbitków po wyspie, one zaś odwdzięczają mu się, ucząc go ich języka i religii. Kaliban usiłuje jednak zgwałcić Mirandę, za co Prospera więzi go w jaskini.
Akcja rozpoczyna się w momencie, gdy w pobliżu wyspy, na której przebywają bohaterowie przepływa statek, którym płyną między innymi Antonio, Gonzalo oraz Alonso wraz z synem Ferdynandem i bratem Sebastianem. Prospera wywołuje tytułową "burzę", która sprawia, że statek ulega katastrofie, a jego pasażerowie, bez większych obrażeń trafiają na wyspę.
Wypełniający polecenia Prospery Ariel manipuluje rozproszonymi na wyspie rozbitkami. Jej czary powodują, że Ferdynand i Miranda zakochują się w sobie, młodzieniec zaś stał się posłuszny czarodziejowi, aby uzyskać rękę jego córki. W kolejnym epizodzie Kaliban wraz z dwoma pijakami ze statku podejmuje groteskową próbę zamordowania Prospery i przejęcia władzy na wyspie. Trzecim elementem fabuły jest plan zamordowania Alonsa przez Sebastiana i Antonia, którego efektem ma być koronacja Sebastiana. W scenie finałowej dochodzi do spotkania wszystkich głównych bohaterów. Prospera przebacza Alonso i planuje wspólny powrót do Włoch.
Produkcja filmu.
Film jest adaptacją jednej z ostatnich sztuk Williama Szekspira pt. "Burza". Reżyser filmu i jednocześnie scenarzystka Julie Taymor zmieniła płeć głównego bohatera Prospero z mężczyzny na kobietę − Prosperę (w tej roli Helen Mirren). Film był kręcony na Hawajach.

</doc>
<doc id="2216876" url="https://pl.wikipedia.org/wiki?curid=2216876" title="Varese Sarabande Records">
Varese Sarabande Records



</doc>
<doc id="2216882" url="https://pl.wikipedia.org/wiki?curid=2216882" title="Félix Ruiz">
Félix Ruiz

Félix Ruiz Gabari (ur. 11 lipca 1940 w Olite, zm. 11 lutego 1993 w Madrycie) – hiszpański piłkarz grający na pozycji pomocnika.
Kariera klubowa.
Karierę piłkarską Félix Ruiz rozpoczął w pierwszoligowym CA Osasuna w 1957. Z Osasuną spadł z Primera División w 1960. Po tym spadku spadku przeszedł do Realu Madryt. Z Realem sześciokrotnie zdobył mistrzostwo Hiszpanii w 1962, 1963, 1964, 1965, 1967, 1968, Puchar Króla w 1962 oraz Puchar Europy w 1966. Ogółem w latach 1957–1969 Félix Ruiz rozegrał w lidze hiszapńskiej 148 spotkań, w których strzelił 46 bramek. Karierę zakończył w prowincjonalnym klubie Toluca Santander w 1971.
Kariera reprezentacyjna.
W reprezentacji Hiszpanii Félix Ruiz zadebiutował 10 grudnia 1961 w zremisowanym 1-1 meczu towarzyskim z Francją w Paryżu. Był to udany debiut, gdyż Félix Ruiz w 57 min. strzelił wyrównującą bramkę. Ostatni raz w reprezentacji Félix Ruiz wystąpił 1 grudnia 1963 w przegranym 1-2 towarzyskim meczu z Belgią. W 1964 znajdował się wśród triumfatorów Euro 64. Ogółem w latach 1961–1963 Félix Ruiz rozegrał w reprezentacji 4 spotkania, w których strzelił bramkę.

</doc>
<doc id="2216889" url="https://pl.wikipedia.org/wiki?curid=2216889" title="Marinaleda">
Marinaleda

Marinaleda − miejscowość w Hiszpanii, gdzie podjęto próbę wprowadzenia zasad komunizmu.
Mieszka w niej 2,700 ludzi.
Zgodnie z zasadami komunizmu każdy mieszkaniec ma prawo pracy w spółdzielni za 1128 euro miesięcznie.
Marinaleda jest głównie gminą rolniczą, co stanowi większość jej gospodarki.

</doc>
<doc id="2216895" url="https://pl.wikipedia.org/wiki?curid=2216895" title="Herb Frenštátu pod Radhoštěm">
Herb Frenštátu pod Radhoštěm

Herb Frenštátu pod Radhoštěm przedstawia w polu czerwonym postać mężczyzny w srebrnych szatach i mitrze, siedzącego na złotym tronie, ustawionym na srebrnych schodach. W prawej ręce dzierży pastorał, a lewą podnosi do błogosławieństwa. Na oparciach tronu stoją dwie srebrne gęsi, zwrócone głowami w stronę mężczyzny.
Głównym elementem herbu jest święty Marcin z Tours, patron miejscowego kościoła parafialnego, a obecnie i miasta. Gęsi nawiązują do legendy o świętym, który, nie chcąc przyjmować godności biskupiej, schronił się pomiędzy tymi zwierzętami. Najstarsza pieczęć z takim wizerunkiem pochodzi z 1619 roku, ale prawdopodobnie herb taki funkcjonował już wcześniej, co najmniej od 1584, kiedy to Frenštát pod Radhoštěm otrzymał przywileje od biskupa ołomunieckiego.

</doc>
<doc id="2216896" url="https://pl.wikipedia.org/wiki?curid=2216896" title="Gerardo Vallejo">
Gerardo Vallejo

Gerardo Enrique Vallejo Matute (ur. 3 grudnia 1976 w Medellín) – piłkarz kolumbijski grający na pozycji prawego obrońcy.
Kariera klubowa.
Karierę piłkarską Vallejo rozpoczął w klubie Envigado FC. W 1999 roku zadebiutował w jego barwach w Copa Mustang. Już w debiutanckim sezonie 1999 stał się podstawowym zawodnikiem Envigado. W klubie tym grał do końca sezonu 2000.
Na początku 2001 roku Vallejo przeszedł z Envigado do Deportivo Cali, w którym także grał w podstawowym składzie. W 2003 roku wywalczył z Deportivo wicemistrzostwo ligi fazy Finalización. W 2004 roku przeszedł do klubu Deportes Tolima i grał w nim przez rok, między innymi także w rozgrywkach Copa Libertadores. W 2005 roku na krótko wrócił do Deportivo Cali, ale już przed rozpoczęciem fazy Finalización sezonu 2005 ponownie został piłkarzem Deportes Tolima.
Kariera reprezentacyjna.
W reprezentacji Kolumbii Vallejo zadebiutował 4 sierpnia 2001 roku w wygranym 2:1 towarzyskim meczu z Liberią. W 2003 roku zagrał z Kolumbią w Pucharze Konfederacji, a także w Złotym Pucharze CONCACAF. Z kolei w 2007 roku zagrał we 2 meczach Copa América 2007: z Paragwajem (0:5) i z Argentyną (2:4).

</doc>
<doc id="2216898" url="https://pl.wikipedia.org/wiki?curid=2216898" title="Gunta Baško">
Gunta Baško

Gunta Baško (ur. 27 kwietnia 1980 w Rydze) – łotewska koszykarka grająca na pozycji obrońcy (G). Reprezentantka kraju. Obecnie zawodniczka polskiego klubu Ford Germaz Ekstraklasy – TS Wisła Can-Pack Kraków, z którym w sezonie 2010/2011 zdobyła mistrzostwo Polski.
Od 1996 była reprezentantką Łotwy. 2 lipca 2011, po przegranym meczu z Litwą o 8. miejsce na rozgrywanym w Polsce turnieju EuroBasket Women 2011, na pomeczowej konferencji poinformowała o zakończeniu reprezentacyjnej kariery.

</doc>
<doc id="2216900" url="https://pl.wikipedia.org/wiki?curid=2216900" title="René Bougnol">
René Bougnol

René Bougnol (ur. 7 stycznia 1911 w Montpellier, zm. 20 czerwca 1956 tamże) – francuski szermierz, florecista i szpadzista. Trzykrotny medalista olimpijski.
Członkiem drużyny florecistów był przez kilkanaście lat, debiutował już przed wojną, sięgał z nią po medale mistrzostw świata (złoto w 1947 i 1951, srebro w 1937, 1938, 1949, 1950). Indywidualnie był wicemistrzem globu w szpadzie w 1949, w drużynie sięgnął po złoto w 1951, a po srebro w 1950. Brał udział w czterech igrzyskach (IO 32, IO 36, IO 48, IO 52), trzy razy zdobywał medale w drużynie floretowej: złoto w 1932 i 1948, srebro w 1936.

</doc>
<doc id="2216901" url="https://pl.wikipedia.org/wiki?curid=2216901" title="Anđa Jelavić">
Anđa Jelavić

Anđa Radoš, po mężu Jelavić (ur. 21 września 1980 w Tomislavgradzie) – chorwacka koszykarka grająca na pozycji rozgrywającej, po zakończeniu kariery zawodniczej – trenerka, obecnie selekcjonerka kadry Chorwacji.

</doc>
<doc id="2216902" url="https://pl.wikipedia.org/wiki?curid=2216902" title="Rene Bougnol">
Rene Bougnol



</doc>
<doc id="2216904" url="https://pl.wikipedia.org/wiki?curid=2216904" title="Iuliu Prassler">
Iuliu Prassler

Iuliu Prassler (lub Gyula Prassler albo Iulian Prassler) (ur. 16 stycznia 1916, zm. 1942) − rumuński piłkarz, napastnik. Uczestnik piłkarskich mistrzostw świata z 1938 roku.
Kariera.
Prassler zadebiutował w reprezentacji rumuńskiej 8 maja 1938, w przegranym 0:1 meczu przeciwko reprezentacji Jugosławii. W tym samym roku został powołany do kadry narodowej na mundial '38, który odbywał się we Francji. Na mundialu tym zagrał jeden mecz przeciwko reprezentacji Kuby. W kadrze narodowej rozegrał zaledwie dwa spotkania.

</doc>
<doc id="2216905" url="https://pl.wikipedia.org/wiki?curid=2216905" title="Gyula Prassler">
Gyula Prassler



</doc>
<doc id="2216906" url="https://pl.wikipedia.org/wiki?curid=2216906" title="Nicole Powell">
Nicole Powell

Nicole Kristen Powell (ur. 22 czerwca 1982 w Sierra Vista) – amerykańska koszykarka grająca na pozycji skrzydłowej, po zakończeniu kariery zawodniczej trenerka koszykarska, obecnie asystentka trenera drużyny NCAA – Oregon Ducks.
W przeszłości występowała w Ford Germaz Ekstraklasie – TS Wisła Can-Pack Kraków, była też zawodniczką klubu WNBA – Charlotte Sting, Sacramento Monarchs, New York Liberty, Tulsa Shock, Seattle Storm.

</doc>
<doc id="2216907" url="https://pl.wikipedia.org/wiki?curid=2216907" title="Tippeligaen (2011)">
Tippeligaen (2011)

W roku 2011 odbywa się 67. edycja norweskiej Tippeligaen – pierwszej ligi tego kraju w piłce nożnej. Bierze w niej udział 16 drużyn z całego kraju. Tytułu mistrza kraju broni klub Rosenborg BK. Do niższej ligi spadają po zakończeniu rozgrywek 2 ostatnie zespoły. Barażów o utrzymanie w tym sezonie nie będzie.
Zespoły.
W turnieju bierze udział szesnaście drużyn. Trzynaście z nich grało w poprzednim sezonie, trzy awansowały z ligi niższej, w tym jedna po barażach.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2216909" url="https://pl.wikipedia.org/wiki?curid=2216909" title="Maja Vučurović">
Maja Vučurović

Maja Vučurović (ur. 27 maja 1991) – serbska koszykarka grająca na pozycji skrzydłowej (G). Od 2009 roku zawodniczka polskiego klubu Ford Germaz Ekstraklasy – TS Wisła Can-Pack Kraków, z którym w sezonie 2010/2011 zdobyła mistrzostwo Polski.

</doc>
<doc id="2216912" url="https://pl.wikipedia.org/wiki?curid=2216912" title="Joaquin Arias">
Joaquin Arias



</doc>
<doc id="2216913" url="https://pl.wikipedia.org/wiki?curid=2216913" title="Jacinto Barquin">
Jacinto Barquin



</doc>
<doc id="2216914" url="https://pl.wikipedia.org/wiki?curid=2216914" title="Tomas Fernandez">
Tomas Fernandez



</doc>
<doc id="2216916" url="https://pl.wikipedia.org/wiki?curid=2216916" title="Jose Maquina">
Jose Maquina



</doc>
<doc id="2216917" url="https://pl.wikipedia.org/wiki?curid=2216917" title="Carlos Olivera">
Carlos Olivera



</doc>
<doc id="2216918" url="https://pl.wikipedia.org/wiki?curid=2216918" title="Herb Pietwałdu">
Herb Pietwałdu

Herb Pietwałdu jest dzielony w pas. W polu górnym niebieskim znajduje się pół złotej orlicy górnośląskiej, w polu dolnym złote, skrzyżowane młotki na zielono-czarnym tle. Orlica symbolizuje przynależność do Śląska Cieszyńskiego, a młotki górniczą przeszłość miejscowości (zielony i czarny to tradycyjne barwy górnicze).
Od 1974 do 2000 obowiązywał inny herb - w polu dolnym nie było młotków, a w górnym, zamiast orlicy, znajdowały się trzy srebrne stożki na czerwonym tle. Nawiązywały one do herbu biskupstwa ołomunieckiego (choć Pietwałd do biskupów ołomunieckich nigdy nie należał). Stary herb, posiadający błędy heraldyczne, został zmieniony na współczesny.

</doc>
<doc id="2216919" url="https://pl.wikipedia.org/wiki?curid=2216919" title="Alewtina Kołczyna">
Alewtina Kołczyna



</doc>
<doc id="2216920" url="https://pl.wikipedia.org/wiki?curid=2216920" title="Jose Rodriguez">
Jose Rodriguez



</doc>
<doc id="2216921" url="https://pl.wikipedia.org/wiki?curid=2216921" title="Hector Socorro">
Hector Socorro



</doc>
<doc id="2216922" url="https://pl.wikipedia.org/wiki?curid=2216922" title="Juan Tunas">
Juan Tunas



</doc>
<doc id="2216924" url="https://pl.wikipedia.org/wiki?curid=2216924" title="GameSpot">
GameSpot

GameSpot – amerykańska strona internetowa o grach komputerowych, która dostarcza wiadomości, recenzji, zapowiedzi, materiałów do pobrania i innych informacji. Strona została założona w maju 1996 przez Pete'a Deemera, Vince'a Broady'ego i Jona Epsteina. Została zakupiona przez ZDNet, przedsiębiorstwo, które zostało później przejęte przez CNET Networks. CBS Interactive, które zakupiło CNET Networks w 2008, jest obecnym właścicielem GameSpotu. GameSpot.com jest obecnie według Alexy jedną z 300 najczęściej przeglądanych stron internetowych.
Oprócz informacji dostarczanych przez sztab GameSpotu, strona pozwala zarejestrowanym użytkownikom na publikowanie własnych recenzji, blogów i wpisów na forach dyskusyjnych. Fora są współdzielone z tymi na GameFAQs, inną stroną posiadaną przez CNET.
W 2004 portal GameSpot wygrał nagrodę publiczności dla najlepszej strony okołogrowej, przyznaną przez Spike TV podczas rozdania nagród Video Game Award Show, a w 2005, 2006, 2007 i 2009 zdobyła nagrody publiczności Webby Awards w kategorii mediów o tematyce gier wideo. Jej głównymi konkurentami są portale IGN, 1UP.com i GameSpy. W grudniu 2010 stronę odwiedziło według Compete.com 7.5 miliona użytkowników.
Główna strona GameSpotu linkuje do ostatnich wiadomości, recenzji, zapowiedzi i portali dla poszczególnych istniejących platform: Wii, Nintendo DS, PC, Xboksa 360, PlayStation Portable, PlayStation 2 i PlayStation 3. Ponadto posiada listę najbardziej popularnych gier na stronie i wyszukiwarkę, która pozwala na odnalezienie przedmiotu zainteresowania. We wrześniu 2009 witryna GameSpot uruchomiła też katalogowanie gier przenośnych na telefony komórkowe, iPhone'y i system Android. GameSpot zawiera też informacje o grach na starsze platformy: Nintendo 64, GameCube, Game Boy Color, Game Boy Advance, Xboksa, PlayStation, Segę Saturn, Dreamcasta, Neo Geo Pocket Color i N-Gage'a.

</doc>
<doc id="2216926" url="https://pl.wikipedia.org/wiki?curid=2216926" title="Głos Gazeta Powiatowa">
Głos Gazeta Powiatowa

Głos Gazeta Powiatowa – lokalny dwutygodnik informujący o wydarzeniach dotyczących Kraśnika oraz powiatów: kraśnickiego i opolskiego. Gazeta wydawana jest od 1 sierpnia 1990 roku. Do 1998 r. nosiła tytuł "Głos Ziemi Kraśnickiej", zmieniony w 1999 na "Głos Kraśnicki". Obecną nazwę nosi od września 2005 r. Dwutygodnik wydaje prywatna spółka GŁOS.

</doc>
<doc id="2216930" url="https://pl.wikipedia.org/wiki?curid=2216930" title="Zamach w metrze w Moskwie (luty 2004)">
Zamach w metrze w Moskwie (luty 2004)

Zamachy w metrze w Moskwie – ataki terrorystyczne z dnia 6 lutego 2004 roku, przeprowadzone w pobliżu stacji Awtozawodzkiej linii Zamoskworieckiej moskiewskiego metra. W wyniku eksplozji bomby, która została zdetonowana przez jednego zamachowca samobójcę, zginęło 41 osób, natomiast ponad 100 zostało rannych. Eksplozja nastąpiła około godz. 8:32 czasu moskiewskiego (6:32 czasu polskiego), gdy pociąg poruszał się w kierunku północnym, w stronę stacji Pawieleckiej w centrum miasta.
Ówczesny prezydent Rosji Władimir Putin oskarżył o ataki na metro w Moskwie separatystów czeczeńskich, jednak sami przywódcy czeczeńskich rebeliantów zdementowali jakiekolwiek powiązania z zamachem. Do zamachu przyznała się inna, nieznana dotychczas organizacja czeczeńska o nazwie "Gazoton Murdasz". Zamach został przeprowadzony przez 20-letniego mężczyznę Anzora Iżajewa wywodzącego się etnicznie z ludów karaczajowskich zamieszkujących rejony Kaukazu Północnego.

</doc>
<doc id="2216931" url="https://pl.wikipedia.org/wiki?curid=2216931" title="Mewa tajmyrska">
Mewa tajmyrska



</doc>
<doc id="2216932" url="https://pl.wikipedia.org/wiki?curid=2216932" title="Mewa stepowa">
Mewa stepowa



</doc>
<doc id="2216938" url="https://pl.wikipedia.org/wiki?curid=2216938" title="Zielony Szerszeń">
Zielony Szerszeń



</doc>
<doc id="2216942" url="https://pl.wikipedia.org/wiki?curid=2216942" title="Chosrou Hejdari">
Chosrou Hejdari

Chosrou Hejdari (pers. خسرو حیدری; ur. 14 września 1983 w Teheranie) – irański piłkarz występujący na pozycji obrońcy w drużynie Esteghlal.
Kariera piłkarska.
Chosrou Hejdari jest wychowankiem klubu Esteghlal. W 2002 przeszedł do Abu Moslem Meszhed. Po trzech latach trafił do drużyny PAS Teheran, z którą zajął drugie miejsce w Pucharze Zatoki Perskiej. W 2007 odszedł do klubu PAS Hamedan, a sezon później podpisał kontrakt z zespołem Esteghlal. Tutaj wywalczył swój pierwszy tytuł mistrzowski. Od 2010 do 2011 był zawodnikiem drużyny Sepahan Isfahan. W 2011 wrócił do Esteghlalu.
Chosrou Hejdari w 2007 zadebiutował w reprezentacji Iranu. W 2011 został powołany do kadry narodowej na Puchar Azji. Jego drużyna zajęła pierwsze miejsce w grupie i odpadła w ćwierćfinale z Koreą Południową.

</doc>
<doc id="2216943" url="https://pl.wikipedia.org/wiki?curid=2216943" title="Mark Strudal">
Mark Strudal

Mark Agner Boecking Strudal (ur. 29 kwietnia 1968 w Glostrup) – były duński piłkarz występujący na pozycji napastnika.
Kariera klubowa.
Strudal zawodową karierę rozpoczynał w 1987 roku w klubie Hvidovre z 1. division. W sezonie 1987 spadł z nim do 2. division. Wówczas odszedł do zespołu Næstved, z którym w 1988 roku wywalczył wicemistrzostwo Danii. Na początku 1989 roku trafił do niemieckiej Borussii Dortmund. W Bundeslidze zadebiutował 18 lutego 1989 roku w wygranym 3:1 meczu z ekipą VfB Stuttgart. 20 maja 1989 roku w wygranym 4:2 pojedynku z Bayerem Uerdingen strzelił pierwszego gola w Bundeslidze. W tym samym roku zdobył z klubem Puchar RFN.
Latem 1989 roku Strudal przeszedł do szwajcarskiego Grasshoppers. W 1990 roku zdobył z nim mistrzostwo Szwajcarii oraz Puchar Szwajcarii. W 1991 roku ponownie zdobył z zespołem mistrzostwo Szwajcarii. W tym samym roku powrócił do Danii, gdzie został graczem zespołu Vejle. Był stamtąd wypożyczony do zespołów Næstved, FC København oraz Frem. Latem 1993 roku odszedł do Brøndby, z którym w 1995 roku wywalczył wicemistrzostwo Danii. W 1995 roku został również graczem ekipy Næstved. Latem 1996 roku przeszedł do greckiej Skody Ksanti, w której w barwach na początku 1997 roku zakończył karierę.
Kariera reprezentacyjna.
Strudal grał w kadrze Danii U-19 oraz U-21. W pierwszej reprezentacji Danii zadebiutował 18 maja 1988 roku w wygranym 3:0 meczu eliminacji Letnich Igrzysk Olimpijskich z Polską. 30 stycznia 1993 roku w zremisowanym 2:2 spotkaniu ze Stanami Zjednoczonymi strzelił pierwszego gola w zespole narodowym.
W 1995 roku został powołany do kadry na Puchar Konfederacji. Zagrał na nim w pojedynku z Arabią Saudyjską (2:0). Dania została natomiast triumfatorem tamtego turnieju. W latach 1988–1995 w drużynie narodowej Strudal rozegrał w sumie 9 spotkań i zdobył 3 bramki.

</doc>
<doc id="2216945" url="https://pl.wikipedia.org/wiki?curid=2216945" title="PMST">
PMST



</doc>
<doc id="2216947" url="https://pl.wikipedia.org/wiki?curid=2216947" title="Turniej o Złoty Kask 1965">
Turniej o Złoty Kask 1965

Turniej o Złoty Kask 1965 – rozegrany w sezonie 1965 turniej żużlowy z cyklu rozgrywek o „Złoty Kask”. Wygrał Stanisław Tkocz, drugi był Andrzej Pogorzelski i Antoni Woryna stanął na najniższym stopniu.
Wyniki.
"Czołówka piątka"
Klasyfikacja końcowa.
Uwaga!: Odliczono dwa najgorsze wyniki.

</doc>
<doc id="2216949" url="https://pl.wikipedia.org/wiki?curid=2216949" title="Nawaf Al-Abed">
Nawaf Al-Abed

Nawaf Al Abed (arab. نواف العابد, ur. 26 stycznia 1990 w Rijadzie) – saudyjski piłkarz, reprezentant Arabii Saudyjskiej.
Kariera klubowa.
Od 2005 roku grał jako junior w Al-Hilal, a od 2008 jako senior. W dniu 7 listopada 2009 roku zdobył być może najszybszą bramkę w historii futbolu zawodowego. Dwie sekundy od rozpoczęcia meczu z Al Shoalah zauważył bramkarza z pozycji i skierował piłkę nad nim do bramki. Niestety, po sprawdzeniu, cała gra została uznana za nieważną, ponieważ zespół miał sześciu graczy w wieku powyżej 23 lat na boisku w drugiej połowie. Nawaf Al Abed obecnie gra w pierwszym zespole i miał wiele dobrych występów, jak z Al Ittihad, jest także bardzo wszechstronny, może grać na skrzydle lub jako drugi napastnik.

</doc>
<doc id="2216950" url="https://pl.wikipedia.org/wiki?curid=2216950" title="Rybitwa czarnodzioba">
Rybitwa czarnodzioba



</doc>
<doc id="2216951" url="https://pl.wikipedia.org/wiki?curid=2216951" title="Rybitwa amerykańska">
Rybitwa amerykańska



</doc>
<doc id="2216952" url="https://pl.wikipedia.org/wiki?curid=2216952" title="PMDT">
PMDT



</doc>
<doc id="2216956" url="https://pl.wikipedia.org/wiki?curid=2216956" title="City of Bradford">
City of Bradford

Bradford – dystrykt metropolitalny w hrabstwie ceremonialnym West Yorkshire w Anglii.
Inne miejscowości.
Addingham, Allerton, Apperley Bridge, Baildon, Ben Rhydding, Burley in Wharfedale, Burley Woodhead, Clayton, Cottingley, Crossflatts, Cullingworth, Eastburn, Esholt, Gilstead, Harden, Haworth, Lumbfoot, Menston, Oakenshaw, Oxenhope, Queensbury, Sandy Lane, Scholes, Stanbury, Steeton with Eastburn, Thornton, Tong, Wilsden, Wrose.

</doc>
<doc id="2216957" url="https://pl.wikipedia.org/wiki?curid=2216957" title="Calderdale">
Calderdale

Calderdale – dystrykt metropolitalny w hrabstwie ceremonialnym West Yorkshire w Anglii.
Inne miejscowości.
Bailiff Bridge, Barkisland, Blackley, Blackshaw, Boothtown, Boulder Clough, Chiserley, Clifton, Copley, Cornholme, Cragg Vale, Eastwood, Greetland, Hebden Royd, Heptonstall, Hipperholme, Holywell Green, Illingworth, King Cross, Lightcliffe, Luddenden, Luddenden Foot, Mankinholes, Midgley, Mixenden, Norland, Northowram, Norwood Green, Ogden, Old Town, Ovenden, Portsmouth, Rastrick, Ripponden, Rishworth, Shelf, Shibden, Southowram, Sowerby, Sowood, Stainland, Triangle, Walsden, Warley Town, West Vale.

</doc>
<doc id="2216958" url="https://pl.wikipedia.org/wiki?curid=2216958" title="City of Wakefield">
City of Wakefield

City of Wakefield – dystrykt metropolitalny w hrabstwie ceremonialnym West Yorkshire w Anglii.
Inne miejscowości.
Ackworth, Ackton, Agbrigg, Altofts, Alverthorpe, Badsworth, Brandy Carr, Crigglestone, Crofton, Darrington, Durkar, East Hardwick, Ferrybridge, Fitzwilliam, Foulby, Gawthorpe, Haigh, Havercroft, Horbury, Kettlethorpe, Kinsley, Kirkhamgate, Kirkthorpe, Middlestown, Monkhill, Netherton, Newland with Woodhouse Moor, Newmillerdam, North Elmsall, Nostell, Notton, Outwood, Overton, Ryhill, Sharlston, South Hiendley, Stanley, Streethouse, Thorpe Audlin, Upton, Walton, West Bretton, West Hardwick, Wintersett, Woolley Colliery, Woolley, Wrenthorpe.

</doc>
<doc id="2216959" url="https://pl.wikipedia.org/wiki?curid=2216959" title="City of Leeds">
City of Leeds

Leeds – dystrykt metropolitalny w hrabstwie ceremonialnym West Yorkshire w Anglii.
Inne miejscowości.
Aberford, Adwalton, Allerton Bywater, Arthington, Bagley, Bardsey, Barwick in Elmet, Barwick in Elmet and Scholes, Boston Spa, Bramham, Bramham cum Oglethorpe, Bramhope, Brown Moor, Carlton, Collingham, East Ardsley, East Keswick, Eccup, Harewood, Ledsham, Ledston, Linton, Lofthouse, Lower Mickletown, Methley, Middleton, Oulton, Pool-in-Wharfedale, Potterton, Rawdon, Scarcroft, Scholes, Thorp Arch, Tingley, Walton, Weardley, Woodkirk, Woodlesford, Wothersome.

</doc>
<doc id="2216960" url="https://pl.wikipedia.org/wiki?curid=2216960" title="Bo Hansen">
Bo Hansen

Bo Jannik Nyby Hansen (ur. 16 czerwca 1972 w Holstebro) – były duński piłkarz występujący na pozycji napastnika.
Kariera klubowa.
Hansen zawodową karierę rozpoczynał w 1990 roku w klubie Holstebro. W 1994 roku odszedł do Brøndby z 1. division. Spędził tam 5 lat. W tym czasie zdobył z zespołem 2 mistrzostwa Danii (1997, 1998), 3 Superpuchary Danii (1994, 1996, 1997), Puchar Danii (1998), a także wywalczył z nim wicemistrzostwo Danii (1995).
Na początku 1999 roku Hansen trafił do angielskiego Boltonu Wanderers z Division One. W 2001 roku awansował z nim do Premier League. W tych rozgrywkach zadebiutował 18 sierpnia 2001 roku w wygranym 5:0 meczu z Leicester City. 19 stycznia 2002 roku w zremisowanym 1:1 pojedynku z Middlesbrough strzelił pierwszego gola w Premier League.
W 2002 roku powrócił do Danii, gdzie został graczem klubu FC Midtjylland. W 2003 roku dotarł z nim do finału Pucharu Danii, jednak ekipa Midtjylland uległa tam 0:3 zespołowi Brøndby. W 2004 roku Hansen zakończył karierę.
Kariera reprezentacyjna.
Hansen zagrał 1 raz w reprezentacji Danii. Był to mecz Pucharu Konfederacji 1995 z Arabią Saudyjską (2:0) rozegrany 8 stycznia 1995 roku. Dania została triumfatorem tamtego turnieju.

</doc>
<doc id="2216963" url="https://pl.wikipedia.org/wiki?curid=2216963" title="Adam Zalewski">
Adam Zalewski

Adam Zalewski (ur. w grudniu 1951 w Kwidzynie) – polski prozaik, pisarz i poeta, członek Związku Literatów Polskich.
Życiorys.
W latach dziewięćdziesiątych XX wieku w kwidzyńskiej prasie ukazywały się jego wiersze o tematyce lirycznej (piękno przyrody) oraz egzystencjalnej. Laureat Medalu Jerzego Sulimy-Kamińskiego 2012 - nagrody przyznawanej przez bydgosko-toruński oddział Związku Literatów Polskich.
Akcję swoich książek osadza w Stanach Zjednoczonych.

</doc>
<doc id="2216964" url="https://pl.wikipedia.org/wiki?curid=2216964" title="Dżalal Hosejni">
Dżalal Hosejni

Sejjed Dżalal Hosejni (per. جلال حسينی; ur. 3 lutego 1982 w Bandar-e Anzali) – irański piłkarz występujący na pozycji obrońcy w drużynie Persepolis FC.
Kariera piłkarska.
Dżalal Hosejni jest wychowankiem klubu Malawan. Do pierwszej drużyny został włączony w sezonie 2004/2005. Po roku przeszedł do zespołu Saipa Karadż. W sezonie 2006/2007 wywalczył z kolegami pierwsze miejsce w rozgrywkach Pucharu Zatoki Perskiej. Został także wybrany najlepszym irańskim obrońcą, według "Football Iran News &amp; Events". Ten sam tytuł uzyskał w kolejnym sezonie. W 2009 odszedł z drużyny Saipa i podpisał kontrakt z zespołem Sepahan Isfahan. Następnie grał w takich klubach jak: Persepolis FC, Al Ahli, Naft Teheran, a w 2016 wrócił do Persepolis.
Dżalal Hosejni w 2007 zadebiutował w reprezentacji Iranu. Wystąpił w dwóch edycjach Pucharu Azji: w latach 2007 i 2011.

</doc>
<doc id="2216965" url="https://pl.wikipedia.org/wiki?curid=2216965" title="Seyed Jalal Hosseini">
Seyed Jalal Hosseini



</doc>
<doc id="2216966" url="https://pl.wikipedia.org/wiki?curid=2216966" title="Skałka (wspinaczka)">
Skałka (wspinaczka)



</doc>
<doc id="2216967" url="https://pl.wikipedia.org/wiki?curid=2216967" title="Denholme">
Denholme

Denholme – miasto w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 23 km na zachód od miasta Leeds i 282 km na północny zachód od Londynu. Miasto liczy 2976 mieszkańców.

</doc>
<doc id="2216968" url="https://pl.wikipedia.org/wiki?curid=2216968" title="Elland">
Elland

Elland – miasto w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 24 km na południowy zachód od miasta Leeds i 268 km na północny zachód od Londynu. Miasto liczy 14 554 mieszkańców.

</doc>
<doc id="2216969" url="https://pl.wikipedia.org/wiki?curid=2216969" title="Farsley">
Farsley

Farsley – miasto w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na zachód od miasta Leeds i 277 km na północ od Londynu.

</doc>
<doc id="2216970" url="https://pl.wikipedia.org/wiki?curid=2216970" title="Heckmondwike">
Heckmondwike

Heckmondwike – miasto w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 13 km na południowy zachód od miasta Leeds i 266 km na północny zachód od Londynu. Miasto liczy 11 291 mieszkańców.

</doc>
<doc id="2216971" url="https://pl.wikipedia.org/wiki?curid=2216971" title="Horsforth">
Horsforth

Horsforth – miasto w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 8 km na północny zachód od miasta Leeds i 278 km na północ od Londynu. W 2001 miasto liczyło 18 928 mieszkańców.
Z Horsforth pochodzą pisarz Steve Mosby i aktor Malcolm McDowell.

</doc>
<doc id="2216972" url="https://pl.wikipedia.org/wiki?curid=2216972" title="Mytholmroyd">
Mytholmroyd

Mytholmroyd – miasto w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 30 km na zachód od miasta Leeds i 277 km na północny zachód od Londynu. W 2001 miasto liczyło 3730 mieszkańców.

</doc>
<doc id="2216973" url="https://pl.wikipedia.org/wiki?curid=2216973" title="Rothwell (West Yorkshire)">
Rothwell (West Yorkshire)

Rothwell – miasto w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 8 km na południowy wschód od miasta Leeds i 266 km na północ od Londynu. Miasto liczy 21 010 mieszkańców.

</doc>
<doc id="2216974" url="https://pl.wikipedia.org/wiki?curid=2216974" title="Silsden">
Silsden

Silsden – miasto w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 29 km na północny zachód od miasta Leeds i 294 km na północny zachód od Londynu. W 2001 miasto liczyło 7999 mieszkańców.

</doc>
<doc id="2216975" url="https://pl.wikipedia.org/wiki?curid=2216975" title="South Elmsall">
South Elmsall

South Elmsall – miasto w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 30 km na południowy wschód od miasta Leeds i 245 km na północ od Londynu. W 2001 miasto liczyło 6107 mieszkańców.

</doc>
<doc id="2216976" url="https://pl.wikipedia.org/wiki?curid=2216976" title="South Kirkby and Moorthorpe">
South Kirkby and Moorthorpe

South Kirkby and Moorthorpe – civil parish w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 28 km na południowy wschód od miasta Leeds i 245 km na północ od Londynu.

</doc>
<doc id="2216977" url="https://pl.wikipedia.org/wiki?curid=2216977" title="Aberford">
Aberford

Aberford – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 15 km na wschód od miasta Leeds i 271 km na północ od Londynu. Miejscowość liczy 1059 mieszkańców.

</doc>
<doc id="2216978" url="https://pl.wikipedia.org/wiki?curid=2216978" title="Ackton">
Ackton

Ackton – osada w Anglii, w hrabstwie West Yorkshire. Leży 17 km na południowy wschód od miasta Leeds i 257 km na północ od Londynu.

</doc>
<doc id="2216979" url="https://pl.wikipedia.org/wiki?curid=2216979" title="Ackworth (West Yorkshire)">
Ackworth (West Yorkshire)

Ackworth – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 23 km na południowy wschód od miasta Leeds i 251 km na północ od Londynu. Miejscowość liczy 6493 mieszkańców.

</doc>
<doc id="2216980" url="https://pl.wikipedia.org/wiki?curid=2216980" title="Addingham">
Addingham

Addingham – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 27 km na północny zachód od miasta Leeds i 295 km na północny zachód od Londynu. W 2001 miejscowość liczyła 3599 mieszkańców.

</doc>
<doc id="2216981" url="https://pl.wikipedia.org/wiki?curid=2216981" title="Adwalton">
Adwalton

Adwalton – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 10 km na południowy zachód od miasta Leeds i 270 km na północny zachód od Londynu.

</doc>
<doc id="2216982" url="https://pl.wikipedia.org/wiki?curid=2216982" title="Agbrigg">
Agbrigg

Agbrigg – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 17 km na południe od miasta Leeds i 256 km na północ od Londynu.

</doc>
<doc id="2216983" url="https://pl.wikipedia.org/wiki?curid=2216983" title="Akroydon">
Akroydon

Akroydon – wieś w Anglii, w hrabstwie West Yorkshire. Leży 23 km na zachód od miasta Leeds i 274 km na północny zachód od Londynu.

</doc>
<doc id="2216984" url="https://pl.wikipedia.org/wiki?curid=2216984" title="Allerton Bywater">
Allerton Bywater

Allerton Bywater – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 15 km na południowy wschód od miasta Leeds i 262 km na północ od Londynu. W 2001 miejscowość liczyła 3948 mieszkańców.

</doc>
<doc id="2216985" url="https://pl.wikipedia.org/wiki?curid=2216985" title="Jimmy Crack Corn">
Jimmy Crack Corn

Jimmy Crack Corn – singiel amerykańskiego rapera Eminema. Utwór pochodzi z kompilacji "". Gościnnie występuje 50 Cent.
Do utworu powstał oficjalny remiks, z udziałem rapera Ca$hisa. Zwrotka 50 Centa została oryginalna, Eminem napisał nową zwrotkę.

</doc>
<doc id="2216987" url="https://pl.wikipedia.org/wiki?curid=2216987" title="Allerton (West Yorkshire)">
Allerton (West Yorkshire)

Allerton – wieś, teraz część aglomeracji Bradford, w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 19 km na zachód od miasta Leeds i 280 km na północny zachód od Londynu.

</doc>
<doc id="2216988" url="https://pl.wikipedia.org/wiki?curid=2216988" title="Altofts">
Altofts

Altofts – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 15 km na południowy wschód od miasta Leeds i 259 km na północ od Londynu.

</doc>
<doc id="2216989" url="https://pl.wikipedia.org/wiki?curid=2216989" title="Alverthorpe">
Alverthorpe

Alverthorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 13 km na południe od miasta Leeds i 261 km na północ od Londynu.

</doc>
<doc id="2216990" url="https://pl.wikipedia.org/wiki?curid=2216990" title="Apperley Bridge">
Apperley Bridge

Apperley Bridge – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 11 km na zachód od miasta Leeds i 280 km na północ od Londynu.

</doc>
<doc id="2216991" url="https://pl.wikipedia.org/wiki?curid=2216991" title="Armitage Bridge">
Armitage Bridge

Armitage Bridge – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 26 km na południowy zachód od miasta Leeds i 261 km na północny zachód od Londynu.

</doc>
<doc id="2216992" url="https://pl.wikipedia.org/wiki?curid=2216992" title="Arrunden">
Arrunden

Arrunden – wieś w Anglii, w hrabstwie West Yorkshire. Leży 33 km na południowy zachód od miasta Leeds i 254 km na północny zachód od Londynu.

</doc>
<doc id="2216993" url="https://pl.wikipedia.org/wiki?curid=2216993" title="Arthington">
Arthington

Arthington – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 12 km na północ od centrum miasta Leeds i 283 km na północ od Londynu. W 2001 miejscowość liczyła 561 mieszkańców.

</doc>
<doc id="2216994" url="https://pl.wikipedia.org/wiki?curid=2216994" title="Arthursdale">
Arthursdale

Arthursdale – wieś w Anglii, w hrabstwie West Yorkshire. Leży 9 km na wschód od miasta Leeds i 272 km na północ od Londynu.

</doc>
<doc id="2216995" url="https://pl.wikipedia.org/wiki?curid=2216995" title="Badsworth">
Badsworth

Badsworth – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 26 km na południowy wschód od miasta Leeds i 248 km na północ od Londynu. Miejscowość liczy 583 mieszkańców.

</doc>
<doc id="2216996" url="https://pl.wikipedia.org/wiki?curid=2216996" title="Bagley (West Yorkshire)">
Bagley (West Yorkshire)

Bagley – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 8 km na zachód od centrum miasta Leeds i 277 km na północ od Londynu.

</doc>
<doc id="2216997" url="https://pl.wikipedia.org/wiki?curid=2216997" title="Bailiff Bridge">
Bailiff Bridge

Bailiff Bridge – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 18 km na południowy zachód od miasta Leeds i 270 km na północny zachód od Londynu.

</doc>
<doc id="2216998" url="https://pl.wikipedia.org/wiki?curid=2216998" title="Bardsey">
Bardsey

Bardsey – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 12 km na północny wschód od centrum miasta Leeds i 279 km na północ od Londynu. Bardsey jest wspomniana w Domesday Book (1086) jako "Berdesei"/"Bereleseie".

</doc>
<doc id="2216999" url="https://pl.wikipedia.org/wiki?curid=2216999" title="Barkerend">
Barkerend

Barkerend – wieś w Anglii, w hrabstwie West Yorkshire. Leży 13 km na zachód od miasta Leeds i 277 km na północny zachód od Londynu.

</doc>
<doc id="2217000" url="https://pl.wikipedia.org/wiki?curid=2217000" title="Barkisland">
Barkisland

Barkisland – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 28 km na południowy zachód od miasta Leeds i 270 km na północny zachód od Londynu.

</doc>
<doc id="2217001" url="https://pl.wikipedia.org/wiki?curid=2217001" title="Barwick in Elmet">
Barwick in Elmet

Barwick in Elmet – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 11 km na wschód od centrum miasta Leeds i 272 km na północ od Londynu.

</doc>
<doc id="2217002" url="https://pl.wikipedia.org/wiki?curid=2217002" title="Battyeford">
Battyeford

Battyeford – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 18 km na południowy zachód od miasta Leeds i 264 km na północny zachód od Londynu.

</doc>
<doc id="2217003" url="https://pl.wikipedia.org/wiki?curid=2217003" title="Ben Rhydding">
Ben Rhydding

Ben Rhydding – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 22 km na północny zachód od miasta Leeds i 291 km na północny zachód od Londynu.

</doc>
<doc id="2217004" url="https://pl.wikipedia.org/wiki?curid=2217004" title="Berry Brow">
Berry Brow

Berry Brow – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 26 km na południowy zachód od miasta Leeds i 260 km na północny zachód od Londynu. W 2004 miejscowość liczyła 18 140 mieszkańców.

</doc>
<doc id="2217005" url="https://pl.wikipedia.org/wiki?curid=2217005" title="Birdsedge">
Birdsedge

Birdsedge – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 28 km na południe od miasta Leeds i 253 km na północny zachód od Londynu. Miejscowość liczy 350 mieszkańców.

</doc>
<doc id="2217007" url="https://pl.wikipedia.org/wiki?curid=2217007" title="Birkenshaw (West Yorkshire)">
Birkenshaw (West Yorkshire)

Birkenshaw – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 12 km na południowy zachód od miasta Leeds i 271 km na północny zachód od Londynu.

</doc>
<doc id="2217008" url="https://pl.wikipedia.org/wiki?curid=2217008" title="Birstall (West Yorkshire)">
Birstall (West Yorkshire)

Birstall – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 11 km na południowy zachód od miasta Leeds i 268 km na północny zachód od Londynu. Miejscowość liczy 8740 mieszkańców.

</doc>
<doc id="2217009" url="https://pl.wikipedia.org/wiki?curid=2217009" title="Blackley (West Yorkshire)">
Blackley (West Yorkshire)

Blackley – osada w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 23 km na południowy zachód od miasta Leeds i 269 km na północny zachód od Londynu.

</doc>
<doc id="2217010" url="https://pl.wikipedia.org/wiki?curid=2217010" title="Blackshaw">
Blackshaw

Blackshaw – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 36 km na zachód od miasta Leeds i 282 km na północny zachód od Londynu.

</doc>
<doc id="2217011" url="https://pl.wikipedia.org/wiki?curid=2217011" title="Bogthorn">
Bogthorn

Bogthorn – wieś w Anglii, w hrabstwie West Yorkshire. Leży 27 km na zachód od miasta Leeds i 287 km na północny zachód od Londynu.

</doc>
<doc id="2217012" url="https://pl.wikipedia.org/wiki?curid=2217012" title="Boothroyd">
Boothroyd

Boothroyd – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 14 km na południowy zachód od miasta Leeds i 263 km na północny zachód od Londynu.

</doc>
<doc id="2217013" url="https://pl.wikipedia.org/wiki?curid=2217013" title="Boothtown">
Boothtown

Boothtown – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 23 km na zachód od miasta Leeds i 275 km na północny zachód od Londynu.

</doc>
<doc id="2217014" url="https://pl.wikipedia.org/wiki?curid=2217014" title="Boston Spa">
Boston Spa

Boston Spa – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 18 km na północny wschód od centrum miasta Leeds i 279 km na północ od Londynu. W 2001 miejscowość liczyła 4006 mieszkańców.

</doc>
<doc id="2217015" url="https://pl.wikipedia.org/wiki?curid=2217015" title="Boulder Clough">
Boulder Clough

Boulder Clough lub Boulderclough – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 28 km na zachód od miasta Leeds i 274 km na północny zachód od Londynu.

</doc>
<doc id="2217016" url="https://pl.wikipedia.org/wiki?curid=2217016" title="Brackenhill">
Brackenhill

Brackenhill – wieś w Anglii, w hrabstwie West Yorkshire. Leży 23 km na południowy wschód od miasta Leeds i 250 km na północ od Londynu.

</doc>
<doc id="2217017" url="https://pl.wikipedia.org/wiki?curid=2217017" title="Bramham cum Oglethorpe">
Bramham cum Oglethorpe

Bramham cum Oglethorpe – civil parish w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 16 km na północny wschód od centrum miasta Leeds i 276 km na północ od Londynu. W 2011 civil parish liczyła 1650 mieszkańców.

</doc>
<doc id="2217018" url="https://pl.wikipedia.org/wiki?curid=2217018" title="Bramhope">
Bramhope

Bramhope – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 11 km na północny zachód od centrum miasta Leeds i 282 km na północ od Londynu. Miejscowość liczy 3400 mieszkańców.

</doc>
<doc id="2217019" url="https://pl.wikipedia.org/wiki?curid=2217019" title="Brandy Carr">
Brandy Carr

Brandy Carr – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 12 km na południe od miasta Leeds i 262 km na północ od Londynu.

</doc>
<doc id="2217020" url="https://pl.wikipedia.org/wiki?curid=2217020" title="Briestfield">
Briestfield

Briestfield – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 19 km na południe od miasta Leeds i 259 km na północny zachód od Londynu.

</doc>
<doc id="2217021" url="https://pl.wikipedia.org/wiki?curid=2217021" title="Brookfoot">
Brookfoot

Brookfoot – wieś w Anglii, w hrabstwie West Yorkshire. Leży 20 km na południowy zachód od miasta Leeds i 269 km na północny zachód od Londynu.

</doc>
<doc id="2217022" url="https://pl.wikipedia.org/wiki?curid=2217022" title="Brown Moor">
Brown Moor

Brown Moor – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 8 km na wschód od centrum miasta Leeds i 269 km na północ od Londynu.

</doc>
<doc id="2217023" url="https://pl.wikipedia.org/wiki?curid=2217023" title="Burley in Wharfedale">
Burley in Wharfedale

Burley in Wharfedale – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 19 km na północny zachód od miasta Leeds i 289 km na północ od Londynu. Miejscowość liczy 5865 mieszkańców.

</doc>
<doc id="2217024" url="https://pl.wikipedia.org/wiki?curid=2217024" title="Burley Woodhead">
Burley Woodhead

Burley Woodhead – osada w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 18 km na północny zachód od miasta Leeds i 287 km na północny zachód od Londynu.

</doc>
<doc id="2217025" url="https://pl.wikipedia.org/wiki?curid=2217025" title="Burnlee">
Burnlee

Burnlee – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 33 km na południowy zachód od miasta Leeds i 254 km na północny zachód od Londynu. W 2008 miejscowość liczyła 1050 mieszkańców.

</doc>
<doc id="2217026" url="https://pl.wikipedia.org/wiki?curid=2217026" title="Cackleshaw">
Cackleshaw

Cackleshaw – wieś w Anglii, w hrabstwie West Yorkshire. Leży 26 km na zachód od miasta Leeds i 286 km na północny zachód od Londynu.

</doc>
<doc id="2217027" url="https://pl.wikipedia.org/wiki?curid=2217027" title="Calder (West Yorkshire)">
Calder (West Yorkshire)

Calder – rzeka w Anglii, w hrabstwie ceremonialnym West Yorkshire. Długość rzeki wynosi 87 km.

</doc>
<doc id="2217028" url="https://pl.wikipedia.org/wiki?curid=2217028" title="Chiserley">
Chiserley

Chiserley – osada w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 30 km na zachód od miasta Leeds i 280 km na północny zachód od Londynu.

</doc>
<doc id="2217029" url="https://pl.wikipedia.org/wiki?curid=2217029" title="Clayton West">
Clayton West

Clayton West – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 24 km na południe od miasta Leeds i 253 km na północny zachód od Londynu.

</doc>
<doc id="2217030" url="https://pl.wikipedia.org/wiki?curid=2217030" title="Clayton (West Yorkshire)">
Clayton (West Yorkshire)

Clayton – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 18 km na zachód od miasta Leeds i 277 km na północny zachód od Londynu. Miejscowość liczy 15 191 mieszkańców.

</doc>
<doc id="2217031" url="https://pl.wikipedia.org/wiki?curid=2217031" title="Clifton (West Yorkshire)">
Clifton (West Yorkshire)

Clifton – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 18 km na południowy zachód od miasta Leeds i 268 km na północny zachód od Londynu.

</doc>
<doc id="2217032" url="https://pl.wikipedia.org/wiki?curid=2217032" title="Collingham (West Yorkshire)">
Collingham (West Yorkshire)

Collingham – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 15 km na północny wschód od centrum miasta Leeds i 280 km na północ od Londynu. Miejscowość liczy 2967 mieszkańców.

</doc>
<doc id="2217033" url="https://pl.wikipedia.org/wiki?curid=2217033" title="Copley (West Yorkshire)">
Copley (West Yorkshire)

Copley – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 25 km na południowy zachód od miasta Leeds i 271 km na północny zachód od Londynu. Miejscowość liczy 1541 mieszkańców.

</doc>
<doc id="2217034" url="https://pl.wikipedia.org/wiki?curid=2217034" title="Cornholme">
Cornholme

Cornholme – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 41 km na zachód od miasta Leeds i 283 km na północny zachód od Londynu.

</doc>
<doc id="2217035" url="https://pl.wikipedia.org/wiki?curid=2217035" title="Cragg Vale">
Cragg Vale

Cragg Vale – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 32 km na zachód od miasta Leeds i 274 km na północny zachód od Londynu. Miejscowość liczy 650 mieszkańców.

</doc>
<doc id="2217036" url="https://pl.wikipedia.org/wiki?curid=2217036" title="Crigglestone">
Crigglestone

Crigglestone – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 18 km na południe od miasta Leeds i 256 km na północ od Londynu. Miejscowość liczy 9189 mieszkańców.

</doc>
<doc id="2217037" url="https://pl.wikipedia.org/wiki?curid=2217037" title="Crofton (West Yorkshire)">
Crofton (West Yorkshire)

Crofton – wieś i civil parish w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 18 km na południowy wschód od miasta Leeds i 255 km na północ od Londynu. W 2011 roku civil parish liczyła 5781 mieszkańców. Crofton jest wspomniana w Domesday Book (1086) jako "Scroftune"/"Scrotone".

</doc>
<doc id="2217038" url="https://pl.wikipedia.org/wiki?curid=2217038" title="Cross Roads (West Yorkshire)">
Cross Roads (West Yorkshire)

Cross Roads – wieś w Anglii, w hrabstwie West Yorkshire. Leży 26 km na zachód od miasta Leeds i 286 km na północny zachód od Londynu.

</doc>
<doc id="2217039" url="https://pl.wikipedia.org/wiki?curid=2217039" title="Crossflatts">
Crossflatts

Crossflatts – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 21 km na zachód od miasta Leeds i 286 km na północny zachód od Londynu.

</doc>
<doc id="2217040" url="https://pl.wikipedia.org/wiki?curid=2217040" title="Cullingworth">
Cullingworth

Cullingworth – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 24 km na zachód od miasta Leeds i 284 km na północny zachód od Londynu. Miejscowość liczy 2759 mieszkańców.

</doc>
<doc id="2217041" url="https://pl.wikipedia.org/wiki?curid=2217041" title="Darrington">
Darrington

Darrington – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 25 km na południowy wschód od miasta Leeds i 252 km na północ od Londynu.

</doc>
<doc id="2217042" url="https://pl.wikipedia.org/wiki?curid=2217042" title="Denby Dale">
Denby Dale

Denby Dale – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 27 km na południe od miasta Leeds i 252 km na północny zachód od Londynu. W 2001 miejscowość liczyła 14 982 mieszkańców.

</doc>
<doc id="2217043" url="https://pl.wikipedia.org/wiki?curid=2217043" title="Durkar">
Durkar

Durkar – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 17 km na południe od miasta Leeds i 256 km na północ od Londynu.

</doc>
<doc id="2217044" url="https://pl.wikipedia.org/wiki?curid=2217044" title="East Morton">
East Morton

East Morton – wieś w Anglii, w hrabstwie West Yorkshire. Leży 22 km na północny zachód od miasta Leeds i 288 km na północny zachód od Londynu. W pobliżu leży wieś West Morton.

</doc>
<doc id="2217045" url="https://pl.wikipedia.org/wiki?curid=2217045" title="Anna Gawęcka">
Anna Gawęcka

Anna Gawęcka z d. Sołodkowicz (ur. 15 lutego 1984 w Gdańsku) – polska siatkarka, grająca na pozycji przyjmującej. Wychowanka klubu Gedania Gdańsk. Od sezonu 2018/2019 występuje w drużynie Wisła Warszawa.
Żona piłkarza ręcznego Pawła Gawęckiego.
Sukcesy klubowe.
Mistrzostwa Polski Młodziczek:
Mistrzostwa Polski Kadetek:
Mistrzostw Polski Juniorek:
Mistrzostwa Polski Juniorek Starszych:
Akademickie Mistrzostwo Europy: 

</doc>
<doc id="2217046" url="https://pl.wikipedia.org/wiki?curid=2217046" title="East Ardsley">
East Ardsley

East Ardsley – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na południe od centrum miasta Leeds i 264 km na północ od Londynu.

</doc>
<doc id="2217047" url="https://pl.wikipedia.org/wiki?curid=2217047" title="East Hardwick">
East Hardwick

East Hardwick – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 24 km na południowy wschód od miasta Leeds i 251 km na północ od Londynu.

</doc>
<doc id="2217048" url="https://pl.wikipedia.org/wiki?curid=2217048" title="East Keswick">
East Keswick

East Keswick – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 13 km na północny wschód od centrum miasta Leeds i 280 km na północ od Londynu. Miejscowość liczy 1224 mieszkańców.

</doc>
<doc id="2217049" url="https://pl.wikipedia.org/wiki?curid=2217049" title="Eastburn (West Yorkshire)">
Eastburn (West Yorkshire)

Eastburn – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 30 km na zachód od miasta Leeds i 293 km na północny zachód od Londynu.

</doc>
<doc id="2217050" url="https://pl.wikipedia.org/wiki?curid=2217050" title="Eastwood (West Yorkshire)">
Eastwood (West Yorkshire)

Eastwood – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 35 km na zachód od miasta Leeds i 279 km na północny zachód od Londynu.

</doc>
<doc id="2217051" url="https://pl.wikipedia.org/wiki?curid=2217051" title="Eccup">
Eccup

Eccup – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na północ od centrum miasta Leeds i 281 km na północ od Londynu.

</doc>
<doc id="2217052" url="https://pl.wikipedia.org/wiki?curid=2217052" title="Eldwick">
Eldwick

Eldwick – wieś w Anglii, w hrabstwie West Yorkshire. Leży 19 km na zachód od miasta Leeds i 285 km na północny zachód od Londynu.

</doc>
<doc id="2217053" url="https://pl.wikipedia.org/wiki?curid=2217053" title="Emley">
Emley

Emley – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 22 km na południe od miasta Leeds i 255 km na północny zachód od Londynu. Miejscowość liczy 1867 mieszkańców.

</doc>
<doc id="2217054" url="https://pl.wikipedia.org/wiki?curid=2217054" title="Esholt">
Esholt

Esholt – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 14 km na północny zachód od miasta Leeds i 283 km na północ od Londynu. Miejscowość liczy 1495 mieszkańców.

</doc>
<doc id="2217055" url="https://pl.wikipedia.org/wiki?curid=2217055" title="Farnley Tyas">
Farnley Tyas

Farnley Tyas – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południowy zachód od miasta Leeds i 258 km na północny zachód od Londynu. Farnley Tyas jest wspomniana w Domesday Book (1086) jako "Fereleia"/"Ferlei".

</doc>
<doc id="2217056" url="https://pl.wikipedia.org/wiki?curid=2217056" title="Ferrybridge">
Ferrybridge

Ferrybridge – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 21 km na południowy wschód od miasta Leeds i 257 km na północ od Londynu. Miejscowość liczy 1491 mieszkańców.

</doc>
<doc id="2217057" url="https://pl.wikipedia.org/wiki?curid=2217057" title="Fitzwilliam (West Yorkshire)">
Fitzwilliam (West Yorkshire)

Fitzwilliam – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 22 km na południowy wschód od miasta Leeds i 251 km na północ od Londynu.

</doc>
<doc id="2217058" url="https://pl.wikipedia.org/wiki?curid=2217058" title="Flockton">
Flockton

Flockton – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 20 km na południe od miasta Leeds i 257 km na północny zachód od Londynu. W 2008 miejscowość liczyła 1410 mieszkańców.

</doc>
<doc id="2217059" url="https://pl.wikipedia.org/wiki?curid=2217059" title="Foulby">
Foulby

Foulby – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 19 km na południowy wschód od miasta Leeds i 254 km na północ od Londynu.

</doc>
<doc id="2217060" url="https://pl.wikipedia.org/wiki?curid=2217060" title="Gilstead">
Gilstead

Gilstead – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 19 km na zachód od miasta Leeds i 284 km na północny zachód od Londynu.

</doc>
<doc id="2217061" url="https://pl.wikipedia.org/wiki?curid=2217061" title="Gomersal">
Gomersal

Gomersal – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 12 km na południowy zachód od miasta Leeds i 269 km na północny zachód od Londynu.

</doc>
<doc id="2217062" url="https://pl.wikipedia.org/wiki?curid=2217062" title="Grange Moor">
Grange Moor

Grange Moor – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 20 km na południe od miasta Leeds i 259 km na północny zachód od Londynu. W 2015 miejscowość liczyła 1164 mieszkańców.

</doc>
<doc id="2217063" url="https://pl.wikipedia.org/wiki?curid=2217063" title="Greetland">
Greetland

Greetland – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 25 km na południowy zachód od miasta Leeds i 270 km na północny zachód od Londynu. W 2001 miejscowość liczyła 12 085 mieszkańców.

</doc>
<doc id="2217064" url="https://pl.wikipedia.org/wiki?curid=2217064" title="Haigh (West Yorkshire)">
Haigh (West Yorkshire)

Haigh – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield, a częściowo w South Yorkshire w dystrykcie Barnsley. Leży 22 km na południe od miasta Leeds i 252 km na północny zachód od Londynu.

</doc>
<doc id="2217065" url="https://pl.wikipedia.org/wiki?curid=2217065" title="Hall Bower">
Hall Bower

Hall Bower – osada w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 26 km na południowy zachód od miasta Leeds i 260 km na północny zachód od Londynu.

</doc>
<doc id="2217066" url="https://pl.wikipedia.org/wiki?curid=2217066" title="Hanging Heaton">
Hanging Heaton

Hanging Heaton – wieś w Anglii, w hrabstwie West Yorkshire. Leży 12 km na południe od miasta Leeds i 264 km na północ od Londynu.

</doc>
<doc id="2217067" url="https://pl.wikipedia.org/wiki?curid=2217067" title="Harden (West Yorkshire)">
Harden (West Yorkshire)

Harden – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 22 km na zachód od miasta Leeds i 285 km na północny zachód od Londynu.

</doc>
<doc id="2217068" url="https://pl.wikipedia.org/wiki?curid=2217068" title="Harewood">
Harewood

Harewood – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 12 km na północ od centrum miasta Leeds i 282 km na północ od Londynu. Miejscowość liczy 3854 mieszkańców.

</doc>
<doc id="2217069" url="https://pl.wikipedia.org/wiki?curid=2217069" title="Hartshead">
Hartshead

Hartshead – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 17 km na południowy zachód od miasta Leeds i 266 km na północny zachód od Londynu.

</doc>
<doc id="2217070" url="https://pl.wikipedia.org/wiki?curid=2217070" title="Hartshead Moor">
Hartshead Moor

Hartshead Moor – osada w Anglii, w hrabstwie West Yorkshire. Leży 17 km na południowy zachód od miasta Leeds i 268 km na północny zachód od Londynu.

</doc>
<doc id="2217071" url="https://pl.wikipedia.org/wiki?curid=2217071" title="Havercroft">
Havercroft

Havercroft – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 23 km na południowy wschód od miasta Leeds i 250 km na północ od Londynu.

</doc>
<doc id="2217073" url="https://pl.wikipedia.org/wiki?curid=2217073" title="111th Street (stacja metra na Flushing Line)">
111th Street (stacja metra na Flushing Line)

111th Street – stacja metra nowojorskiego, na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami Mets – Willets Point i 103rd Street – Corona Plaza. Została otwarta 13 października 1925.

</doc>
<doc id="2217074" url="https://pl.wikipedia.org/wiki?curid=2217074" title="Janne Kangaskokko">
Janne Kangaskokko

Janne Kangaskokko (ur. 29 stycznia 1983) – fiński siatkarz, występujący na pozycji środkowego.

</doc>
<doc id="2217075" url="https://pl.wikipedia.org/wiki?curid=2217075" title="Campionato Sammarinese (1990/1991)">
Campionato Sammarinese (1990/1991)

W sezonie 1990/1991 rozegrano 6. edycję najwyższej klasy rozgrywkowej piłki nożnej w San Marino – Campionato Sammarinese. W sezonie brało udział 10 zespołów. Tytułu nie obroniła drużyna SP La Fiorita. Nowym mistrzem San Marino został zespół SC Faetano.

</doc>
<doc id="2217076" url="https://pl.wikipedia.org/wiki?curid=2217076" title="Body of Proof">
Body of Proof



</doc>
<doc id="2217078" url="https://pl.wikipedia.org/wiki?curid=2217078" title="103rd Street – Corona Plaza">
103rd Street – Corona Plaza

103rd Street – Corona Plaza – stacja metra nowojorskiego na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami 111th Street i Junction Boulevard. Została otwarta 21 kwietnia 1917.

</doc>
<doc id="2217080" url="https://pl.wikipedia.org/wiki?curid=2217080" title="Ferrari 150° Italia">
Ferrari 150° Italia

Ferrari 150° Italia (początkowo Ferrari F150 i Ferrari F150th Italia) – bolid teamu Scuderia Ferrari na sezon 2011. Został on zaprezentowany 28 stycznia 2011 we włoskim mieście Maranello w siedzibie zespołu Ferrari. Liczba 150 w oznaczeniu bolidu nawiązuje do 150. rocznicy zjednoczenia Włoch. Swoje pierwsze jazdy próbne (tzw. shakedown) bolid odbył w dniu prezentacji na prywatnym torze testowym Fiorano, a za kierownicą jako pierwszy zasiadł Fernando Alonso. Dzień później bolid wyjechał na tor Fiorano podczas imprezy zorganizowanej dla fanów zespołu Ferrari, tym razem bolid poprowadził Felipe Massa. Jego pierwsze oficjalne testy odbyły się 1 lutego 2011 na położonym w hiszpańskiej Walencji torze Circuit Ricardo Tormo. Początkowo bolid nosił oznaczenie Ferrari F150, jednak, po wytoczeniu przez Forda zespołowi Ferrari procesu o bezprawne użycie zastrzeżonego znaku towarowego, zespół przemianował bolid na Ferrari F150th Italia, a następnie na Ferrari 150° Italia.

</doc>
<doc id="2217081" url="https://pl.wikipedia.org/wiki?curid=2217081" title="Józef Balsamo">
Józef Balsamo

Józef Balsamo – powieść historyczna Aleksandra Dumasa (ojca), stanowiącą pierwszą z pięciu części cyklu "Pamiętniki lekarza". Książka wydana w odcinkach w gazecie francuskiej "La Presse" pomiędzy 1846 a 1849 rokiem, została zainspirowana postacią hrabiego Cagliostro (właśc. "Giuseppe Balsamo"). Opowiada ona o jego dążeniach do obalenia monarchii francuskiej. Tłem tych działań są romans Ludwika XV z hrabiną du Barry oraz początek nieszczęśliwego związku Marii Antoniny z Ludwikiem XVI. Pomiędzy losy bohaterów historycznych została wpleciona historia rodziny Taverney i służącego rodzinie Honoriusza Gilberta, późniejszego ucznia Balsama.
O powieści.
Józef Balsamo powstał w szczytowym okresie twórczości powieściowej Dumasa. W dwa lata po "Trzech muszkieterach", w rok po "Hrabim Monte Christo" i "Królowej Margot," rozpoczął powieściopisarz pracę nad pierwszym tomem czterotomowego cyklu, który miał ukończyć dopiero w 1855. Powieść ukazywała się w odcinkach w czasopiśmie "La Presse" w latach 1846-1849. Podobnie jak przy innych produkcjach historycznych tego okresu współpracownikiem Dumasa był August Maquet, który przygotowywał brulion powieści, dbał o realia historyczne, wyszukiwał anegdoty, co Dumas uzupełniał o dialogi, rysunek postaci, intrygujące szczegóły i mistrzowskie zakończenia rozdziałów.
Akcja powieści rozpoczyna się 6 maja 1770, a kończy 9 maja 1774 roku. Całość akcji powieściowej jest podporządkowana tajemniczym machinacjom głównego bohatera, mającym na celu obalenie monarchii i zaprowadzenie republiki we Francji, które miałyby stanowić pierwszy krok do wprowadzenia prawdziwie sprawiedliwego porządku politycznego w Europie. Na tle miłości króla Ludwika XV do madame du Barry i pierwszych kroków przyszłej królowej Marii Antoniny we Francji snuje autor opowieść o politycznych intrygach i nieszczęśliwej miłości, które splatają się w ciąg zdarzeń popychających Francję ku politycznej przepaści.
Streszczenie.
Prolog.
Akcja powieści rozpoczyna się 6 maja 1770 w okolicy Wormacji. Józef Balsamo udaje się samotnie na Górę Grzmotów na spotkanie wolnomularskie, któremu przewodniczy szwedzki filozof i mistyk Swedenborg. Daje się tam rozpoznać, jako Wielki Kopta i ujawnia swój plan zburzenia w ciągu najbliższych dwudziestu lat monarchii we Francji i zaprowadzenia republiki, jedynej władzy, która weźmie w opiekę lud. Znakiem sprzysiężonych ma być LPD - "Lilia pedibus destrue" ("zdeptaj lilię nogami").
Siedziba Taverneyów.
Tytułowy bohater wyrusza do Francji w towarzystwie starego mistrza Altotasa i żony, Lorenzy. Dusza Lorenzy ma dwie osobowości – jedna to Lorenza katoliczka, która go nienawidzi, jako bezbożnika, druga zaś jest nim zafascynowana i kocha go. Niestety ta druga ujawnia się dopiero wtedy, gdy dziewczyna jest w hipnozie. Balsamo uratował dziewczynę podążającą do klasztoru w Subiaco przed zbójcami, których był hersztem. Podczas pobytu w klasztorze ulegała coraz silniejszej wręcz magnetycznej skłonności ku niemu. W czasie składania ślubów popadła w letarg i jako zmarłą miano ją pochować, gdy nocą zjawił się Balsamo. Lorenza w transie uciekła z ukochanym i poślubiła go.
Na trakcie z Saint-Mihiel do Bar-le Duc dosięga podróżnych burza i unieruchamia powóz. Korzystając z okazji Lorenza ucieka. Balsamo przy pomocy Gilberta, służącego w Taverney, dociera do starego walącego się zamku Taverneyów-Maison-Rouge. Spotyka tam młodą służącą Nicole Legay, która wyglądem jest łudząco podobna do przyszłej żony następcy tronu francuskiego, Marii Antoniny. Nocą Balsamo wykorzystuje mediumiczne zdolności córki barona de Taverney, Andrei i dowiaduje się dokąd uciekła jego żona oraz że orszak Marii Antoniny zbliża się do Taverney, w asyście młodego syna barona, Filipa. Maria Antonina uczyniła ślub, że uszczęśliwi rodzinę pierwszego spotkanego Francuza, a był nim Filip de Taverney. W ogrodowej altanie Balsamo podejmuje przyszłą królową i objawia jej dramatyczną przyszłość jej nowej rodziny i jej samej. Maria Antonina zabiera do Paryża, zgodnie z uczynionym ślubem wszystkich Taverneyów. Za swą panią udaje się tam również Nicole, która rozczarowana brakiem wzajemności Gilberta, zwraca swe serce ku młodemu oficerowi Beausire'owi.
Madame du Barry i prezentacja u dworu.
W zamku pozostaje tylko, zakochany w Andrei, Gilbert, który postanawia ruszyć w pogoń za ukochaną. Po drodze mdleje z wyczerpania i zostaje zabrany do karety przez Chon du Barry, siostrę metresy królewskiej. W La Chaussée Chon spotyka brata Jana. W punkcie wymiany koni Jan du Barry próbuje zabrać siłą konie przyszłej żony delfina. W jej obronie staje młody Filip, dochodzi do pojedynku, w którym wicehrabia Jan zostaje ranny w rękę. Jego siostra próbuje, wobec króla, wykorzystać ten incydent przeciw pierwszemu ministrowi, Choiseulowi. Ze swej strony Choiseul i delfin starają się osłabić stronnictwo du Barry'ch, żądając wygnania wicehrabiego Jana. Król nie chcąc się narażać żadnej ze stron wymyka się do Marly.
Hrabina du Barry marzy o tym, by być zaprezentowaną u dworu, co zapewniłoby jej wstęp do Wersalu, Fontainebleau i Marly i wzmocniło jej pozycję przy królu. Stronnictwo nieprzychylne hrabinie stara się przyspieszyć przyjazd Marii Antoniny, który znacznie utrudniłby prezentację. W swej zaciekłości jednak irytuje króla, który opóźnia przyjazd przyszłej synowej o tydzień. Hrabina potrzebuje do prezentacji matki chrzestnej, dwórki królewskie odmawiają jej jednak tej grzeczności. Wyszukała więc ubogą hrabinę de Béarn uwikłaną w kosztowny proces. W celu jej pozyskania Chon jeździła do zamku hrabiny na brzegi Mozy, gdzie przedstawiła się jako córka adwokata hrabiny de Béarn, Flageota, przynosząc wiadomość, że sprawa hrabiny wraca na wokandę. Stara pieniaczka natychmiast wyrusza do Paryża. Jej prawnik nic nie wie o wokandzie, otrzymuje jednak w trakcie rozmowy powiastkę, że sprawa będzie rozpatrywana za dwa dni przez wicekanclerza de Maupeou. Adwokat radzi jej zjednać sobie kanclerza. De Maupeou odsyła hrabinę do madame du Barry, która ma bezpośredni przystęp do króla. Ostatecznie po licznych perypetiach hrabina de Béarn zgadza się zostać matką chrzestną madame du Barry za kwotę przekraczającą pół miliona liwrów. Kiedy termin prezentacji zostaje ustalony przeciwnicy hrabiny pozbawiają ją fryzjera, sukni i karety. Z pomocą przychodzi jej wówczas książę de Richelieu i madame du Barry zostaje oficjalnie zaprezentowana przed królem. Podczas prezentacji rozpoznaje Józefa Balsama, który przed kilku laty przepowiedział jej, że zostanie królową Francji i otrzymał obietnicę spełnienia każdej prośby z jaką się wówczas zwróci.
Przygody Gilberta.
Gilbert zamieszkał z Chon najpierw w Wersalu, a potem w zamku jej siostry w Luciennes. Upokorzony przez Chon uciekł i przez kilka dni błąkał się po lasach, aż spotkał starego botanika zbierającego zioła. Staruszek zabrał go do Paryża, zapewnił mu lokum i płatną pracę przy przepisywaniu nut. Na miejscu Gilbert odkrył, że jest on jego ukochanym mistrzem Janem Jakubem Rousseau. Gilbert zwierza się mistrzowi, że pragnie zostać lekarzem. W dniu zaślubin delfina z Marią Antoniną udał się do Saint-Denis, mając nadzieję zobaczyć Andreę. Andrea traktuje go jednak wzgardliwie, natomiast jej brat, wzruszony jego sytuacją, chce się z nim podzielić zawartością swej sakiewki, ale dumny młodzieniec odmawia.
Do Saint-Denis, pod opiekę przeoryszy Marii Ludwiki, córki królewskiej, chroni się uciekająca przed Balsamem Lorenza, twierdząca, że nienawidzi tego mężczyzny. Kiedy jednak zjawia się Balsamo, wprowadza ją w trans i Lorenza wyznaje, że go kocha i że jest jego żoną, z czego nie zdawała sobie sprawy na jawie. Maria Ludwika jest oszołomiona. Z Balsamem próbuje jeszcze walczyć kardynał de Rohan, ale mag przypomina mu o pewnym kompromitującym go liście, w którego posiadanie wszedł przypadkiem oraz o długu wynoszącym pięćset tysięcy liwrów, który mógłby, jako człowiek robiący złoto, wyrównać. Oponenci poddają się.
Miłość Gilberta.
Po uroczystości Gilbert śledzi powóz Taverneyów i przekonuje się, że mieszkają przy sąsiedniej ulicy w pałacu z ogrodem, który widzi z okna swego pokoju. Hrabina du Barry dowiaduje się mimochodem od króla, że wpadła mu w oko córka Taverneyów. Zagrożone utratą wpływu na króla rodzeństwo wynajmuje mieszkanie w kamienicy, w której mieszka Gilbert, żeby śledzić Andreę i ją skompromitować. Odkrywają, że dziewczynę śledzi również z ukrycia Gilbert i próbują go odzyskać. Minister policji odmawia jednak porwania go z mieszkania Rousseau, obawiając się reakcji braci literackiej. Du Barry muszą wydobyć Gilberta podstępem.
Tymczasem 30 maja wieczorem na placu Ludwika XV podczas pokazu sztucznych ogni dochodzi do eksplozji. Przerażony tłum rzuca się do ucieczki, tratując się nawzajem. Gilbert ratuje mdlejącą Lorenzę i nieprzytomną oddaje Józefowi Balsamo. Sam traci przytomność i zostaje mocno poturbowany. Po kilku godzinach odnajduje go wśród poległych Rousseau i, szukający Andrei, Filip. Chłopak powoli powraca do zdrowia. Po kilku dniach spuszcza się po rynnie do ogrodu Andrei i dowiaduje się, że dziewczyna nie wie kto ją ocalił, i że żona delfina pragnie mieć Andreę przy sobie w Petit Trianon. Chłopak jest zrozpaczony. Nie ma nadziei, by się tam za nią mógł dostać. Tymczasem botanik Jussieu, realizując podstęp pań du Barry, zaprasza Rousseau'a i Gilberta na wycieczkę. Po drodze wstępują do pawiloniku, w którym spotykają obydwie intrygantki. Rousseau, który nie cierpi pań du Barry, a które Gilbert najwyraźniej zna, uznaje się za oszukanego i wyrzeka się ucznia. Chon, by udobruchać Gilberta, obiecuje spełnić każde jego życzenie. Chłopak, zgodnie z oczekiwaniem sióstr, prosi o posadę ogrodnika w Petit Trianon.
Upadek Choiseula.
Hrabina du Barry i marszałek Richelieu zawiązują spisek przeciw ministrowi Choiseulowi. Hrabina wykorzystuje kilkudniową nieobecność u niej króla, jako dowód wpływów ministra na króla i stawia kochankowi ultimatumː albo ona odchodzi albo on zwolni ministra. Król stosuje fortelː przyrzeka na piśmie, że jutro podziękuje Choiseulowi, po czym rzeczywiście następnego dnia skład mu serdeczne podziękowania. Spiskowcy, dzięki kardynałowi de Rohan, docierają do Balsama. Balsamo, robi furorę w Paryżu odwiedzając jako pruski hrabia Foenix znakomite osobistości i przedstawiając zmyślone historie o sobie (np. taką, że jadł obiad z Piłatem). Twierdzi, że żyje już od setek lat i za każdym razem, gdy umiera, za chwilę odradza się jako młody człowiek. Jednocześnie ciągle knuje intrygę mającą na celu obalenie monarchii. Jej pierwszym etapem ma być upadek ministra Choiseula. Dzięki kurierowi, jak on masonowi, wchodzi na chwilę w posiadanie listu hrabiny de Grammont do brata ministra, kompromitującego szefa rządu. Lorenza w stanie hipnozy odczytuje ten list, a Balsamo zapisuje jego treść. Hrabinie du Barry i Richelieu'mu odczytuje treść listu, a przy pomocy Lorenzy, przemawiającej zza ściany ujawnia treść odpowiedzi Choiseula i miejsce ukrycia listu. Kompromitująca korespondencja staje się przyczyną upadku ministra. Wbrew swym nadziejom nowym ministrem nie zostaje jednak Richelieu. Zauważywszy, że hrabina otoczyła względami jego synowca diuka d'Aiquillon, postanawia się zemścić. Chce zachwiać pozycją niedawnej sojuszniczki, popychając króla w ramiona Andrei de Taverney.
Intrygi marszałka.
Marszałek Richelieu, widząc zainteresowanie króla Andreą, prosi go o wyposażenie jej brata, mianowanego dzięki żonie delfina w potrzebną mu kompanię wojska. Po czym udaje się do barona de Taverney powiadomić go o łasce królewskiej i zainteresowaniu króla Andreą, roztaczając przed baronem widoki awansu społecznego. Dla własnych celów zabiera do Trianon z domu hrabiego Nicole, pod pretekstem podniesienia prestiżu Andrei. Podobieństwo służki do Marii Antoniny niweluje farbując na czarno jej włosy.
Mianowanie przez króla, pod wpływem hrabiny du Barry, diuka d'Aiquillon dowódcą szwoleżerów rozwściecza Parlament paryski, od kilku lat pozostający w ostrym sporze z diukiem, który z tego powodu musiał się nawet ukrywać. Sędziowie parlamentu ogłaszają wyrok pozbawiający d'Aiquillona tytułu para Francji. Richelieu, który przed wydaniem wyroku zwodził synowca, triumfuje i radzi mu udać się po pomoc do hrabiny. Rada nie okazuje się szczęśliwa dla marszałka. Hrabina uzyskuje u króla unieważnienie wyroku. Parlamentarzyści postanawiają wstrzymać pracę sądu do czasu oddalenia przez króla d'Aiquillona. Richelieu gra na dwa frontyː sekunduje członkom parlamentu i wysyła oburzoną bezczynnością sądów hrabinę de Béarn do madame du Barry. Pani du Barry przy pomocy hrabiny de Béarn nakłania króla do odbycia sądu królewskiego, zwanego łożem sprawiedliwości. Król odbywa sąd, nakazując zbuntowanym sędziom powrót do trybunału i grożąc wygnaniem.
Tragedia Balsama.
Balsamo rozwija działalność loży wolnomularskiej Niewidzialnych w Paryżu. Próbuje do niej wciągnąć Rousseau'a, ale udaremnia mu to popędliwy, pragnący natychmiastowej rewolucji Marat. Balsamo próbuje przekonać Marata, że jego materializm jest zaślepieniem. Ukazuje mu potęgę ducha. Najpierw hipnotyzuje pacjenta, o którym lekarze orzekli, że nie przeżyje operacji z bólu. Pacjent nie tylko nie czuje bólu, ale oderwawszy się od ciała odczytuje swą przyszłość. Potem hipnotyzuje gospodynię Marata, która ukradła mu zegarek. Zahipnotyzowana, po walce, przyznaje się do kradzieży i prowadzi Marata do miejsca ukrycia zegarka.
Lorenza błaga męża by ją uwolnił lub zabił. Próbuje targnąć się na swoje życie. Balsamo udaremnia tą próbę, ale zostawia krwawy ślad na mechanizmie zamykającym pokój i Lorenzie udaje się uciec ze szkatułką zawierającą kompromitujące Balsama dokumenty. Balsamo udaje się do Trianon i hipnotyzuje Andreę. Dowiaduje się, że Lorenza udała się do szefa policji pana de Sartines. Balsamo hipnotyzuje ją na odległość. Lorenzie udaje się jednak wcześniej przekazać szkatułkę z dokumentami panu de Sartines. Balsamo przybywa do pana de Sartines. Nakazuje uśpionej Lorenzie powrócić do domu i próbuje szantażować pana de Sartins, czekając na zjawienie się pani du Barry, która przed laty zobowiązała się spełnić każde jego życzenie. Pani du Barry żąda zwrotu szkatułki i minister musi ulec. Podejmuje jeszcze następnego dnia próbę interwencji u króla, ale pani du Barry udaremnia ją na zgubę monarchii. Balsamo odwdzięcza się jej eliksirem przedłużającym młodość.
Po powrocie do domu postanawia poświęcić sławę i plany polityczne dla miłości Lorenzy. Spędza z nią trzy upojne dni i noce. Okazuje się, że Lorenza nie tylko nie utraciła swych zdolności mediumicznych, ale jeszcze je rozwinęła. Niestety pod nieobecność Balsama, Altotas, który nie potrafi się u ucznia doprosić trzech ostatnich kropel krwi dziecka lub dziewicy, potrzebnych mu do odmłodzenia się, zabiera zahipnotyzowaną Lorenzę z jej pokoju i zabija. Sporządzony z jej krwi eliksir zabija go, bo Lorenza nie była już dziewicą. Balsamo popada w rozpacz. Jego towarzysze iluminaci oskarżają go o zdradę, milkną jednak wobec ogromu jego tragedii.
Andrea w Trianon.
Tymczasem Ludwikowi XV coraz bardziej podoba się młoda Andrea. Przekazuje jej przez marszałka drogocenną kolię w uznaniu jej występu w próbie opery Rousseau'a. Marszałek nakłania ojca Andrei do uznania umizgów króla. Wysyła również Filipa do przyznanego mu przez króla pułku. Zaniepokojona Andrea natyka się w parku na Gilberta, który wyznaje jej swą miłość. Wzgardzony poprzysięga swej dręczycielce zemstę. Marszałek przekupuje Nicole, strasząc ją ujawnieniem jej romansu z Beausire'm. Nicole wlewa do szklanki Andrei krople nasenne otrzymane od marszałka, zostawia drzwi mieszkania swej pani otwrte i ucieka. Plany króla i marszałka niweczy Balsamo, który przyzywa dziewczynę, poszukując swej zbiegłej żony, hipnotyzuje ją i zapomina wybudzić. Pogrążoną w letargu odnosi do jej pokoju Gilbert. Król, który zjawia się chwilę później, uznaje zimną i zsiniałą dziewczynę za martwą. Bezbronną Andreę wykorzystuje seksualnie, w akcie zemsty, Gilbert.
Ciąża Andrei.
Andrea zaczyna odczuwać mdłości i zawroty głowy. Wezwany przez żonę delfina lekarz orientuje się, że dziewczyna jest brzemienna. Przez omyłkę naprowadza na ten trop Filipa, który wrócił z Reims, nie doczekawszy się awansu. Andrea przekonuje brata, że w jej życiu nie było żadnego mężczyzny. Jedynym, którego podejrzewa jest Balsamo. Nie potraafi mu nic zarzucić, jest jednak świadoma trzykrotnego stanu transu, w jakim się znalazła w Taverney, na placu Ludwika XV i w dniu ucieczki Nicole. Filip postanawia sprawę wyjaśnić. Balsamo fatyguje się do Trianon, hipnotyzuje Andreę i dziewczyna odtwarza w transie wydarzenia feralnej nocy. Podsłuchujący zdarzenie Gilbert ucieka w popłochu.
Targany paroksyzmami gniewu, pychy i wyrzutami sumienia chłopak chce popełnić samobójstwo. Jego dawny mistrz, Rousseau, po gwałtownej rozmowie, przekonuje go, że ma obowiązek żyć. Chłopak udaje się do Balsama, przedstawia mu okoliczności, w których dopuścił się gwałtu na Andrei i czarnoksiężnik postanawia mu pomóc. Wystawia mu asygnatę na sto tysięcy liwrów, która ma olśnić i skłonić barona de Taverney do oddania Gilbertowi córki. Baron jednak rozmówiwszy się z synem i wziąwszy od niego królewski prezent, wyjechał do Taverney. W pałacyku przy ulicy Coq-Heron Gilbert zastaje tylko Andreę. Wyznaje jej prawdę o wydarzeniach owej fatalnej nocy. Proponuje, że ożeni się z nią i razem wychowają ich dziecko. Andrea, odkrywszy prawdę, jest wstrząśnięta i ze wzgardą wypędza Gilberta. Upokorzony po raz drugi chłopak postanawia nie pozostawić dziecka w rękach gardzącej ojcem matki. Zwraca Balsamowi asygnatę i prosi o dwadzieścia tysięcy na wychowanie dziecka oraz o przeszmuglowanie go do Ameryki. Balsamo spełnia obydwie prośby. Gilbert otrzymuje pieniądze i list polecający na statek odpływający z Hawru 15 grudnia 1772 roku. Czarnoksiężnik obiecuje uczynić go swym uczniem w Ameryce, do której się również wybiera.
Finał.
W końcu Andrea rodzi synka. Nienawidzi go od pierwszej chwili i każe zabrać sprzed swych oczu, ale ochłonąwszy, pojmuje, że jednak kocha to niemowlę. Okazuje się jednak, że dziecko porwał Gilbert. Honoriusz wywozi syna do Haramont, małej wioski ukrytej w puszczy w pobliżu Villiers Cotterets, nadaje mu imię Sebastian i oddaje pod opiekę młodej wieśniaczki, Magdaleny Pitou, zapewniając mu uposażenie, zdeponowane u notariusza, na piętnaście lat z góry. Sam przemyka do Hawru, gdzie okrętuje się na statku płynącym do Ameryki. Z Hawru wysyła list do Andrei. Filip Taverney, dowiedziawszy się z listu o porwaniu dziecka rusza w pościg za Gilbertem. Natyka się na zbiega dopiero po kilku tygodniach żeglugi, podczas postoju statku na Azorach. Żąda oddania dziecka. Gilbert jednak odmawia. Nie chce, by dziecko zostało wychowane w pogardzie dla ojca. Filip chce się pojedynkować, ale Gilbert odmawia walki. Młody Taverney strzela mu więc w serce i odchodzi – Honoriusz nawet się nie broni.
Blisko dwa lata później, 9 maja 1774 roku, umiera Ludwik XV. Pani du Barry popada w niełaskę. Skończyły się jej rządy we Francji. Królem zostaje młody delfin Ludwik, znany od tej chwili jako Ludwik XVI.
Analiza.
"Józef Balsamo" to żywa, intrygująca opowieść o skomplikowanej fabule, której autor dał pierwszeństwo przed historią. Narrator przechodzi od przygód jednej postaci do drugiej dzięki genialnemu splątaniu ich historii. "Balsamo" jest niewątpliwie jednym z najlepszych tytułów w całej serii. Znaczącą rolę w konstrukcji powieści odgrywa bliski Dumasowi fatalizm. Fabuła powieści jest poprzetykana mrocznymi zapowiedziami przyszłych katastrofː upadku rządu, afery naszyjnikowej, rewolucji, śmierci rodziny królewskiej, upadku arystokracji. Nawet Balsamo - miecz sprawiedliwości - nie potrafi się wywikłać z fatalnych zapętleń swego losu. Monarchia nieuchronnie chyli się ku upadkowi, przeniknięta działalnością tajnych stowarzyszeń. Niewinność jest bezsilna wobec nieustępliwego losu.
Bohaterowie powieści należą do trzech kręgówː dworskiego (rodzina królewska, klan du Barry'ch, Richelieu, Taverneyowie), stanu trzeciego (Gilbert, Nicole, Rousseau, Marat) i kręgu Balsama (Balsamo, jego żona, Altotas, wolnomularze). Autor nie unika charakterystycznych dla siebie klisz. Król jest słaby, złośliwy i wyuzdany, delfin świata nie widzi poza swoimi zegarami i warsztatem stolarskim, Maria Antonina jest szlachetna i wrażliwa. Temat okultyzmu ma w powieści dwa oblicza. Pierwsze wiąże się z działalnością sekretnych stowarzyszeń przenikających wszystkie warstwy społeczeństwa i zapewniających głównemu bohaterowi nieograniczone środki finansowe. Drugi łączy się z eksperymentami Altotasa i magnetycznymi zdolnościami Balsama. Swoją koncepcję magnetyzmu oparł pisarz na teoriach Franza Antona Mesmera, który twierdził, że odkrył zwierzęcy magnetyzm i posługiwał się hipnozą w leczeniu chorych. W kolejnych tomach serii ten aspekt osobowości Balsama ulegnie znacznemu osłabieniu.
W tym tomie Balsamo jawi się jako człowiek z krwi i kościː udręczony związkiem z kobietą, która kocha go i nienawidzi, zrozpaczony po jej śmierci, ulegający impulsom. W kolejnych tomach serii staje się przede wszystkim sprężyną upadku monarchii, a jego ludzkie cechy bledną. Dumas ogranicza też jego rolę. W następnych powieściach, czyni go niepokojącym cieniem przywódcy iluminatów, stojącym za wielkimi kryzysami politycznymi.
W szczególny sposób kreśli też autor postać drugiego ważnego bohatera powieści, będącego "spiritus movens" akcji romansowej, zarazem bohatera i antybohatera. Gilbert jest bowiem jednocześnie pracowity, nieprzekupny, prawy, odważny w obliczu niebezpieczeństwa, ale też mroczny, a nawet złowieszczy, okrutny, mściwy, pyszny. Jeśli nawet na pierwszy rzut oka budzi sympatię czytelnika, jego zbrodnia pozbawia go jej i chociaż ostatecznie wyrasta na bohatera pozytywnego, grzech młodości trwale go naznacza.

</doc>
<doc id="2217083" url="https://pl.wikipedia.org/wiki?curid=2217083" title="Zgromadzenie Braci Matki Bożej">
Zgromadzenie Braci Matki Bożej

Zgromadzenie Braci Matki Bożej, pot. Synowie Marii , "Congregatio Fratres Matris Dei (CFMD)" – męska wspólnota zakonna, złożona z księży, braci zakonnych i stałych diakonów. Patronką zgromadzenia jest Maryja.
W Polsce Zgromadzenie nie działa. (we wspólnocie obecny jest jeden Polski Nowicjusz, pierwszy kandydat od 2001 roku).
Działalność.
Celem Zgromadzenia jest pomoc Kościołowi lokalnemu przez posługę braci i ojców. Prowadzą swą misję w Szkocji.
Strój.
Habit składa się z czarnej standardowej sutanny bez guzików opasanej czerwonym pasem. Księża diecezjalni, którzy należą do wspólnoty mogą nosić strój diecezjalny.

</doc>
<doc id="2217084" url="https://pl.wikipedia.org/wiki?curid=2217084" title="Naszyjnik królowej">
Naszyjnik królowej

Naszyjnik królowej – powieść historyczna Aleksandra Dumasa ojca, stanowiąca drugą część cyklu "Pamiętniki lekarza". Opowiada ona o aferze naszyjnikowej, która przyczyniła się do wybuchu wielkiej rewolucji francuskiej. Kontynuuje też losy Józefa Balsamo alias Alessandro Cagliostro, masona i hipnotyzera, oraz rodziny Taverney, opisane w pierwszej części cyklu, powieści "Józef Balsamo". Traktuje również o miłości do królowej Marii Antoniny trzech mężczyzn: kardynała, królewskiego oficera i młodego szlachcica. 
Powieść.
Powieść jest dziełem Aleksandra Dumasa i Augusta Maqueta. Maquet, jak zwykle, opracował brulion powieści: dokonał kwerendy źródeł historycznych i zadbał o tło historyczne opisywanych wydarzeń. Dumas dorzucił tysiące szczegółów ożywiających tekst, dopisał dialogi, opracował zakończenia rozdziałów i rozciągnął je, dostosowując do potrzeb prasy. Powieść była pierwotnie publikowana w odcinkach w czasopiśmie „La Presse” w latach 1849–1850. Jej akcja rozgrywa się w 1784 i 1785 roku i jest osnuta wokół słynnej afery naszyjnikowej, która wstrząsnęła opinią publiczną we Francji i podkopała zaufanie do domu królewskiego. Powieść kontynuuje również historię Józefa Balsamo alias Alessandra Cagliostro, masona i hipnotyzera, oraz rodziny Taverney, opisane w pierwszej części cyklu, powieści "Józef Balsamo". Jej tematem są ponadto losy miłości trzech mężczyzn: kardynała, królewskiego oficera i młodego szlachcica do królowej Marii Antoniny. 
Fabuła.
Prolog.
Powieść rozpoczyna się prologiem rozgrywającym się u księcia Richelieu, który podejmuje ośmioro gościː hrabiego de Haga (którym w rzeczywistości jest król Szwecji, ukrywający się pod pseudonimem), hrabiego de Launay (komendanta Bastylii), hrabinę du Barry, La Pérouse'a, Favrasa, Condorceta, Cagliostra i Taverneya (jedynie on nie jest postacią historyczną). Podczas posiłku hrabia Cagliostro twierdzi, że posiada eliksir, który pozwala mu mieć wygląd czterdziestoletniego mężczyzny, mimo wieku kilku tysięcy lat. Demonstruje działanie tego eliksiru na hrabim de Taverney. Następnie na prośbę każdego z uczestników, z wyjątkiem Taverneya, przepowiada zebranym okoliczności ich śmierci (króla czeka śmierć od kuli, Condorceta – trucizna, markiza de Favras – stryczek, de Launaya – topór, hrabinę du Barry – gilotyna, La Pérouse'a – śmierć na morzu, tylko marszałek Richelieu umrze we własnym łożu).
Rozstawienie figur.
Joanna de la Motte de Valois jest młodą hrabiną pochodzącą z królewskiego rodu Walezjuszy, żyjącą w nędzy. Regularnie zwraca się do różnych osób u dworu o pomoc, ale otrzymuje niewielkie wsparcie. Pewnego wieczora odwiedza ją królowa Maria Antonina, podająca się za damę dworu zajmującą się dobroczynnością. Joanna pokazuje je pergaminy potwierdzające jej pochodzenie. Królowa, przekonana o jej królewskim pochodzeniu, daje jej sporą sumę pieniędzy i obiecuje dalszą pomoc. W powrocie z Paryża do Wersalu pomaga królowej młody oficer Oliwer de Charny, który zakochuje się w niej. W eskapadzie towarzyszy królowej jej zaufana dworka, Andrea de Taverney. Jej brat, Filip, powrócił niedawno ze Stanów Zjednoczonych w glorii bohatera. Młodzieniec potajemnie kocha się w królowej.
Następnego dnia król ofiarowuje małżonce wspaniały naszyjnik, dzieło jubilerów Boehnera i Bossange'a, wart półtora miliona liwrów. Królowa odmawia jego przyjęcia. Chce, żeby mąż obrócił te pieniądze na budowę okrętu wojennego, a nie na klejnoty, w sytuacji gdy skarbiec królewski jest pusty.
Tego samego dnia kardynał de Rohan, odpowiadając na zaproszenie, odwiedza hrabinę de la Motte. Kardynał rozpoznaje złote pudełko pozostawione u hrabiny przez królową. Nie zdradza gospodyni tożsamości właścicielki pudełka, ofiarowuje jej natomiast godziwe utrzymanie i pałacyk. Kardynał, który jest lubiany przez króla, został znienawidzony przed laty przez królową i teraz ma nadzieję za sprawą hrabiny odzyskać względy Marii Antoniny.
Następnego dnia hrabina de la Motte udaje się na pokaz magnetyzera Mesmera. Spostrzega tam swoją dobrodziejkę, zawoalowaną, w towarzystwie damy dworu. W sali, gdzie odbywał się pokaz, spostrzegła wulgarną kobietę, całkowicie do niej podobną, którą zgromadzeni brali za królową. Nalega więc na prawdziwą królową, by jak najśpieszniej opuściła miejsce pokazu. Królowa zaprasza ją do Wersalu, aby otrzymać wyjaśnienia dotyczące jej zachowania.
Intrygujący przeciw królowej i królestwu Cagliostro również widział kobietę przypominającą królową u Mesmera. Tego samego dnia złożył jej wizytę i propozycję służby u niego za bardzo intratnym wynagrodzeniem, nie podając szczegółów na czym miałaby polegać służba. Kobieta o imieniu Oliwia przyjmuje ofertę. Nie wie, że przypomina wyglądem królową. Jeszcze tego wieczora udaje się w towarzystwie Cagliostra na bal maskowy w operze. W pewnym momencie jej towarzysz celowo odsłania jej maskę na oczach grupy osłupiałych ze zdumienia dworzan, którzy biorą Oliwię za królową. Wśród nich znajduje się Joanna de la Motte i towarzyszący jej kardynał de Rohan.
Następnego dnia hrabina de la Motte udaje się do Wersalu. Przybywa tam w chwili, gdy szpiedzy królewscy zaświadczają, że widzieli królową w pawilonie Mesmera, ubraną w skromny strój. Pani de la Motte i towarzysząca królowej dama zaprzeczają temu, twierdząc, że królowa była w tym czasie z nimi w innym miejscu i innym stroju. Zebrani dochodzą do wniosku, że królowa ma sobowtóra, który może jej jeszcze w przyszłości przysporzyć niemałych kłopotów. Dzięki swemu świadectwu hrabina zyskuje przyjaźń królowej i bezpośredni przystęp do niej. Jej sytuacja od tej chwili się zmienia. Dotąd opiekował się nią kardynał de Rohan. Od chwili, gdy zyskała przyjaźń królowej, to ona może mu pomóc odzyskać względy władczyni.
Cagliostro zamawia u paryskiego drukarza paszkwil przeciw królowej związany z wydarzeniami u magnetyzera. Zakochani w królowej Filip de Taverney i Oliwer de Charny niezależnie od siebie udają się do drukarza, by wyzwać go na pojedynek lub obić go, a następnie zażądać od jego mocodawcy spalenia całego nakładu. Natknąwszy się na siebie u księgarza, pojedynkują się o swą ukochaną. Filip rani Oliwiera. Następnie udaje się do Cagliostra i szczerą prośbą doprowadza do spalenia tysiąca egzemplarzy posiadanych przez hrabiego. Nie wie, że drugi tysiąc znajduje się w cudzym ręku.
Oszustwo.
Beausire, kochanek Oliwii, przygotowuje ze swymi kompanami próbę wyłudzenia naszyjnika, o którym dowiedzieli się skądinąd. Korzystając z odwołania ambasadora Portugalii, podają się za jego następców na placówce i rozpoczynają pertraktacje z jubilerami Bohmerem i Bossasnge'm. Podstęp jest bliski powodzenia, kupcy przed sprzedażą naszyjnika muszą jednak jeszcze raz zwrócić się do królowej. Maria Antonina ponownie odmawia zakupu biżuterii. Obecna jednak przy rozmowie Joanna de la Motte podsuwa kardynałowi de Rohan pomysł zakupu naszyjnika i podarowania go królowej dla odzyskania jej łask. De Rohan zjawia się u Boehmera i Bossange'a, uzgadnia warunki kupna naszyjnika dla królowej. Jubilerzy odmawiają sprzedaży opryszkom, a ci salwują się ucieczką przed nadjeżdżającym prawdziwym ambasadorem.
Dzięki pani de la Motte, królowa dowiaduje się o wspaniałym geście kardynała i godzi się z nim. Odmawia jednak przyjęcia podarku. Postanawia sama zapłacić za klejnoty z własnej pensji. Na pierwszą ratę musi jednak zdobyć pieniądze. Prosi o pomoc ministra skarbu. Król jednak odmawia zgody.
Królowa postanawia zwrócić naszyjnik kardynałowi, korzystając z pośrednictwa hrabiny de la Motte. Ta uznaje tę sytuację za okazję do wzbogacenia się. Postanawia sprzedać klejnoty pojedynczo. Tymczasem przy pomocy pamflecisty Réteau de Villette'a fabrykuje listy imitujące pismo królowej. Prosi w nich Boehmera i Bossange'a o zwłokę dla wniesienia pierwszej raty.
Ranny Oliwer traci przytomność w obecności królowej. Zaniepokojona władczyni, każe zająć się nim królewskiemu lekarzowi. Filip odkrywa, że królowa jest zakochana w Oliwierze i oddala się. Chory Oliwier majaczy w sposób mogący zaszkodzić królowej. Zakochana w młodzieńcu siostra Filipa, Andrea, odkrywa, że Oliwer z wzajemnością kocha królową i zrozpaczona chroni się do klasztoru.
Cagliostro, aby zapewnić bezpieczeństwo Oliwii, której szuka policja, celowo umieszcza ją w swym dawnym pałacu, który znajduje się naprzeciw pałacyku hrabiny de la Motte. Hrabina wykorzystuje Oliwię do zorganizowania w ogrodach wersalskich nocnych spotkań kardynała de Rohan z królową. 
Oliwer de Charny, jest świadkiem nocnych przygód królowej. Aby udowodnić swą niewinność przed zakochanym w niej Oliwerem, Maria Antonina zjawia się nocą w ogrodzie. Oliwia nie pojawia się jednak tej nocy. Królowa i młodzieniec są sami. Przypadkiem na ich ślad wpada Filip de Taverney. Nieszczęśliwy w miłości, żegna królową i opuszcza Wersal i Francję. Kiedy tajemnica spotkań kardynała z Oliwią zostaje odkryta kardynał pisze do królowej listy miłosne. Hrabina zachowuje je jako zabezpieczenie. Pani de la Motte próbuje również usunąć z Paryża Oliwię, jedynego świadka jej poczynań. Ubiega ją jednak Cagliostro, który pomaga Beausire'owi odnaleźć Oliwię i uciec z nią.
Kara.
Nadchodzi data spłaty pierwszej raty należności za naszyjnik. Boehmer i Bossange zjawiają się u królowej i żądają zapłaty. Królowa jest zdezorientowana. Przedstawiają zawartą z nią umowę i listy. Dokumenty okazują się sfałszowane. Zostały podpisaneː „Maria Francuska”, a królowa jako Austriaczka nigdy się tak nie podpisywała. Nikt jednak nie wie, gdzie jest naszyjnik.
Pani de la Motte, której naszyjnik został przekazany jako ostatniej, jest poszukiwana przez policję. Nie jest jednak znane miejsce jej pobytu. Plotki głoszą, że kardynał de Rohan został kochankiem królowej i że płaci za naszyjnik, który ona ukrywa. Kardynał pojawia się u królowej i zwraca się do niej jak do swej kochanki. Królowa odpycha go i wzywa na pomoc króla. Kardynał twierdzi, że nie ma naszyjnika, nie wie, gdzie ukrywa się hrabina de la Motte, nie chce jednak powiedzieć królowi nic więcej. Zostaje wtrącony do Bastylii i oczekuje na proces.
Król zastaje Oliwera de Charny klęczącego przed królową. Maria Antonina zmyśla, że młodzieniec uklęknął przed nią, aby prosić o umożliwienie ślubu z Andreą de Taverney, która rozczarowana tym, że Oliwer jest zakochany w królowej, schroniła się w klasztorze. Andrea z radością przyjmuje propozycję ślubu z Oliwerem. Wpada w gniew, gdy dowiaduje się, że małżeństwo ma służyć jedynie ocaleniu honoru królowej. Baron de Taverney na wieść, że to nie jego syn był kochankiem królowej, umiera na zawał.
Hrabina de la Motte zostaje odnaleziona. Udaje się do królowej i twierdzi, że oddała naszyjnik kardynałowi, a on dał jej dokumenty, które przekazała jubilerom. Na prośbę królowej zostaje osadzona w Bastylii. Policja aresztuje Cagliostra, który potwierdza fakt współdziałania hrabiny de la Motte i Oliwii. Policja odnajduje ukrywających się Oliwię i Beausire'a. Opryszkowi udaje się zbiec, a jego kochanka trafia do Bastylii. W więzieniu rodzi jego dziecko.
Rozpoczyna się proces sądowy. Joanna zachowuje się butnie i arogancko. Nie spodziewa się, żeby osobę jej stanu spotkała surowa kara za to, co zrobiła. Mimo namów księdza nie chce okazać skruchy. Wyrok jest dość łagodny dla spiskowców. Cagliostro zostaje skazany na banicję, Oliwia ułaskawiona ze względu na to, że była jedynie marionetką, zaś Joannę de Valois czeka banicja. Hrabina myśli, że wykpiła się tanim kosztem, myli się jednak. W dzień wygnania zostaje zawieziona na plac egzekucji, napiętnowana znakiem czarnej lilii i wychłostana. Pozostawiona na placu staje się przedmiotem szyderstw zebranych. Pomsta za utracony honor Marii Antoniny zostaje dokonana. 
Spora część ludu Paryża uważa jednak, że pani de Valois jest niewinna, i sądzi, że królowa naprawdę kupuje sobie naszyjniki warte całą flotę, a lud głoduje. Intryga Cagliostra odnosi skutek – rewolucja wisi na włosku. Potwierdza to rozmowa pomiędzy Robespierre'm i Maratem, przeprowadzona na ostatnich kartach powieści. W kaplicy pałacowej Andrea zaślubia Oliwiera de Charny, po czym małżonkowie udają się każde do swoich włości.

</doc>
<doc id="2217085" url="https://pl.wikipedia.org/wiki?curid=2217085" title="Metoda (film)">
Metoda (film)

Metoda – argentyńsko-hiszpańsko-włoski dramat filmowy w reżyserii Marcelo Piñeyry z 2005 roku.
Opis fabuły.
Międzynarodowa korporacja prowadzi rekrutację na stanowisko kierownicze spośród siedmiorga kandydatów. Podczas gdy przez Madryt przechodzi manifestacja antyglobalistów, w firmie trwa rekrutacja podczas której w strachu i niepewności kandydaci sami się eliminują z dalszej rywalizacji.

</doc>
<doc id="2217086" url="https://pl.wikipedia.org/wiki?curid=2217086" title="Healey (Kirklees)">
Healey (Kirklees)

Healey – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 12 km na południowy zachód od miasta Leeds i 266 km na północny zachód od Londynu.

</doc>
<doc id="2217087" url="https://pl.wikipedia.org/wiki?curid=2217087" title="Hebden Royd">
Hebden Royd

Hebden Royd – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 32 km na zachód od miasta Leeds i 276 km na północny zachód od Londynu.

</doc>
<doc id="2217088" url="https://pl.wikipedia.org/wiki?curid=2217088" title="Helme">
Helme

Helme – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 30 km na południowy zachód od miasta Leeds i 261 km na północny zachód od Londynu.

</doc>
<doc id="2217089" url="https://pl.wikipedia.org/wiki?curid=2217089" title="Heptonstall">
Heptonstall

Heptonstall – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 33 km na zachód od miasta Leeds i 281 km na północny zachód od Londynu. Miejscowość liczy 1448 mieszkańców.

</doc>
<doc id="2217090" url="https://pl.wikipedia.org/wiki?curid=2217090" title="Hepworth (West Yorkshire)">
Hepworth (West Yorkshire)

Hepworth – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 31 km na południowy zachód od miasta Leeds i 253 km na północny zachód od Londynu.

</doc>
<doc id="2217091" url="https://pl.wikipedia.org/wiki?curid=2217091" title="Highburton">
Highburton

Highburton – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 23 km na południowy zachód od miasta Leeds i 258 km na północny zachód od Londynu.

</doc>
<doc id="2217092" url="https://pl.wikipedia.org/wiki?curid=2217092" title="Hipperholme">
Hipperholme

Hipperholme – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 20 km na południowy zachód od miasta Leeds i 272 km na północny zachód od Londynu.

</doc>
<doc id="2217093" url="https://pl.wikipedia.org/wiki?curid=2217093" title="Holme (Kirklees)">
Holme (Kirklees)

Holme – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 34 km na południowy zachód od miasta Leeds i 255 km na północny zachód od Londynu.

</doc>
<doc id="2217094" url="https://pl.wikipedia.org/wiki?curid=2217094" title="Holywell Green">
Holywell Green

Holywell Green – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 26 km na południowy zachód od miasta Leeds i 268 km na północny zachód od Londynu. W 2001 miejscowość liczyła 2831 mieszkańców.

</doc>
<doc id="2217095" url="https://pl.wikipedia.org/wiki?curid=2217095" title="Honley">
Honley

Honley – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 28 km na południowy zachód od miasta Leeds i 259 km na północny zachód od Londynu. W 2001 miejscowość liczyła 5897 mieszkańców.

</doc>
<doc id="2217096" url="https://pl.wikipedia.org/wiki?curid=2217096" title="Horbury">
Horbury

Horbury – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 16 km na południe od miasta Leeds i 258 km na północ od Londynu. W 2001 miejscowość liczyła 10 002 mieszkańców.

</doc>
<doc id="2217098" url="https://pl.wikipedia.org/wiki?curid=2217098" title="Illingworth">
Illingworth

Illingworth – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 23 km na zachód od miasta Leeds i 277 km na północny zachód od Londynu.

</doc>
<doc id="2217099" url="https://pl.wikipedia.org/wiki?curid=2217099" title="Kettlethorpe (West Yorkshire)">
Kettlethorpe (West Yorkshire)

Kettlethorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 81 km na południowy wschód od miasta Leeds i 200 km na północ od Londynu.

</doc>
<doc id="2217100" url="https://pl.wikipedia.org/wiki?curid=2217100" title="Kinsley (West Yorkshire)">
Kinsley (West Yorkshire)

Kinsley – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 23 km na południowy wschód od miasta Leeds i 250 km na północ od Londynu. Kinsley jest wspomniana w Domesday Book (1086) jako "Chineslai"/"Chineslei".

</doc>
<doc id="2217101" url="https://pl.wikipedia.org/wiki?curid=2217101" title="Kirkburton">
Kirkburton

Kirkburton – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 24 km na południowy zachód od miasta Leeds i 257 km na północny zachód od Londynu. W 2008 miejscowość liczyła 2080 mieszkańców.

</doc>
<doc id="2217102" url="https://pl.wikipedia.org/wiki?curid=2217102" title="Kirkhamgate">
Kirkhamgate

Kirkhamgate – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 12 km na południe od miasta Leeds i 262 km na północ od Londynu.

</doc>
<doc id="2217103" url="https://pl.wikipedia.org/wiki?curid=2217103" title="Kirkheaton">
Kirkheaton

Kirkheaton – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 20 km na południowy zachód od miasta Leeds i 262 km na północny zachód od Londynu. W 1931 roku civil parish liczyła 2610 mieszkańców.

</doc>
<doc id="2217104" url="https://pl.wikipedia.org/wiki?curid=2217104" title="Kirkthorpe">
Kirkthorpe

Kirkthorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 15 km na południowy wschód od miasta Leeds i 258 km na północ od Londynu.

</doc>
<doc id="2217105" url="https://pl.wikipedia.org/wiki?curid=2217105" title="Lane (West Yorkshire)">
Lane (West Yorkshire)

Lane – osada w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 32 km na południowy zachód od miasta Leeds i 254 km na północny zachód od Londynu.

</doc>
<doc id="2217106" url="https://pl.wikipedia.org/wiki?curid=2217106" title="Ledsham (West Yorkshire)">
Ledsham (West Yorkshire)

Ledsham – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 17 km na wschód od centrum miasta Leeds i 263 km na północ od Londynu.

</doc>
<doc id="2217107" url="https://pl.wikipedia.org/wiki?curid=2217107" title="Ledston">
Ledston

Ledston – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 15 km na południowy wschód od centrum miasta Leeds i 263 km na północ od Londynu.

</doc>
<doc id="2217108" url="https://pl.wikipedia.org/wiki?curid=2217108" title="Lightcliffe">
Lightcliffe

Lightcliffe – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 18 km na południowy zachód od miasta Leeds i 271 km na północny zachód od Londynu.

</doc>
<doc id="2217109" url="https://pl.wikipedia.org/wiki?curid=2217109" title="Linthwaite">
Linthwaite

Linthwaite – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 262 km na północny zachód od Londynu.

</doc>
<doc id="2217110" url="https://pl.wikipedia.org/wiki?curid=2217110" title="Linton (West Yorkshire)">
Linton (West Yorkshire)

Linton – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 17 km na północny wschód od centrum miasta Leeds i 282 km na północ od Londynu.

</doc>
<doc id="2217111" url="https://pl.wikipedia.org/wiki?curid=2217111" title="Liversedge">
Liversedge

Liversedge – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 14 km na południowy zachód od miasta Leeds i 266 km na północny zachód od Londynu.

</doc>
<doc id="2217112" url="https://pl.wikipedia.org/wiki?curid=2217112" title="Lockwood (West Yorkshire)">
Lockwood (West Yorkshire)

Lockwood – część miasta Huddersfield, w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południowy zachód od miasta Leeds i 262 km na północny zachód od Londynu.

</doc>
<doc id="2217113" url="https://pl.wikipedia.org/wiki?curid=2217113" title="Lofthouse (West Yorkshire)">
Lofthouse (West Yorkshire)

Lofthouse – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na południe od centrum miasta Leeds i 264 km na północ od Londynu.

</doc>
<doc id="2217114" url="https://pl.wikipedia.org/wiki?curid=2217114" title="Lower Cumberworth">
Lower Cumberworth

Lower Cumberworth – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 27 km na południe od miasta Leeds i 253 km na północny zachód od Londynu.

</doc>
<doc id="2217116" url="https://pl.wikipedia.org/wiki?curid=2217116" title="Lower Mickletown">
Lower Mickletown

Lower Mickletown – osada w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 13 km na południowy wschód od centrum miasta Leeds i 262 km na północ od Londynu.

</doc>
<doc id="2217117" url="https://pl.wikipedia.org/wiki?curid=2217117" title="Luddenden">
Luddenden

Luddenden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 27 km na zachód od miasta Leeds i 276 km na północny zachód od Londynu.

</doc>
<doc id="2217118" url="https://pl.wikipedia.org/wiki?curid=2217118" title="Luddenden Foot">
Luddenden Foot

Luddenden Foot – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 28 km na zachód od miasta Leeds i 275 km na północny zachód od Londynu. W 2001 miejscowość liczyła 2233 mieszkańców.

</doc>
<doc id="2217119" url="https://pl.wikipedia.org/wiki?curid=2217119" title="Lumbfoot">
Lumbfoot

Lumbfoot – osada w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 29 km na zachód od miasta Leeds i 287 km na północny zachód od Londynu.

</doc>
<doc id="2217120" url="https://pl.wikipedia.org/wiki?curid=2217120" title="Mankinholes">
Mankinholes

Mankinholes – osada w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 36 km na zachód od miasta Leeds i 278 km na północny zachód od Londynu.

</doc>
<doc id="2217121" url="https://pl.wikipedia.org/wiki?curid=2217121" title="Marsden (West Yorkshire)">
Marsden (West Yorkshire)

Marsden – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 34 km na południowy zachód od miasta Leeds i 263 km na północny zachód od Londynu. W 2001 miejscowość liczyła 3499 mieszkańców.

</doc>
<doc id="2217122" url="https://pl.wikipedia.org/wiki?curid=2217122" title="Meltham">
Meltham

Meltham – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 31 km na południowy zachód od miasta Leeds i 260 km na północny zachód od Londynu. W 2001 miejscowość liczyła 8089 mieszkańców.

</doc>
<doc id="2217123" url="https://pl.wikipedia.org/wiki?curid=2217123" title="Anioł Pitou">
Anioł Pitou

Anioł Pitou – powieść historyczna Aleksandra Dumasa (ojca), stanowiąca trzecią część słynnego cyklu "Pamiętniki lekarza" ("Mémoires d'un médecin"). Losy tytułowego bohatera, młodego wieśniaka, przeplatają się z wybuchem Wielkiej Rewolucji Francuskiej, w której bohater bierze czynnie udział. Ponadto kontynuowane są losy bohaterów z powieści "Józef Balsamo" i "Naszyjnik królowej".
Postaci fikcyjne.
Honoriusz Gilbert – doktor i filozof, uczestnik rewolucji amerykańskiej, uczeń Józefa Balsama
Sebastian Gilbert – syn Honoriusza i Andrei de Taverney, hrabiny de Charny
Ludwik Billot – gospodarz z Villers Cotterêts, w powieści główny sprawca zdobycia Bastylii
Katarzyna Billot – jego córka
hrabina de Charny – Andrea de Taverney, żona Oliwiera de Charny, matka Seastiana Gilberta
Oliwer de Charny – hrabia, kochanek królowej, który aby ratować jej honor poślubił Andreę de Taverney
Jerzy de Charny – baron, brat Oliwera, żołnierz gwardii przybocznej, zginął 6 października 1789.
Postaci historyczne.
Ludwik Anioł Pitou – francuski dziennikarz i piosenkarz kontrrewolucyjny. Urodzony w 1767 w Valainville, po śmierci rodziców był wychowywany prze ciotkę Magdalenę Pitou. W wieku 14 lat został przez nią posłany do seminarium. Przed przyjęciem święceń kapłańskich w 1789 roku opuścił seminarium i udał się bez grosza do Paryża, gdzie rozpoczął pracować jako dziennikarz. Sława jego wystąpień w obronie korony doprowadziła do udzielenia mu audiencji przez królową 10 czerwca 1790. Jako agent królewski kontaktował się z wandejczykami i szuanami. Schwytany uzyskał ułaskawienie przed Trybunałem Rewolucyjnym. Po upadku jakobinów (1794) zaatakował ich w "Tableau de Paris en Vaudeville". Za czasów Dyrektoriatu śpiewał na ulicach piosenki rojalistyczne. Po zamachu 18 Fructidora (4 września 1797) został aresztowany, skazany i zesłany do Gujany, skąd wrócił po ułaskawieniu w 1801 roku. Za Restauracji piastował urząd bibliotekarza królewskiego. Zmarł w 1846 roku. Dumas posługuje się jego życiorysem dość swobodnie.
Jean-Paul Marat – jeden z przywódców rewolucji
Jacques de Flesselles – mer Paryża
Bernard René de Launay – ostatni komendant Bastylii
Jacques Necker – pierwszy minister króla francuskiego w latach 1789-1790
Madame de Staël – córka Neckera, powieściopisarka, erudytka i publicystka francuska
Ludwik XVI – król Francji
Maria Antonina – królowa Francji
La Fayette – polityk i wojskowy francuski, sławny z racji udziału w amerykańskiej wojnie o niepodległość
Joseph François Foullon – minister finansów Francji od 12 do 22 lipca 1789
Louis Bénigne François Bertier de Sauvigny – intendent podatkowy Paryża w latach 1776-1789
Fabuła.
Młode lata Anioła.
Na początku trzeciego tomu cyklu Dumas powraca do Anioła Pitou, u którego matki, Magdaleny, pod koniec pierwszego tomu, Honoriusz Gilbert zostawił na wychowanie swego małego syna. W dwunastym roku życia po śmierci matki Anioł zostaje sierotą. Znowu zjawia się w Haramont Honoriusz Gilbert, teraz już doktor Gilbert, i przekazuje chłopca pod opiekę jego ciotki Anieli, mieszkającej w Villers Cotterêts. Skąpą matkę chrzestną Anioła, doktor przekonuje do wzięcia go pod opiekę obietnicą dwustu ludwików rocznie na utrzymanie i wyuczenie chłopca zawodu. Ciotka zwleka z oddaniem Anioła do terminu, a chłopiec buja po lasach, polując na króliki i ptactwo. Ostatecznie przyciśnięta przez doktora Gilberta ciotka z oszczędności umieszcza chłopca w szkole przykościelnej z zamiarem wykierowania go na księdza. Odtąd młody Anioł dzieli czas pomiędzy naukę a polowania, do czasu gdy pozna śliczną i przychylną mu Katarzynę Billot.
Trzy dni z życia młodzieńca.
Akcja powieści rozpoczyna się 9 lipca 1789, w dniu, w którym siedemnastoletni Anioł ze względu na brak postępów w nauce zostaje wydalony ze szkoły. Zrozpaczona z powodu ruiny swoich marzeń ciotka wyrzuca go z domu. Przyjazną rękę podaje mu wówczas Katarzyna, która proponuje młodzieńcowi pracę u ojca, dzierżawcy majątku doktora Gilberta. Anioł rozpoczyna pracę jako pastuch, dzięki wstawiennictwu Katarzyny i znajomości czterech działań matematycznych zostaje następnego dnia rachmistrzem. Zachwycony zdolnościami chłopaka gospodarz poleca mu kolejnego dnia rano odczytanie na spotkaniu w stodole fragmentu nielegalnej broszury doktora Gilberta o wolności ludu. Żona i córka Billota obawiają się, że lektura sprowadzi kłopoty. Jakoż nazajutrz w gospodarstwie Billotów zjawia się agent tajnej policji w towarzystwie dwóch policjantów. Domownikom wydaje się, że szukają broszury, kiedy więc związują Anioła za jej posiadanie, Katarzyna pomaga mu się uwolnić z więzów, a chłopak ucieka. Policjanci, którzy w międzyczasie znaleźli sekretną skrzynkę doktora Gilberta rzucają się w pogoń za Aniołem. Billot odkrywszy stratę udaje się konno do Paryża, by ostrzec o kradzieży doktora. Na drodze do Paryża spotyka Anioła. Pod wieczór obydwaj docierają do, otoczonej austriackimi wojskami, stolicy. 
Pierwsze dni rewolucji.
Po przybyciu do stolicy wieczorem 12 lipca podróżni przyłączają się do manifestacji wyrażającej poparcie dla zwolnionego ze służby ministra Neckera i kuzyna królewskiego Ludwika Orleańskiego. Przed Palais Royal przed masakrą ze strony austriackich dragonów ratuje manifestantów Gwardia Narodowa. Do kolejnego starcia z dragonami dochodzi w Tuilieriach. O świcie Billot i Anioł docierają do kolegium Ludwika Wielkiego, w którym uczy się syn doktora Gilberta. Z ust młodego Sebastiana dowiadują się, że jego ojciec został wtrącony do Bastylii. Billot obiecuje go uwolnić. Na czele dziesięciu tysięcy ludu przybywa pod więzienie, gdzie w pobliskim ratuszu zaopatruje zgromadzonych w proch. Na placu zjawia się Marat z dwudziestoma tysiącami uzbrojonych w broń z Hotelu Inwalidów. Billot negocjuje z komendantem twierdzy de Launayem. Po niepowodzeniu negocjacji, pod ogniem armatnim, atakuje na czele tłumu bramę więzienia. Udaje im się sforsować most zwodzony i wedrzeć się na dziedziniec. Bastylia zostaje zdobyta. Rozwścieczony tłum morduje komendanta de Launaya i burmistrza de Flessellesa, który z nim spiskował. Billot odnajduje w jednej z cel Gilberta. 
Od zdymisjonowanego ministra Neckera Gilbert dowiaduje się, że został aresztowany na prośbę hrabiny de Charny. Zaopatrzony w list polecający do króla, Gilbert doprowadza do konfrontacji z hrabiną przed królem. Pod wpływem hipnozy hrabina wyznaje, że to ona wystąpiła o aresztowanie Gilberta i zleciła kradzież szkatułki. Gilbert przez sługę królewskiego odzyskuje szkatułkę i zostaje lekarzem królewskim. Królowa chce rzucić wojsko na Paryż, ale król nie jest do tego przekonany. W Wersalu zjawia się hrabia de Charny, kochanek królowej, który po raz pierwszy krytykuje postawę Marii Antoniny i dostrzega, ku zazdrości królowej, urodę swej żony, z którą żyje w separacji. Królowa dowiaduje się od Andrei o krzywdzie jaką wyrządził jej przed laty Gilbert i próbuje się go pozbyć. Doktor objawia przed nią swą niezwykłą siłę magnetyczną i nakłania ją do uznania go za przyjaciela. Podczas wspólnej z królem i królową narady namawia króla, by udał się do Paryża jako przebaczający ojciec i król już nie absolutny lecz konstytucyjny. Królowej udaje się wymóc na małżonku jednodniową zwłokę. Gilbert ostrzega, że pozbawi to króla chwały podjęcia własnej inicjatywy, gdyż jutro przyjdzie po niego dwadzieścia tysięcy Gwardii Narodowej. 
Następnego ranka królowa bardzo obawia się o bezpieczeństwo króla. Przy śniadaniu w Wersalu zjawia się dziesięć tysięcy Gwardii Narodowej. Król fetowany przez lud udaje się stępa do Paryża. Na placu Ludwika XV wita go La Fayette, Ludwik XVI przyjmuje trójkolorową kokardę, emblemat zrewoltowanego Paryża i spotyka się z władzami stolicy w ratuszu. Tymczasem w Wersalu Andrea ku rozpaczy królowej coraz bardziej zbliża się z mężem. Król zadowolony bezpiecznie powraca do pałacu. 22 lipca rozwścieczony tłum morduje bestialsko ministra finansów Foullona i jego zięcia Bertiera de Sauvigny. Billot wstrząśnięty masakrami postanawia wrócić do domu. Gilbert przekonuje go, że masakra była wynikiem knowań i łapówek premiera Anglii, wroga Francuzów i nakłania go, by z nim został i pomógł mu dbać o czystość rewolucji. Do Villers wraca więc tylko Pitou. 
Kolejne miesiące.
Mijają miesiące. Król walczy o prawo veta i traci popularność wśród ludu. Królowa swoją zazdrością o Andreę wzbudza zainteresowanie hrabiego de Charny swą żoną, a szykanowaniem kochanka wzbudza u Andrei współczucie dla męża. Gilbert doradza królowi w Wersalu i pracuje z Neckerem w stolicy nad uzdrowieniem sytuacji gospodarczej państwa. 1 października przybywa do pałacu królewskiego pułk flandryjski. Królowa wydaje na cześć wiernych żołnierzy ucztę. Entuzjazm wojaków budzi w niej nadzieję na możliwość oparcia na wiernym wojsku kontrrewolucji. Tymczasem Paryż głoduje. Uczta dla żołnierzy wzbudza oburzenie. Głodne kobiety 5 października w akcie desperacji próbują podpalić ratusz i powiesić jednego z bohaterów zdobycia Bastylii, Maillarda, który się im przeciwstawia. Ostatecznie udaje mu się przekonać kilkutysięczny tłum do marszu na Wersal, który, objadając się do przesytu, jest przyczyną ich głodu. W ślad za nimi wyrusza oddział mężczyzn pod przewodem La Fayette'a. 
Pod bramę Wersalu przybywa delegacja kobiet. Dochodzi do starcia z gwardią przyboczną, które przybywający z polowania król, Ludwik XVI, podpisuje "Deklarację Praw Człowieka i Obywatela" oraz rozkaz zaopatrzenia Paryża w żywność. Demonstranci odchodzą. La Fayette zapewnia króla, że jest w Wersalu bezpieczny. W nocy zjawia się pod pałacem trzecia grupa pod przewodem Marata i Verriére'a i zaczyna rabować pałac. W obronie rodziny królewskiej stają żołnierze gwardii przybocznej pod dowództwem Oliwera de Charny. Walka trwa ponad godzinę. Sytuacja oblężonych staje się coraz bardziej rozpaczliwa. Na szczęście dla króla i królowej przybywa La Fayette z odsieczą. Król wychodzi na balkon, by uspokoić wzburzenie tłumu. Po czym za radą La Fayette'a rodzina królewska udaje się pod eskortą do Paryża. Wśród poległych w obronie rodziny królewskiej Oliwer de Charny odnajduje swego brata Jerzego. 
Powrót Pitou do Villers.
Ludwik Anioł Pitou i Sebastian Gilbert wracają do Villers. Pitou zostawia młodego Gilberta na pensji ojca Fortier. Kiedy próbuje odwiedzić ciotkę Anielę, ta po raz drugi wypędza go z domu. Przekazuje paniom Billot polecenie pana Billot, by majątkiem zarządzała pod jego nieobecność córka Katarzyna. Katarzyna, której serce zajęte jest hrabią Izydorem de Charny, nie chce jednak dać pracy we swym gospodarstwie Ludwikowi Pitou. Śledząc Katarzynę Ludwik jest świadkiem jej spotkania z kochankiem. Rozczarowany Pitou powraca do rodzinnego Haramont, gdzie wynajmuje pokój i ma rewolucyjną przemowę do mieszkańców wioski. Słuchacze postanawiają utworzyć gwardię narodową Haramontu. Ludwik informuje konspiratorów, że w Villers znajduje się broń zdeponowana w domu ojca Fortier. Ksiądz odmawia jednak wydania strzelb. Pitou wysyła więc list do Paryża z prośbą o wydanie rozkazu rozdysponowania nadwyżek broni na prowincji. Po kilku dniach otrzymuje rozkaz ministra wojny generała La Fayette'a wydania nadwyżek broni dowódcom lokalnych gwardii narodowych i mianujący Ludwika Pitou dowódcą gwardii w Villers. Ulegając rozkazowi ksiądz Fortier wydaje broń, a zdesperowany Pitou po nocach uczy się musztry u starego weterana, Clouisa, aby następnie uczyć swych gwardzistów. Zakochany Pitou nadaremnie stara się zainteresować sobą Katarzynę. Tymczasem Izydor de Charny wyznacza dziewczynie schadzkę w lesie. Żegna się z nią. Na wieść o śmierci brata Jerzego, musi udać się do Paryża. Po jego odjeździe Katarzyna mdleje. Przechodzący drogą Pitou natyka się na jej martwe ciało. 

</doc>
<doc id="2217124" url="https://pl.wikipedia.org/wiki?curid=2217124" title="Middlestown">
Middlestown

Middlestown – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 17 km na południe od miasta Leeds i 258 km na północny zachód od Londynu.

</doc>
<doc id="2217125" url="https://pl.wikipedia.org/wiki?curid=2217125" title="Middleton (Leeds)">
Middleton (Leeds)

Middleton – osada w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 7 km na południe od centrum miasta Leeds i 267 km na północ od Londynu. W 2001 miejscowość liczyła 21 002 mieszkańców. Middleton jest wspomniana w Domesday Book (1086) jako "Mildentone"/"Mildetone".

</doc>
<doc id="2217126" url="https://pl.wikipedia.org/wiki?curid=2217126" title="Midgley (Calderdale)">
Midgley (Calderdale)

Midgley – przysiółek w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 28 km na zachód od miasta Leeds i 277 km na północny zachód od Londynu. W 1931 roku civil parish liczyła 1882 mieszkańców

</doc>
<doc id="2217127" url="https://pl.wikipedia.org/wiki?curid=2217127" title="Mixenden">
Mixenden

Mixenden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 24 km na zachód od miasta Leeds i 278 km na północny zachód od Londynu. Miejscowość liczy 2922 mieszkańców.

</doc>
<doc id="2217128" url="https://pl.wikipedia.org/wiki?curid=2217128" title="Monkhill (West Yorkshire)">
Monkhill (West Yorkshire)

Monkhill – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 20 km na południowy wschód od miasta Leeds i 256 km na północ od Londynu.

</doc>
<doc id="2217130" url="https://pl.wikipedia.org/wiki?curid=2217130" title="Netherthong">
Netherthong

Netherthong – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 257 km na północny zachód od Londynu.

</doc>
<doc id="2217131" url="https://pl.wikipedia.org/wiki?curid=2217131" title="Netherton (Kirklees)">
Netherton (Kirklees)

Netherton – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 28 km na południowy zachód od miasta Leeds i 261 km na północny zachód od Londynu.

</doc>
<doc id="2217132" url="https://pl.wikipedia.org/wiki?curid=2217132" title="New Mill (West Yorkshire)">
New Mill (West Yorkshire)

New Mill – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 255 km na północny zachód od Londynu.

</doc>
<doc id="2217133" url="https://pl.wikipedia.org/wiki?curid=2217133" title="Newland with Woodhouse Moor">
Newland with Woodhouse Moor

Newland with Woodhouse Moor – gmina (civil parish) w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 14 km na południowy wschód od miasta Leeds i 259 km na północ od Londynu.

</doc>
<doc id="2217134" url="https://pl.wikipedia.org/wiki?curid=2217134" title="Newmillerdam">
Newmillerdam

Newmillerdam – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 19 km na południe od miasta Leeds i 254 km na północ od Londynu.

</doc>
<doc id="2217135" url="https://pl.wikipedia.org/wiki?curid=2217135" title="Newsome">
Newsome

Newsome – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południowy zachód od miasta Leeds i 261 km na północny zachód od Londynu. W 2011 miejscowość liczyła 19 837 mieszkańców. Newsome jest wspomniana w Domesday Book (1086) jako "Neusone".

</doc>
<doc id="2217136" url="https://pl.wikipedia.org/wiki?curid=2217136" title="Norland">
Norland

Norland – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 26 km na południowy zachód od miasta Leeds i 272 km na północny zachód od Londynu.

</doc>
<doc id="2217137" url="https://pl.wikipedia.org/wiki?curid=2217137" title="Norristhorpe">
Norristhorpe

Norristhorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 15 km na południowy zachód od miasta Leeds i 266 km na północny zachód od Londynu.

</doc>
<doc id="2217138" url="https://pl.wikipedia.org/wiki?curid=2217138" title="North Elmsall">
North Elmsall

North Elmsall – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 29 km na południowy wschód od miasta Leeds i 247 km na północ od Londynu.

</doc>
<doc id="2217139" url="https://pl.wikipedia.org/wiki?curid=2217139" title="Northowram">
Northowram

Northowram – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 20 km na zachód od miasta Leeds i 273 km na północny zachód od Londynu. W 2001 miejscowość liczyła 4199 mieszkańców.

</doc>
<doc id="2217140" url="https://pl.wikipedia.org/wiki?curid=2217140" title="Norwood Green (West Yorkshire)">
Norwood Green (West Yorkshire)

Norwood Green – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 19 km na południowy zachód od miasta Leeds i 272 km na północny zachód od Londynu.

</doc>
<doc id="2217141" url="https://pl.wikipedia.org/wiki?curid=2217141" title="Nostell">
Nostell

Nostell – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 20 km na południowy wschód od miasta Leeds i 253 km na północ od Londynu.

</doc>
<doc id="2217142" url="https://pl.wikipedia.org/wiki?curid=2217142" title="Notton">
Notton

Notton – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 23 km na południe od miasta Leeds i 250 km na północ od Londynu.

</doc>
<doc id="2217143" url="https://pl.wikipedia.org/wiki?curid=2217143" title="Oakenshaw (West Yorkshire)">
Oakenshaw (West Yorkshire)

Oakenshaw – wieś w Anglii, w hrabstwie ceremonialnym West Yorkshire, w dystryktach (unitary authority) Bradford i Kirklees. Leży 14 km na zachód od miasta Leeds i 273 km na północny zachód od Londynu.

</doc>
<doc id="2217144" url="https://pl.wikipedia.org/wiki?curid=2217144" title="Oakworth">
Oakworth

Oakworth – wieś w Anglii, w hrabstwie West Yorkshire. Leży 28 km na zachód od miasta Leeds i 288 km na północny zachód od Londynu.

</doc>
<doc id="2217145" url="https://pl.wikipedia.org/wiki?curid=2217145" title="Ogden (West Yorkshire)">
Ogden (West Yorkshire)

Ogden – osada w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 23 km na zachód od miasta Leeds i 279 km na północny zachód od Londynu.

</doc>
<doc id="2217146" url="https://pl.wikipedia.org/wiki?curid=2217146" title="Old Bramhope">
Old Bramhope

Old Bramhope – wieś w Anglii, w hrabstwie West Yorkshire. Leży 12 km na północny zachód od miasta Leeds i 283 km na północ od Londynu.

</doc>
<doc id="2217147" url="https://pl.wikipedia.org/wiki?curid=2217147" title="Old Town (West Yorkshire)">
Old Town (West Yorkshire)

Old Town – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 31 km na zachód od miasta Leeds i 280 km na północny zachód od Londynu.

</doc>
<doc id="2217148" url="https://pl.wikipedia.org/wiki?curid=2217148" title="Oldfield (Bradford)">
Oldfield (Bradford)

Oldfield – osada w Anglii, w hrabstwie West Yorkshire. Leży 30 km na zachód od miasta Leeds i 288 km na północny zachód od Londynu.

</doc>
<doc id="2217149" url="https://pl.wikipedia.org/wiki?curid=2217149" title="Oulton (West Yorkshire)">
Oulton (West Yorkshire)

Oulton – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na południowy wschód od centrum miasta Leeds i 265 km na północ od Londynu.

</doc>
<doc id="2217150" url="https://pl.wikipedia.org/wiki?curid=2217150" title="Outwood (West Yorkshire)">
Outwood (West Yorkshire)

Outwood – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 11 km na południe od miasta Leeds i 262 km na północ od Londynu.

</doc>
<doc id="2217151" url="https://pl.wikipedia.org/wiki?curid=2217151" title="Ovenden">
Ovenden

Ovenden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 23 km na zachód od miasta Leeds i 275 km na północny zachód od Londynu.

</doc>
<doc id="2217152" url="https://pl.wikipedia.org/wiki?curid=2217152" title="Oxenhope">
Oxenhope

Oxenhope – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 27 km na zachód od miasta Leeds i 284 km na północny zachód od Londynu. Miejscowość liczy 2476 mieszkańców.

</doc>
<doc id="2217153" url="https://pl.wikipedia.org/wiki?curid=2217153" title="Pool-in-Wharfedale">
Pool-in-Wharfedale

Pool-in-Wharfedale lub Pool – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 13 km na północny zachód od centrum miasta Leeds i 285 km na północ od Londynu. W 2001 miejscowość liczyła 1785 mieszkańców.

</doc>
<doc id="2217154" url="https://pl.wikipedia.org/wiki?curid=2217154" title="Mistrzostwa Świata FIBT 1974">
Mistrzostwa Świata FIBT 1974

Mistrzostwa Świata FIBT 1974 odbyły się w dniu 15 lutego 1974 w szwajcarskiej miejscowości Sankt Moritz, gdzie rozegrano konkurencję męskich dwójek i czwórek bobslejowych.

</doc>
<doc id="2217155" url="https://pl.wikipedia.org/wiki?curid=2217155" title="Portsmouth (West Yorkshire)">
Portsmouth (West Yorkshire)

Portsmouth – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 41 km na zachód od miasta Leeds i 283 km na północny zachód od Londynu.

</doc>
<doc id="2217156" url="https://pl.wikipedia.org/wiki?curid=2217156" title="Potterton">
Potterton

Potterton – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 12 km na północny wschód od centrum miasta Leeds i 273 km na północ od Londynu.

</doc>
<doc id="2217157" url="https://pl.wikipedia.org/wiki?curid=2217157" title="Queensbury (West Yorkshire)">
Queensbury (West Yorkshire)

Queensbury – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 20 km na zachód od miasta Leeds i 277 km na północny zachód od Londynu. W 2001 miejscowość liczyła 8718 mieszkańców.

</doc>
<doc id="2217158" url="https://pl.wikipedia.org/wiki?curid=2217158" title="Rastrick">
Rastrick

Rastrick – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 20 km na południowy zachód od miasta Leeds i 268 km na północny zachód od Londynu.

</doc>
<doc id="2217159" url="https://pl.wikipedia.org/wiki?curid=2217159" title="Rawdon">
Rawdon

Rawdon – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 11 km na północny zachód od centrum miasta Leeds i 281 km na północ od Londynu.

</doc>
<doc id="2217160" url="https://pl.wikipedia.org/wiki?curid=2217160" title="Riddlesden">
Riddlesden

Riddlesden – wieś w Anglii, w hrabstwie West Yorkshire. Leży 24 km na zachód od miasta Leeds i 289 km na północny zachód od Londynu.

</doc>
<doc id="2217161" url="https://pl.wikipedia.org/wiki?curid=2217161" title="Ripponden">
Ripponden

Ripponden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 30 km na południowy zachód od miasta Leeds i 270 km na północny zachód od Londynu. W 2001 miejscowość liczyła 6412 mieszkańców.

</doc>
<doc id="2217162" url="https://pl.wikipedia.org/wiki?curid=2217162" title="Rishworth">
Rishworth

Rishworth – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 31 km na południowy zachód od miasta Leeds i 270 km na północny zachód od Londynu.

</doc>
<doc id="2217163" url="https://pl.wikipedia.org/wiki?curid=2217163" title="Roberttown">
Roberttown

Roberttown – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 16 km na południowy zachód od miasta Leeds i 266 km na północny zachód od Londynu.

</doc>
<doc id="2217164" url="https://pl.wikipedia.org/wiki?curid=2217164" title="Rodley (West Yorkshire)">
Rodley (West Yorkshire)

Rodley – wieś w Anglii, w hrabstwie West Yorkshire. Leży 8 km na zachód od miasta Leeds i 277 km na północ od Londynu.

</doc>
<doc id="2217165" url="https://pl.wikipedia.org/wiki?curid=2217165" title="Ryhill">
Ryhill

Ryhill – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 23 km na południowy wschód od miasta Leeds i 250 km na północ od Londynu. Miejscowość liczy 2628 mieszkańców.

</doc>
<doc id="2217166" url="https://pl.wikipedia.org/wiki?curid=2217166" title="Hrabina de Charny">
Hrabina de Charny

Hrabina de Charny – powieść historyczna Aleksandra Dumasa (ojca), stanowiąca czwartą część słynnego cyklu "Pamiętniki lekarza". Opisuje ona dalszy ciąg Wielkiej Rewolucji Francuskiej, jej coraz poważniejsze skutki, a także dalsze losy Andrei de Charny (tytułowej hrabiny), doktora Gilberta oraz Anioła Pitou.
O powieści.
Akcja powieści zaczyna się 6 października 1789 przeprowadzką rodziny królewskiej z Wersalu do Tuilleries. W powieści występuje szereg postaci historycznych, oprócz rodziny królewskiej, również rewolucjoniści: Maksymilian de Robespierre, Jean-Paul Marat, Honoré Gabriel Riquetti, hrabia Mirabeau. Głównymi bohaterami powieści są Oliwer de Charny, kochanek królowej Marii Antoniny, jego żona Andrea, hrabina de Charny, od której pochodzi tytuł utworu i brat Oliwera, wicehrabia Izydor de Charny, pan Boursonnes, zakochany w Katarzynie Billot. Alessandro Cagliostro, który w "Józefie Balsamo" rozpoczął swą pracę zmierzającą do obalenia monarchii we Francji, a w "Naszyjniku królowej" kontynuował swe dzieło zniszczenia, nieobecny w "Aniele Pitou", w "Hrabinie de Charny" osiąga swój cel. Powiesć jest dziełem spółki autorskiej Alexandre Dumas – Auguste Maquet. W tym zespole Maquet był odpowiedzialny za opracowanie brulionu powieści: zbierał materiały, przeszukiwał źródła historyczne i dbał o tło historyczne opisywanych wydarzeń. Dumas opracowywał tak przygotowany materiał artystycznie nadając charakter bohaterom, wprowadzając dialogi i efektowne zakończenia rozdziałów. Powieść była drukowana w latach 1852-1855 w odcinkach w czasopiśmie "La Presse". 

</doc>
<doc id="2217167" url="https://pl.wikipedia.org/wiki?curid=2217167" title="Sandy Lane (West Yorkshire)">
Sandy Lane (West Yorkshire)

Sandy Lane – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 20 km na zachód od miasta Leeds i 281 km na północny zachód od Londynu.

</doc>
<doc id="2217168" url="https://pl.wikipedia.org/wiki?curid=2217168" title="Scammonden">
Scammonden

Scammonden – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 30 km na południowy zachód od miasta Leeds i 267 km na północny zachód od Londynu.

</doc>
<doc id="2217169" url="https://pl.wikipedia.org/wiki?curid=2217169" title="Scarcroft">
Scarcroft

Scarcroft – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 10 km na północny wschód od centrum miasta Leeds i 277 km na północ od Londynu. Miejscowość liczy 1153 mieszkańców.

</doc>
<doc id="2217170" url="https://pl.wikipedia.org/wiki?curid=2217170" title="Scissett">
Scissett

Scissett – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południe od miasta Leeds i 253 km na północny zachód od Londynu. Miejscowość liczy 1324 mieszkańców.

</doc>
<doc id="2217171" url="https://pl.wikipedia.org/wiki?curid=2217171" title="Sharlston">
Sharlston

Sharlston – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 17 km na południowy wschód od miasta Leeds i 256 km na północ od Londynu. Miejscowość liczy 2756 mieszkańców.

</doc>
<doc id="2217172" url="https://pl.wikipedia.org/wiki?curid=2217172" title="Shelf">
Shelf

Shelf – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 19 km na zachód od miasta Leeds i 274 km na północny zachód od Londynu. Miejscowość liczy 4496 mieszkańców.

</doc>
<doc id="2217173" url="https://pl.wikipedia.org/wiki?curid=2217173" title="Shelley (West Yorkshire)">
Shelley (West Yorkshire)

Shelley – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południe od miasta Leeds i 255 km na północny zachód od Londynu. W 1931 roku civil parish liczyła 1566 mieszkańców. Shelley jest wspomniana w Domesday Book (1086) jako "Scelneleie"/"Sciuelei".

</doc>
<doc id="2217174" url="https://pl.wikipedia.org/wiki?curid=2217174" title="Shepley">
Shepley

Shepley – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 27 km na południowy zachód od miasta Leeds i 255 km na północny zachód od Londynu.

</doc>
<doc id="2217175" url="https://pl.wikipedia.org/wiki?curid=2217175" title="Shibden">
Shibden

Shibden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 21 km na południowy zachód od miasta Leeds i 273 km na północny zachód od Londynu.

</doc>
<doc id="2217176" url="https://pl.wikipedia.org/wiki?curid=2217176" title="Skelmanthorpe">
Skelmanthorpe

Skelmanthorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południe od miasta Leeds i 254 km na północny zachód od Londynu.

</doc>
<doc id="2217177" url="https://pl.wikipedia.org/wiki?curid=2217177" title="Slaithwaite">
Slaithwaite

Slaithwaite – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 30 km na południowy zachód od miasta Leeds i 263 km na północny zachód od Londynu.

</doc>
<doc id="2217178" url="https://pl.wikipedia.org/wiki?curid=2217178" title="South Crosland">
South Crosland

South Crosland – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 259 km na północny zachód od Londynu.

</doc>
<doc id="2217179" url="https://pl.wikipedia.org/wiki?curid=2217179" title="Hadi Agili">
Hadi Agili

Sejed Hadi Agili Anwar (per. هادی عقیلی, ur. 15 stycznia 1981 w Teheranie) – irański piłkarz występujący na pozycji obrońcy.
Kariera piłkarska.
Hadi Agili jest wychowankiem klubu Rah Ahan. Potem przeszedł do zespołu Persepolis Teheran, gdzie w rozgrywkach Pucharu Zatoki Perskiej zagrał w jednym meczu. W 2001 trafił do Saipa Karadż. Trzy lata później podpisał kontrakt z ekipą Sepahan Isfahan. Jego pierwszym osiągnięciem w barwach tej drużyny było zdobycie Pucharu Hazfi w sezonie 2005/2006. Sukces ten powtórzył w kolejnym sezonie. W 2007 doszedł ze swym klubem do finału Azjatyckiej Ligi Mistrzów. W sezonie 2007/2008 Sepahan zajął drugie miejsce w rozgrywkach Pucharu Zatoki Perskiej. Po dwóch latach na konto Agiliego wpadł pierwszy tytuł mistrzowski. Agili grał również w Katarze, w klubach Al-Arabi SC i Qatar SC.
Hadi Agili w 2006 zadebiutował w reprezentacji Iranu. Wystąpił w dwóch edycjach Pucharu Azji: w latach 2007 i 2011. W 2007 zwyciężył w turnieju o Puchar Azji Zachodniej.

</doc>
<doc id="2217180" url="https://pl.wikipedia.org/wiki?curid=2217180" title="South Hiendley">
South Hiendley

South Hiendley – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 24 km na południowy wschód od miasta Leeds i 249 km na północ od Londynu.

</doc>
<doc id="2217181" url="https://pl.wikipedia.org/wiki?curid=2217181" title="Southowram">
Southowram

Southowram – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 21 km na południowy zachód od miasta Leeds i 270 km na północny zachód od Londynu.

</doc>
<doc id="2217182" url="https://pl.wikipedia.org/wiki?curid=2217182" title="Sowerby (West Yorkshire)">
Sowerby (West Yorkshire)

Sowerby – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 28 km na zachód od miasta Leeds i 273 km na północny zachód od Londynu.

</doc>
<doc id="2217183" url="https://pl.wikipedia.org/wiki?curid=2217183" title="Seyed Hadi Aghili">
Seyed Hadi Aghili



</doc>
<doc id="2217184" url="https://pl.wikipedia.org/wiki?curid=2217184" title="Sowood">
Sowood

Sowood – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 27 km na południowy zachód od miasta Leeds i 267 km na północny zachód od Londynu.

</doc>
<doc id="2217185" url="https://pl.wikipedia.org/wiki?curid=2217185" title="Stainland">
Stainland

Stainland – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 26 km na południowy zachód od miasta Leeds i 268 km na północny zachód od Londynu. W 2001 miejscowość liczyła 2831 mieszkańców.

</doc>
<doc id="2217186" url="https://pl.wikipedia.org/wiki?curid=2217186" title="Stanbury">
Stanbury

Stanbury – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 29 km na zachód od miasta Leeds i 287 km na północny zachód od Londynu.

</doc>
<doc id="2217187" url="https://pl.wikipedia.org/wiki?curid=2217187" title="Stanley (West Yorkshire)">
Stanley (West Yorkshire)

Stanley – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 11 km na południowy wschód od miasta Leeds i 262 km na północ od Londynu.

</doc>
<doc id="2217188" url="https://pl.wikipedia.org/wiki?curid=2217188" title="Steeton with Eastburn">
Steeton with Eastburn

Steeton with Eastburn – civil parish w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 29 km na zachód od miasta Leeds i 293 km na północny zachód od Londynu. Miejscowość liczy 4277 mieszkańców.

</doc>
<doc id="2217189" url="https://pl.wikipedia.org/wiki?curid=2217189" title="Stocksmoor">
Stocksmoor

Stocksmoor – osada w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 26 km na południowy zachód od miasta Leeds i 256 km na północny zachód od Londynu.

</doc>
<doc id="2217190" url="https://pl.wikipedia.org/wiki?curid=2217190" title="Storthes Hall">
Storthes Hall

Storthes Hall – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 25 km na południowy zachód od miasta Leeds i 258 km na północny zachód od Londynu.

</doc>
<doc id="2217191" url="https://pl.wikipedia.org/wiki?curid=2217191" title="Streethouse">
Streethouse

Streethouse – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 17 km na południowy wschód od miasta Leeds i 256 km na północ od Londynu.

</doc>
<doc id="2217192" url="https://pl.wikipedia.org/wiki?curid=2217192" title="Hadi Aghily">
Hadi Aghily



</doc>
<doc id="2217193" url="https://pl.wikipedia.org/wiki?curid=2217193" title="Thongsbridge">
Thongsbridge

Thongsbridge – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 256 km na północny zachód od Londynu. W 2008 miejscowość liczyła 1220 mieszkańców.

</doc>
<doc id="2217194" url="https://pl.wikipedia.org/wiki?curid=2217194" title="Thornhill (West Yorkshire)">
Thornhill (West Yorkshire)

Thornhill – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 16 km na południe od miasta Leeds i 260 km na północny zachód od Londynu. W 2005 miejscowość liczyła 6875 mieszkańców.

</doc>
<doc id="2217195" url="https://pl.wikipedia.org/wiki?curid=2217195" title="Thornton (West Yorkshire)">
Thornton (West Yorkshire)

Thornton – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 20 km na zachód od miasta Leeds i 279 km na północny zachód od Londynu.

</doc>
<doc id="2217196" url="https://pl.wikipedia.org/wiki?curid=2217196" title="Thorp Arch">
Thorp Arch

Thorp Arch – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 20 km na północny wschód od centrum miasta Leeds i 280 km na północ od Londynu.

</doc>
<doc id="2217197" url="https://pl.wikipedia.org/wiki?curid=2217197" title="Thorpe Audlin">
Thorpe Audlin

Thorpe Audlin – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 26 km na południowy wschód od miasta Leeds i 250 km na północ od Londynu.

</doc>
<doc id="2217198" url="https://pl.wikipedia.org/wiki?curid=2217198" title="Thurstonland">
Thurstonland

Thurstonland – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 27 km na południowy zachód od miasta Leeds i 256 km na północny zachód od Londynu.

</doc>
<doc id="2217199" url="https://pl.wikipedia.org/wiki?curid=2217199" title="Tong (West Yorkshire)">
Tong (West Yorkshire)

Tong – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 9 km na zachód od miasta Leeds i 272 km na północny zachód od Londynu.

</doc>
<doc id="2217200" url="https://pl.wikipedia.org/wiki?curid=2217200" title="Totties">
Totties

Totties – osada w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 30 km na południowy zachód od miasta Leeds i 255 km na północny zachód od Londynu.

</doc>
<doc id="2217201" url="https://pl.wikipedia.org/wiki?curid=2217201" title="Upper Cumberworth">
Upper Cumberworth

Upper Cumberworth – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 27 km na południe od miasta Leeds i 253 km na północny zachód od Londynu.

</doc>
<doc id="2217202" url="https://pl.wikipedia.org/wiki?curid=2217202" title="Upper Denby">
Upper Denby

Upper Denby – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 28 km na południe od miasta Leeds i 251 km na północny zachód od Londynu. W 2001 miejscowość liczyła 1054 mieszkańców.

</doc>
<doc id="2217203" url="https://pl.wikipedia.org/wiki?curid=2217203" title="Upperthong">
Upperthong

Upperthong – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 31 km na południowy zachód od miasta Leeds i 256 km na północny zachód od Londynu. W 2005 miejscowość liczyła 1166 mieszkańców.

</doc>
<doc id="2217204" url="https://pl.wikipedia.org/wiki?curid=2217204" title="Upton (West Yorkshire)">
Upton (West Yorkshire)

Upton – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 27 km na południowy wschód od miasta Leeds i 248 km na północ od Londynu. W 2001 miejscowość liczyła 3541 mieszkańców.

</doc>
<doc id="2217205" url="https://pl.wikipedia.org/wiki?curid=2217205" title="Utley">
Utley

Utley – wieś w Anglii, w hrabstwie West Yorkshire. Leży 27 km na zachód od miasta Leeds i 290 km na północny zachód od Londynu.

</doc>
<doc id="2217206" url="https://pl.wikipedia.org/wiki?curid=2217206" title="Walsden">
Walsden

Walsden – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 39 km na zachód od miasta Leeds i 277 km na północny zachód od Londynu.

</doc>
<doc id="2217207" url="https://pl.wikipedia.org/wiki?curid=2217207" title="Warley Town">
Warley Town

Warley Town – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 26 km na zachód od miasta Leeds i 274 km na północny zachód od Londynu.

</doc>
<doc id="2217208" url="https://pl.wikipedia.org/wiki?curid=2217208" title="Weardley">
Weardley

Weardley – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 12 km na północ od centrum miasta Leeds i 283 km na północ od Londynu.

</doc>
<doc id="2217209" url="https://pl.wikipedia.org/wiki?curid=2217209" title="Wentbridge">
Wentbridge

Wentbridge – wieś w Anglii, w hrabstwie West Yorkshire. Leży 26 km na południowy wschód od miasta Leeds i 250 km na północ od Londynu.

</doc>
<doc id="2217210" url="https://pl.wikipedia.org/wiki?curid=2217210" title="West Bretton">
West Bretton

West Bretton – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 50 km na południe od miasta Leeds i 223 km na północ od Londynu. Miejscowość liczy 546 mieszkańców.

</doc>
<doc id="2217211" url="https://pl.wikipedia.org/wiki?curid=2217211" title="West Hardwick">
West Hardwick

West Hardwick – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 20 km na południowy wschód od miasta Leeds i 254 km na północ od Londynu.

</doc>
<doc id="2217212" url="https://pl.wikipedia.org/wiki?curid=2217212" title="West Vale">
West Vale

West Vale – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 24 km na południowy zachód od miasta Leeds i 269 km na północny zachód od Londynu.

</doc>
<doc id="2217213" url="https://pl.wikipedia.org/wiki?curid=2217213" title="Whitley Lower">
Whitley Lower

Whitley Lower – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 18 km na południowy zachód od miasta Leeds i 261 km na północny zachód od Londynu. W 1891 roku civil parish liczyła 879 mieszkańców. Whitley Lower jest wspomniana w Domesday Book (1086) jako "Witelaia"/"Witelei".

</doc>
<doc id="2217214" url="https://pl.wikipedia.org/wiki?curid=2217214" title="Wilsden">
Wilsden

Wilsden – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 21 km na zachód od miasta Leeds i 282 km na północny zachód od Londynu.

</doc>
<doc id="2217215" url="https://pl.wikipedia.org/wiki?curid=2217215" title="Wintersett">
Wintersett

Wintersett – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 20 km na południowy wschód od miasta Leeds i 252 km na północ od Londynu.

</doc>
<doc id="2217216" url="https://pl.wikipedia.org/wiki?curid=2217216" title="Woodkirk">
Woodkirk

Woodkirk – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na południe od centrum miasta Leeds i 266 km na północ od Londynu.

</doc>
<doc id="2217218" url="https://pl.wikipedia.org/wiki?curid=2217218" title="Woodlesford">
Woodlesford

Woodlesford – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 9 km na południowy wschód od centrum miasta Leeds i 265 km na północ od Londynu.

</doc>
<doc id="2217219" url="https://pl.wikipedia.org/wiki?curid=2217219" title="Wooldale">
Wooldale

Wooldale – wieś w Anglii, w hrabstwie ceremonialnym West Yorkshire, w dystrykcie (unitary authority) Kirklees. Leży 29 km na południowy zachód od miasta Leeds i 256 km na północny zachód od Londynu.

</doc>
<doc id="2217220" url="https://pl.wikipedia.org/wiki?curid=2217220" title="Woolley Colliery">
Woolley Colliery

Woolley Colliery – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 21 km na południe od miasta Leeds i 253 km na północ od Londynu.

</doc>
<doc id="2217221" url="https://pl.wikipedia.org/wiki?curid=2217221" title="Kawaler de Maison-Rouge">
Kawaler de Maison-Rouge

Kawaler de Maison-Rouge – powieść historyczna Aleksandra Dumasa ojca opisująca ostatnie miesiące życia królowej Marii Antoniny i nieudany spisek mający na celu jej uwolnienie. Z uwagi na kontynuację losów królowej powieść jest czasami uważana za kontynuację cyklu "Pamiętniki lekarza", jednak poza postaciami historycznymi (m.in. Maria Antonina, Simon) nie występuje w niej żaden z bohaterów "Pamiętników lekarza".
Zarys fabuły.
Rewolucja osiągnęła swoje apogeum. Ludwik XVI poszedł na gilotynę, zaś Maria Antonina z dziećmi i siostrą męża jest zamknięta w twierdzy Temple. W celu uwolnienia jej zawiązał się spisek z tajemniczym kawalerem Andre de Maison-Rouge na czele. Rewolucjoniści zrobią wszystko, żeby go złapać.
Tymczasem w nocy na ulicy patrol łapie młodą kobietę, Genowefę Dixmer. Chcą ją zabrać na odwach, ponieważ nie ma przy sobie niezbędnych dokumentów, ale ratuje ją młody działacz rewolucyjny Maurycy Lindey. Mimo to patrol chce zabrać kobietę ze sobą, zjawia się jednak patrol z innej partii politycznej - dowodzi nim Jan Hiacynt Lorin, przyjaciel Maurycego. Dochodzi do walki między dwiema frakcjami, która zostaje zakończona zwycięstwem Maurycego i Lorina. Maurycy odprowadza Genowefę do domu i zakochuje się w niej z wzajemnością. Wkrótce postanawia ją odwiedzić, ale wpada w pułapkę tajemniczych ludzi, którymi dowodzi tajemniczy młodzieniec o siwych włosach, pan Morand. Chcą oni zabić Maurycego, kiedy zjawia się Genowefa, która ratuje młodzieńca, mówiąc ludziom, że to on ją ocalił. Wówczas tajemniczy spiskowcy zostawiają go w spokoju. Maurycy zostaje zaproszony na obiad do Genowefy, która (ku jego rozpaczy) jest mężatką. Jej mąż, pan Dixmer, wyjaśnia młodzieńcowi, że jest garbarzem, ale potajemnie zajmuje się przemytem - ci ludzie, którzy złapali młodzieńca, byli również przemytnikami i bali się o swój interes. Dixmer zachęca Maurycego, by często ich odwiedzał. Częste odwiedziny sprzyjają Maurycemu i Genowefie na rozwinięcie romansu. Wreszcie kobieta, mając dość tego związku, który nie ma nawet cienia na przyszłość, pisze do kochanka list, każąc mu przestać ją odwiedzać. Maurycy sądzi, że Genowefa robi to, bo zakochała się w Morandzie, którego przedstawia jako wspólnika swego męża. Chłopak pogrąża się w rozpaczy, nie interesują go rewelacje Lorina, który opowiada mu o usunięciu z dziejów rewolucji Boga i mianowanie na jego miejsce Bogini Rozumu, którą została jego kochanka - aktorka i śpiewaczka. Jednakże Dixmer, dowiedziawszy się o decyzji żony, karci ją za nią i każe odwołać swój list. Genowefa więc, ku swej rozpaczy, robi to i Maurycy znów ją odwiedza. Nieporozumienia się wyjaśniają, miłość między zakochanymi narasta.
Pewnego dnia Maurycy wraz z Genowefą idą ulicą miasta. Po drodze młodzieniec kupuje ukochanej kwiaty u młodej kwiaciarki. Na prośbę Genowefy młodzi zakochani odwiedzają Temple i spotykają Marię Antoninę na spacerze. Genowefa daje jej kwiatek ze swego bukietu. Niestety podejrzliwy Maurycy po chwili zwraca uwagę na zachowanie królowej i zabiera jej kwiatek, odkrywając ukrytą tam wiadomość do Marii Antoniny od kawalera de Maison-Rouge. Gubernator twierdzy Temple, pan Tison i jego żona składają donos na królową (zwaną teraz obywatelką Capet albo panią Capet), a szewc Simon na Maurycego i Genowefę. Ci ostatni uniknęli ostatecznie aresztowania ze względu na wysoką pozycję Maurycego w partii, nie mówiąc już o jego znajomości z Dantonem. Kwiaciarka znika jednak i nie można jej odnaleźć. Lorin, by ratować Maurycego i Genowefę, wyciąga od Artemizy nazwisko owej kwiaciarki - jest to Heloiza Tison, córka państwa Tison. Dziewczyna zostaje aresztowana, niszcząc przedtem jednak wszystkie swoje kwiaty z wiadomościami. Jej rodzice dopiero teraz zrozumieli, co zrobili, składając donos. Są przerażeni swoim czynem. Za przekazywanie sobie wiadomości Maria Antonina traci możliwość bycia z synem, Ludwikiem XVII, który zostaje jej zabrany i oddany pod opiekę podłego szewca Simona (znanego epizodycznie z "Józefa Balsamo"). Szewc znęca się nad dzieckiem i biciem chce go zmusić, by został republikaninem i śpiewał obelżywe pieśni na temat swych własnych rodziców, a gdy chłopiec nie chce, bije go. Raz Maurycy i Lorin są tego świadkiem i sami spuszczają manto podłemu szewcowi, grożąc mu, że jeśli jeszcze raz uderzy dziecko, zbiją go mocniej. Simon składa na obu donos, ale zostaje on puszczony mimo uszu. Co prawda zostali postawieni przed sądem, ale szybko ich zwolniono jako praworządnych obywateli. Tymczasem pani Tison chce się widzieć z córką, na którą sama złożyła nieświadomie donos. Spotyka na ulicy kawalera de Maison-Rouge w przebraniu, który mówi jej, że może ocalić jej córkę, jeśli ta pomoże w ucieczce Marii Antoninie. Kobieta się zgadza, choć obietnice kawalera nie są dla niej zbyt przekonujące. Żona gubernatora idzie więc przeprosić Marię Antoninę za wszystkie złośliwe docinki, jakich dopuściła się wobec niej. Niestety, jest to akurat dzień ucieczki królowej - kawaler de Maison-Rouge zrobił już podkop pod ogród twierdzy Temple, a zagadująca królową żona gubernatora opóźnia tylko ucieczkę. Wtedy również do twierdzy wpada Simon z wieścią, że córkę gubernatora skazano na śmierć. Matka kwiaciarki, słysząc to, łapie królową i postanawia, że nie pozwoli jej uciec, skoro kawaler de Maison-Rouge nie ocalił jej dziecka. Królowej jeszcze udałoby się uciec (matkę uznano bowiem za wariatkę), gdyby nie jej piesek, który zaczyna szczekać na kawalera pod tunelem i tym samym niszcząc misterny plan. Królowa zostaje zamknięta, a piesek za swą "patriotyczną postawę" nagrodzony kopniakiem od Simona.
Maria Antonina zostaje przeniesiona do innej celi, ale sama, bez córki i szwagierki, młoda kwiaciarka zaś idzie na gilotynę ku wielkiej uciesze tłumu. Zachowuje jednak dumną postawę. Jej śmierć obserwuje Maurycy, który jest tym zszokowany. Do tego o mało nie ginie w zamieszkach, jakie na jego widok wywołał Simon, nazywając go "rojalistą". W ostatniej chwili ratuje go kawaler de Maison-Rouge, który wraz ze swymi ludźmi bił się z tłumem i wyciągnął z potyczki Maurycego. Chłopak przez Simona ma coraz gorszą opinię w swej partii. Jedynie znajomość z Dantonem ratuje go od aresztowania i sprawia, że donosy Simona są lekceważone. Simon twierdzi, że ma nowe wiadomości na temat "pani Capet" (chodzi o oskarżenie, iż Maria Antonina molestowała seksualnie swego synka). Wezwana przez Simona komisja przesłuchuje chłopca, ale jego zeznania nie potwierdzają słów szewca, który chce go za to zbić, ale przeszkadza mu w tym Lorin.
Tymczasem wreszcie udało się namierzyć kryjówkę spiskujących rojalistów z kawalerem de Maison-Rouge na czele - jest to dom Dixmera. Maurycy wraz z Lorinem mają osobiście dowodzić obławą na zdrajców. Maurycy mówi ludziom, by czekali na niego, on sam ma zaś wywabić spiskowców z kryjówki. Spiskowcy jednak uciekli, nie wiadomo przez kogo uprzedzeni o obławie. Maurycy natyka się tam tylko na Genowefę i młodzieńca, który go ocalił - kawalera de Maison-Rouge. Przyznaje się on do tego, że pod przebraniem Moranda, wspólnika Dixmera, dowodził całą akcją uwolnienia królowej. Maurycy chce najpierw wydać ich oboje sądząc, że Genowefa kocha kawalera, ale ona wyznaje, że kocha go jak brata, a jej prawdziwą, jedyną miłością jest Maurycy. Chłopak pozwala więc im obojgu uciec, zdradzając im hasło, które pomoże im bezpiecznie przejść przez patrolowane ulice. Sam zaś wraca do swoich ludzi, którzy nie zdołali nikogo złapać. Kłamie przed nimi, że nikogo nie znalazł w domu. Wraca do siebie i zastaje tam Genowefę, która cieszy się z obecności kochanka - jej mąż bowiem gdzieś zniknął, najprawdopodobniej uciekł z miasta. Ona sama nie chce do niego wracać. Maurycy i Genowefa spędzają kilka dni razem w szczęściu i miłości. Pewnego dnia Maurycy idzie na zebranie partii. Pod jego nieobecność w domu zjawia się Dixmer, który wcale nie uciekł z miasta, ale przyczaił się u znajomego. Przyszedł teraz po swoją żonę, licząc na to, że ta rzuci mu się w ramiona. Jednak widząc jej reakcję na swój widok zrozumiał, że Genowefa kocha Maurycego. On sam zachęcił ją do romansu z chłopakiem, ale bezczelnie liczył na to, że miłość jego żony nie skieruje się ku niemu naprawdę, lecz będzie udawana dla pozyskania go dla ich sprawy. Teraz jednak, kiedy odkrył prawdę, postanawia się zemścić. Chce zaczaić się w domu na Maurycego i zabić go, gdy ten wróci, ale ostatecznie żona zdołała go ubłagać, by tego nie robił, po czym oboje wychodzą. Maurycy wraca do domu i dowiaduje się od służącego o zniknięciu Genowefy. Domyśla się, kto ją zabrał i jest tym faktem przerażony. Dixmer zabiera żonę do kryjówki, a następnego wieczoru idzie z nią do więzienia, gdzie pilnowana jest Maria Antonina (jednym z jej strażników jest młody Sebastian Gilbert). Dixmer chce nożem zabić strażników, zaś Genowefa ma wbiec do celi królowej i zamienić się z nią strojami. Maria Antonina odejdzie z Dixmerem jako jego żona, zaś Genowefa zostanie, by za królową ponieść śmierć - ten plan to również zemsta na wiarołomnej żonie. Plan jednak zawodzi, albowiem los chciał, żeby w tej samej chwili swoją intrygę przeprowadzał kawaler de Maison-Rouge - według jego planu królowa podrzuconym jej w jedzeniu pilnikiem ma nadpiłować kraty, kawaler zaś przywiąże je sznurem i wyrwie z okna. Oba plany kończą się fiaskiem - królowa nie zdąży przepiłować dostatecznie kraty i kawaler nie zdoła jej wyrwać. Do tego strażnicy nie zginęli i wszczęli alarm. Dixmer i kawaler zdołali zbiec, ale Genowefa i Maria Antonina już nie.
Kolejny nieudany plan ucieczki rozsierdził lud Paryża, który wszystkich wokół zaczął podejrzewać o spisek rojalistyczny. Nawet Maurycy i Lorin zostali oskarżeni. Lorina już aresztowano, ale Maurycy uprzedzony przez swego wiernego służącego uniknął losu przyjaciela. Zaczął błąkać się po ulicy, spotykając przypadkiem kawalera de Maison-Rouge, który opowiedział mu o podłym uczynku Dixmera. Kawaler udaje się do znajomego księdza, który ma udzielić królowej ostatniego namaszczenia - udaje się tam z nim jako ministrant, by ofiarować królowej ostatnią pociechę. Ksiądz z początku nie chce się zgodzić na to, bojąc się konsekwencji swego czynu, ale kawaler przekonuje go, pisząc oświadczenie, że zmusił księdza siłą, by z nim poszedł. Wkrótce odbywa się proces królowej. Simon przedstawia m.in. zeznania skatowanego przez siebie Ludwika XVII, który przyznaje, że matka go molestowała, co staje się gwoździem do trumny pani Capet. Maria Antonina idzie na gilotynę i zostaje na niej ścięta, co obserwuje z satysfakcją tłum. Chwilę później stojący przy szafocie kawaler de Maison-Rouge popełnia samobójstwo przebijając się nożem. Świadkiem tego wszystkiego jest Maurycy, który postanawia znaleźć ukochaną. Wkrada się podstępnie na salę sądową i obserwuje proces Hiacynta i Genowefy. Dostrzega na sali również Dixmera uśmiechającego się podle, ale Genowefa nie wyjawia jego obecności. Ukochana Maurycego i jego przyjaciel zostają skazani na śmierć. Maurycy wściekły idzie za Dixmerem i ujawnia przed nim swą obecność. Dixmer przyznaje się do intrygi przeciwko wiarołomnej żonie, zrzucając wszystko na Maurycego. Nie chce go jeszcze zabić - woli by patrzył on na najpierw śmierć swej kochanki, a potem sam zaznał śmierci. Maurycy pyta, czemu Genowefa nie zdradziła podłego męża, on zaś odpowiada, że obawiała się zostania zamkniętą wraz z nim w jednej celi, gdzie mąż do końca nie dałby jej spokoju, powtarzając słowo "Wiarołomna!". To samo słowo chce jej rzucić, gdy będzie szła na ścięcie, a wcześniej, gdy pójdzie ją odwiedzić w celi, korzystając z przepustki na okaziciela, jaką zdobył terroryzując znajomego urzędnika. Maurycy ma tego dość - wyzywa Dixmera na pojedynek na szpady, podczas którego zabija go, zabiera mu przepustkę, a ciało wrzuca do rzeki. Następnie odwiedza w celi ukochaną i wręcza przepustkę Lorinowi, każąc mu uciekać. Lorin nie chce ich opuszczać, ale ostatecznie się zgadza i odchodzi. Jednakże niedługo przed świtem wraca. Przyznaje się, że wyszedł z celi tylko po to, by kupić nóż i podczas egzekucji złapać Dixmera i zabić go, ale kiedy idąc z nożem, znalazł w rzece ciało Dixmera, uznał, że jego wolność jest niepotrzebna i wrócił umrzeć z przyjaciółmi. Mimo namów Maurycego i Genowefy nie zgadza się ich opuścić.
Na rano wyznaczona jest egzekucja. Idzie na nią kilkunastu więźniów. Strażnicy odkrywają, że więźniów jest o jednego więcej niż w spisie i pytają, kto tu jest przypadkiem - zamierzają sprawdzić nazwiska i uwolnić przypadkową osobę. Ale ani Maurycy, ani Lorin nie zgłaszają się, strażnicy zabierają więc wszystkich na plac egzekucji. Tam witają ich okrzyki tłumu oraz złośliwy śmiech Simona. Lorin jednak nie traci poczucia humoru i odpowiada mu jak zwykle kpiną. Najpierw ścięci zostają Genowefa i Maurycy, wyznając sobie po raz ostatni miłość. Na końcu idzie Lorin, który uznaje, że tak piękną śmierć z przyjaciółmi i opuszczenie tego podłego świata zawdzięcza Simonowi, toteż jego ostatnie słowa brzmią "Niech żyje Simon!"

</doc>
<doc id="2217222" url="https://pl.wikipedia.org/wiki?curid=2217222" title="Woolley (West Yorkshire)">
Woolley (West Yorkshire)

Woolley – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 21 km na południe od miasta Leeds i 252 km na północ od Londynu.

</doc>
<doc id="2217223" url="https://pl.wikipedia.org/wiki?curid=2217223" title="Wothersome">
Wothersome

Wothersome – civil parish w Anglii, w hrabstwie ceremonialnym West Yorkshire, w dystrykcie (unitary authority) Leeds. Leży 14 km na północny wschód od centrum miasta Leeds i 277 km na północ od Londynu. W 2001 civil parish liczyła 40 mieszkańców. Wothersome jest wspomniana w Domesday Book (1086) jako "Wodehuse"/"Wodehusum".

</doc>
<doc id="2217224" url="https://pl.wikipedia.org/wiki?curid=2217224" title="Wrenthorpe">
Wrenthorpe

Wrenthorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 12 km na południe od miasta Leeds i 261 km na północ od Londynu.

</doc>
<doc id="2217225" url="https://pl.wikipedia.org/wiki?curid=2217225" title="Wrose">
Wrose

Wrose – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 14 km na zachód od miasta Leeds i 280 km na północny zachód od Londynu.

</doc>
<doc id="2217229" url="https://pl.wikipedia.org/wiki?curid=2217229" title="Mujeres in the Club">
Mujeres in the Club

Mujeres in the Club (hiszp. "Kobiety w klubie") − pierwszy singiel portorykańskiego zespołu reggaeton Wisin &amp; Yandel. Utwór pochodzi z albumu "La Revolución", wydanego 14 kwietnia 2009 roku przez UMG. Gościnnie występuje amerykański raper 50 Cent. Podczas nagrywania użyty został efekt auto-tune.
Teledysk.
Reżyserem teledysku do piosenki "Mujeres in the Club" był Jessy Terrero, który już wcześniej współpracował z zespołem Wisin &amp; Yandel. Wydany został przez Universal Music Group 17 kwietnia 2009 roku w serwisie YouTube. Jego premiera odbyła się także 14 kwietnia 2009 roku na kanale MTV Tr3s. Gościnnie występuje w nim 50 Cent oraz Julissa Bermudez.

</doc>
<doc id="2217230" url="https://pl.wikipedia.org/wiki?curid=2217230" title="Emmen (stacja kolejowa)">
Emmen (stacja kolejowa)

Emmen (nid: "Station Emmen") – stacja kolejowa w Emmen, w prowincji Drenthe, w Holandii. Została uruchomiona 1 listopada 1905 roku. Stacja znajduje się na północny wschód od centrum, na linii kolejowej Zwolle-Stadskanaal. W 1987 linia kolejowa Zwolle-Emmen została zelektryfikowana.
W roku 1965 oryginalny budynek dworca został rozebrany, ponieważ był w złym stanie technicznym. W tym samym roku otwarto nowy dworzec. Był plan, żeby przenieść go w kierunku centrum, ale tak się nie stało.

</doc>
<doc id="2217233" url="https://pl.wikipedia.org/wiki?curid=2217233" title="Rozporządzenie wykonawcze 6102">
Rozporządzenie wykonawcze 6102

Rozporządzenie wykonawcze nr 6102 – rozporządzenie wykonawcze podpisane 5 kwietnia 1933 przez prezydenta Stanów Zjednoczonych Franklina D. Roosevelta, zakazujące obywatelom USA gromadzenia złotych monet, złotego bilonu oraz certyfikatów złota.
Efekt rozporządzenia.
Rozporządzenie wykonawcze nr 6102 narzucało na obywateli Stanów Zjednoczonych obowiązek dostarczenia do 1 maja 1933 r., całego posiadanego złota z wyjątkiem małej ilości złotych monet i złota bulionowego oraz certyfikatów złota do Rezerwy Federalnej i wymienienie go na dolary po kursie 20,67 USD za uncję trojańską. Złamanie tego rozporządzenia było groziło karą w wysokości 10 000 USD (uwzględniając inflację, odpowiadających wartości ok. 167 000 USD w 2010 roku) łącznie lub zamiennie z karą 10 lat więzienia. Większość obywateli posiadających duże zasoby złota, przesłało je do innych krajów takich jak Szwajcaria.
Rozporządzenie 6102 wyłączało posiadaczy do celów przemysłowych, profesjonalnych lub do wyrobu sztuki, co dotyczyło m.in. artystów, jubilerów oraz dentystów. Rozporządzenie zezwalało pojedynczej osobie na posiadanie do 100 dolarów w złotych monetach (1677 USD przy dzisiejszych cenach uwzględniających inflację do roku 2010). Ten sam paragraf wyłączał „monety złote posiadające specjalną rozpoznawalną wartość dla zbieraczy rzadkich i wyjątkowych monet”. Chroniło ono zbieraczy złotych monet przed prawnym zajęciem ich kolekcji oraz potencjalną możliwością przetopienia zbioru.
Cena złota na rynku międzynarodowym w następstwie tego rozporządzenia wzrosła do 35 USD za uncję (587 USD licząc po dzisiejszych cenach). Całkowity zysk, który osiągnął rząd, został przeznaczony na stworzenie Funduszu Stabilizacyjnego Wymiany Handlowej utworzonego przez prawo dotyczące Rezerw Złota w 1934 roku.
Regulacje prawne, które zostały wydane po tym rozporządzeniu, zostały zmodyfikowane przez rozporządzenie wykonawcze 6111 wydane 20 kwietnia 1933. Obydwa rozporządzenia zostały ostatecznie odwołane przez rozporządzenia wykonawcze nr 6260 oraz 6261 wydane 28 i 29 sierpnia 1933 roku.
Według szacunków Miltona Friedmana na mocy rozporządzenia skonfiskowano 3,9 mln uncji, co daje ok. 20% złota będącego w obiegu w marcu 1933 roku.
Unieważnienie i ponowienie.
Rozporządzenie zostało raz zaskarżone – w tym przypadku sąd federalny uznał je za nieprawidłowe na gruncie prawnym, jako że zostało ono podpisane przez prezydenta, a nie Sekretarza Skarbu jak to jest wymagane przez prawo amerykańskie.
Tłem tej sprawy było to, że nowojorski adwokat, Frederick Barber Campbell, złożył depozyt w banku Chase National na ponad 5000 uncji złota. Gdy Campbell próbował podjąć złoto, bank Chase odmówił i Campbell pozwał bank. Oskarżyciel federalny został następnie oskarżony przez Campbella następnego dnia, (27 września 1933) za namawianie do zrzeczenia się praw własności do swojego złota. Ostatecznie oskarżenie Campbella upadło, lecz prawo rządu federalnego do zajęcia złota zostało utrzymane.
Sprawa ta zmusiła administrację Roosevelta do wydania nowego rozporządzenia wykonawczego z podpisem Sekretarza Skarbu (Henry Morgenthau, Jr.), który obowiązywał przez kilka miesięcy do momentu wydania prawa tworzącego Rezerwę Złota 30 stycznia 1934.
Uchylenie i późniejsze wydarzenia.
Prawo dotyczące utworzenia Rezerwy Złota z roku 1934 spowodowało, że klauzule odnoszące się do złota stały się niewykonalne i spowodowało zmianę wartości dolara do złota z 20,67 USD do 35 USD za uncję. Ta cena została utrzymana do 15 sierpnia 1971, gdy prezydent Richard Nixon oświadczył, że Stany Zjednoczone nie będą więcej dokonywać wymiany dolarów na złoto po stałej cenie, co stało się momentem odejścia od standardu złota do międzynarodowej wymiany handlowej.
Ograniczenie w posiadaniu złota na terenie Stanów Zjednoczonych zostało utrzymane aż do 31 grudnia 1974 roku, czyli do momentu podpisania przez prezydenta Geralda Forda prawa legalizującego prywatne posiadanie złotych monet, sztabek oraz certyfikatów złota.
Zajęcia skrytek bankowych.
Zgodnie z powszechną plotką w internecie, prezydent Roosevelt rozkazał, aby wszystkie skrytki bankowe w kraju zostały otwarte i przeszukane na okoliczność przechowywania złota. Plotka ta przytacza nawet akapit, który odnosiłby się do tego faktu. Jednak sprawdzenie prawdziwego rozporządzenia wykazuje, że nigdy taka wzmianka w nim się nie pojawiła. W rzeczywistości, skrytki bankowe posiadane przez indywidualne osoby nigdy nie były przeszukiwane lub zajmowane na mocy tego rozporządzenia. Jeśli zdarzały się takie przypadki, było to robione na mocy innego prawa i w związku z innymi okolicznościami niż przytaczane przez autorów plotki. Jeden z takich przypadków zdarzył się w 1936, gdy skrytka Zelika Josefowitza, który nie był obywatelem USA, zawierająca ponad 10 tys. uncji złota, została zajęta w toku postępowania dotyczącego śledztwa o nadużycia podatkowe.
Ministerstwo Skarbu weszło w posiadanie zawartości dużej liczby skrytek z powodu upadków banków. W latach 30. XX wieku ponad 3 tys. banków upadło, zaś ich zawartość przeszła pod opiekę Skarbu. W przypadku gdy nikt nie zgłosił faktu posiadania prawa do takiej skrytki, przechodziło ono na własność państwa. We wrześniu 1981 roku w siedzibie Ministerstwa Skarbu było jeszcze 1605 tekturowych kartonów zawierających zawartość skrytek, których właściciele nie zgłosili się do tego czasu.
Podobne prawa w innych krajach.
W Australii część IV prawa bankowego z roku 1959, pozwoliła rządowi na zajęcie złota należącego do prywatnych właścicieli w zamian za pieniądze papierowe, gdzie Gubernator Generalny Australii „jest przekonany, że należało tak zrobić w celu ochrony waluty bądź dla zaufania społecznego”. Od 30 stycznia 1976, prawo to zostało zawieszone.

</doc>
<doc id="2217234" url="https://pl.wikipedia.org/wiki?curid=2217234" title="Ivan Koljević">
Ivan Koljević

Ivan Koljević (cyr. Иван Кољевић; ur. 30 czerwca 1984) – czarnogórski koszykarz. W sezonie 2010/2011 występujący w Turowie Zgorzelec. Obecnie wolny agent.

</doc>
<doc id="2217235" url="https://pl.wikipedia.org/wiki?curid=2217235" title="Puchar Europy Zdobywców Pucharów w piłce siatkowej (1998/1999)">
Puchar Europy Zdobywców Pucharów w piłce siatkowej (1998/1999)

Puchar Europy Zdobywców Pucharów siatkarzy 1998/1999 – 27. sezon Puchar Europy Zdobywców Pucharów rozgrywanego od 1972 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
W dwóch rundach fazy kwalifikacyjnej drużyny połączone zostały w pary. Rozegrały ze sobą po dwa mecze. O awansie decydowały kolejno: liczba zwycięstw, liczba wygranych setów, liczba zdobytych małych punktów. Zwycięzcy II rundy fazy kwalifikacyjnej dołączyły do zespołów rozstawionych w dwóch grupach (A i B). W każdej grupie rywalizacja toczyła się systemem kołowym, po jednym spotkaniu. Do turnieju finałowego awansowały po dwie najlepsze drużyny z każdej grupy. Turniej finałowy składał się z półfinałów, meczu o 3. miejsce i finału.
Faza grupowa.
Grupa A.
Wyniki
Tabela
Grupa B.
Wyniki
Tabela
Turniej finałowy.
 Stambuł

</doc>
<doc id="2217238" url="https://pl.wikipedia.org/wiki?curid=2217238" title="Karmin 6B">
Karmin 6B



</doc>
<doc id="2217240" url="https://pl.wikipedia.org/wiki?curid=2217240" title="Pass the Patron">
Pass the Patron

Pass the Patron – singiel amerykańskiego rapera Tonego Yayo. Utwór pochodzi z drugiego studyjnego albumu, którego tytuł na razie nie jest znany. Gościnnie występuje 50 Cent. Do singla powstał teledysk.

</doc>
<doc id="2217241" url="https://pl.wikipedia.org/wiki?curid=2217241" title="Reprezentacja Korei Północnej w piłce siatkowej kobiet">
Reprezentacja Korei Północnej w piłce siatkowej kobiet

Reprezentacja Korei Północnej w piłce siatkowej kobiet – narodowa reprezentacja tego kraju, reprezentująca go na arenie międzynarodowej.

</doc>
<doc id="2217243" url="https://pl.wikipedia.org/wiki?curid=2217243" title="Largeau">
Largeau



</doc>
<doc id="2217244" url="https://pl.wikipedia.org/wiki?curid=2217244" title="Skałka (geomorfologia)">
Skałka (geomorfologia)

Skałka, skałki – naturalna, wypukła forma terenu stanowiąca element rzeźby denudacyjnej. Skałki zbudowane są różnych skał, powstają w wyniku różnych procesów i osiągają różną wielkość. 
Większość skałek powstaje w wyniku selektywnego wietrzenia, w rezultacie którego z większych formacji pozostawiane są bardziej masywne i odporne fragmenty skał. Czasem powstają w wyniku wietrzenia podpowierzchniowego i są następnie odsłaniane. Do ich tworzenia przyczynia się także erozja wodna i wietrzna oraz osuwiska.
Cechą charakterystyczną skałek jest ich odmienność od otoczenia – są one najczęściej twardzielcami lub ostańcami – wychodniami twardych skał występujących w podłożu lub (rzadziej) osobnymi, tkwiącymi na powierzchni terenu blokami skalnymi. Kształt, forma i miejsce występowania związane są z rodzajem skał, z których są zbudowane (piaskowcowe, zlepieńcowe, wapienne, dolomitowe, granitowe, bazaltowe, porfirowe, melafirowe, gnejsowe, amfibolitowe, zieleńcowe, kwarcytowe i in.).
Skałki mogą mieć różne kształty: pojedyncze, zgrupowania, igły skalne, stopnie skalne, skalne wieże, kominy, mury (ściany) skalne, skalne bramy, mogoty. Większe zgrupowania noszą nazwę skalnych miast.
W Polsce skałki występują głównie w pięciu obszarach:
Skałki bywają atrakcyjnym miejscem uprawiania wspinaczki skalnej. Skałki są też siedliskiem dla specyficznej roślinności naskalnej, na którą turystyka wspinaczkowa ma istotny, negatywny wpływ. W efekcie postulowana jest większa kontrola nad tą formą turystyki w celu ograniczenia jej negatywnych oddziaływań.

</doc>
<doc id="2217245" url="https://pl.wikipedia.org/wiki?curid=2217245" title="Formacja skalna">
Formacja skalna

Formacja skalna – naturalna, wypukła lub wklęsła forma ukształtowania terenu zbudowana najczęściej z litej skały.
Termin ten jest różnie rozumiany przez geomorfologów, wspinaczy, turystów i krajoznawców.
Można wyróżnić następujące formacje skalne, ze względu na ich postać:
Niektóre z podanych wyżej terminów odnoszą się nie tylko do form zbudowanych ze skał litych, ale i niezlityfikowanych skał osadowych (gruntów sypkich lub np. gliny), ziemi, itp.

</doc>
<doc id="2217246" url="https://pl.wikipedia.org/wiki?curid=2217246" title="Reprezentacja Makau w piłce siatkowej kobiet">
Reprezentacja Makau w piłce siatkowej kobiet

Reprezentacja Makau w piłce siatkowej kobiet to narodowa reprezentacja tego kraju, reprezentująca go na arenie międzynarodowej. 

</doc>
<doc id="2217247" url="https://pl.wikipedia.org/wiki?curid=2217247" title="Port lotniczy Lansing">
Port lotniczy Lansing

Port lotniczy Lansing (, IATA: LAN, ICAO: KLAN) – port lotniczy położony 5 km od Lansing, w stanie Michigan, w Stanach Zjednoczonych.

</doc>
<doc id="2217248" url="https://pl.wikipedia.org/wiki?curid=2217248" title="Kabul Premier League">
Kabul Premier League

Kabul Premier League to półprofesjonalna liga afgańska znajdująca się na najwyższym szczeblu rozgrywek piłkarskich (równolegle do Afgańskiej National League). Gra w niej 12 drużyn pochodzących z Kabulu. Liga została założona w 2006, by poprawić grę drużyny narodowej. Każde zespoły grają ze sobą tylko raz w sezonie. Wszystkie mecze są rozgrywane na Ghazi Stadium w Kabulu. Z powodu posiadania tylko jednego stadionu, zespoły muszą rozgrywać swoje mecze w różnych terminach.
Skład ligi w sezonie 2010/2011.
Liga skupia 12 drużyn. Wszystkie zespoły pochodzą ze stolicy kraju, Kabulu.

</doc>
<doc id="2217254" url="https://pl.wikipedia.org/wiki?curid=2217254" title="Złota Kolekcja. Pan Maleńczuk">
Złota Kolekcja. Pan Maleńczuk



</doc>
<doc id="2217257" url="https://pl.wikipedia.org/wiki?curid=2217257" title="Reprezentacja Malediwów w piłce siatkowej kobiet">
Reprezentacja Malediwów w piłce siatkowej kobiet

Reprezentacja Malediwów w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217258" url="https://pl.wikipedia.org/wiki?curid=2217258" title="Mild Seven">
Mild Seven

Mild Seven (jap. マイルドセブン Mairudo Sebun) – dawna japońska marka papierosów produkowanych przez Japan Tobacco, firma powstała w 1977 roku. Siedziba firmy znajduje się w Tokio. Początkowo produkowane jako odmiana popularnej marki Seven Stars, to druga pod względem wielkości marka papierosów na świecie. W 2013 r. markę Mild Seven zastąpiono nową marką Mevius. 
Formuła 1.
Mild Seven, był sponsorem tytularnym zespołu Benetton od 1994 do 2001 roku. Od 2002 firma sponsorowała zespół Renault. Umowa miała obowiązywać do 2009, jednak z powodu nałożenia przez Unię Europejską zakazu reklamowania wyrobów tytoniowych, kontrakt zakończył się w 2006.

</doc>
<doc id="2217259" url="https://pl.wikipedia.org/wiki?curid=2217259" title="Reprezentacja Malezji w piłce siatkowej kobiet">
Reprezentacja Malezji w piłce siatkowej kobiet

Reprezentacja Malezji w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217264" url="https://pl.wikipedia.org/wiki?curid=2217264" title="Złota Kolekcja – Klub Wesołego Szampana">
Złota Kolekcja – Klub Wesołego Szampana



</doc>
<doc id="2217266" url="https://pl.wikipedia.org/wiki?curid=2217266" title="Reprezentacja Mongolii w piłce siatkowej kobiet">
Reprezentacja Mongolii w piłce siatkowej kobiet

Reprezentacja Mongolii w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217267" url="https://pl.wikipedia.org/wiki?curid=2217267" title="Najmłodszy bit">
Najmłodszy bit



</doc>
<doc id="2217270" url="https://pl.wikipedia.org/wiki?curid=2217270" title="Najstarszy bit">
Najstarszy bit



</doc>
<doc id="2217272" url="https://pl.wikipedia.org/wiki?curid=2217272" title="Pamiętniki lekarza">
Pamiętniki lekarza

Pamiętniki lekarza (fr. "Mémoires d'un médecin") – cykl czterech powieści stworzony przez Aleksandra Dumasa ojca opisujący czasy Francji od ślubu Ludwika XVI z Marią Antoniną do zgilotynowania Ludwika XVI. Kontynuacją losów Marii Antoniny aż do jej śmierci jest powieść "Kawaler de Maison-Rouge", nienależąca jednak do cyklu. Na "Pamiętniki lekarza" składają się powieści:
Dwie pierwsze powieści stanowią odrębne całości, oddzielone w czasie o czternaście lat, natomiast akcja dwóch pozostałych tomów rozpoczyna się pięć lat po zakończeniu "Naszyjnika królowej" i następuje bezpośrednio po sobie. Cykl opowiada o genezie, wybuchu i przebiegu Wielkiej Rewolucji Francuskiej. Pokazuje również smutne losy królowej Francji, Marii Antoniny, znienawidzonej przez francuski lud i nieszczęśliwej w miłości. Ukazane są tam również losy postaci zarówno historycznych, jak i fikcyjnych. Powieści są wielowątkowe, losy różnych postaci przeplatają się ze sobą w taki sposób, że trudno powiedzieć, która z nich jest ważniejsza, a która nie. Mamy więc w tych powieściach wątki historyczne i wątki fikcyjne. Są to m.in.:
Wątki fikcyjne.
Wątki fikcyjne w powieści ":Kawaler de Maison-Rouge" to:
Fabuła książek.
Józef Balsamo - pierwsza część cyklu. Tytułowy bohater tej powieści to mason i hipnotyzer, twierdzący, że posiada dar nieśmiertelności. Wraz ze swym mistrzem Altotasem i świeżo poślubioną małżonką Lorenzą przybywa do Francji, by przeprowadzić plan obalenia monarchii francuskiej i oddania władzy ludowi. Niestety, Balsamo ma problemy ze swą żoną Lorenzą, która gdy jest w transie - kocha męża, a gdy jest normalna - nienawidzi go. Nie będąc w transie ucieka mu do klasztoru, jednak mąż sprowadza ją za pomocą hipnozy z powrotem. Podróżując po Francji Balsamo korzysta z gościny u starego barona Taverney, gdzie zwraca uwagę na jego córkę, która jako dziewica może być medium. Córka barona Andrea marzy o wielkiej miłości. Kocha się w niej parobek Honoriusz Gilbert, odrzucając przy tym miłość pięknej służącej Nicole (łudząco podobnej do Marii Antoniny). Gilbert ucieka z domu Taverneyów i zostaje najpierw maskotką kochanki Ludwika XV, pani du Barry, ale od niej też ucieka i zostaje sługą filozofa Rousseau, aż w końcu zwraca na niego uwagę sam Balsamo. Do Francji przybywa eskortowana przez Filipa de Taverney (starszego brata Andrei) Maria Antonina, która zostaje żoną delfina Francji, Ludwika. Tymczasem Balsamo wyrabia sobie pozycję w stolicy. Trzyma Lorenzę w domu bez hipnozy licząc na to, że go pokocha go obiema swymi osobowościami. Niestety kobieta ucieka od niego i denuncjuje go na policji jako wroga króla. Balsamo hipnotyzuje Andreę, by ta znalazła jego ukochaną, ale zapomina potem wyprowadzić ją z transu, co wykorzystuje Gilbert, gwałcąc nieprzytomną dziewczynę. Balsamo zabiera żonę z posterunku policji i unika aresztowania. Zostawia Lorenzę w transie i żyje z nią teraz jak mąż z żoną. Jednakże Altotas potrzebuje krwi dziewicy lub niemowlęcia do eliksiru młodości, dzięki któremu utrzymuje się przy życiu. Zabija więc w celu uzyskania tego specyfiku Lorenzę nie wiedząc, że nie jest już ona dziewicą. Gdy to odkrywa, umiera, nie zdążywszy zrobić nowego eliksiru. Balsamo nie pomaga mu i z mściwą satysfakcją patrzy na agonię mistrza. Nieświadoma utraty dziewictwa Andrea z przerażeniem dowiaduje się, że jest w ciąży i ku swej rozpaczy rodzi synka, którego porywa Gilbert i ukrywa u młodej wieśniaczki Pitou, po czym ucieka statkiem do Ameryki, ale na Wyspach Azorskich dopada go Filip de Taverney i strzałem z pistoletu powala na ziemię. Umiera Ludwik XV, na tron wstępuje jego wnuk, delfin Ludwik XVI, mąż Marii Antoniny. Pani du Barry traci wpływy i zostaje zmuszona do opuszczenia Paryża.
Naszyjnik królowej – druga część cyklu. Józef Balsamo zmienia nazwisko na Alessandro Cagliostro i wraca do Francji, by dalej kontynuować swoje zadanie obalenia monarchii. Znajduje w Paryżu młodą dziewczynę Oliwię, w której rozpoznaje Nicole, byłą służącą Taverneyów, łudzącą podobną do Marii Antoniny. Obiecuje jej sporą sumę pieniędzy, jeśli dziewczyna zamieszka w wyznaczonym jej domu i pojawi się z nim czasami publicznie. Oliwia w masce bierze razem z nim udział w balu w operze, podczas którego jednak niechcący odkrywa swoją twarz i wszyscy uczestnicy balu sądzą, iż mają do czynienia z królową. W Marii Antoninie są zakochani trzej mężczyźni: kardynał Ludwik de Rohan, Filip de Taverney oraz hrabia Olivier de Charny, który jako jedyny cieszy się jej wzajemnością. Filip i Olivier wspólnie niszczą złośliwe pamflety na temat królowej, po czym pojedynkują się o jej względy i Olivier zostaje ranny. Dogląda go zakochana w nim dwórka królowej, Andrea de Taverney, ale słusznie podejrzewając, że ma rywalkę w samej Marii Antoninie, porzuca służbę i zostaje nowicjuszką zakonną. Ludwik XVI chce podarować żonie piękny naszyjnik, ale królowa odmawia ze względu na jego zbyt wysoką cenę. Podstępna intrygantka Joanna de Valois, hrabina de La Motte, zostaje kochanką kardynała de Rohan. Wiedząc jednak o miłości duchownego do królowej wmawia mu, iż Maria Antonina chce go prosić o pośrednictwo w kupnie owego naszyjnika oraz zapłaceniu jego pierwszej raty. Uszczęśliwiony kardynał płaci pierwszą ratę za naszyjnik i wręcza go obiektowi swych westchnień podczas nocnej schadzki w ogrodzie. Nie wie jednak, że ma do czynienia jedynie z przebraną Oliwią, którą dzięki intrydze Cagliostra hrabina de La Motte poznała i zwerbowała do realizacji swego przebiegłego planu. Wszystko jednak wychodzi na jaw, gdy jubilerzy odwiedzają królową i domagają się spłaty reszty rat. Ludwik XVI wszczyna śledztwo. Wskutek tego hrabina de La Motte, Cagliostro, kardynał de Rohan i Oliwia zostają aresztowani. Hrabia de La Motte ucieka z naszyjnikiem za granicę, ale zostaje schwytany na próbie sprzedaży diamentów z niego wydłubanych. W międzyczasie Oliver de Charny i królowa Maria Antonina nawiązują platoniczny romans - urządzają potajemnie schadzkę, której świadkiem jest Filip de Taverney. Król przypadkiem przyłapuje zakochanych na wyznaniach miłosnych, ale królowa ratuje siebie i ukochanego, kłamiąc, iż Oliwier prosił ją o rękę Andrei. Uspokojony władca wyraża na ten ślub zgodę. Maria Antonina wydobywa więc dziewczynę z klasztoru i zaręczają ją z hrabią, który jednak w dniu zaręczyn podczas kłótni z bratem swej przyszłej żony wyraźnie daje rodzeństwu de Taverney do zrozumienia, iż ślub ten jest tylko parawanem do ukrycia miłości jego i królowej. Andrea jest załamana, gdyż szczerze kocha Oliviera. Tymczasem proces zamieszanych w aferę naszyjnikową trwa. Kardynał de Rohan i Cagliostro zostają uniewinnieni (ten drugi jednak z obawy o swoje życie wyjeżdża za granicę), Oliwia zostaje po cichu wypuszczona na wolność. Hrabia de La Motte trafia na galery, a jego żona otrzymuje jako karę areszt domowy oraz publiczną chłostę połączoną z napiętnowaniem. Olivier de Charny i Andrea de Taverney pobierają się, ale żadne z nich nie jest z tego zadowolone. Filip wyrusza w świat szukać przygód i zapomnienia.
Anioł Pitou – trzecia część cyklu. Honoriusz Gilbert nie zginął w pojedynku z Filipem, lecz został w ostatniej chwili ocalony przez Cagliostra, który uczynił go swoim uczniem. Honoriusz jest obecnie lekarzem i rzecznikiem praw ludu, ma za sobą walkę o niepodległość Stanów Zjednoczonych Ameryki Płn. Poznajemy w tej powieści jego syna Sebastiana oraz mlecznego brata Sebastiana, sierotę Ludwika Anioła Pitou. Chłopca po śmierci matki wychowuje jego ciotka Angelika - skąpa dewotka. Gdy chłopiec przez zbyt częste błędy popełniane w łacińskich tekstach zostaje wyrzucony ze szkoły przez fanatycznego księdza Fortier, a z domu przez ciotkę, zamieszkuje u gospodarza Billota, który jest przyjacielem Gilberta. Pitou potajemnie kocha się w córce Billota, Katarzynie, która jednak zamiast niego woli przystojnego i bogatego wicehrabiego Izydora de Charny, brata Oliviera. We wsi Pitou z Billotem zachęcają lud do buntu wobec arystokracji. W końcu we wsi zjawiają się agenci policyjni, którzy kradną Billotowi podczas rewizji szkatułkę z dokumentami, którą powierzył mu Gilbert. Billot i Pitou pędzą więc do Paryża powiadomić doktora Gilberta o wszystkim. Ten jednak siedzi w Bastylii, podczas gdy w Paryżu trwają zamieszki. Lud podburzony przez Billota bierze szturmem Bastylię i uwalnia jej więźniów, w tym Gilberta, który odkrywa, że został aresztowany na rozkaz królowej, którą poprosiła o to hrabina de Charny (czyli Andrea) – to ona również nasłała agentów, by ukradli szkatułkę z dokumentami, ponieważ zawarte w niej papiery kompromitowały ją (Honoriusz ukradł je kiedyś, by zabezpieczyć się przed zemstą tej mściwej kobiety). Lud chce zamordować rodzinę królewską, jednak postawa Billota nie pozwala im na to. Gilbert staje się osobistym lekarzem króla i jego pomocnikiem w negocjacjach z ludem Paryża. Przy okazji odzyskuje od mściwej Andrei za pomocą hipnozy szkatułkę z dokumentami., którą następnie chowa w bezpiecznym miejscu. Zamieszki trwają i chroniąc królową, ginie w nich baron Jerzy de Charny, brat Oliviera i Izydora. W tym czasie Billot broni rodziny królewskiej przez rozwścieczonym tłumem. Pitou razem z Sebastianem Gilbertem wraca na wieś, gdzie zostaje uznany za bohatera. Ku jego rozpaczy Katarzyna Billot ma romans z Izydorem de Charny. Grupa młodzików wybiera Anioła Pitou na dowódcę swej Gwardii Narodowej. Broń zdobywają zabierając ją siłą z prywatnego muzeum księdza Fortiera. Izydor wezwany przez Oliviera wyjeżdża do Paryża, co powoduje chorobę Katarzyny.
Hrabina de Charny – czwarta część cyklu. W Paryżu rozwija się coraz bardziej rewolucja. Obserwujący to wszystko Cagliostro jest załamany, nie tego oczekiwał. Nie przerywa jednak swoich działań, dążąc do stworzenia swojej własnej wizji republiki. Wspomaga finansowo Oliwię, która założyła rodzinę. Tymczasem król z pomocą Gilberta próbuje dogadać się z ludem Paryża. Izydor de Charny oraz Sebastian Gilbert przybywają do Paryża. Ten drugi w mieście odnajduje przypadkiem swoją matkę, Andreę. Kobieta rozpoznaje syna i zabiera go do swego domu, ale nie udaje się go jej zatrzymać przy sobie, gdyż podczas rozmowy zaczyna wypowiadać się źle o jego ojcu. W dodatku chwilę później chłopak widzi, że matka wyraźnie wstydzi się go przed swoim mężem. Załamany tym wszystkim Sebastian ucieka od matki i przypadkiem zostaje ranny w zamieszkach. Ratują go jednak Jean Marat oraz doktor Guillotin, twórca gilotyny. Gilbert zaniepokojony o syna hipnotyzuje Andreę i z jej pomocą odnajduje Sebastiana. Po tych wydarzeniach pozwala synowi widywać się z matką. On i Andrea postanawiają również, w imię miłości do swego dziecka, zapomnieć o dawnych urazach. Tymczasem chorą Katarzyną troskliwie opiekuje się Anioł Pitou. Gdy odzyskuje ona zdrowie młodzieniec zgadza się, poświęcając przy tym własne uczucia, pośredniczyć miłosnej parze (Katarzynie i Izydorowi) w wymianie korespondencji. Jednakże z Paryża wraca Billot, któremu romans córki z arystokratą bardzo się nie podoba. Rozgłasza zasady ustanowione przez rewolucję w swojej wsi i podczas mszy w kościele publicznie zmusza księdza Fortiera do ich uznania. W końcu Katarzyna i Izydor z pomocą Anioła Pitou uciekają razem, pomimo tego że Billot chce zastrzelić kochanka córki. Na skutek tego romansu Katarzyna rodzi synka, któremu nadaje imię jego ojca. Billot namówiony przez Cagliostra wstępuję do loży masońskiej i staje się zażartym wrogiem arystokracji, duchowieństwa i monarchii. W parlamencie zostaje ogłoszona konstytucja. Król podpisuje się pod nią, ale jednak potajemnie namówiony przez żonę planuje ucieczkę za granicę. Olivier wyjeżdża z Paryża i wraca po sprawdzeniu terenów, po których ma się poruszać rodzina królewska. Ucieczka jednak się nie udaje, a Izydor de Charny ginie w obronie królewskiej rodziny, którą potem oddział chłopów dowodzony przez Billota odwozi do Paryża. Andrea godzi się z Gilbertem, a także w końcu odnajduje szczęście w ramionach swojego męża, który po rozmowie z wciąż zakochaną w nim Marią Antoniną, uświadamia sobie, że jego żona jest aniołem. Ich szczęście trwa jednak zaledwie rok. Małżonkowie biorą pod opiekę Katarzynę Billot i jej syna. Dziewczyna odwiedza z Aniołem Pitou rannego w zamieszkach ojca, a potem wraca do umierającej matki, która błogosławi ją. Ksiądz Fortier odmawia udzielenia chrześcijańskiego pochówku pani Billot, ale jej mąż, odzyskawszy zdrowie, siłą zmusza go do tego. Kraj dzieli się na kilkanaście zwalczających się nawzajem partii politycznych. Król i królową apelują listownie o pomoc z Europy, o czym jednak dowiadują się paryżanie i wykorzystują to jako argument przeciwko monarchii. Wybucha rewolucja antymonarchistyczna, w której biorą udział Pitou i Billot. Olivier ginie w obronie rodziny królewskiej, tak jak wcześniej jego bracia Izydor i Jerzy. Andrea jako arystokratka zostaje aresztowana i trafia pod sąd. Gilbert dwukrotnie próbuje ją ocalić - najpierw otrzymując akt ułaskawienia od Dantona, a potem na procesie utrzymując, iż hrabina de Charny jest obłąkana. Kobieta jednak celowo szuka śmierci i mimo uniewinnienia na procesie celowo prowokuje znajdujących się na nim ludzi, przez co zostaje zamordowana. Umiera w ramionach Gilberta, który chowa ją obok jej męża. Wojska antyfrancuskiej koalicji zostają pokonane przez wojska rewolucjonistów. Ludwik XVI ginie na gilotynie oskarżony o zdradę stanu. Doktor Gilbert z synem oraz stary Billot za namową Cagliostra opuszczają Francję i udają się do Ameryki. Farma Billotów oraz zamek de Charny zostają skonfiskowane przez państwo. Anioł Pitou żeni się z Katarzyną Billot, która zaczyna odwzajemniać jego uczucia, a także adoptuje jej synka. Na wieść o jego ślubie ciotka Angelika umiera. Pitou w jej starym fotelu znajduje zaszyte złoto. Odkupuje za nie zamek de Charny oraz farmę Billotów i ofiaruje ukochanej w prezencie ślubnym. 
Kawaler de Maison-Rouge – nienależąca do właściwego cyklu powieść, będąca jednak kontynuacją losów Marii Antoniny aż do jej zgilotynowania. Maria Antonina wraz z synkiem Ludwikiem XVII, córką i szwagierką przebywa w twierdzy Temple. W celu jej uwolnienia tajemniczy kawaler de Maison-Rouge (prawdopodobnie Filip de Taverney) szykuje spisek w celu ocalenia królowej. Młody rewolucjonista Maurycy Lindey i jego przyjaciel Maksymilian Jan Hiacynt Lorin ratują młodą mężatkę Genowefę Dixmer, w której zakochuje się ten pierwszy. Mąż kobiety z wdzięczności zaprasza młodzieńca do siebie, tam zaś miłość Maurycego i Genowefy rozwija się. Dixmer jest garbarzem, ale potajemnie ze swoim wspólnikiem Morandem zajmuje się przemytem. Wkrótce jednak okazuje się, że przemyt to przykrywka dla działalności mającej na celu odbicie Marii Antoniny z więzienia. Morand to w rzeczywistości przebrany kawaler de Maison-Rouge dążący do uwolnienia królowej z więzienia. Dixmer pomaga mu w tym, zachęcając Genowefę do uwiedzenia Maurycego (nie mając jednak pojęcia, że ich fikcyjny romans zamieni się w prawdziwą miłość). De Maison-Rouge próbuje uwolnić królową robiąc podkop pod jej więzienie. Jednakże plan się nie powodzi z powodu aresztowania jego agentki, panny Heloizy Tison, młodej kwiaciarki (do czego Maurycy niechcący się przyczynia). Królowej zostaje odebrany jej synek i oddany pod opiekę psychopatycznego szewca Simona, który maltretując chłopca chce siłą zrobić z niego republikanina, a także zmusza do tego, by zeznał przed sądem, że matka go molestowała seksualnie. Tymczasem podczas akcji mającej na celu złapania kawalera de Maison-Rouge i Dixmerów Maurycy pomaga całej trójce uciec, a Genowefę ukrywa u siebie. Niestety, Dixmer zjawia się u niego i zabiera żonę, odkrywszy przy tym, że kobieta naprawdę kocha młodego rewolucjonistę. Postanawia za jednym zamachem uwolnić królową i zemścić się na niewiernej żonie. Postępem oboje wpadają do więzienia i Genowefa ma się zamienić strojami z Marią Antoniną, która opuści celę jako żona Dixmera, zaś na śmierć zamiast niej pójdzie pani Dixmer. Plan jednak się nie udaje, gdyż traf chce, iż w tej samej chwili swój plan uwolnienia królowej przeprowadzał kawaler de Maison-Rouge – podrzucił on królowej pilnik, by wycięła kratę z oknie, którą on sam miał wyrwać z zawiasów. Dwa plany ratunkowe naraz to stanowczo za dużo i nie udają się. Genowefa zostaje aresztowana, Maria Antonina idzie na gilotynę. Chwilę po jej śmierci kawaler de Maison-Rouge popełnia samobójstwo przebijając się nożem. Lorin zostaje aresztowany i trafia do jednej celi z Genowefą, którą rano mają ściąć. Dixmer chce uprzykrzyć jeszcze ostatnie chwile swojej żony za pomocą zdobytej podstępem przepustki. Jednakże Maurycy zabija go w pojedynku na szpady i sam korzystając z przepustki wchodzi do więzienia, by umrzeć z ukochaną. Przepustkę daje Lorinowi, który wychodzi z lochu tylko po to, by zabić Dixmera. Gdy jednak odkrywa, że ów podły mąż został już wcześniej zabity, radośnie wraca do więzienia. Cała trójka idzie następnego dnia na gilotynę spokojna i szczęśliwa.
Bohaterowie.
Postacie historyczne.
Józef Balsamo alias Alessandro Cagliostro alias baron Zannone – włoski arystokrata, mistyk, hipnotyzer i Wielki Kofta - przywódca tajnej loży masońskiej, która miała na celu usunięcie monarchii we Francji i wprowadzenie republiki. Tytułowy bohater I części. Balsamo to niezwykle tajemnicza i niejednoznaczna postać. Z jednej strony to mason, człowiek uczony, wiele wiedzący o świecie, potrafiący hipnotyzować. Z drugiej to spiskowiec, który nie boi się skompromitować królowej, by zniszczyć monarchię. Z trzeciej zaś strony to zakochany nieszczęśliwie w pięknej Lorenzie romantyk, który łudzi się, że kobieta pokocha go obiema swymi osobowościami, a nie tylko jedną. Balsamo opowiada o sobie, że żyje od setek lat i zawsze odradza się po śmierci jako młody człowiek. Po śmierci Lorenzy załamuje się jako romantyk, jednakże kontynuuje dążenie do zniszczenia monarchii, biorąc udział w tzw. aferze naszyjnikowej. Aresztowany we Włoszech za planowanie obalenia monarchii, ucieka i zmieniwszy nazwisko na Cagliostro, dalej działa. Jednakże sama rewolucja go załamała, także zrozpaczony usuwa się w cień. Co prawda dalej dąży do wprowadzenia swojej wizji republiki, lecz bez powodzenia. Występuje w I, II i IV części cyklu.
Maria Antonina – żona Ludwika XVI, matka Ludwika XVII, córka cesarzowej Austrii Marii Teresy. Kobieta piękna i szlachetna, choć też dumna i nieco arogancka. Znienawidzona przez lud Francji, którym gardziła. Skompromitowana w aferze naszyjnikowej królowa, przedmiot miłości kardynała de Rohan, Filipa de Taverney i Oliviera de Charny. Nieszczęśliwa w małżeństwie oddała się romansowi z tym ostatnim. Ostatecznie została aresztowana i ścięta na gilotynie wkrótce po śmierci swego męża. Nieudolnie próbował ją wydostać z więzienia kawaler de Maison-Rouge. Maria Antonina występuje we wszystkich częściach cyklu.
Ludwik XVI – król Francji z dynastii Burbonów, wnuk króla Ludwika XV, mąż Marii Antoniny, brat późniejszych królów Ludwika XVIII i Karola X. Ukazany w powieści jako sympatyczny, ale nieudolny władca, pozwalający, by lud Paryża go poniżał podczas rewolucji (np. każąc mu nosić barwy rewolucyjne). Ludwik jest dobrym człowiekiem, miłym i wrażliwym, ale nie nadaje się na króla. Bardziej niż rządzeniem państwem woli zajmować się naprawianiem zegarków. Żonę swoją kochał, ale nie okazywał jej tego tak, jak ona tego od niego oczekiwała. Do końca wierzył w to, że lud nie podniesie na niego ręki. Pomylił się i przypłacił to życiem – został ścięty na gilotynie. Występuje we wszystkich częściach cyklu.
Lorenza Feliciani – ukochana żona Józefa Balsamo, Włoszka, wychowana w gorliwym katolicyzmie. Jej dusza dzieliła się na dwie osobowości – pierwsza osobowość nienawidziła Balsamo, uważając go za demona; druga osobowość (uwalniana jedynie podczas transu hipnotycznego) kochała go i podziwiała. Mąż trzymał ją przy sobie w zamknięciu, rozpieszczając ją jednak i licząc, że pokocha go również pierwszą osobowością. Jednakże przeliczył się, więc ostatecznie zatrzymał ją na stałe w hipnozie i żył z nią jak z żoną (wcześniej Lorenza była dziewicą). Ich szczęście nie trwało jednak długo, gdyż Lorenzę zabił potrzebujący krwi dziewicy Altotas. Po jej śmierci Balsamo załamał się. Lorenza pojawia się tylko w I części.
Doktor Joseph Ignace Guillotin- lekarz, twórca gilotyny, którą jednak stworzył jako maszynę do szybkiego i łatwego amputowania kończyn. Nie spodziewał się, że jego maszyna zostanie wykorzystana do czynienia terroru we Francji. Pojawia się w I i IV części.
Ludwik XV – król Francji, poprzednik Ludwika XVI, prawnuk i następca Ludwika XIV. Ukazany jako król lubiący rozrywki, łatwo się nudzący i chwilami niezdecydowany. Nie przejmuje się zbytnio sprawami państwowymi, zostawiając je do rozstrzygnięcia swym urzędnikom. A jednak zadbał o korzystny politycznie ślub swego następcy. Umiera na końcu I części. To właśnie przez takich ludzi jak Ludwik XV wybuchła Wielka Rewolucja Francuska.
Madame du Barry – hrabina, faworyta Ludwika XV, kobieta bardzo wpływowa, próżna i arogancka. Przeciwieństwo swej poprzedniczki, markizy de Pompadour (kobiety z klasą). Kobieta żądna władzy, mająca nawet własną policję. Miała duży wpływ na króla i jego politykę. Wzięła na pazia Gilberta. Po śmierci Ludwika XV uciekła z Paryża, którego lud jej nienawidził. Występuje w I i II części.
Joanna de Valois, hrabina de La Motte – czarny charakter II części cyklu. Wraz z Cagliostrem ośmieszyła królową Marię Antoninę w słynnej aferze naszyjnikowej. Kobieta próżna, arogancka i bardzo pewna siebie. Należała do słynnego rodu Walezjuszów, który utracił władzę na korzyść Burbonów, za co Joanna obiecała królom Francji zemstę. Choć jej intryga wyszła na jaw, a Joanna de Valois została publicznie ukarana chłostą, napiętnowaniem i banicją, to jednak afera naszyjnikowa zrobiła swoje – przyczyniła się do wybuchu Wielkiej Rewolucji Francuskiej.
Altotas – mistrz Józefa Balsamo, tajemnicza postać, alchemik. Wraz z Balsamem podróżował po świecie. Wiedział o planach swego ucznia, jednakże nie brał w nich udziału, niewiele go one bowiem obchodziły. Bardziej wolał zajmować się swoją własną osobą. Był już bardzo stary, więc utrzymywał się przy życiu za pomocą tajemniczego eliksiru młodości, do którego potrzebował krwi dziewicy lub niemowlęcia. Dlatego też, będąc przekonany o dziewictwie Lorenzy, bez skrupułów zabija ją, by jej krwi użyć do specyfiku. Zbrodnia ta jednak nic mu nie dała, ponieważ Lorenza od paru dni nie była dziewicą. Odkrywszy to, Altotas umiera, nie otrzymawszy od Balsamo pomocy. Występuje tylko w I części.
Simon – szewc, pijak i psychopata, rewolucjonista. To właśnie jemu oddano "pod opiekę" małoletniego Ludwika XVII, którego próbował na siłę przerobić na republikanina. Katował chłopca, zmuszając go do fałszywych zeznań przeciwko jego matce. Był donosicielem. Nienawidził Maurycego Lindeya i Jana Hiacynta Lorina. Występuje w części I (epizodycznie, jako szewski terminator) i w powieści "Kawaler de Maison-Rouge".
Maximilian Robespierre, Georges Danton i Jean Paul Marat – przywódcy Wielkiej Rewolucji Francuskiej, pojawiają się w powieściach epizodycznie, nie wpływają zbyt mocno na życie bohaterów. Ich kariera zrobiona podczas rewolucji jest tematem IV części cyklu. 
Ludwik XVII – syn Ludwika XVI i Marii Antoniny, mały chłopiec, który padł ofiarą rewolucji. Oddzielony od matki i oddany pod opiekę Simona był maltretowany i krzywdzony. Pod wpływem bicia zeznał fałszywie, że matka go molestowała seksualnie. Jego dalsze losy są nieznane, prawdopodobnie zmarł na skutek skatowania przez Simona. Występuje w III i IV części oraz w powieści "Kawaler de Maison-Rouge".
Markiz de La Fayette – jeden z przywódców rewolucji, bardzo poważany przez lud francuski, brał udział w walce w niepodległość Stanów Zjednoczonych. Nie chciał obalenia króla i królowej, próbował pogodzić ich z ludem. Niestety, rewolucja przeszła jego oczekiwania, a on sam nie był w stanie powstrzymać lud przez zbrodniami. Pojawia się w III i IV części.
Postacie fikcyjne.
Klara Andrea de Taverney, hrabina de Charny – najważniejsza z postaci fikcyjnych, żona Oliviera, matka Sebastiana Gilberta, córka starego barona Taverney, siostra Filipa, dwórka Marii Antoniny, tytułowa bohaterka części IV. Postać niejednoznaczna. Z jednej strony bowiem to kobieta mściwa i pełna uprzedzeń – gardzi Gilbertem z powodu jego niskiego pochodzenia, odtrąca go, a także mści się na nim nawet po kilkunastu latach. Z drugiej zaś strony to kobieta okrutnie skrzywdzona, zgwałcona w stanie transu, w który wprowadził ją Cagliostro. Nieszczęśliwa matka, nie dosyć, że owocem gwałtu jest ciąża, to jeszcze gwałciciel, ojciec dziecka, Honoriusz Gilbert, porywa je. Nieszczęśliwa w miłości kobieta, zakochana do szaleństwa w swym mężu, hrabi Olivierze de Charny, który ożenił się z nią tylko po to, by ukryć swoje uczucie do Marii Antoniny. Po piętnastu latach hrabina de Charny znajduje swego syna, ale traci jego miłość, wypowiadając się źle o jego ojcu, a także jawnie ukazując mu, że wstydzi się nieślubnego dziecka przed swoim mężem. Kobieta dumna i próżna, ale też na swój sposób szlachetna i szczęśliwa tylko przez ostatni rok swojego życia. Rywalka królowej w miłości do Oliviera de Charny, ale zwolenniczka monarchii. Sama prowokuje swoją śmierć, krzycząc: "Niech żyje król, niech żyje królowa, niech żyje monarchia!". Andrea (jeszcze jako dziewica) nieświadomie służyła parę razy Józefowi Balsamo jako medium. Wkrótce po śmierci męża, zabitego 10 sierpnia 1792 roku w obronie rodziny królewskiej, została aresztowana jako arystokratka. Gilbert dwukrotnie próbował wyrwać ją z więzienia, ale odrzuciła jego pomoc, sama pragnąć śmierci, zrozpaczona po stracie ukochanego. W ostatnich latach życia pogodziła się z ojcem swego dziecka i doceniła to, że troskliwie się nim opiekował przez te wszystkie lata. Zabita podczas rzezi 2-3 września 1792 roku, umarła na rękach Gilberta i została przez niego pochowana obok męża. Oprócz Józefa Balsamo centralna postać cyklu, występuje we wszystkich częściach.
Honoriusz Gilbert – (w I części cyklu ma na imię Sebastian, w pozostałych Honoriusz) najpierw parobek rodziny Taverney (cz. I), potem lekarz i obrońca praw ludu (cz. III i IV), ojciec Sebastiana Gilberta. Syn mamki Andrei de Taverney. Człowiek nieszczęśliwy w miłości. Od młodości zaczytywał się w powieściach filozoficznych i postanowił się poświęcić walce o swoje zasady. W tym celu odtrącił zakochaną w nim służącą Nicole, choć powodem tego czynu była bardziej jego nieszczęśliwa miłość do Andrei de Taverney, która jednak nim gardziła jako człowiekiem z ludu. Później został paziem-maskotką pani du Barry (metresy Ludwika XV), ale uciekł od niej i został uczniem pana Rousseau. Jego miłość do Andrei i brak wzajemności popchnęła go do podłego czynu – wykorzystał dziewczynę seksualnie, gdy ta była w transie hipnotycznym. Gdy chciał wszystko naprawić, było już za późno. Spłodzone w ten sposób dziecko Gilbert porwał i ukrył przed jego matką i jej rodziną. Dopadnięty przez Filipa de Taverney został postrzelony przez niego w serce (nie chciał zdradzić miejsca ukrycia swego dziecka), ale ocalił go Cagliostro, czyniąc swoim uczniem. Następnie Gilbert rozpoczął walkę o wolność Stanów Zjednoczonych Ameryki, a później dążył do wprowadzenia zasad republiki we Francji. Aresztowany wskutek starań Andrei, znalazł się w Bastylii, ale uwolnili go zbuntowani paryżanie 14 lipca 1789 r. Od tego czasu został królewskim lekarzem i starał się pomagać królowi w negocjacjach z ludem. Gilbert jako młody chłopak był lekkomyślny i porywczy. Gdy urodził mu się syn, dojrzał emocjonalnie i dorósł. Opiekował się synem Sebastianem, ale wspomagał również Anioła Pitou i rodzinę Billotów. Zasiadał w Konwencie po stronie prawicy. Po egzekucji Ludwika XVI, za namową Cagliostra, wyjechał wraz z synem i Billotem do Ameryki. Występuje w I, III i IV części cyklu.
Filip de Taverney, kawaler de Maison-Rouge – syn starego barona de Taverney, starszy brat Andrei. Młody żołnierz pogardzany przez ojca, który go nie rozumiał. Miał dobre kontakty z siostrą, wobec której był opiekunem i przyjacielem. Filip był człowiekiem szlachetnym i odważnym, ale też porywczym i mściwym. Osobiście eskortował do Francji Marię Antoninę, w której zakochał się. Odwożąc ją do stolicy kraju, wszedł w konflikt ze szwagrem pani du Barry. Mszcząc zgwałconą siostrę, ciężko postrzelił bez walki bezbronnego Gilberta. Bił się również z Olivierem o względy Marii Antoniny, ale bez rezultatu. Człowiek nieszczęśliwy w miłości. Po ślubie siostry wyruszył w świat szukać przygód i zapomnienia. Występuje w części I i II.
Hrabia Jerzy Olivier de Charny – mąż Andrei, starszy brat Jerzego i Izydora. Z wzajemnością zakochał się w Marii Antoninie, o której względy walczył z Filipem de Taverney. By ukryć swoją miłość do królowej, na jej prośbę poślubił Andreę, która się w nim zakochała. Niestety, nie umiał dać jej miłości, nienawidził wmuszonej mu żony, okazywał jej niechęć i obojętność. Dopiero pod koniec IV części docenił Andreę i przeżył z nią szczęśliwy rok. Cały czas starał się ocalić Marię Antoninę i pomóc uciec z kraju, co jednak mu się nie udało. Zginął w obronie rodziny królewskiej, tak jak wcześniej obydwaj jego bracia, Jerzy i Izydor. Występuje w II, III i IV części cyklu.
Ludwik Anioł Pitou – młody wieśniak, mleczny brat Sebastiana Gilberta, tytułowy bohater części III. Po śmierci matki wychowany przez ciotkę dewotkę. Jako chłopiec był psotnym włóczykijem, uwielbiał robić pułapki na zwierzęta. Miał bardzo długie nogi, co pozwalało mu szybko biegać. Chodził do szkoły kościelnej księdza Fortiera, skąd go wyrzucono za błędy w łacinie. Zaopiekował się nim wówczas pan Billot, który stał mu się przyjacielem. Pitou wraz z nim zachęcał ludzi do walki o wolność, a potem obaj pojechali do Paryża, biorąc udział w I fazie Wielkiej Rewolucji. Obaj na czele ludu paryskiego zdobyli Bastylię. Pitou jednak uległ fali rewolucji, aż do chwili, kiedy Gilbert i Billot nie zwrócili mu uwagę na to, że bierze udział w zbrodni. Wrócił na rodzinną wieś, gdzie został szefem miejscowej Gwardii Narodowej, mszcząc również swe zniewagi, jakie zadał mu ksiądz Fortier. Jako rewolucjoniście powodziło mu się, ale jako kochankowi już nie. Katarzyna Billot, w której był zakochany, wolała zamiast niego wicehrabiego Izydora de Charny. Zrozpaczony chłopak pomógł jednak swej sympatii osiągnąć szczęście, poświęcając jednak przy tym swoje własne. Po śmierci wicehrabiego troskliwie opiekował się ukochaną i jej dzieckiem. Uzyskał dzięki temu miłość panny Billot, o której zawsze marzył. Występuje w części I (jako małe dziecko), III i IV. Pod koniec IV części żeni się z Katarzyną Billot, adoptuje jej synka i za złoto znalezione w domu zmarłej ciotki odkupuje farmę Billotów, skonfiskowaną po ucieczce Billota za granicę, a także posiadłość rodziny Charny, skonfiskowaną po śmierci Oliviera i Andrei. Człowiek prosty, ale szlachetny i wielkoduszny.
Anna Katarzyna Billot – młoda wieśniaczka, nieodwzajemniona miłość Anioła Pitou, którego ona sama traktowała jak przyjaciela, lecz kochała się w Izydorze de Charny. Przez to znienawidziła rewolucję, ponieważ dążyła ona do zniszczenia arystokracji. Była inteligenta, ale również mało rozsądna. Świetnie radziła sobie w gospodarstwie, ojciec powierzał jej najbardziej poważne zadania z nim związane. Przez pewien czas gardziła Aniołem Pitou za jego udział w rewolucji, ale gdy zachorowała z powodu wyjazdu ukochanego do Paryża i Pitou się nią opiekował, doceniła go. Gdy jej ojciec próbował zabić Izydora, Katarzyna uciekła z nim, w czym pomagał jej Pitou. Związała się z kochankiem i urodziła mu synka. Po śmierci wicehrabiego de Charny została sama bez środków do życia. Zaopiekowali się nią Anioł Pitou, a także Olivier i Andrea. Ku oburzeniu wszystkich wróciła na rodzinną wieś ze swym nieślubnym dzieckiem na pogrzeb matki, po czym zamieszkała z wciąż kochającym ją Pitou, którego po kilku miesiącach pokochała równie mocno, co on ją. Pod koniec IV części poślubia Anioła Pitou, który adoptuje jej synka i zyskuje szczęście. Katarzyna występuje w części III i IV.
Piotr Franciszek Billot – (imię nie jest pewne, w III części nosi imię Piotr, w IV Franciszek) niepiśmienny wieśniak z rodzinnej wsi Anioła Pitou, przyjaciel doktora Gilberta, który pomagał mu finansowo. Ojciec Katarzyny. Człowiek dobry, odważny, pracowity, ale też i mściwy. Nienawidził arystokracji i księży, uważając ich za nierobów i pasożytów. Zaopiekował się Aniołem Pitou i z jego pomocą szykował wiejską rewolucję przeciwko burżuazji. Potajemnie ukrywał u siebie kompromitujące hrabinę de Charny papiery, które powierzył mu Gilbert. Gdy papiery zostały mu skradzione, pojechał z Pitou do Paryża, gdzie wziął udział w I fazie rewolucji, stojąc na czele ludu zdobywającego Bastylię. To on również aresztował próbującą zbiec z Francji rodzinę królewską. Billot jednak nie popierał zbrodni popełnianych przez rewolucję, dlatego ocalił przed zamordowaniem przez wzburzony tłum Ludwika XVI i jego bliskich. Załamany rewolucją chciał wrócić na wieś, ale ostatecznie poczekał z tym do czasu, aż sytuacja w kraju się nie ustabilizuje, na wieś zaś wysłał Pitou. Gdy sam już wrócił, zaczął rozszerzać hasła rewolucyjne wśród ludzi. Wkrótce jednak odkrył, że jego własna córka ma romans z arystokratą, więc postanowił go zabić. Ostatecznie dzięki staraniom Anioła Pitou nie udało mu się to. Po tym wydarzeniu jednak znienawidził arystokrację, kler i monarchów. Dlatego wstąpił do loży masońskiej Cagliostra oraz brał udział w antymonarchistycznych zamieszkach w Paryżu, podczas których został ranny. Długo nie umiał wybaczyć córce związku z Izydorem de Charny. Gdy żona zmarła, zmusił księdza Fortier do przeprowadzenia jej chrześcijańskiego pochówku. Po ścięciu Ludwika XVI wyjeżdża do Ameryki wraz z Gilbertem i Sebastianem - przed wyjazdem ostatecznie godzi się z córką. Występuje w części III i IV.
Sebastian Gilbert – syn Honoriusza Gilberta i Andrei de Taverney. Urodził się w wyniku gwałtu dokonanego przez Honoriusza na będącej w transie hipnotycznym Andrei. Gdy się urodził, ojciec uprowadził go matce i jej rodzinie, po czym ukrył na wsi, dając na wychowanie rodzinie Pitou. Sebastian dorastał tam, mając za mlecznego brata i przyjaciela Anioła Pitou. Razem chodzili do tej samej szkoły księdza Fortiera, ale Sebastian opuścił ją wcześniej, udając się na studia do Paryża. Tam wiele razy był świadkiem przejażdżki bardzo pięknej damy, którą wziął za swoją matkę (i rzeczywiście, była to Andrea). Gdy Honoriusz został aresztowany, syn chciał go ocalić i dołączyć do walk na ulicach, ale Billot z obawy o jego życie odradził mu to. Wkrótce potem odnalazł matkę, która również go poznała. Niestety hrabina de Charny zawiodła syna, wyrażając się z nienawiścią o jego ojcu, a potem wstydząc się swego jedynego dziecka przed mężem. Sebastian opuścił więc ją i wrócił do ojca, ale później pogodził się z matką i widywał ją. Pod koniec IV części wraz z ojcem i Billotem wyjeżdża do Ameryki. Występuje w części I (jako niemowlę), III i IV. W powieści "Kawaler de Maison-Rouge" Dumas sugeruje, że młody człowiek o nazwisku Sebastian Gilbert był strażnikiem w więzieniu, w którym zamknięta była Maria Antonina. Nie wiadomo jednak, czy chodzi tutaj o postać z cykli "Pamiętniki lekarza" - możliwe, że jest to po prostu jeden z licznych błędów popełnianych przez Dumasa w jego książkach.
Wicehrabia Izydor de Charny – młodszy brat Oliviera, ukochany Katarzyny Billot, którą wbrew poglądom Anioła Pitou i pana Billot traktował poważnie. Pomagał okolicznym chłopom, choć ci nienawidzili go jako "paniska". Lekko wyśmiewał Pitou z powodu jego zbyt długich nóg. Z żalem wyjechał do Paryża na wieść o śmierci swego brata, Jerzego de Charny, ale wkrótce wrócił po swoją ukochaną. W ich wymianie korespondencji pośredniczył Anioł Pitou. To z jego pomocą również Izydor uniknął śmierci z rąk wściekłego Billota i uciekł z Katarzyną. Ojciec synka Katarzyny Billot. Zabity w walce podczas aresztowania rodziny królewskiej próbującej uciec za granicę w czerwcu 1791 r. Występuje w części III i IV.
Baron Jerzy de Charny – brat Oliviera i Izydora. Służył królowi. Zginął w obronie królewskiej rodziny zabity przez paryżan, którzy wdarli się do Wersalu w październiku 1789 r. Występuje w części III.
Ksiądz Fortier – mieszkaniec wsi, w której mieszkał Anioł Pitou. Prowadził szkołę, w której uczyli się Pitou i Sebastian Gilbert. Ksiądz był jednak człowiekiem bardzo surowym, chwilami wręcz okrutnym. Uczniów, którzy mu się narazili, bez skrupułów bił rózgą. Anioła Pitou wyrzucił ze szkoły za barbaryzmy i inne błędy w łacinie. Był fanatykiem, despotą i tyranem, nie znosił sprzeciwu. Uważał, że jako człowiek starszy zasługuje na szacunek bez względu na swoje czyny. Dziwił się, że ktokolwiek jest w stanie mu się przeciwstawić. Fortier został utemperowany podczas wybuchu rewolucji, gdy Pitou z młodzikami odebrał mu strzelby z jego prywatnego muzeum, a także gdy Billot zmusił go do prowadzenia mszy według nowych zwyczajów. Fortier to kolejny, ukazany przez Dumasa, podły, prymitywny i okrutny duchowny, do tego również ignorant wymierzający rózgą sprawiedliwość, ale także i przedstawiciel starego systemu zniszczonego przez rewolucję. Odmówił chrześcijańskiego pochówku pani Billot ze względu na nienawiść do jej męża - rewolucjonisty, za co spotkały go cięgi ze strony pana Billot. Potępił również Katarzynę za posiadanie nieślubnego dziecka. Występuje w części III i IV.
Róża Angelika Pitou – ciotka Anioła, kobieta okrutna i despotyczna, dewotka i skąpiradło. Siostrzeńcem zaopiekowała się tylko dlatego, że Gilbert płacił na jej na jego utrzymanie. Gdy jednak Anioł został wyrzucony ze szkoły, a chłopak, wróciwszy do domu, zjadł pajdę chleba z grubą porcją sera, ciotka przegnała go z domu. Później zrobiła to samo, gdy powróciwszy z Paryża, zjadł jej starego koguta w potrawce (choć nie omieszkała wziąć za niego zapłaty). Umarła z głodu i zimna, do końca życia oszczędzając na sobie ile się da oraz obrażając się na bratanka, który w jej oczach kompromitował ją, zostając rewolucjonistą. Po jej śmierci Anioł Pitou znalazł w jej starym fotelu zaszyty stos złota. Występuje w części III i IV. 
Postacie fikcyjne z powieści "Kawaler de Maison-Rouge":
Kawaler de Maison-Rouge – tytułowy bohater. Wraz z Dixmerem i jego żoną szykował spisek mający na celu uratowanie Marii Antoniny i zabranie jej za granicę. W siwej peruce i miejskim ubraniu żył jako wspólnik Dixmera, pan Morand. Jako kawaler de Maison-Rouge organizował plany ucieczki królowej, jak i również pomagał ludziom, którym zdołał (np. ocalił Maurycego przed linczem ze strony ludu). Niestety wszelkie jego plany zostały udaremnione, a sama królowa poszła na gilotynę. Kawaler jednak trwał przy niej wiernie aż do końca. Stał pod gilotyną i patrzył na jej śmierć, po czym popełnił samobójstwo, przebijając się nożem. Był człowiekiem dobrym, szlachetnym, odważnym i honorowym. Prawdziwy arystokrata. Postać właściwie bez skazy. Jego nazwisko wskazuje na to, że jest on Filipem de Taverney (którego drugim nazwiskiem było Maison-Rouge), choć nie jest to powiedziane wprost.
Maurycy Lindey – młody rewolucjonista, przyjaciel samego Dantona. Wierzył w rewolucję i jej prawa, choć gardził motłochem, który zabija dla przyjemności. Czuwał nad porządkiem podczas egzekucji Ludwika XVI (gdy opowiadał o tym wydarzeniu zaznaczał, że będąc tam zabiłby zarazem tego, kto by chciał uwolnić króla, jak i tego, kto by mu chciał ubliżyć). Ma szacunek wielki do dawnych monarchów, nienawidzi podłości, mściwości i okrucieństwa. Zakochany w Genowefie Dixmer, którą ocalił przed aresztowaniem, wszedł z nią w romans, bojąc się jednak, że kobieta ma innego kochanka – pana Moranda, wspólnika swego męża. Miłość do Genowefy jest dla niego jedyną ważną rzeczą. Kiedy myśli, że ukochana go nie chce, załamuje się. Gdy wskutek działań Dixmera Genowefa zostaje aresztowana, a on sam ma podzielić jej los, pozwala na to, wcześniej jednak zabijając męża swej ukochanej, a następnie wkrada się do lochu, by wraz z nią umrzeć na gilotynie.
Genowefa Dixmer – młoda mężatka, żona garbarza i kupca Dixmera, ukochana Maurycego. Wydana za mąż za człowieka, którego nie kochała, wraz z nim i kawalerem de Maison-Rouge (którego kochała jak brata) brała udział w spisku na rzecz uwolnienia Marii Antoniny. Poznawszy Maurycego, który ją ocalił przed aresztowaniem, zakochała się w nim, ale czuła się nieszczęśliwie oszukując męża. Problem jednak pojawił się dopiero wtedy, gdy Dixmer kazał żonie uwodzić Maurycego, by wziął on udział w ich spisku (oczywiście nieświadomie). Genowefa poczuła się okropnie, bowiem spotykając się co dzień z młodym rewolucjonistą, zakochała się w nim naprawdę. Podczas obławy, gdy jej mąż zniknął, uciekła do kochanka. Niestety mąż znalazł ją, a odkrywszy prawdę o jej uczuciach, zabrał ją ze sobą i doprowadził do jej aresztowania podczas nieudanej próby uwolnienia królowej. Skazana za spisek przeciwko rewolucji została ścięta na gilotynie razem z ukochanym Maurycym, który jej nie opuścił w trudnej chwili. Kobieta pełna szlachetności, dobroci i ciepła, ale też braku rozsądku i zimnego kalkulowania. Nie umiała uknuć dobrego planu; nie znała, co to fałsz i mściwość. Nie zdradziła męża, który z mściwości posłał ją na śmierć; nie chciała jego zguby.
Maksymilian Jan Hiacynt Lorin – młody rewolucjonista, przyjaciel Maurycego, człowiek szlachetny i sympatyczny, choć nieco zwariowany. Często wymyślał na doczekaniu wiersze i nimi opisywał całą sytuację. Nienawidził Simona, którego nieraz obił (mszcząc się za katowanie małoletniego Ludwika XVII). Nie przejmował się niczym. Miłość nie była dla niego problemem, jak dla Maurycego. On sam umiał się bawić i cieszyć nawet w tak ciężkich czasach, w jakich przyszło mu żyć. Przez działalność Dixmera oraz donosy Simona został oskarżony o zdradę stanu i skazany na śmierć. Lecz nawet wtedy nie stracił poczucia humoru, dalej rymował i się śmiał. Gdy Maurycy dał mu szansę ucieczki, ten wykorzystał ją jedynie po to, by zemścić się na Dixmerze, ale gdy odkrył, że ten już nie żyje, wrócił do przyjaciół. Zginął na gilotynie wraz z Maurycym i Genowefą, przed śmiercią wołając: “Niech żyje Simon!”.
Dixmer – mąż Genowefy, z zawodu garbarz i kupiec. Miał mnóstwo pieniędzy, więc z łatwością pozyskał sobie ślub z piękną i sporo młodszą od niego kobietą, którą traktował jak swoją własność. Należał do spisku mającego na celu uwolnienia Marii Antoniny, ale w przeciwieństwie do wspólników był okrutny, despotyczny i podły. Nie miał najmniejszych skrupułów, by stręczyć Maurycemu swoją żonę w celu wciągnięcia go w swój plan ocalenia królowej. Gdy jednak odkrył, że kochanków naprawdę połączyła miłość, zemścił się na nich, doprowadzając do aresztowania Genowefy. Ale nie wystarczyło mu to. Chciał jeszcze przed śmiercią ją podręczyć i skrzywdzić słowem "wiarołomna” rzucanym bez przerwy i mściwym głosem. Uniemożliwił mu to Maurycy zabijając go w pojedynku na szpady. Dixmer to odrażająca postać, niebudząca nawet najmniejszej sympatii.
Heloiza Tison – młoda kwiaciarka, córka państwa Tison, którzy byli gubernatorami twierdzy Temple, gdzie siedziała Maria Antonina.
Heloiza należała do spisku kawalera de Maison-Rouge. Przekazywała królowej wiadomości od niego – wiadomości były ukryte w kwiatach, które sprzedawała. Wykryta na skutek donosu własnej matki, została aresztowana i ścięta na gilotynie. 
Artemiza – śpiewaczka i aktorka, kochana Lorina. Mianowana na jego wniosek Boginią Rozumu. Przyjaciółka Heloizy Tison. Zdradziła jej nazwisko Lorinowi, by ten mógł ratować Maurycego.
Powieści a historia.
Cykl "Pamiętniki lekarza" to typowe powieści historyczne. Pomimo to, jak to często bywa, Dumas pozmieniał w nich niektóre fakty. Oto przykłady:

</doc>
<doc id="2217273" url="https://pl.wikipedia.org/wiki?curid=2217273" title="Down on Me">
Down on Me

Down on Me - singiel amerykańskiego piosenkarza Jeremiha. Utwór pochodzi z albumu All About You. Gościnnie występuje raper 50 Cent.

</doc>
<doc id="2217274" url="https://pl.wikipedia.org/wiki?curid=2217274" title="Reprezentacja Nowej Zelandii w piłce siatkowej kobiet">
Reprezentacja Nowej Zelandii w piłce siatkowej kobiet

Reprezentacja Nowej Zelandii w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217275" url="https://pl.wikipedia.org/wiki?curid=2217275" title="Blowfish Malibu">
Blowfish Malibu

Blowfish Malibu to amerykańska marka obuwia damskiego i dziewczęcego.
Firma została stworzona w 2006 roku przez dwóch „weteranów branży obuwniczej”: Steve'a Hoyta (projektującego wcześniej m.in. dla marek Rocket Dog, Esprit i Sam &amp; Libby) i Dona Weissa (twórcę marek Hippopotamus, Aerosoles i Rocket Dog).
Obecnie buty Blowfish są dostępne nie tylko w USA, ale też w Australii, w wielu krajach europejskich (m.in.: w Anglii, Irlandii, Francji, Grecji, we Włoszech, Niemczech) oraz w Japonii. Na polskim rynku pojawią się w marcu 2011 roku.

</doc>
<doc id="2217276" url="https://pl.wikipedia.org/wiki?curid=2217276" title="Wspólnota administracyjna Oberes Geratal">
Wspólnota administracyjna Oberes Geratal

Wspólnota administracyjna Oberes Geratal (niem. "Verwaltungsgemeinschaft Oberes Geratal") – dawna wspólnota administracyjna w Niemczech, w kraju związkowym Turyngia, w powiecie Ilm. Siedziba wspólnoty znajdowała się w miejscowości Gräfenroda. Powstała 14 lipca 1993.
Wspólnota administracyjna zrzeszała siedem gmin, w tym jedną gminę miejską "(Stadt)" oraz sześć gmin wiejskich:
1 stycznia 2019 wspólnota została zlikwidowana. Gminy Frankenhain, Geschwenda, Gossel, Gräfenroda, Liebenstein oraz gmina Geraberg ze wspólnoty administracyjnej Geratal utworzyły nową gminę "(Landgemeinde)" Geratal. Gmina Gehlberg została przyłączona do miasta Suhl. Miasto Plaue przyłączono do wspólnoty administracyjnej Geratal, której nazwę zmieniono na Geratal/Plaue.

</doc>
<doc id="2217277" url="https://pl.wikipedia.org/wiki?curid=2217277" title="Ojrot-Tura">
Ojrot-Tura



</doc>
<doc id="2217278" url="https://pl.wikipedia.org/wiki?curid=2217278" title="Klenk Meteor">
Klenk Meteor

Klenk Meteor – samochód Formuły 1, który uczestniczył w Grand Prix Niemiec 1954. Został zaprojektowany przez Hansa Klenka. Podstawą do zaprojektowania modelu był Veritas Meteor, którym Hans Klenk ścigał się w Grand Prix Niemiec 1952. Klenk Meteor był napędzany przez silnik BMW 328 R6 o pojemności 2,0 litra.
Początkowo kierowcą samochodu miał być Hans Klenk. Jednakże w 1953 roku, podczas testów dla Mercedesa, miał groźnie wyglądający wypadek i kierowcą modelu Meteor w Grand Prix Niemiec 1954 został Theo Helfrich.
W kwalifikacjach do Grand Prix Niemiec Helfrich był 21, uzyskując czas o prawie półtorej minuty gorszy od zdobywcy pole position, Juana Manuela Fangio. Z wyścigu wycofał się na dziewiątym okrążeniu na skutek awarii silnika.

</doc>
<doc id="2217280" url="https://pl.wikipedia.org/wiki?curid=2217280" title="Reprezentacja Pakistanu w piłce siatkowej kobiet">
Reprezentacja Pakistanu w piłce siatkowej kobiet

Reprezentacja Pakistanu w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217282" url="https://pl.wikipedia.org/wiki?curid=2217282" title="Oberes Geratal">
Oberes Geratal



</doc>
<doc id="2217283" url="https://pl.wikipedia.org/wiki?curid=2217283" title="Reprezentacja Singapuru w piłce siatkowej kobiet">
Reprezentacja Singapuru w piłce siatkowej kobiet

Reprezentacja Singapuru w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217284" url="https://pl.wikipedia.org/wiki?curid=2217284" title="Geografia Saint-Barthélemy">
Geografia Saint-Barthélemy

Saint Barthélemy jest zamorską wspólnotą terytorialną Francji, leżącą w Ameryce Środkowej w archipelagu Małych Antyli (archipelag Wysp Podwietrznych). Ta niewielka wyspa cechuje się urozmaiconą, nizinną rzeźbą terenu i tropikalnym klimatem.
Powierzchnia i położenie geograficzne.
Powierzchnia - 25 km2, co odpowiada wielkości małego polskiego miasta.
Położenie geograficzne - 17°54'N i 62°50'W. Wyspa rozciąga się na długości 10 km, a jej przeciętna szerokość wynosi 2 km. Saint Barthélemy leży pomiędzy Oceanem Atlantyckim, a Morzem Karaibskim.
Wyspa poprzez wody terytorialne nie graniczy z żadnym państwem, a w jej pobliżu leży inne francuskie terytorium - Saint Martin wraz z holenderskim Sint Maarten.
Budowa geologiczna i rzeźba.
Saint Barthélemy leży na północno-wschodnim skraju płyty karaibskiej i jest niewielką wulkaniczną wyspą zaliczaną do antylskiego łuku wulkanicznego. Na tej niewielkiej wyspie nie zaznacza się działalność wulkaniczna. Wyspa składa się głównie z trzeciorzędowych skał wulkanicznych oraz z czwartorzędowych osadów rafowych.
Wyspa jest ogólnie nizinna, ale posiada górzysty charakter. Obszar Saint Barthélemy urozmaicają wzgórza sięgające 200 m n.p.m. i bardzo wyraźnie odznaczają się od wybitnie nizinnych terenów leżących między wzniesieniami. Tereny wybrzeża są wybitnie nizinne, choć w niektórych miejscach wzgórza schodzą bezpośrednio do morza. Najwyższe wzniesienie - Morne du Vitet ma 286 m n.p.m. i leży w południowej części wyspy.
Saint Barthélemy cechuje się bardzo urozmaiconą linią brzegową, gdzie dominują liczne łagodne i głęboko wcięte zatoki, oraz półwyspy. Wybrzeże jest urozmaicone. Występują liczne piaszczyste plaże, które są zagospodarowane przez człowieka. Wyspa cechuje się także znacznymi odcinkami skalistymi, oraz fragmentami wybrzeża lagunowego. Do wyspy Saint Barthélemy należą liczne, niewielkie i skaliste wyspy leżące w sąsiedztwie Saint Barthélemy. Wiele z nich ma skalistą powierzchnię kilkudziesięciu metrów kwadratowych. Do największych wysp należą: Fourchue, Toc Vers, Coco, Chevreau, La Tortue.
Klimat.
Saint Barthélemy leży w strefie klimatu równikowego, kształtowanego przez północno-wschodnie pasaty i ciepłe prądy morskie, oblewające Małe i Wielkie Antyle. Wpływ na klimat ma także duży poziom nasłonecznienia co jest związana z szerokością geograficzna. 
Temperatury mają przebieg typowy dla klimatu równikowego, gdzie średnia roczna wynosi około 26 °C. W półroczu zimowym średnie wartości 24-26 °C, zaś w letnim sięgają 30 °C, a najwyższe wartości wynoszą 32 °C. Amplitudy dobowe są niewielkie. Opady na wyspie są wysokie, gdzie średnia roczna przekracza 1 000 mm. Występują dwie pory roku: sucha i deszczowa. W półroczu letnim opady są największe, a najmniej deszczu spada w okresie zimowym. Saint Barthélemy leży na trasie cyklonów tropikalnych.
Wody.
Sieć rzeczna nie istnieje. Wody powierzchniowe ograniczają się do kilku niewielkich jezior. 
Gleby.
Saint Barthélemy należy do karaibskiej krainy glebowej. Dominują żyzne gleby czerwone.
Flora i fauna.
Roślinność w wielu miejscach została zdegradowana, lub przekształcona przez człowieka. Na wyspie rośnie duża liczba gatunków drzew i krzewów sprowadzonych z innych krajów. Powszechną formacją roślinną jest zwrotnikowa roślinność krzaczasta. Na wyspie nie ma lasów, poza niewielkimi skupiskami drzew. Głównymi drzewami wyspy są palmy do których należą palma kokosowa i Sabal. Przybrzeżne wyspy są niemal pozbawione roślinności. Wokół wyspy rosną rafy koralowe.
Saint Barthélemy należy do antylskiej krainy neotropikalnej. Świat zwierząt ogranicza się do drobnych gatunków, gdzie nie występują duże ssaki. Najbardziej zasobny jest świat ptaków, szczególnie morskich, a także morskich gatunków zwierząt. Licznie występują skorupiaki i wiele gatunków ryb oraz delfiny, które znajdują doskonałe warunki wśród raf koralowych. Największym przedstawicielem gadów jest żółw skórzasty.

</doc>
<doc id="2217285" url="https://pl.wikipedia.org/wiki?curid=2217285" title="Żyj szybko, kochaj mocno, umieraj młodo - Złota kolekcja">
Żyj szybko, kochaj mocno, umieraj młodo - Złota kolekcja



</doc>
<doc id="2217286" url="https://pl.wikipedia.org/wiki?curid=2217286" title="Reprezentacja Sri Lanki w piłce siatkowej kobiet">
Reprezentacja Sri Lanki w piłce siatkowej kobiet

Reprezentacja Sri Lanki w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217288" url="https://pl.wikipedia.org/wiki?curid=2217288" title="Reprezentacja Uzbekistanu w piłce siatkowej kobiet">
Reprezentacja Uzbekistanu w piłce siatkowej kobiet

Reprezentacja Uzbekistanu w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217289" url="https://pl.wikipedia.org/wiki?curid=2217289" title="Zespół Przyrodniczo-Krajobrazowy „Glińskie Góry”">
Zespół Przyrodniczo-Krajobrazowy „Glińskie Góry”

Glińskie Góry - zespół wysokich wydm parabolicznych powstałych około 25 tysięcy lat temu, w obrębie Sandru Nowotomyskiego, objęty ochroną jako zespół przyrodniczo-krajobrazowy.
Zespół zlokalizowany jest na północ od Nowego Tomyśla, około 4-6 km od centrum tego miasta, pomiędzy Przyłękiem na zachodzie, a Starym Tomyślem na wschodzie, na terenie Nadleśnictwa Bolewice. Niektóre z wydm mają nawet 25 m wysokości względnej i stanowią rozległe punkty widokowe. Najwyższy ostaniec wysoczyznowy ma około 100 m n.p.m. i znajduje się 6 km na północ od Nowego Tomyśla.
Teren zasiedlony został w drodze osadnictwa olęderskiego. Obecnie rozwijają się w niewielkim stopniu agroturystyka i sporty zimowe. 
Dojazd do zespołu umożliwia droga nr 305 z Nowego Tomyśla lub autostrady A2. Skrajem przebiega niebieski, znakowany szlak rowerowy z Nowego Tomyśla w kierunku Lewic.

</doc>
<doc id="2217290" url="https://pl.wikipedia.org/wiki?curid=2217290" title="Reprezentacja Wietnamu w piłce siatkowej kobiet">
Reprezentacja Wietnamu w piłce siatkowej kobiet

Reprezentacja Wietnamu w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="2217293" url="https://pl.wikipedia.org/wiki?curid=2217293" title="Za ostatni grosz (singel)">
Za ostatni grosz (singel)

Za ostatni grosz – ballada rockowa lubelskiego zespołu Budka Suflera, do słów Marka Dutkiewicza, wydana na singlu w roku 1982. Utwór pochodzi z eponimicznego albumu formacji, "Za ostatni grosz" wydanego w roku 1982.
Geneza utworu.
Wytwórnia Tonpress, z którą Budka Suflera miała podpisaną umowę, naciskała na wydanie nowego albumu, a do kompozycji, którą zespół stworzył podczas prób przed koncertem w Leningradzie, brakowało tekstu. Romuald Lipko zaproponował jego napisanie Markowi Dutkiewiczowi. Pierwsza wersja tekstu nosiła tytuł „Łańcuchowe psy” i miała bardzo ponury wydźwięk. Po tym, jak Lipko odrzucił tekst, Dutkiewicz przekształcił go i zatytułował „Za ostatni grosz”, dostarczając tym samym pomysłu na tytuł i okładkę nowego albumu. Do utworu zrealizowano pierwszy w karierze zespołu teledysk, który miał znaleźć się w Telewizyjnej Liście Przebojów – programie podobnym do brytyjskiego Top of the Pops.

</doc>
<doc id="2217294" url="https://pl.wikipedia.org/wiki?curid=2217294" title="Siatka krystaliczna">
Siatka krystaliczna



</doc>
<doc id="2217295" url="https://pl.wikipedia.org/wiki?curid=2217295" title="Melekes">
Melekes



</doc>
<doc id="2217296" url="https://pl.wikipedia.org/wiki?curid=2217296" title="Martins Soares">
Martins Soares

Martins Soares – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217297" url="https://pl.wikipedia.org/wiki?curid=2217297" title="Let's Get It In">
Let's Get It In

Let's Get It In - singiel amerykańskiego piosenkarza Lloyda. Utwór pochodzi z albumu "King of Hearts". Gościnnie występuje raper 50 Cent. Do singla powstał teledysk.

</doc>
<doc id="2217298" url="https://pl.wikipedia.org/wiki?curid=2217298" title="Hollandia">
Hollandia



</doc>
<doc id="2217299" url="https://pl.wikipedia.org/wiki?curid=2217299" title="Kotabaru">
Kotabaru



</doc>
<doc id="2217301" url="https://pl.wikipedia.org/wiki?curid=2217301" title="Matipó">
Matipó

Matipó – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217302" url="https://pl.wikipedia.org/wiki?curid=2217302" title="Sukarnopura">
Sukarnopura



</doc>
<doc id="2217305" url="https://pl.wikipedia.org/wiki?curid=2217305" title="Pedra Bonita">
Pedra Bonita

Pedra Bonita – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217307" url="https://pl.wikipedia.org/wiki?curid=2217307" title="Nadir Khayat">
Nadir Khayat



</doc>
<doc id="2217310" url="https://pl.wikipedia.org/wiki?curid=2217310" title="Reduto">
Reduto

Reduto – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217311" url="https://pl.wikipedia.org/wiki?curid=2217311" title="Vila Henrique de Carvalho">
Vila Henrique de Carvalho



</doc>
<doc id="2217312" url="https://pl.wikipedia.org/wiki?curid=2217312" title="Santa Margarida">
Santa Margarida

Santa Margarida – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217314" url="https://pl.wikipedia.org/wiki?curid=2217314" title="Vila Pereira d'Eça">
Vila Pereira d'Eça



</doc>
<doc id="2217315" url="https://pl.wikipedia.org/wiki?curid=2217315" title="Amaury Vassili">
Amaury Vassili

Amaury Vassili Chotard, (ur. 8 czerwca 1989 w Rouen) – francuski śpiewak operowy.
Życiorys.
Kariera.
W wieku dziewięciu lat podjął naukę śpiewu w szkole muzycznej w Rouen Alberta i Elizabeth Amsallem. W 2004 zajął pierwsze miejsce na festiwalu "Coupe de France de la chanson française". W 2009 wydał debiutancki album studyjny pt. "Vincerò", za który otrzymał status podwójnej platynowej płyty za wysoką sprzedaż w kraju.
W listopadzie 2010 wydał drugi pt. "Canterò". 27 stycznia 2011 został ogłoszony reprezentantem Francji z korsykańskojęzyczną piosenką „Sognu” w finale 56. Konkursie Piosenki Eurowizji organizowanego w Düsseldorfie. 14 maja 2011 zajął 15. miejsce w finale konkursu oraz odebrał Nagrodę Kompozytorów im. Marcela Bezençona. 26 maja 2012 był sekretarzem podającym francuskie punkty w finale 57. Konkursu Piosenki Eurowizji. W październiku 2012 wydał album pt. "Una parte di me", a dwa lata później premierę miał jego czwarty album pt. "Amaury Vassili chante Mike Brant", na którym umieścił swoje covery piosenek Mike’a Branta. W 2018 wydał piąty album, zatytułowany po prostu "Amaury".

</doc>
<doc id="2217316" url="https://pl.wikipedia.org/wiki?curid=2217316" title="Santana do Manhuaçu">
Santana do Manhuaçu

Santana do Manhuaçu – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217319" url="https://pl.wikipedia.org/wiki?curid=2217319" title="Vila Cabral">
Vila Cabral



</doc>
<doc id="2217321" url="https://pl.wikipedia.org/wiki?curid=2217321" title="São João do Manhuaçu">
São João do Manhuaçu

São João do Manhuaçu – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217322" url="https://pl.wikipedia.org/wiki?curid=2217322" title="Kindu Port-Empain">
Kindu Port-Empain



</doc>
<doc id="2217323" url="https://pl.wikipedia.org/wiki?curid=2217323" title="São José do Mantimento">
São José do Mantimento

São José do Mantimento – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217324" url="https://pl.wikipedia.org/wiki?curid=2217324" title="Simonésia">
Simonésia

Simonésia – miasto i gmina w Brazylii, w stanie Minas Gerais. Znajduje się w mikroregionie Manhuaçu.

</doc>
<doc id="2217325" url="https://pl.wikipedia.org/wiki?curid=2217325" title="Oosthaven">
Oosthaven



</doc>
<doc id="2217326" url="https://pl.wikipedia.org/wiki?curid=2217326" title="Bom Jesus do Galho">
Bom Jesus do Galho

Bom Jesus do Galho – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217328" url="https://pl.wikipedia.org/wiki?curid=2217328" title="Life’s on the Line">
Life’s on the Line

Life's on the Line – utwór amerykańskiego rapera 50 Centa. Piosenka zawiera dissy na rapera Ja Rule i jego wytwórnię Murder Inc. Mimo iż utwór nie został wydany jako singiel, to był notowany na listach, oraz powstał do niego teledysk.
"Your Life's on the Line" pojawia się również na albumach: "Get Rich or Die Tryin’" i "Guess Who's Back?".

</doc>
<doc id="2217329" url="https://pl.wikipedia.org/wiki?curid=2217329" title="Paul Romain">
Paul Romain

Paul Romain (ur. ok. 1735, zm. w styczniu 1822 w Léogâne) – haitański wojskowy i polityk, z nadania Henryka I książę du Limbé.
Zarys biografii.
W wyborach prezydenckich 28 grudnia 1806 otrzymał 14 głosów deputowanych konstytuanty, przegrywając z gen. Henrim Christophe'em. Po wystąpieniu tego ostatniego przeciwko Republice opowiedział się po jego stronie. Przewodniczył obradom zgromadzenia mandatariuszy Państwa Haiti. Był również jednym z głównych twórców ustawy zasadniczej Królestwa Haiti (1811). Jako jeden z najbliższych doradców Henryka I pełnił szereg kluczowych funkcji (marszałek wielki, radca stanu, minister wojny i marynarki wojennej). 8 kwietnia 1811 otrzymał od monarchy tytuł księcia du Limbé. 1 maja tego samego roku został odznaczony Krzyżem Wielkim Orderu Świętego Henryka.
Po upadku monarchii został (15 października 1820) obwołany prezydentem północnej części Haiti przez grupę generałów. Jednak już kilka dni później, wraz ze swymi współpracownikami, wydał odezwę, w której akceptował zjednoczenie kraju.

</doc>
<doc id="2217330" url="https://pl.wikipedia.org/wiki?curid=2217330" title="Bara no Seidou">
Bara no Seidou



</doc>
<doc id="2217332" url="https://pl.wikipedia.org/wiki?curid=2217332" title="Dobry Tygodnik Sądecki">
Dobry Tygodnik Sądecki

Dobry Tygodnik Sądecki – sądecki bezpłatny tygodnik ukazujący się od 1 października 2010 roku. Tytuł wydawany przez Wydawnictwo DOBRE sp. z o.o.
Do 2016 roku pismo kolportowane było przez Sądecką Pocztę Rowerową Wiesława Wcześnego, przewodnika Polskiego Towarzystwa Tatrzańskiego.
Od 2017 roku wydanie tradycyjne "Dobrego Tygodnika Sądeckiego" uzupełnia portal informacyjny Wydawnictwa Dobre - dts24, w którym oprócz wersji elektronicznej tygodnika można znaleźć codzienne informacje z powiatów nowosądeckiego, gorlickiego i limanowskiego.
Autorzy.
W "Dobrym Tygodniku Sądeckim" i w dts24 publikowali m.in.: Wojciech Molendowicz (od 2010 red.nacz.), Katarzyna Gajdosz - Krzak (od 2012 do 2015 z-ca red.nacz.), Jolanta Bugajska (od 2015 z-ca red.nacz.), Iwona Kamieńska (od 2017 z-ca.red.nacz), Jerzy Wideł, Jerzy Leśniak, Rafał Matyja, Rafał Kamieński, Agnieszka Małecka, Tatiana Biela, Kinga Nikiel-Bielak, Natalia Sekuła, Klaudia Kulak, Jacek Bugajski, Jerzy Cebula, Remigiusz Szurek, Krzysztof Rosłoński.

</doc>
<doc id="2217334" url="https://pl.wikipedia.org/wiki?curid=2217334" title="Warmiak">
Warmiak

Zobacz też: Warmiaki

</doc>
<doc id="2217335" url="https://pl.wikipedia.org/wiki?curid=2217335" title="Rocky Schenck">
Rocky Schenck

Rocky Schenck (ur. 18 kwietnia 1955 w Austin w stanie Teksas) – amerykański reżyser teledysków oraz fotograf. Pracował z takimi artystami jak między innymi Nick Cave oraz PJ Harvey ("Henry Lee"), Seal oraz Joni Mitchell ("How Do You Stop"), The Cramps ("Bikini Girls with Machine Guns" oraz "Creature from the Black Leather Lagoon"), Alice in Chains ("We Die Young", "Them Bones", "What the Hell Have I", "Grind"), Annie Lennox oraz Rod Stewart ("If We Fall in Love Tonight"), oraz grupą muzyczną Van Halen ("Humans Being" oraz "Fire in the Hole").Największa kolekcja jego prac znajduje się w Wittliff collections w Texas State University–San Marcos.

</doc>
<doc id="2217337" url="https://pl.wikipedia.org/wiki?curid=2217337" title="Manlio Di Rosa">
Manlio Di Rosa

Manlio Di Rosa (ur. 14 września 1914 w Livorno, zm. 15 marca 1989 tamże) – włoski szermierz, florecista. Wielokrotny medalista olimpijski.
Członkiem drużyny florecistów był przez kilkanaście lat, debiutował już przed wojną, sięgał z nią po medale mistrzostw świata (złoto w 1937, 1949, 1950, 1954 i 1955, srebro w 1947, 1951 i 1953). Indywidualnie był mistrzem globu w 1951, wicemistrzem w 1947 i brązowym medalistą w 1953. Brał udział w czterech igrzyskach (IO 36, IO 48, IO 52, IO 56), za każdym razem zdobywał medale w drużynie floretowej: złoto w 1936 i 1956, srebro w 1948 i 1952. Indywidualnie był trzeci w 1952.

</doc>
<doc id="2217338" url="https://pl.wikipedia.org/wiki?curid=2217338" title="Manlio di Rosa">
Manlio di Rosa



</doc>
<doc id="2217340" url="https://pl.wikipedia.org/wiki?curid=2217340" title="Lennart Larsson (narciarz)">
Lennart Larsson (narciarz)

Lennart Nils Olov Larsson (ur. 7 lutego 1930 w Granbergsträsk koło Skellefteå, zm. 26 marca 2021) − szwedzki biegacz narciarski, brązowy medalista olimpijski oraz mistrz świata.
Kariera.
Pierwszy sukces osiągnął w 1956 roku, kiedy wraz z Gunnarem Samuelssonem, Perem-Erikiem Larssonem i Sixtenem Jernbergiem zdobył brązowy medal podczas igrzysk olimpijskich w Cortina d’Ampezzo. Na tych samych igrzyskach był też ósmy w biegach na 15 i 30 km. Na rozgrywanych cztery lata później igrzyskach w Squaw Valley był czwarty w sztafecie i biegu na 50 km, a na dystansie 30 km zajął piąte miejsce. W międzyczasie wystartował na mistrzostwach świata w Lahti w 1958 roku, razem z Jernbergiem, Sture Grahnem i Perem-Erikiem Larssonem zdobywając złoty medal w sztafecie. W startach indywidualnych zajął tam czternaste miejsce na 150 km i piętnaste na dystansie 50 km. Wystąpił także w biegu na 15 km podczas mistrzostw świata w Zakopanem w 1962 roku, zajmując jedenaste miejsce.

</doc>
<doc id="2217345" url="https://pl.wikipedia.org/wiki?curid=2217345" title="Mann (raper)">
Mann (raper)

Mann, właściwie Dijon Shariff Thames-Williams (ur. 17 lipca 1991 w Los Angeles, w stanie Kalifornia) – amerykański raper oraz autor tekstów piosenek hip-hop, rap oraz pop.
Życiorys.
Urodził się w Los Angeles w czasie, kiedy panował rozkwit gangsterskiej muzyki na zachodnim wybrzeżu USA. Jednak Dijon zawsze odstawał od grupy rówieśników, która była zafascynowana tym nurtem. Bardziej interesowała go sztuka niż porachunki gangów na osiedlu. Kiedy presja była zbyt duża i jego koledzy proponowali mu noszenie broni, odizolował się i rozpoczął naukę z dala od tego środowiska. Dijon od małego był zainteresowany w różnych występach, zawsze przyciągał swoją uwagę. Poza różnymi klipami i reklamami, w wieku 5 lat dostał małe role filmowe m.in. w "„Married and Children”" i "„Ghosts of Mississippi”". Z wiekiem coraz bardziej zafascynowany był tworzeniem muzyki. Wspólnie z przyjaciółmi z AGC, Dockiem i Chettah, założył grupę "La Boyz". Dzięki występom w "Fly Guy Show" został zauważony przez producentów, m.in. przez znanego producenta muzyki R&amp;B, J.R. Rotem. Utwór "Jerkin" otworzył mu drogę do współpracy z takimi wykonawcami jak Sean Kingston czy Jason Derülo. Z tym drugim nagrał piosenkę zatytułowaną "Text", która znalazła się na wielu notowaniach. Ostatnio, dzięki współpracy z Def Jam, nagrał piosenkę "Buzzin"' z 50 Centem, która coraz przybiera na popularności. Współpracował również z Big Time Rush, czego efektem jest piosenka "Music Sounds Better With U" znajdująca się na krążku BTR- "Elevate".

</doc>
<doc id="2217349" url="https://pl.wikipedia.org/wiki?curid=2217349" title="Nanojądro">
Nanojądro



</doc>
<doc id="2217350" url="https://pl.wikipedia.org/wiki?curid=2217350" title="Nanokernel">
Nanokernel



</doc>
<doc id="2217351" url="https://pl.wikipedia.org/wiki?curid=2217351" title="Pikojądro">
Pikojądro



</doc>
<doc id="2217352" url="https://pl.wikipedia.org/wiki?curid=2217352" title="Picokernel">
Picokernel



</doc>
<doc id="2217353" url="https://pl.wikipedia.org/wiki?curid=2217353" title="Złoty Paw">
Złoty Paw



</doc>
<doc id="2217354" url="https://pl.wikipedia.org/wiki?curid=2217354" title="Anulowane misje programu Apollo">
Anulowane misje programu Apollo

Anulowane misje programu Apollo – w trakcie trwania programu Apollo anulowano kilkanaście planowanych misji kosmicznych.
Misje planowane przed pożarem Apollo 1.
Wstępny plan z 1962 r. przewidywał, że już w 1965 r. odbędą się cztery misje Apollo Block I. Statki miały być wyniesione na orbitę przez rakietę Saturn I. W 1963 r. okazało się jednak, że Saturn I nie udźwignie nowej, cięższej wersji statku. Zdecydowano się wówczas na użycie silniejszej rakiety - Saturn IB. Niedługo potem ustalono, że odbędą się dwa loty testowe Block I (AS-204 i AS-205), po których nastąpi test Block II i modułu księżycowego (AS-207/208).
W 1965 r. wybrano załogi pierwszych dwóch lotów Apollo. Do misji Apollo 1 (AS-204) wyznaczono Virgila Grissoma, Edwarda White’a i Rogera Chaffee'go, zaś do misji Apollo 2 (AS-205) Waltera Schirrę, Donna Eisele i Waltera Cunninghama.
22 grudnia 1966 roku anulowano lot Apollo 2 uznając go za zbędny, a nazwę „Apollo 2” przypisano misji planowanej dawniej jako Apollo 3. Załogą lotu tego zostali: James McDivitt, David Scott i Russell Schweickart. Ogłoszono także skład załogi kolejnego lotu, podczas którego planowano po raz pierwszy użyć rakiety Saturn V. W jej skład weszli: Frank Borman, Michael Collins i William Anders. 
Datę startu misji Apollo 1 wyznaczono na 21 lutego 1967 roku, jednak 27 stycznia 1967 roku, podczas testów z załogą, spłonął statek Apollo 1. Trzej obecni w kapsule astronauci (V. Grissom, E. White i R. Chaffee) zginęli, zaś kilku obecnych na wyrzutni techników zostało rannych. W związku z pożarem anulowano wszystkie planowane misje. Zrezygnowano także z użycia Apollo Block I.
Misje planowane po pożarze Apollo 1.
We wrześniu 1967 r. powstał nowy plan lotów załogowych. Misje podzielono ze względu na ich cel i nadano im oznaczenia od A do J.
9 listopada 1967 r. wystartowała rakieta Saturn V do misji Apollo 4. Był to pierwszy lot statku Apollo od czasu tragicznego pożaru Apollo 1. 
Start pierwszej misji załogowej (Apollo 7) zaplanowano na październik 1968 r. Członkami załogi tego lotu zostali Walter Schirra, Donn Eisele i Walter Cunningham. Na grudzień 1968 r. zaplanowano testy modułu księżycowego na LEO (Apollo 8), zaś na marzec 1969 r. testy modułu księżycowego na MEO (Apollo 9). 
19 sierpnia 1968 r. ogłoszono skład załogi misji Apollo 8. W jej skład weszli: Frank Borman, James Lovell i William Anders. Wkrótce ogłoszono także załogę kolejnego lotu (Apollo 9). Utworzyli ją: James McDivitt, David Scott i Russell Schweickart.
Spośród wszystkich elementów programu Apollo najwięcej problemów sprawiał moduł księżycowy. W dostarczonym na przylądek Canaveral w czerwcu 1968 r. LM-3 wykryto 101 wad konstrukcyjnych. Producent modułu, Grumman Aerospace Corporation oświadczył wówczas, że pierwszy zmodyfikowany LM będzie gotowy dopiero w lutym 1969 r. Spowodowało to zmiany w harmonogramie lotów. Start Apollo 7 wyznaczono na 11 października 1968 r. Na grudzień 1968 r. zaplanowano wejście na orbitę Księżyca (Apollo 8), zaś na marzec 1969 r. testy modułu księżycowego na LEO (Apollo 9). Zrezygnowano z przeprowadzenia testów LM na MEO.
Misje planowane po pierwszym lądowaniu na Księżycu.
Po udanym lądowaniu statku Apollo 11 na Księżycu zdecydowano, że odbędzie się tam jeszcze dziewięć lotów badawczych: Apollo 12 w grudniu 1969 r., Apollo 13, Apollo 14 i Apollo 15 w 1970 r., Apollo 16 i Apollo 17 w 1971 r., Apollo 18 i Apollo 19 w 1972 r. oraz Apollo 20 w 1973 r.
4 stycznia 1970 r. NASA ogłosiła anulowanie misji Apollo 20. Powodem takiej decyzji była niemożliwość produkcji kolejnej rakiety Saturn V, koniecznej do wyniesienia stacji Skylab. Zdecydowano, więc by użyć rakiety przeznaczonej pierwotnie dla misji Apollo 20. Uległy wówczas zmianie także daty kolejnych startów. 2 września 1970 r. anulowano misję Apollo 18 i Apollo 19. Oznaczenie Apollo 15 otrzymała wtedy misja planowana wcześniej jako Apollo 16.
Podsumowanie.
Tabela przedstawiająca wszystkie anulowane misje programu Apollo :

</doc>
<doc id="2217355" url="https://pl.wikipedia.org/wiki?curid=2217355" title="Reprezentacja Makao w piłce siatkowej kobiet">
Reprezentacja Makao w piłce siatkowej kobiet



</doc>
<doc id="2217356" url="https://pl.wikipedia.org/wiki?curid=2217356" title="Podlasianin">
Podlasianin



</doc>
<doc id="2217362" url="https://pl.wikipedia.org/wiki?curid=2217362" title="Takie tango">
Takie tango

Takie tango – singel grupy Budka Suflera z albumu "Nic nie boli, tak jak życie". Początkowo utworem promującym album miał być utwór „Jeden raz”, jednak to właśnie „Takie tango” zaczęło bić wszelkie rekordy popularności. Piosenka została wybrana jako największy przebój 25-lecia Wolnej Polski według słuchaczy Programu Pierwszego Polskiego Radia. Utwór znalazł się na pierwszym miejscu listy 30 ton, triumfował też na liście Trójki. W 1997 roku piosenkę nagrodzono Fryderykiem w kategorii piosenka roku. 9 sierpnia 2009 zwyciężyła w głosowaniu publiczności i została hitem 35-lecia zespołu Budka Suflera podczas koncertu w Operze Leśnej w Sopocie. Teledysk do utworu nagrano w Kopalni Soli w Bochni.
W 2001 roku tajwański zespół Power Station nagrał swoją wersję „Takiego tanga”.

</doc>
<doc id="2217366" url="https://pl.wikipedia.org/wiki?curid=2217366" title="Pandorum">
Pandorum

Pandorum – niemiecko-amerykański horror science-fiction z 2009 roku w reżyserii Christiana Alvarta, który jest jednocześnie współautorem scenariusza.
Fabuła.
Akcja filmu rozgrywa się na pokładzie statku kosmicznego przewożącego osadników z ziemi na inną planetę. Z hibernacji budzi się kapral Bower - inżynier pokładowy. Przebudzony jest też porucznik Payton, który ma dowodzić trzyosobową wachtą, lecz brakuje trzeciego członka grupy, ani nie ma śladu po ich poprzednikach. Obaj nic nie pamiętają. Porucznik Payton podejrzewa że ktoś z poprzedniej wachty doznał "pandorum" - załamania psychicznego spowodowanego długotrwałym odosobnieniem prowadzącego do obłędu.
Zauważają, że statek ma problem z reaktorem, więc Bower wyrusza w jego kierunku. Spotyka innych członków załogi - Sheparda, genetyczkę Nadię i rolnika Manha, którzy też niewiele pamiętają, oraz polujących na nich "myśliwych", będących zmutowanymi ludźmi. Shepard wkrótce ginie z ich rąk. Zarówno załoga jak i osadnicy mieli podany środek mutagenny, aby ułatwić im przystosowanie się do warunków na nowej planecie.
Cała trójka wyrusza do reaktora. W tym czasie do porucznika dołącza kapral Gallo z poprzedniej wachty. Informuje porucznika Paytona, że oficerowie z poprzedniej wachty mieli "pandorum" i musiał ich zabić. Tymczasem Bower, Nadia i Manh dowiadują się, od spotkanego Lylanda, co wydarzyło się na statku. Okazuje się też, że mają mniej niż godzinę na zresetowanie reaktora.

</doc>
<doc id="2217369" url="https://pl.wikipedia.org/wiki?curid=2217369" title="Apollo 18">
Apollo 18



</doc>
<doc id="2217370" url="https://pl.wikipedia.org/wiki?curid=2217370" title="Apollo 19">
Apollo 19



</doc>
<doc id="2217371" url="https://pl.wikipedia.org/wiki?curid=2217371" title="Apollo 21">
Apollo 21



</doc>
<doc id="2217372" url="https://pl.wikipedia.org/wiki?curid=2217372" title="Apollo 20">
Apollo 20



</doc>
<doc id="2217375" url="https://pl.wikipedia.org/wiki?curid=2217375" title="Ołeksandr Pomazun">
Ołeksandr Pomazun



</doc>
<doc id="2217376" url="https://pl.wikipedia.org/wiki?curid=2217376" title="HPSG">
HPSG

HPSG () – formalna, generatywna teoria gramatyki. W HPSG gramatyka rozumiana jest jako zestaw ograniczeń (ang. "constraints") narzucony na strukturę słów i zdań, przedstawianą za pomocą obiektów i ich atrybutów (ang. "features").
Do gramatyki należy również sygnatura określająca ontologię (hierarchię oraz posiadane atrybuty) obiektów, przykładowo, rzeczowniki (ale nie czasowniki) zdefiniowane są jako posiadające kategorię przypadka. Typem odpowiadającym w sygnaturze wyrażeniom lingwistycznym jest znak (rozumiany w sensie de Saussure'a), którego podtypem są słowo (np. "kot") lub fraza (np. "Marysia biegnie", "czarny kot"). Sygnatura wymaga, aby każdy obiekt wyrażał jeden ze swoich podtypów, stąd niemożliwy jest np. znak będący jednocześnie słowem i frazą.
Struktura obiektów.
Informacje nt. atrybutów danego słowa wyrażone są w leksykonie, czyli zbiorze słów w danym języku (niektóre gramatyki rozbudowują leksykon dodatkowo o informacji nt. morfologii słów). Przykładowo, w gramatyce angielskiej, słowo walks („idzie”) może być zdefiniowane w leksykonie następująco:
W powyższym przykładzie, mamy do czynienia ze słowem ("word"), posiadającym dwa atrybuty: "phon" ("phonology": informacja nt. fonologii, czyli wymowy lub pisowni) oraz "synsem" ("syntax/semantics": informacja na temat składni oraz semantyki). Atrybut "synsem" sam w sobie posiada atrybuty "cat(egory)" oraz "cont(ent)". "Cat" zawiera informacje na temat składni i morfologii słowa, jak część mowy (tutaj: czasownik – "verb"), jak również informacji na temat np. walencji, czyli wymaganych argumentów, czasownika – tu czasownik wymaga podmiotu ("subj(ect)") stojącego w trzeciej osobie liczby pojedynczej, ale nie może posiadać dopełnienia ("comp(lements)"). "Cont" opisuje relacje semantyczne, więc podmiot otrzymuje funkcję "walker", czyli "chodzący".
Ważną relacją w HPSG jest unifikacja, czyli zrównanie ze sobą dwóch obiektów. W powyższym przykładzie, symbol [1] oznacza, że podmiot czasownika oraz "chodzący" są tożsame: Słowo stojące w podmiocie zdania stanowi jednocześnie wykonawcę czynności.
Ograniczenia ("constraints").
Ograniczenia, za pomocą których wyrażona jest gramatyka, oceniają, czy dana interpretacja zdania jest możliwa (gramatyczna) czy też nie (niegramatyczna). Gramatyka narzucić może np. ograniczenie, że w języku polskim dopełnienie bliższe zanegowanego czasownika musi stać w dopełniaczu, a czasownika niezanegowanego w bierniku. Doprowadzi to do uznania, że zdania "Nie mam czasu" oraz "Mam czas" uznane zostaną za poprawne, nie będzie natomiast możliwe zinterpretowanie zdań "Nie mam czas" oraz "Mam czasu".
Podobnie, jako że w swojej strukturze czasownik "walks" („idzie”) wymaga podmiotu w trzeciej osobie l.p., zdanie "They walks" („Oni idzie”) zostanie uznane za niegramatyczne. Cechy niedookreślone przez ograniczenia mogą być jednak wypełnione przez obiekty o dowolnej wartości atrybutu, więc podmiot może stanowić zarówno "she" („ona”) jak i "he" („on”), jeśli ani słownik, ani gramatyka, nie narzucają wymogu, że podmiot musi być rodzaju męskiego lub żeńskiego.
W celu umożliwienia interpretacji całego zdania, niektóre cechy przenoszone są przez gramatykę wyżej. HPSG zakłada, że każda fraza posiada element nadrzędny (ang. "head daughter") oraz elementy podrzędne (ang. "non-head daughters"). Elementem nadrzędnym frazy czasownikowej będzie więc czasownik, frazy rzeczownikowej złożonej z rzeczownika określanego przez przymiotnik – rzeczownik itd. Zgodnie z tą zasadą (wyrażaną w postaci ograniczeniana znanego najczęściej jako "Head Feature Principle"), informacje na temat członu głównego (ang. "head", stąd "head-driven") kategorii czasownika będą dostępne również na poziomie frazy lub zdania. Inna ważna zasada, najczęściej określana jako "Valence Principle", wymaga od frazy czasownikowej stanowiącej pełne zdanie posiadania wszystkich wymaganych argumentów. Zdanie "Janek podarował" może więc zostać uznane za niegramatyczne, gdyż nie posiada informacji na temat dopełnienia (zasada odgrywa większą rolę np. w języku angielskim czy niemieckim, gdzie zdania pozbawione widocznego podmiotu lub dopełnienia są zwykle niegramatyczne).
W związku ze swoją formalną, logiczno-matematyczną strukturą, HPSG jest często wykorzystywana w komputerowych modelach gramatyki.

</doc>
<doc id="2217377" url="https://pl.wikipedia.org/wiki?curid=2217377" title="Théophile Aube">
Théophile Aube

Hyacinthe Laurent Théophile Aube (ur. 22 listopada 1826 w Tulonie, zm. 31 grudnia 1890 tamże) − francuski admirał i polityk, gubernator Martyniki w latach 1879−1881, minister marynarki (1886−1887), współtwórca i główny przedstawiciel tzw. "Jeune École" („Młodej Szkoły”) – koncepcji strategii morskiej postulującej rozwój lekkich sił kosztem budowy okrętów liniowych.
Życiorys.
Wstąpił do Marine Nationale w 1840 roku. Większą część swej służby spędził we francuskich koloniach w Afryce, Azji i Ameryce. W latach 50. XIX wieku, jako dowódca kanonierki walczył w Senegalu pod dowództwem generała Louisa Fadherbe’a. Wkrótce ożenił się z jego siostrzenicą, co nie pozostało bez wpływu na przebieg dalszej kariery. Podczas wojny francusko-pruskiej w 1870 roku walczył w obronie Paryża. W 1879 roku został mianowany gubernatorem Martyniki, gdzie podczas epidemii żółtej febry zmarła jego żona. On sam również kilkakrotnie zapadał na choroby tropikalne, co zmusiło go do przejścia na emeryturę w 1885 roku, w stopniu kontradmirała.
Podczas swej służby w koloniach admirał Aube nabrał przekonania, że największym zagrożeniem dla zamorskich posiadłości Francji jest brytyjska Royal Navy. Ponieważ przestarzała i niedofinansowana marynarka francuska nie mogła się z nią równać w bezpośrednim boju, należało, według admirała, stworzyć nową jakość we flocie. Miały nią być budowane w dużych ilościach lekkie okręty: torpedowce, kanonierki i krążowniki zdolne niszczyć brytyjską żeglugę handlową. Teorie te zdobyły poparcie grupy młodych oficerów floty (stąd nazwa "Jeune École"), widzących w nich szansę na rozwój własnych karier. 7 stycznia 1886 roku Théophile Aube, awansowany do stopnia wiceadmirała, został ministrem marynarki w trzecim rządzie Charles’a de Freycineta.
Jako minister, admirał Aube zmienił niemal wszystkich członków sztabu marynarki i szefów departamentów w ministerstwie. Realizując potrzeby awansu popierających go młodszych oficerów obniżył wiek emerytalny we flocie. Wstrzymał budowę wszystkich powstających pancerników, nakazując rozpoczęcie prac konstrukcyjnych nad promowanymi przez "Młodą Szkołę" krążownikami, kanonierkami i torpedowcami. Większość dużych okrętów Marine Nationale została przebazowana do Tulonu nad Morzem Śródziemnym, tworząc przeciwwagę dla rozbudowywanej marynarki wojennej Włoch. Aube wsparł również prace nad pierwszym francuskim okrętem podwodnym, eksperymentalnym „Gymnôte”, zbudowanym według koncepcji Stanislasa Henriego Dupuy de Lôme’a i projektu Gustave’a Zédé.
Koncepcje i polityka Théophile’a Aube’a szybko utraciły wsparcie pozostałych członków rządu. Realizacja teorii "Młodej Szkoły" okazała się być równie kosztowna, jak budowa pancerników. W dodatku brak zdolności organizacyjnych ministra spowodował chaos w podległych mu strukturach, a próby z operacyjnym wykorzystaniem niewielkich torpedowców i kanonierek w działaniach na pełnym morzu kończyły się fiaskiem. Budżet ministerstwa na rok 1886 został znacznie przekroczony, co w końcu doprowadziło do zdymisjonowania admirała 30 maja 1887 roku. Część jego pomysłów została zarzucona, część, po modyfikacji, weszła w życie. Sam Aube na emeryturze osiadł w Tulonie, gdzie zmarł 31 grudnia 1890 roku.

</doc>
<doc id="2217378" url="https://pl.wikipedia.org/wiki?curid=2217378" title="Jeune École">
Jeune École

Jeune École (z fr. Młoda Szkoła) − francuska doktryna wojny morskiej z końca XIX wieku. Jej teoretycy postulowali budowę dużej liczby niewielkich okrętów, zdolnych do stawienia czoła jednostkom potencjalnego przeciwnika, oraz krążowników do prowadzenia wojny na szlakach handlowych. Skierowana była głównie przeciwko największej potędze morskiej owych czasów – brytyjskiej Royal Navy, oraz rosnącej w siłę włoskiej Regia Marina.
Geneza.
Koncepcja Jeune École powstała w wyniku obserwacji szybkiego postępu technologicznego wojny morskiej w drugiej połowie XIX wieku. Powstanie nowych środków walki: granatów artyleryjskich i torpedy samobieżnej oraz zastosowanie napędu parowego na jednostkach pływających, pozwalały snuć pomysły oparcia potęgi floty na niewielkich jednostkach, zdolnych za ich pomocą zniszczyć flotę złożoną z dużych okrętów liniowych. Zyskały one poparcie we Francji, zniszczonej wojną francusko-pruską i walką z komunardami.
Zbliżone idee pojawiały się już w pracach francuskiego oficera marynarki i historyka wojny morskiej, barona Richilda Grivela w latach 60. XIX wieku. Na podstawie analizy historycznych konfliktów twierdził on, że Francja winna mieć dwie zróżnicowane strategie wojny morskiej, w zależności od przeciwnika: przeciwko słabszym flotom występować jako hegemon całą siłą floty liniowej i stosować taktykę blokady wybrzeża; przeciwko flotom silniejszym (przede wszystkim brytyjskiej) zaś prowadzić wojnę krążowniczą, mającą uderzyć w morskie linie komunikacyjne i flotę handlową potencjalnego przeciwnika. Pierwszym znaczącym przedstawicielem nowego sposobu myślenia był komandor Auguste Gougeard, minister marynarki w rządzie Léona Gambetty (grudzień 1881 − styczeń 1882). Podczas krótkiego urzędowania opracował on, zarzuconą przez następców, reformę Marine Nationale, polegającą między innymi na zastąpieniu istniejącej floty liniowej okrętami obrony wybrzeża i koncentracji morskich sił Francji na Morzu Śródziemnym. To ostatnie wskazywało na skoncentrowanie ekspansji kolonialnej w kierunku Afryki Północnej i możliwy konflikt z Włochami na tym terenie oraz na ideę zagrożenia brytyjskiemu handlowi z Indiami poprzez zamknięcie najkrótszej drogi morskiej przez Kanał Sueski.
Zbliżone pomysły zyskiwały poparcie młodszych oficerów floty francuskiej (stąd nazwa – Jeune École), widzących w nich szansę na rozwój własnych karier, blokowanych przez wyższych stopniem wojskowych, zajmujących przez lata stanowiska dowódcze we flocie i jej administracji oraz koloniach. Przebieg działań wojny z Chinami (1884−1885, zwłaszcza bitew pod Fuzhou i pod Shipu) zdawał się również potwierdzać rosnącą rolę małych okrętów w działaniach na morzu. Podobne myśli były również rozwijane przez admirała Théophile’a Aube’a i związanego z nim publicystę Gabriela Charmes’a. Ten pierwszy opublikował między innymi prace "La guerre navale et les ports militaires de la France" (1879) oraz będącą jej rozwinięciem "La guerre maritime et les ports français" (1882). Zdołali oni przekonać opinię publiczną, że utworzenie floty złożonej z licznych torpedowców i kanonierek jest jedynym sposobem uzyskania przewagi nad dominującą na morzach Royal Navy. Dodatkowo przedstawili koncepcję wojny krążowniczej, skierowanej przeciwko brytyjskiemu handlowi morskiemu. Jeszcze jednym atutem tak utworzonej marynarki wojennej miał być jej stosunkowo niewielki koszt, w porównaniu z tradycyjną flotą liniową, opartą na pancernikach. W efekcie Jeune École uzyskała polityczne poparcie republikanów i 7 stycznia 1886 roku Théophile Aube, awansowany do stopnia wiceadmirała, został ministrem marynarki w trzecim rządzie Charles’a de Freycineta.
Teoria.
Admirał Aube zaprezentował pełnię swych idei w pracy "La guerre maritime et les ports français" z 1882 roku. Według niego, każda flota (w domyśle: Royal Navy), prowadząca działania blokadowe u wybrzeży Francji, miała być rozbita atakami sił lekkich, składających się z torpedowców, osłanianych przez kanonierki pomysłu Gabriela Charmes'a: niewielkie, smukłe jednostki uzbrojone w pojedyncze działo kal. 138 mm. Dopiero tak osłabione i będące w odwrocie eskadry przeciwnika miały być atakowane przez nieliczne pancerniki obrony wybrzeża. Nowinki techniczne: telegraf i kolej żelazna miały w zamyśle ułatwiać koncentrację własnych wojsk do odparcia ewentualnego desantu w każdym punkcie wybrzeża, zaś okręty o napędzie parowym, niezależne od wiatru, pojawiać się w każdym miejscu zagrożonym przez wrogą flotę. Jednocześnie, na wypadek wojny, szybkie francuskie krążowniki o dużym zasięgu miały rozpocząć działania korsarskie na szlakach handlowych przeciwnika. Idea wojny krążowniczej (fr. "guerre de course") sprowadzała się do zakłócenia brytyjskiego handlu z koloniami i zachwiania podstaw stabilności ekonomicznej na wyspach. W ten sposób, według admirała Aube’a, miało dojść do destabilizacji brytyjskiej gospodarki, kryzysu i wybuchu niepokojów społecznych, co powinno skłonić rząd Zjednoczonego Królestwa do wycofania się z wojny.
Z kolei na wypadek wojny z drugim potencjalnym przeciwnikiem Francji na morzu, Włochami, możliwej ze względu na konflikt interesów kolonialnych obydwu państw w Afryce Północnej, teoria Jeune École zakładała uderzenia torpedowców na włoskie bazy morskie, w celu zniszczenia ich dużych okrętów budowanych z myślą o obronie wybrzeża, oraz prowadzenie bombardowań celów niemilitarnych, głównie w południowej części Włoch, z nadzieją na wzmocnienie separatystycznych zapatrywań tamtejszej ludności.
Realizacja idei.
Po objęciu stanowiska ministra marynarki, admirał Aube zmienił niemal wszystkich członków sztabu i szefów departamentów w ministerstwie. Realizując potrzeby awansu popierających go młodszych oficerów, obniżył wiek emerytalny we flocie. Wstrzymał budowę wszystkich powstających pancerników, nakazując rozpoczęcie prac konstrukcyjnych nad promowanymi przez Młodą Szkołę krążownikami, kanonierkami i torpedowcami. Większość dużych okrętów Marine Nationale została przebazowana do Tulonu nad Morzem Śródziemnym, tworząc przeciwwagę dla rozbudowywanej Regia Marina. Jednocześnie pozwolił, by realizację doktryny przejęli skupieni wokół Charmes’a najbardziej skrajni jej przedstawiciele.
Koncepcje admirała Aube’a okazały się w realizacji droższe niż dotychczasowa polityka. W związku z tym znaczna część jego planu rozbudowy floty została odrzucona przez pozostałych członków rządu. W czasie jego niemal półtorarocznej kadencji na stanowisku ministra marynarki rozpoczęto budowę pięciu dużych i sześciu mniejszych krążowników pancernopokładowych oraz pojedynczej kanonierki według pomysłu Charmes’a. Ten ostatni, mianowany osobistym sekretarzem ministra, był już umierający (chorował na gruźlicę) i okręt ten został po jego śmierci nazwany właśnie „Gabriel Charmes”. Przy wyporności 76 ton był uzbrojony w pojedyncze działo kal. 138 mm na pokładzie dziobowym. Próby morskie wykazały całkowitą nieprzydatność takiej jednostki do walki na pełnym morzu, dlatego wkrótce po dymisji Aube’a została przebudowana do konfiguracji typowego torpedowca. Podobnie niemożliwa do praktycznej realizacji okazała się koncepcja użycia torpedowców w bitwie na otwartych akwenach. Te niewielkie okręty miały zbyt małą dzielność morską i nie mogły skutecznie operować na wzburzonych wodach.
W czasie kadencji admirała Aube’a i za jego poparciem rozpoczęto również prace konstrukcyjne pierwszego francuskiego okrętu podwodnego, „Gymnôte”, zbudowanego według koncepcji Stanislasa Henriego Dupuy de Lôme’a i projektu Gustave’a Zédé. Był to pierwszy w historii okręt podwodny napędzany silnikiem elektrycznym, jego próby odbyły się pod koniec 1888 roku. Duże koszty, generowane przez realizowane pomysły Młodej Szkoły (budżet ministerstwa marynarki na 1886 roku został przekroczony o niemal 20 milionów franków), chaos organizacyjny we flocie i autokratyczny styl zarządzania sprawiły, że admirał Aube został zdymisjonowany w maju 1887 roku. Po ustąpieniu admirała Aube ze stanowiska ministra marynarki jego następca, Édouard Barbey, anulował w czerwcu 1887 znakomitą większość zamówień poczynionych przez poprzednika, wznawiając jednocześnie program budowy typowych pancerników.
Wpływ Jeune École na zbrojenia morskie na przełomie XIX i XX wieku.
Po ustąpieniu admirała Aube’a wpływy Młodej Szkoły na rozwój floty francuskiej zmalały, ale nie zanikły całkowicie. O ile część wcześniejszych pomysłów okazała się chybiona, to niektóre z koncepcji przetrwały i były nadal rozwijane. Idea wojny krążowniczej zrealizowała się w powstaniu nowej klasy okrętów: krążowników pancernych. Marine Nationale wciąż powiększała liczbę i jakość posiadanych torpedowców, dążąc do ich użycia zarówno w obronie wybrzeża, jak i atakach na ewentualnego przeciwnika w bitwie morskiej. To z kolei doprowadziło do zbudowania w Wielkiej Brytanii pierwszych jednostek przeznaczonych specjalnie do zwalczania torpedowców: kanonierek torpedowych i kontrtorpedowców (późniejszych niszczycieli).
Dzięki doświadczeniom z „Gymnôte” marynarka francuska jako pierwsza opracowała podstawy wykorzystania okrętów podwodnych w wojnie na morzu i zapoczątkowała wyścig zbrojeń także w tej dziedzinie. Z doświadczeń Marine Nationale korzystały, rozwijając swoje floty, Japonia i Niemcy. Sama Francja niewiele skorzystała na teoriach Młodej Szkoły, głównie z powodu nadmiernej biurokratyzacji i niedoinwestowania swej marynarki, pogrążonej w ciągłym chaosie administracyjnym. Teoretyczne poglądy na przebieg przyszłej wojny morskiej, prezentowane przez Jeune École i admirała Aube’a, sprawdziły się przynajmniej w części strategicznej, dotyczącej bezwzględnego zwalczania żeglugi handlowej, co potwierdziła nieograniczona wojna podwodna, prowadzona przez Niemcy przeciwko Wielkiej Brytanii podczas I wojny światowej.

</doc>
<doc id="2217383" url="https://pl.wikipedia.org/wiki?curid=2217383" title="Martwe morze">
Martwe morze

Martwe morze – singel Budki Suflera promujący album "Akustycznie", wydany w 1998 roku nakładem wytwórni płytowej New Abra.
Tekst do utworu napisał Andrzej Mogielnicki, muzykę skomponował Romuald Lipko, a realizacją nagrania piosenki zajął się Paweł Skura. Singel zaprezentowano podczas akustycznego koncertu zespołu z udziałem orkiestry symfonicznej Jacka Delekty.
Nagrania dokonano roku w Studiu Telewizji „Łęg” w Krakowie, dnia 3 października 1998 roku. Do piosenki nakręcono teledysk, również pod koniec 1998 roku.

</doc>
<doc id="2217386" url="https://pl.wikipedia.org/wiki?curid=2217386" title="Czas jak rzeka">
Czas jak rzeka



</doc>
<doc id="2217387" url="https://pl.wikipedia.org/wiki?curid=2217387" title="Memu miastu na do widzenia">
Memu miastu na do widzenia

Memu miastu na do widzenia – singel Budki Suflera promujący album "Akustycznie", wydany w 1998 roku nakładem wytwórni New Abra.
Tekst do utworu napisał Adam Sikorski, zaś muzykę skomponował Romuald Lipko. 
Utwór nagrany w listopadzie 1974 roku, pierwotnie wydany został w 1984 roku na podwójnym singlu „Za ostatni grosz / Memu miastu na do widzenia”. W 1998 roku wydano osobny singel zawierający cztery wersje utworu: z 1974 roku w wykonaniu Krzysztofa Cugowskiego, 1982 w wykonaniu Romualda Czystawa oraz wersje "live" i "akustyczną" z 1998 roku w wykonaniu Krzysztofa Cugowskiego.
Nagrania singla dokonano w Studiu Telewizji „Łęg” w Krakowie, w 1998 roku. 
Lista utworów.
Opracowano na podstawie materiału źródłowego.

</doc>
<doc id="2217391" url="https://pl.wikipedia.org/wiki?curid=2217391" title="Tytus Semkło">
Tytus Semkło

Tytus Maria Semkło OFM (ur. 21 lipca 1911 w Dormowie, zm. 15 lipca 1999 w Katowicach) − polski kapłan, franciszkanin, prowincjał.
O. Tytus Semkło należał do górnośląskiej Prowincji Wniebowzięcia NMP Zakonu Braci Mniejszych – Franciszkanów, której był prowincjałem w latach 1950-1956.
Życiorys.
Pochodził z rodziny Stanisława i Anny z d. Engler. W 1926 wstąpił do Kolegium Serafickiego we Wronkach. W latach 1928-1930 uczył się w gimnazjum w Rybniku, mieszkając w tamtejszym klasztorze franciszkańskim. Następnie wstąpił do nowicjatu w klasztorze w Wieluniu. Profesję czasową złożył na ręce o. Augustyna Gabora OFM 27 września 1931, profesję wieczystą 28 września 1934 na ręce tego samego przełożonego. Po studiach filozoficzno-teologicznych w kolegium we Wronkach przyjął święcenia kapłańskie z rąk bpa Walentego Dymka 26 września 1937. Do wybuchu II wojny światowej był prefektem franciszkańskiego kolegium w Rybniku. Gdy wybuchła wojna zbiegł do Czechosłowacji. Następnie trafił do Monachium. W 1941 był wikariuszem w parafii w Panewnikach pod Katowicami. Potem ukrywał się w obawie przed wcieleniem do niemieckiego wojska.
Po wojnie przebywał w klasztorach w Osiecznej i we Wschowie, pracując m.in. jako proboszcz w Osowej Sieni. W latach 1948-1950 był gwardianem klasztoru poznańskiego. W 1950 został wybrany prowincjałem swojej macierzystej prowincji zakonnej. Rezydował w klasztorze w Katowicach-Panewnikach. W czasie jego prowincjałatu władze państwowe zamknęły kolegia serafickie istniejące w ramach prowincji. O. Semkło zdecydował o powołaniu w ich miejsce trzech domów nowicjackich w Jarocinie, Kobylinie i w Osiecznej.
Następnie przebywał w klasztorach w Rybniku i Poznaniu. W latach 1977-1983 był gwardianem a następnie wikarym domu zakonnego w Katowicach-Panewnikach. Dwukrotnie był wizytatorem generalnym: w 1957 dla Prowincji Matki Bożej Anielskiej w Krakowie, zaś w 1966 dla Prowincji Niepokalanego Poczęcia NMP w Krakowie. Był też biskupim wizytatorem dla Sióstr Franciszkanek od Pokuty i Miłości Chrześcijańskiej z Orlika. Do śmierci w 1999 był spowiednikiem sióstr zakonnych. Zmarł 17 lipca 1999. Został pochowany na cmentarzu zakonnym w Katowicach-Ligocie.

</doc>
<doc id="2217396" url="https://pl.wikipedia.org/wiki?curid=2217396" title="Nová Hlína">
Nová Hlína

Nová Hlína – wieś stanowiąca część miasta Trzeboń w powiecie Jindřichův Hradec leżąca 4 km na północny zachód od Trzeboni.
Przez wieś przechodzi droga I/34. Znajduje się w niej 66 budynków mieszkalnych, liczy 110 mieszkańców.
We wsi urodził się Karel Čurda - czeski spadochroniarz, służący w czasie II wojny światowej w czechosłowackiej armii na uchodźstwie, członek grupy sabotażowej "Out Distance" a później nazistowski kolaborant.

</doc>
<doc id="2217397" url="https://pl.wikipedia.org/wiki?curid=2217397" title="Janusz Popławski">
Janusz Popławski



</doc>
<doc id="2217398" url="https://pl.wikipedia.org/wiki?curid=2217398" title="Li Byong-Uk">
Li Byong-Uk



</doc>
<doc id="2217399" url="https://pl.wikipedia.org/wiki?curid=2217399" title="Jan Przybylski">
Jan Przybylski

Jan Przybylski (ur. 13 kwietnia 1931 w Dylągowej, zm. 8 marca 2010 w Gdyni) − oficer Polskiej Marynarki Wojennej, inżynier, szef Służby Techniki i Zaopatrzenia Dowództwa Marynarki Wojennej w latach 1986−1990.
Życiorys.
Jan Przybylski ukończył Liceum Ogólnokształcące w Brzozowie i w 1949 roku zdał egzaminy wstępne do Oficerskiej Szkoły Marynarki Wojennej w Gdyni. Początkowo studiował na Wydziale Pokładowym, wkrótce przeniósł się na Wydział Mechaniczny, ze specjalnością: okrętowe siłownie parowe. Promocję oficerską otrzymał w listopadzie 1953 roku. Od 22 grudnia tegoż roku wszedł w skład załogi niszczyciela „Błyskawica”, jako dowódca grupy maszyn, a od 1954 roku I mechanik. W sierpniu 1959 roku został starszym oficerem mechanikiem dywizjonu niszczycieli. W 1972 roku ukończył studia inżynierskie w Wyższej Szkole Marynarki Wojennej, uzyskując tytuł magistra inżyniera mechanika.
Jako inżynier obejmował kolejne funkcje w pionie technicznym Dowództwa Marynarki Wojennej. Od 1981 roku był zastępcą szefa Służb Techniki i Zaopatrzenia, zaś od 1986 roku szefem tych służb. Odpowiadał za dostawy jednostek pływających ze Związku Radzieckiego, a w późniejszym okresie za sprowadzenie z Niemiec trzech kadłubów ścigaczy projektu 151 (660), późniejszych „Orkana”, „Pioruna” i „Groma”. Pełnił stanowisko prezesa Towarzystwa Przyjaciół Okrętu-Muzeum „Błyskawica”. Współpracował także z jachtklubem „Kotwica”, któremu pomagał w pozyskaniu nowych jachtów i urządzeń. Został odznaczony Krzyżem Kawalerskim i Krzyżem Oficerskim (1983) Orderu Odrodzenia Polski, Złotym Krzyżem Zasługi oraz Krzyżem „Za Zasługi dla ZHP”. Zmarł 8 marca 2010 roku i został pochowany na Cmentarzu Witomińskim (kwatera 11-22-19).

</doc>
<doc id="2217400" url="https://pl.wikipedia.org/wiki?curid=2217400" title="V bieg">
V bieg

V bieg – singel Budki Suflera promujący album "Greatest Hits II", wydany w 1999 roku nakładem wytwórni płytowej New Abra.
Tekst do utworu napisał Andrzej Mogielnicki, muzykę skomponował Romuald Lipko, natomiast realizacją nagrania zajął się Paweł Skura. Utwór został specjalnie przygotowany na jubileuszową trasę koncertową z okazji 25-lecia istnienia zespołu.
Singel wykonują wspólnie Krzysztof Cugowski, Romuald Czystaw oraz Felicjan Andrzejczak. 

</doc>
<doc id="2217403" url="https://pl.wikipedia.org/wiki?curid=2217403" title="Asopos (rzeka w Beocji)">
Asopos (rzeka w Beocji)

Asopos (gr. Ἀσωπός) – rzeka w Grecji, płynąca przez Beocję (w Grecji i Turcji są jeszcze cztery inne rzeki o tej samej nazwie). U jej brzegów w 479 p.n.e. stoczono Bitwę pod Platejami, w której Grecy pokonali armię perską.
Przepływając przez ateńską strefę przemysłową, zlokalizowaną wokół miejscowości Oinofyta, Asopos staje się najbardziej toksycznym ciekiem wodnym Grecji, zatruwając także okoliczne wody gruntowe i zagrażając zdrowiu okolicznych mieszkańców. Zarówno w samej rzece, jak i wodach gruntowych jej doliny, występuje miejscami nawet wielesetkrotne przekroczenie dopuszczalnych norm zanieczyszczenia rakotwórczymi związkami chromu VI. Wysoka i długotrwała toksyczność tych związków w wodzie pitnej uzyskała rozgłos medialny za sprawą amerykańskiej adwokatki Erin Brockovich, która prowadziła procesy sądowe przeciwko firmom emitującym tego rodzaju zanieczyszczenia, angażując się później w informowanie opinii publicznej o zagrożeniach chromem w innych krajach, w tym w samej dolinie rzeki Asopos. 
26 grudnia 2010 Μinisterstwo Środowiska (Grecji) przedstawiło informację o planowanej zmianie na lepsze, w perspektywie trzech lat, co nie zostało zrealizowane.

</doc>
<doc id="2217405" url="https://pl.wikipedia.org/wiki?curid=2217405" title="Johnny Hansen (ur. 1966)">
Johnny Hansen (ur. 1966)

Johnny Anker Hansen (ur. 11 lipca 1966 w Odense) – duński piłkarz występujący na pozycji pomocnika.
Kariera klubowa.
Hansen zawodową karierę rozpoczynał w 1986 roku w klubie Odense. W 1989 roku zdobył z nim mistrzostwo Danii, a w 1991 roku Puchar Danii. W Odense spędził 6 lat. W 1992 roku odszedł do holenderskiego Ajaksu Amsterdam. W tym samym roku zdobył z nim Puchar UEFA. Rok później zdobył z zespołem Puchar Holandii oraz Superpuchar Holandii.
Na początku 1994 roku Hansen wrócił do Odense. Tym razem występował tam przez 2,5 roku. W 1996 roku przeszedł do Silkeborga. W 2000 roku odszedł do Esbjerga. Grał tam przez kilka miesięcy, a potem powrócił do Silkeborga. W 2001 roku zdobył z klubem Puchar Danii. W tym samym roku zakończył karierę.
Kariera reprezentacyjna.
Hansen grał w kadrze Danii U-21. W pierwszej reprezentacji Danii zadebiutował 26 sierpnia 1987 roku w przegranym 0:1 towarzyskim meczu ze Szwecją. W 1995 roku został powołany do kadry na Puchar Konfederacji. Nie zagrał jednak na nim ani razu, a Dania została triumfatorem tamtego turnieju. W latach 1987–1991 w drużynie narodowej Hansen rozegrał w sumie 12 spotkań.

</doc>
<doc id="2217406" url="https://pl.wikipedia.org/wiki?curid=2217406" title="Bajan Tümen">
Bajan Tümen



</doc>
<doc id="2217411" url="https://pl.wikipedia.org/wiki?curid=2217411" title="Święta Perpetua">
Święta Perpetua



</doc>
<doc id="2217415" url="https://pl.wikipedia.org/wiki?curid=2217415" title="Berman">
Berman



</doc>
<doc id="2217417" url="https://pl.wikipedia.org/wiki?curid=2217417" title="Tadeusz Mysłowski">
Tadeusz Mysłowski

Tadeusz Mysłowski (ur. 7 maja 1943 roku w Piotrkowie) – malarz, grafik, fotograf.
Od 1970 roku pracuje w Nowym Jorku.
Życiorys.
Urodził się w Piotrkowie koło Lublina, gdzie mieszkał do lat 60. Wówczas jego rodzina przeprowadziła się do Lublina. Absolwent Liceum Sztuk Plastycznych w Lublinie i malarstwa Akademii Sztuk Pięknych w Krakowie. Po raz pierwszy pokazał swoje prace w Paryżu, na wystawie w galerii Lambert. W 1970 roku wyemigrował do Nowego Jorku.
W 2010 r. Jerzy Jacek Bojarski zrealizował film o Tadeuszu Mysłowskim się w Piotrkowie. Z prywatnego archiwum pamięci opowiada Tade. Myslowski Lublin 2010"

</doc>
<doc id="2217422" url="https://pl.wikipedia.org/wiki?curid=2217422" title="Kromoglikan dwusodowy">
Kromoglikan dwusodowy



</doc>
<doc id="2217426" url="https://pl.wikipedia.org/wiki?curid=2217426" title="Milena Sadurek-Mikołajczyk">
Milena Sadurek-Mikołajczyk



</doc>
<doc id="2217429" url="https://pl.wikipedia.org/wiki?curid=2217429" title="Mała Nocka">
Mała Nocka

Mała Nocka – pierwszy album polskiej grupy folkowej Jar wydany jesienią 2007 roku.

</doc>
<doc id="2217431" url="https://pl.wikipedia.org/wiki?curid=2217431" title="75 Dywizjon Artylerii Lekkiej">
75 Dywizjon Artylerii Lekkiej

75 Dywizjon Artylerii Lekkiej (75 dal) - pododdział artylerii lekkiej Wojska Polskiego II RP.
Formowanie i działania.
75 dywizjon artylerii lekkiej nie występował w pokojowej organizacji wojska. Miał być sformowany zgodnie z planem mobilizacyjnym „W”, jako jednostka artylerii odwodu Naczelnego Wodza przez 23 pułk artylerii lekkiej w Będzinie. 
W maju 1939 roku, po wejściu w życie poprawionego planu mobilizacyjnego „W”, oddział został przemianowany w dokumentacji na II dywizjon 65 pułku artylerii lekkiej. 
II/65 pal został sformowany, w dniach 24-27 sierpnia 1939 roku, w mobilizacji alarmowej, w grupie jednostek oznaczonych kolorem żółtym. Baterie dywizjonu były uzbrojone w dwanaście 75 mm armat wz. 1897.
W kampanii wrześniowej dywizjon walczył w składzie macierzystego 65 pal.

</doc>
<doc id="2217432" url="https://pl.wikipedia.org/wiki?curid=2217432" title="Niesiem plon">
Niesiem plon

Niesiem plon – drugi album polskiej grupy folkowej Jar wydany latem 2009 roku. W 2010 roku album został wydany przez wytwórnię Eastside .
Lista utworów.
Na albumie znalazło się 14 utworów .

</doc>
<doc id="2217434" url="https://pl.wikipedia.org/wiki?curid=2217434" title="Kosmos 54">
Kosmos 54

Kosmos 54 – radziecki satelita telekomunikacyjny wysłany wraz z bliźniaczymi Kosmos 55 i 56. Dziewiąty statek typu Strzała.

</doc>
<doc id="2217435" url="https://pl.wikipedia.org/wiki?curid=2217435" title="Leśne Elfy">
Leśne Elfy



</doc>
<doc id="2217437" url="https://pl.wikipedia.org/wiki?curid=2217437" title="65 Dywizjon Artylerii Lekkiej">
65 Dywizjon Artylerii Lekkiej

65 Dywizjon Artylerii Lekkiej (65 dal) - pododdział artylerii lekkiej Wojska Polskiego II RP.
Dywizjon nie występował w pokojowej organizacji wojska. Został sformowany przez 21 pułk artylerii lekkiej z Bielska. Dywizjon o tym numerze nie został sformowany, planowano jego sformowanie do maja 1939, po maju 1939 odstąpiono od jego mobilizacji. Sformowano natomiast w ramach mobilizacji 65 pułk artylerii lekkiej.
Formowanie i działania.
65 dywizjon artylerii lekkiej miał być sformowany zgodnie z planem mobilizacyjnym „W”, jako jednostka artylerii odwodu Naczelnego Wodza przez 21 pułk artylerii lekkiej w Bielsku.
W maju 1939 roku, po wejściu w życie poprawionego planu mobilizacyjnego „W”, oddział został przemianowany w dokumentacji (tabeli mobilizacyjnej) na III dywizjon 65 pułku artylerii lekkiej.
Dywizjon został sformowany w dniach 24-26 sierpnia 1939 roku, w mobilizacji alarmowej, w grupie jednostek oznaczonych kolorem żółtym. Po zakończeniu mobilizacji pododdział został podporządkowany dowódcy 1 Brygady Górskiej Strzelców i w jej składzie walczył w kampanii wrześniowej. W skład 65 pal, w miejsce III dyonu, został włączony 64 dal.
Baterie dywizjonu były uzbrojone w dwanaście 100 mm haubic wz. 1914/1919A.

</doc>
<doc id="2217439" url="https://pl.wikipedia.org/wiki?curid=2217439" title="Bal wszystkich świętych (singel)">
Bal wszystkich świętych (singel)

Bal wszystkich świętych – singel Budki Suflera promujący płytę o tym samym tytule, wydany 29 maja 2000 roku.
W czerwcu 2000 roku Budka Suflera z nowym utworem wzięła udział w 37. Festiwalu Polskiej Piosenki w Opolu w konkursie premier. „Bal wszystkich świętych” zajął w nim pierwsze miejsce zdobywając nagrodę publiczności w głosowaniu audiotele oraz nagrodę jury w Oddziałach Terenowych TVP S.A.

</doc>
<doc id="2217440" url="https://pl.wikipedia.org/wiki?curid=2217440" title="Kosmos 55">
Kosmos 55

Kosmos 55 – radziecki satelita telekomunikacyjny wysłany wraz z bliźniaczymi Kosmos 54 i 56. Dziesiąty statek typu Strzała.

</doc>
<doc id="2217442" url="https://pl.wikipedia.org/wiki?curid=2217442" title="Kosmos 56">
Kosmos 56

Kosmos 56 – radziecki satelita telekomunikacyjny wysłany wraz z bliźniaczymi Kosmos 54 i 55. Jedenasty statek typu Strzała.

</doc>
<doc id="2217446" url="https://pl.wikipedia.org/wiki?curid=2217446" title="Biała flaga (album)">
Biała flaga (album)



</doc>
<doc id="2217449" url="https://pl.wikipedia.org/wiki?curid=2217449" title="Sepahan Isfahan">
Sepahan Isfahan

Sepahan SC (per. سپاهان اصفهان) – irański klub piłkarski z siedzibą w Isfahanie. Jest 2-krotnym mistrzem kraju i 3-krotnym zdobywcą Pucharu Iranu.
Sepahan został założony w 1953 roku i był pierwszym zwycięzcą ligi irańskiej (Persian Gulf Cup) spoza Teheranu - po raz pierwszy triumfował w tych rozgrywkach w sezonie 2002/2003. Po roku Sepahan zwyciężył w rozgrywkach Hafzi Cup (Puchar Iranu). Sukces ten drużyna z Isfahanu powtórzyła także w sezonach 2005/2006 i 2006/2007. W roku 2007 Sepahan doszedł do finału Azjatyckiej Ligi Mistrzów, gdzie jednak przegrał w dwumeczu z japońskim zespołem Urawa Red Diamonds. W sezonie 2009/2010 Sepahan po raz drugi został mistrzem kraju.
Swoje mecze w roli gospodarza Sepahan rozgrywa na stadionie Naghsh-e-Jahan w Isfahanie, którego pojemność szacuje się na około 75 tysięcy widzów.
Skład na sezon 2017/2018.
 

</doc>
<doc id="2217451" url="https://pl.wikipedia.org/wiki?curid=2217451" title="Sepahan Esfahan">
Sepahan Esfahan



</doc>
<doc id="2217452" url="https://pl.wikipedia.org/wiki?curid=2217452" title="Sepahan F.C.">
Sepahan F.C.



</doc>
<doc id="2217453" url="https://pl.wikipedia.org/wiki?curid=2217453" title="Solo (singel Budki Suflera)">
Solo (singel Budki Suflera)

Solo – singel Budki Suflera, promujący album "Mokre oczy", wydany w 2002, nakładem wytwórni płytowej Pomaton EMI.
Tekst do utworu napisał Andrzej Mogielnicki, muzykę skomponował Romuald Lipko, natomiast realizacją nagrania zajął się Paweł Skura. 
Singel wykonywany był przez zespół podczas Krajowego Festiwalu Piosenki Polskiej w Opolu, w 2002. Za utwór „Solo” grupa muzyczna otrzymała "nagrodę publiczności", głosującej przez audiotele.

</doc>
<doc id="2217455" url="https://pl.wikipedia.org/wiki?curid=2217455" title="Sepahan FC">
Sepahan FC



</doc>
<doc id="2217458" url="https://pl.wikipedia.org/wiki?curid=2217458" title="Zakład Karny w Brzegu">
Zakład Karny w Brzegu

Zakład Karny w Brzegu – zakład typu zamkniętego, znajdujący się w Brzegu, zakład dla recydywistów penitencjarnych, z oddziałem aresztu śledczego.
Historia.
Początki brzeskiego więzienia sięgają drugiej połowy XVIII wieku. Wtedy powstała najstarsza część obecnego zakładu, mieszcząca obecnie część pierwszego pawilonu, oddział aresztu śledczego oraz pomieszczenia administracji. W podziemiach gmachu mieścił się karcer. Pod koniec XIX w. więzienie zostało rozbudowane, a do prac zaangażowano francuskich jeńców wojennych wojny francusko-pruskiej. W nowym budynku znajdował się oddział dla nieletnich, kotłownie oraz warsztaty, w których pracowali osadzeni.
W czasie drugiej wojny światowej brzeskie więzienie było miejscem przetrzymywania przez niemieckich nazistów wieluset więźniów politycznych. W styczniu 1945 r. niemieccy strażnicy dokonali ewakuacji więzienia. 500 do 600 więźniów pędzono do więzienia w Świdnicy. Większość z nich została zamordowanych.
Budynek więzienia nie ucierpiał podczas II wojny światowej i po wyzwoleniu Brzegu, w lutym 1945 roku, zakład karny zaczął na nowo funkcjonować. Dwa miesiące później w brzeskim zakładzie karę pozbawienia wolności odbywało 150. niemieckich nacjonalistów. Rok później w więzieniu przebywali Niemcy, skazani m.in. za zbrodnie wojenne, oraz Polacy, m.in. członkowie grupy Wolność i Niezawisłość, skazani za podziemną działalność antykomunistyczną. Byli oni poddawani długotrwałym przesłuchaniom, w których niejednokrotnie stosowane były tortury. Osadzeni brali również udział w odgruzowywaniu i odbudowie Brzegu.
W 1969 r. dokonano remontu muru więziennego oraz przebudowano wieże.
Do 1964 r. w brzeskim zakładzie karnym przebywały kobiety. Więźniarki były zatrudnione w przywięziennym zakładzie, gdzie szyły odzież roboczą oraz więzienną. Od lat 60. do pierwszej połowy lat 80. XX w. osadzeni mogli kształcić się w zawodzie szwacza i murarza-tynkarza w Podstawowym Studium Zawodowym. Do 2000 r. przy ZK Brzeg istniało Gospodarstwo Pomocnicze, które zostało zlikwidowane z powodu braku miejsca zbytu produkowanej odzieży. Budynek po Gospodarstwie Pomocniczym został zaadaptowany na cele.
W Zakładzie Karnym w Brzegu karę pozbawienia wolności może odsiadywać 375. osadzonych, których pilnuje 128. funkcjonariuszy Służby Więziennej.
Zakład mieści się w sąsiedztwie Sądu Rejonowego w Brzegu.

</doc>
<doc id="2217464" url="https://pl.wikipedia.org/wiki?curid=2217464" title="Torpeda Mark 24 Fido">
Torpeda Mark 24 Fido



</doc>
<doc id="2217465" url="https://pl.wikipedia.org/wiki?curid=2217465" title="Siarhiej Waźniak">
Siarhiej Waźniak



</doc>
<doc id="2217466" url="https://pl.wikipedia.org/wiki?curid=2217466" title="Mark 24 Mine">
Mark 24 Mine



</doc>
<doc id="2217467" url="https://pl.wikipedia.org/wiki?curid=2217467" title="Stefan Kraft">
Stefan Kraft

Stefan Kraft (ur. 13 maja 1993 w Schwarzach im Pongau) – austriacki skoczek narciarski, reprezentant klubu SV Schwarzach. Drużynowy złoty medalista Zimowych Igrzysk Olimpijskich 2022. Indywidualny mistrz świata z normalnej i dużej skoczni z 2017 oraz z dużej skoczni z 2021, a także brązowy medalista na skoczni normalnej z 2015 i 2019, pięciokrotny srebrny oraz trzykrotny brązowy medalista w konkursach drużynowych MŚ w latach 2015–2023. Indywidualny (2016, 2022) i drużynowy (2022) brązowy medalista mistrzostw świata w lotach narciarskich. Czterokrotny medalista mistrzostw świata juniorów. Triumfator Pucharu Świata w sezonach 2016/2017 i 2019/2020, drugi zawodnik klasyfikacji generalnej PŚ w sezonie 2018/2019 oraz trzeci w sezonie 2014/2015. Zwycięzca 63. Turnieju Czterech Skoczni, Raw Air 2017 i 2022 oraz Pucharu Świata w lotach 2016/2017 i 2019/2020. Medalista mistrzostw kraju. Od 18 marca 2017 rekordzista świata w długości skoku narciarskiego (253,5 m).
Przebieg kariery.
Początki.
W styczniu 2009 zadebiutował w zawodach FIS Cup. W konkursach w Eisenerz nie udało mu się znaleźć wśród 30 najlepszych zawodników. W kolejnym sezonie zdobył pierwsze punkty FIS Cup, trzykrotnie zajmując w nich miejsca w czołowej dziesiątce – kolejno 10. w sierpniu 2009 w Oberwiesenthal, 9. w styczniu 2010 w Lauscha i 10. w lutym w Villach.
Lata 2010–2012.
W sezonie 2010/2011 po dobrych występach w zawodach Alpen Cup znalazł się w kadrze austriackiej na Mistrzostwa Świata Juniorów w Narciarstwie Klasycznym 2011 w Otepää. W zawodach indywidualnych zdobył srebrny medal, przegrywając jedynie z Władimirem Zografskim, a w konkursie drużynowym zwyciężył. Po zakończeniu MŚJ po raz pierwszy w karierze wystartował w konkursie Pucharu Kontynentalnego. W debiucie w Brotterode odniósł zwycięstwo. W dalszej części sezonu jeszcze dwukrotnie zajmował miejsca w najlepszej dziesiątce Pucharu Kontynentalnego.
W sezonie 2011/2012 Kraft startował głównie w Pucharze Kontynentalnym. Czterokrotnie (w tym raz latem) zajmował miejsca na podium. W klasyfikacji generalnej zimowej części cyklu zajął 13. pozycję. W październiku 2011 zadebiutował w zawodach Letniego Grand Prix, zajmując 29. miejsce w Hinzenbach. W styczniu 2012 został zgłoszony do zawodów Pucharu Świata rozgrywanych w Austrii. W Innsbrucku odpadł w kwalifikacjach, a w Bischofshofen, gdzie kwalifikacje się nie odbyły, zajął 54. pozycję. Wystąpił w Mistrzostwach Świata Juniorów w Narciarstwie Klasycznym 2012. Indywidualnie zajął 7. miejsce, a w drużynie zdobył brązowy medal.
Sezon 2012/2013.
W sezonie 2012/2013 znalazł się w kadrze A reprezentacji Austrii w skokach narciarskich. Zwyciężył w trzech pierwszych konkursach zimowej części Pucharu Kontynentalnego: w Ałmaty i Engelbergu. Po raz drugi z rzędu został zgłoszony do startu w Pucharze Świata w austriackiej części Turnieju Czterech Skoczni. 4 stycznia 2013 w zawodach w Innsbrucku po raz pierwszy zdobył punkty Pucharu Świata, zajmując 23. miejsce. Dwa dni później stanął na trzecim stopniu podium w kończących 61. Turniej Czterech Skoczni zawodach w Bischofshofen. 8 stycznia podczas kwalifikacji do zawodów w Wiśle skoczył 139 metrów, tym samym bijąc poprzedni rekord skoczni im. Adama Małysza o 1,5 metra.
Na Mistrzostwach Świata Juniorów 2013 w Libercu zdobył brązowy medal w konkursie indywidualnym, a w drużynie zajął 4. miejsce. W lutym wystąpił na Mistrzostwach Świata w Narciarstwie Klasycznym 2013, zajmując indywidualnie miejsca 33. (skocznia normalna) i 23. (skocznia duża). W marcowych zawodach Pucharu Świata najwyżej sklasyfikowany był na 6. pozycji w Kuopio. Cały sezon zakończył na 31. miejscu z 202 punktami.
Sezon 2013/2014.
Przez cały sezon zimowy 2013/2014 Kraft startował w Pucharze Świata, początkowo zajmując głównie miejsca w drugiej i trzeciej dziesiątce. Najwyższą pozycją, na jakiej ukończył zawody do końca stycznia była 12., zajęta dwukrotnie: w Engelbergu i Innsbrucku. W drugiej połowie sezonu zaczął osiągać lepsze wyniki. 2 lutego w Willingen zajął 7. miejsce, w 4 kolejnych konkursach cyklu również zajmował miejsca w pierwszej dziesiątce. 28 lutego 2014 zajął 2. pozycję w zawodach w Lahti, po raz drugi w karierze stając na podium konkursu indywidualnego Pucharu Świata. Wystąpił na Mistrzostwach Świata w Lotach Narciarskich 2014, zajmując 11. miejsce. W klasyfikacji generalnej sezonu 2013/2014 Pucharu Świata Kraft znalazł się na 10. miejscu z 539 punktami.
Sezon 2014/2015.
W Letnim Grand Prix 2014 dwukrotnie zajmował 7. miejsce. Na Mistrzostwach Austrii 2014 zdobył złoty medal na skoczni dużej i srebrny na normalnej.
Sezon 2014/2015 Pucharu Świata rozpoczął od 2. miejsca w Klingenthal. W kilku grudniowych zawodach cyklu zajmował pozycje w pierwszej dziesiątce, w połowie miesiąca w Niżnym Tagile po raz kolejny stając na podium. 29 grudnia 2014 w Oberstdorfie w zawodach otwierających 63. Turniej Czterech Skoczni odniósł pierwsze w karierze zwycięstwo w Pucharze Świata. W Garmisch-Partenkirchen był 6., a w Innsbrucku 2., w trakcie zawodów ustanawiając nowy rekord skoczni Bergisel (137 metrów). 6 stycznia 2015 podczas zawodów w Bischofshofen uplasował się na 3. miejscu i został zwycięzcą 63. Turnieju Czterech Skoczni, wyprzedzając Michaela Hayböcka i Petera Prevca.
Rozpoczętą w Innsbrucku serię miejsc na podium kontynuował w styczniu, zajmując 2. miejsce w Tauplitz, 1. w Wiśle i ponownie 2. w Zakopanem i Sapporo. Lutowe zawody Pucharu Świata kończył w pierwszej dziesiątce, w tym na 2. miejscu w Titisee-Neustadt. Wystąpił na Mistrzostwach Świata w Narciarstwie Klasycznym 2015. Indywidualnie zdobył brązowy medal na skoczni normalnej, a na dużej zajął 5. pozycję, zdobył też srebro w drużynie męskiej, a w mieszanej był 4. Po zakończeniu mistrzostw zwyciężył w zawodach Pucharu Świata w Lahti. Stawał też na trzecim stopniu podium konkursów cyklu w Kuopio i Planicy. Sezon zakończył na 3. miejscu w klasyfikacji generalnej z 1578 punktami.
Sezon 2015/2016.
We wrześniu 2015 zwyciężył oraz zajął 2. miejsce w zawodach Letniego Grand Prix w Ałmaty. Na Mistrzostwach Austrii 2015 indywidualnie zdobył złoty medal na skoczni normalnej i srebrny na dużej. W konkursie drużynowym, reprezentując Salzburg, zajął 3. miejsce.
W Pucharze Świata 2015/2016 w pierwszych tygodniach zajmował głównie miejsca w najlepszej dziesiątce, nie stając jednak na podium. Do połowy stycznia najlepszym indywidualnym wynikiem Krafta była 4. pozycja, zajęta trzykrotnie. Wystąpił na Mistrzostwach Świata w Lotach Narciarskich 2016, zdobywając brązowy medal zarówno w zawodach indywidualnych, jak i drużynowych. Po ich zakończeniu w Zakopanem odniósł jedyne w sezonie zwycięstwo w konkursie Pucharu Świata.
W lutym 2016 trzykrotnie stawał na podium indywidualnych zawodów Pucharu Świata. W Trondheim był drugi, w Vikersund również zajął 2. pozycję, zaś w Kuopio ukończył zawody na 3. miejscu. W pozostałych konkursach plasował się głównie w pierwszej dziesiątce. Gorsze wyniki osiągał w zawodach marcowych, najwyżej sklasyfikowanym będąc na 10. pozycji. Sezon ukończył na 6. miejscu w Pucharze Świata z 1006 punktami.
Sezon 2016/2017.
Dwukrotnie stał na podium zawodów Letniego Grand Prix 2016: był 3. w Courchevel i 2. w Hinterzarten. W pozostałych konkursach, w których wystąpił, zajmował miejsca w pierwszej dziesiątce. W klasyfikacji generalnej cyklu zajął 4. pozycję. Na Mistrzostwach Austrii 2016 zdobył 3 srebrne medale: indywidualnie na skoczniach normalnej i dużej oraz w konkursie drużynowym.
Od początku sezonu 2016/2017 Pucharu Świata Kraft zajmował miejsca w najlepszej dziesiątce. W pierwszych tygodniach stawał na trzecim stopniu podium w Klingenthal, Lillehammer i Engelbergu. Zwyciężył w rozpoczynających 65. Turniej Czterech Skoczni zawodach w Oberstdorfie, a w Garmisch-Partenkirchen zajął 3. miejsce. Przed austriackimi konkursami turnieju zajmował w nim drugą pozycję w klasyfikacji generalnej z niewielką stratą do prowadzącego Kamila Stocha. Uzyskał w nich jednak najgorsze w sezonie wyniki (18. i 25. miejsce) i ostatecznie w turnieju znalazł się na 6. miejscu. W kolejnych styczniowych zawodach zajmował między innymi drugie miejsca w Wiśle i Willingen. W lutym dwukrotnie zwyciężył w zawodach lotów narciarskich w Oberstdorfie, dwa razy był trzeci w Sapporo, a także zajął 1. miejsce na skoczni dużej i 2. na normalnej w próbie przedolimpijskiej w Pjongczangu.
W indywidualnych zawodach na Mistrzostwach Świata w Narciarstwie Klasycznym 2017 zdobył złoty medal zarówno na skoczni normalnej, jak i na dużej. Również konkursy drużynowe ukończył na medalowych pozycjach: w mieszanym zajął drugie, a w męskim trzecie miejsce. 12 marca 2017 odniósł zwycięstwo w konkursie Pucharu Świata w Oslo i zmienił Kamila Stocha na pozycji lidera cyklu PŚ. W kolejnych zawodach, w Trondheim, również zajął 1. miejsce. 18 marca 2017 podczas konkursu drużynowego na Vikersundbakken ustanowił nowy rekord świata w długości skoku narciarskiego (253,5 metra). Indywidualnie dzień później zajął 5. miejsce, przerywając tym samym serię 9 pozycji na podium w PŚ. Wynik ten wystarczył jednak Kraftowi do zwycięstwa w 1. edycji Raw Air. Wygrał również dwa ostatnie w sezonie konkursy indywidualne Pucharu Świata rozgrywane w Planicy. Ostatecznie odniósł zwycięstwo w całym cyklu, zdobywając 1665 punktów, o 141 więcej od drugiego Stocha, i o 464 więcej niż trzeci Daniel-André Tande.
Sezon 2017/2018.
W Letnim Grand Prix 2017 trzykrotnie zajmował miejsca w pierwszej dziesiątce. Na Mistrzostwach Austrii 2017 zdobył srebrny medal na skoczni normalnej i brązowy na skoczni dużej.
Sezon 2017/2018 Pucharu Świata rozpoczął od 3. miejsca w Wiśle. W rozgrywanych w grudniu 2017 i styczniu 2018 zawodach cyklu zajmował głównie miejsca w pierwszej i drugiej dziesiątce. Dwukrotnie w tym okresie stawał na podium w zawodach indywidualnych: zajął 3. pozycję 3 grudnia w Niżnym Tagile oraz 17 grudnia w Engelbergu. Wystąpił na Mistrzostwach Świata w Lotach Narciarskich 2018, zajmując 4. miejsce indywidualnie i 5. w drużynie.
Wystartował na Zimowych Igrzyskach Olimpijskich 2018. Indywidualnie zajął 13. miejsce na skoczni normalnej i 18. na dużej, a konkurs drużynowy ukończył na 4. pozycji. W marcowych zawodach Pucharu Świata osiągnął lepsze wyniki niż we wcześniejszym okresie, w siedmiu startach pięciokrotnie stając na podium. Zajął 3. miejsce w Lahti, a następnie 2. w zaliczanych do Raw Air 2018 konkursach w Oslo i Trondheim. Na zakończenie sezonu zajął 3. i 2. miejsce w Planicy. W klasyfikacji generalnej cyklu znalazł się na 4. lokacie z 881 punktami.
Sezon 2018/2019.
W Letnim Grand Prix 2018 dwukrotnie zajmował miejsca w pierwszej dziesiątce. Sezon 2018/2019 Pucharu Świata rozpoczął od 21. lokaty w Wiśle. Po raz pierwszy na podium stanął w otwierających 67. Turniej Czterech Skoczni zawodach w Oberstdorfie, zajmując 3. pozycję. W kolejnych dniach był 2. w Innsbrucku i 3. w Bischofshofen, jednak z powodu 49. miejsca w Garmisch-Partenkirchen cały turniej ukończył dopiero na 17. pozycji. W styczniowych zawodach Pucharu Świata zajął 2. miejsce w Val di Fiemme, a następnie trzy razy z rzędu zwyciężył w zawodach w Zakopanem i Sapporo. W lutym 2019 na podium zawodów indywidualnych stawał raz – był 3. w drugim konkursie lotów w Oberstdorfie.
Wystąpił na Mistrzostwach Świata w Narciarstwie Klasycznym 2019. Indywidualnie zdobył brązowy medal na skoczni normalnej, a na dużej zajął 6. miejsce. W drużynie, zarówno w zespole męskim, jak i mieszanym, zdobył srebrny medal. Stawał na podium wszystkich konkursów Raw Air 2019: był 2. w Oslo, 1. w Lillehammer oraz 3. w Trondheim i Vikersund. Cały turniej ukończył na 2. pozycji. W klasyfikacji generalnej sezon 2018/2019 Pucharu Świata Kraft ukończył na 2. miejscu z 1349 punktami.
Sezon 2019/2020.
W Letnim Grand Prix 2019 najwyżej klasyfikowany był na 6. miejscu, we wrześniu w Hinzenbach. Występy w Pucharze Świata 2019/2020 rozpoczął od najgorszego w sezonie, 21. miejsca w Wiśle. W kolejnych zawodach regularnie zajmował lokaty w pierwszej dziesiątce. W grudniu 2019 trzykrotnie stawał na podium cyklu: zwyciężył w drugim konkursie w Niżnym Tagile, a następnie zajął 2. pozycję w Klingenthal. Drugi był również w pierwszym konkursie w Engelbergu. Objął dzięki temu prowadzenie w klasyfikacji generalnej Pucharu Świata. W zawodach rozgrywanych dzień później upadł w drugiej serii, w wyniku czego zajął 18. miejsce i utracił pozycję lidera cyklu na rzecz Ryōyū Kobayashiego. W ramach 68. Turnieju Czterech Skoczni był trzykrotnie 4., a w Garmisch-Partenkirchen zajął 13. lokatę.
Począwszy od zawodów w Predazzo, gdzie dwukrotnie zajął 2. miejsce, stawał na podium niemal we wszystkich konkursach Pucharu Świata. W styczniu 2020 zajął jeszcze 2. pozycję w pierwszych zawodach w Titisee-Neustadt oraz w Zakopanem. 1 lutego zajął 2. miejsce w Sapporo i objął prowadzenie w cyklu, wyprzedzając Karla Geigera. Dzień później w drugim konkursie w Sapporo zwyciężył. W kolejnych zawodach był 4. w Willingen, 3. i 1. w Bad Mitterndorf, 3. i 1. w Râșnovie oraz 1. i 2. w Lahti. W rozgrywanych w Lillehammer zawodach w ramach Raw Air 2020 zajął 8. i 17. miejsce. Ostatecznie odniósł zwycięstwo w Pucharze Świata 2019/2020; z 1659 punktami o 140 wyprzedził Geigera oraz o 481 Kobayashiego. Wygrał również w klasyfikacji generalnej Pucharu Świata w lotach narciarskich 2019/2020.
Sezon 2020/2021.
Po otwierającym sezon 2020/2021 Pucharu Świata weekendzie w Wiśle, gdzie zwyciężył w konkursie drużynowym i zajął 32. miejsce indywidualnie, u Krafta zdiagnozowano zakażenie wirusem SARS-CoV-2. W efekcie nie wystąpił w kilku kolejnych konkursach cyklu. Miał wystartować na Mistrzostwach Świata w Lotach Narciarskich 2020, lecz po pierwszym skoku treningowym doznał kontuzji pleców i nie wystąpił w zawodach. Do startów w Pucharze Świata ostatecznie powrócił 29 grudnia 2020, zajmując 6. pozycję w otwierającym 69. Turniej Czterech Skoczni konkursie w Oberstdorfie. W dalszej części sezonu najczęściej zajmował w cyklu miejsca w pierwszej dziesiątce. Raz stanął na podium zawodów indywidualnych – 10 stycznia 2021 był 3. w konkursie w Titisee-Neustadt.
Na przełomie lutego i marca wystąpił na Mistrzostwach Świata w Narciarstwie Klasycznym 2021. Indywidualnie na skoczni normalnej zajął 10. miejsce, zaś na dużej zdobył trzeci w swojej karierze tytuł mistrzowski. Pozycje medalowe zajął również w zawodach drużynowych: w konkursie mieszanym, startując wraz z Maritą Kramer, Michaelem Hayböckiem i Danielą Iraschko-Stolz zdobył brąz, a w zespole męskim, wraz z Philippem Aschenwaldem, Janem Hörlem i Danielem Huberem – srebro. Sezon Pucharu Świata zakończył na 17. miejscu w klasyfikacji generalnej z 429 punktami.
Sezon 2021/2022.
Zwyciężył w konkursie Letniego Grand Prix 2021 rozgrywanym w sierpniu w Courchevel. Na Mistrzostwach Austrii 2021 zdobył brązowy medal na skoczni dużej.
Sezon 2021/2022 Pucharu Świata rozpoczął, odpadając w kwalifikacjach do pierwszego konkursu w Niżnym Tagile, ale drugie zawody ukończył na 3. pozycji. W grudniu 2021 dwukrotnie stanął na podium zawodów indywidualnych cyklu: w Wiśle zajął 3. miejsce, a w pierwszym konkursie w Klingenthal zwyciężył. W styczniu 2022 najwyżej w Pucharze Świata klasyfikowany był na 6. pozycji. Wystąpił na Zimowych Igrzyskach Olimpijskich 2022. Indywidualnie był 10. na skoczni normalnej i 13. na dużej, w drużynie mieszanej zajął 5. miejsce, a w zespole męskim, wraz z Danielem Huberem, Janem Hörlem i Manuelem Fettnerem, zdobył złoty medal.
W kolejnych tygodniach regularnie stawał na podium zawodów Pucharu Świata. W lutym 2022 był 1. oraz 3. w Lahti. W marcu w ramach Raw Air 2022 wygrał konkurs w Lillehammer, a w Oslo zajął 8. i 3. lokatę i odniósł zwycięstwo w całym turnieju. Następnie wystartował na Mistrzostwach Świata w Lotach Narciarskich 2022, na których zdobył brązowy medal w zawodach indywidualnych, a w drużynowych zajął 4. miejsce. W konkursach Pucharu Świata na skoczni mamuciej w Oberstdorfie zwyciężył oraz zajął 3. miejsce. Sezon zakończył na 5. pozycji w klasyfikacji generalnej cyklu z 1069 punktami. Zajął też 3. miejsce w Pucharze Świata w lotach narciarskich 2021/2022.
Rekordy skoczni.
Podano aktualne oraz nieaktualne rekordy.

</doc>
<doc id="2217468" url="https://pl.wikipedia.org/wiki?curid=2217468" title="Osiedle Juliana Marchlewskiego w Katowicach">
Osiedle Juliana Marchlewskiego w Katowicach



</doc>
<doc id="2217469" url="https://pl.wikipedia.org/wiki?curid=2217469" title="Breathing you">
Breathing you



</doc>
<doc id="2217470" url="https://pl.wikipedia.org/wiki?curid=2217470" title="Yukon/NWT Scotties Tournament of Hearts 2011">
Yukon/NWT Scotties Tournament of Hearts 2011

Yukon/NWT Scotties Tournament of Hearts 2011 – mistrzostwa Jukonu i Terytoriów Północno-Zachodnich kobiet w curlingu, odbyły się w dniach 27-30 stycznia 2011 w Whitehorse, na lodowisku Whitehorse Curling Club. Zwyciężczyni reprezentowała te dwa terytoria na Scotties Tournament of Hearts 2011.
Turniej 5 zwycięstwami i 1 porażką wygrała Kerry Galusha.
Round Robin.
Sesja 1..
27 stycznia 2011; 14:00
Sesja 2..
28 stycznia 2011; 9:30
Sesja 3..
28 stycznia 2011; 14:30
Sesja 4..
29 stycznia 2011; 13:00
Sesja 5..
29 stycznia 2011; 18:00
Sesja 6..
30 stycznia 2011; 10:00

</doc>
<doc id="2217471" url="https://pl.wikipedia.org/wiki?curid=2217471" title="Bogdan (herb baronowski)">
Bogdan (herb baronowski)

Bogdan − polski herb baronowski, nadany w Galicji.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu złotym postać ułana w szacie i czapce czerwonej z piórem, z pasem złotym, trzymająca szablę, stojąca na murawie zielonej.
Klejnot: nad koroną baronowską samo godło.
Labry czerwone podbite złotem.
Najwcześniejsze wzmianki.
Nadany nobilitacją galicyjską Józefowi Bogdanowi von Sturmbuck, majorowi 1 Pułku Ułanów w dniu 1 sierpnia 1802. Bogdan nobilitowany został wcześniej, zaś w 1802, jako kawaler Orderu Marii Teresy, otrzymał tytuł barona i zamianę korony rangowej szlacheckiej na baronowską.
Herbowni.
Herb ten, jako herb własny, z nobilitacji osobistej, przysługiwał tylko jednej rodzinie herbownych:
Bogdan.

</doc>
<doc id="2217472" url="https://pl.wikipedia.org/wiki?curid=2217472" title="Renault Messenger">
Renault Messenger



</doc>
<doc id="2217473" url="https://pl.wikipedia.org/wiki?curid=2217473" title="Dancing with ghosts">
Dancing with ghosts



</doc>
<doc id="2217475" url="https://pl.wikipedia.org/wiki?curid=2217475" title="Viliam Gerik">
Viliam Gerik

Viliam Gerik (ur. 28 grudnia 1920 we wsi Slovenský Meder – obecnie Palárikovo, zm. 29 kwietnia 1947 w Pradze) – czechosłowacki spadochroniarz, służący w czasie II wojny światowej w czechosłowackiej armii na uchodźstwie, członek grupy desantowej Zinc.
Życiorys.
Ukończył 5 klas szkoły ludowej, a następnie 4 klasy szkoły powszechnej. Po zakończeniu nauki wykonywał lekkie prace, przed wybuchem wojny był zatrudniony w firmie Luxor w Bratysławie. W lutym 1940 postanowił opuścić Słowację i przez Węgry, Jugosławię, Grecję, Turcję i Syrię dostał się do francuskiego portu w Marsylii. W kwietniu zaciągnął się do armii czechosłowackiej i brał udział w walkach we Francji w szeregach 8. kompanii 1 pułku piechoty w Agde. Po klęsce Francji 12 lipca 1940 został ewakuowany do Wielkiej Brytanii. W Anglii dobrowolnie zgłosił się do służby w oddziałach specjalnych. Ukończył kurs spadochronowy i radiotelegraficzny. Od początku 1942 roku służył w wojskowej centrali radiowej w Woldingham, gdzie przyjmował i wysyłał depesze radiowe do okupowanej Czechosłowacji. Przez przełożonych był uważany za rzetelnego, odpowiedzialnego i inteligentnego, a jego zachowanie oceniano jako wzorowe.
Grupa desantowa Zinc została razem z grupą Out Distance zrzucona w nocy z 27 na 28 marca 1942 na teren protektoratu Czech i Moraw. Dowódcą desantu był porucznik Oldřich Pechal, trzecim członkiem grupy był plutonowy Arnošt Mikš, Gerik pełnił w grupie funkcję telegrafisty. Z powodu błędu nawigatora oddział, który miał zostać zrzucony na terenie pasma górskiego Chrziby, wylądował w pobliżu słowackiego miasta Gbely. Przed przekroczeniem granicy protektoratu grupa rozdzieliła się. Gerik z Mikšem przeszli przez nią w okolicy wsi Rohatec i odjechali pociągiem do wsi Buchlovice na umówiony adres. Stamtąd z uwagi na problemy z radiostacją bezskutecznie próbowali nawiązać kontakt radiowy. Po spotkaniu z Pechalem uzgodnili, że Gerik z Mikšem udadzą się do Pragi. Gerikowi nie udało się nawiązać kontaktu z przedstawicielami lokalnego ruchu oporu i po dwudniowym okresie oczekiwania na Arnošta Mikša zgłosił się 4 kwietnia 1942 na komendę policji w Pradze, skąd natychmiast został przekazany do praskiej siedziby Gestapo. Tam przekazał przesłuchującym go funkcjonariuszom informacje na temat składu grup Zinc i Out Distance oraz punktów kontaktowych na Słowacji. Liczył, że jako Słowak zostanie wydany słowackim władzom, co jednakże nie nastąpiło. Zamiast tego został konfidentem Gestapo.
Zidentyfikował ciało Arnošta Mikša, który popełnił samobójstwo po walce z żandarmerią protektoratu, wydał też prawie wszystkie osoby, które udzieliły mu pomocy. Potwierdzono jego udział w szturmie cerkwi katedralnej Świętych Cyryla i Metodego, gdzie ukrywali się uczestnicy zamachu na Reinharda Heydricha, a potem w identyfikacji ich ciał. Wraz z Karelem Čurdą otrzymał nagrodę w wysokości 500.000 reichsmarek za pomoc w ich odnalezieniu przez nazistów. Pod koniec wojny próbował się wycofać ze współpracy z Gestapo, za co został aresztowany i zesłany do obozu koncentracyjnego w Dachau. Po wojnie został aresztowany i skazany przez czechosłowacki tymczasowy sąd ludowy na karę śmierci. 29 kwietnia 1947 o godz. 11.45 został powieszony na 12 minut przed Karelem Čurdą w więzieniu Pankrác.

</doc>
<doc id="2217477" url="https://pl.wikipedia.org/wiki?curid=2217477" title="Jezioro Woszczelskie (Natura 2000)">
Jezioro Woszczelskie (Natura 2000)

Jezioro Woszczelskie (PLH280034) – obszar mający znaczenie dla Wspólnoty (planowany specjalny obszar ochrony siedlisk) sieci Natura 2000 obejmujący Jezioro Woszczelskie i jego bezpośrednią okolicę (313,67 ha).
Położenie.
OZW Jezioro Woszczelskie obejmuje leżące w centralnej części Pojezierza Ełckiego Jezioro Woszczelskie, które stanowi niemal połowę powierzchni obszaru, wraz z jego najbliższą zlewnią pokrytą głównie przez torfowiska, łąki i olszyny. Ma nieco wydłużony kształt, zajmując fragment rynny polodowcowej pomiędzy jeziorami Sawinda Wielka i Sunowo wzdłuż Jeziora Woszczelskiego i cieków łączących go z innymi zbiornikami rynny.
Obszar niemal w całości znajduje się na terenie gminy Ełk, zajmując fragmenty miejscowości Woszczele, Bienie i Małkinie. Niewielki północno-zachodni fragment obszaru leży w gminie Stare Juchy.
Przyroda.
Główną część obszaru stanowi Jezioro Woszczelskie – mezotroficzne, typu ramienicowego. Oprócz łąk ramienicowych występują w nim zróżnicowane zbiorowiska hydrofitów i helofitów. Szuwary na południowym brzegu jeziora przechodzą w torfowisko przejściowe, a cieki i jezioro otoczone są lasami olchowymi, przeważnie o charakterze lasu łęgowego (łęg jesionowo-olszowy), miejscami zabagnionymi (ols porzeczkowy). Poza tym na obszarze ostoi znajdują się drobne zbiorniki eutroficzne w wyrobiskach pożwirowych i różnego typu łąki – od zmiennowilgotnych trzęślicowych, po świeże typu rajgrasowego. Pewien udział mają również grunty orne, wiejska zabudowa i żwirownia.
Siedliska przyrodnicze.
OZW Jezioro Woszczelskie powołano dla ochrony następujących siedlisk przyrodniczych:
Inne formy obszarowej ochrony przyrody.
Obszar leży na terenie Obszaru Chronionego Krajobrazu Pojezierza Ełckiego. Jezioro, podobnie jak inne okoliczne zbiorniki, objęte jest strefą ciszy. Obszar jest położony z dala od pozostałych elementów sieci Natura 2000, najbliższe mu obszary to OZW Murawy na Pojezierzu Ełckim i SOOP Ostoja Poligon Orzysz.
Zagrożenia.
Jezioro jest użytkowane rybacko (dzierżawa gospodarstwa rybnego), co jednak nie wpływa niekorzystnie na siedlisko. Zagrożeniem są wahania poziomu wód, które powodują wypłycanie łąk ramienicowych. Również presja turystyczna związana z budową infrastruktury wypoczynkowej skutkuje niszczeniem roślinności przybrzeżnej. Wydobycie żwiru w okolicy potencjalnie może zagrozić zmianą stosunków wodnych.

</doc>
<doc id="2217479" url="https://pl.wikipedia.org/wiki?curid=2217479" title="Aleksandra Butwina">
Aleksandra Butwina

Aleksandra Butwina, ros. Александра Бутвина (ur. 14 lutego 1986) – rosyjska lekkoatletka specjalizująca się w wielobojach.
Medalistka mistrzostw Rosji. 

</doc>
<doc id="2217480" url="https://pl.wikipedia.org/wiki?curid=2217480" title="Nieprzemakalni">
Nieprzemakalni



</doc>
<doc id="2217481" url="https://pl.wikipedia.org/wiki?curid=2217481" title="Aleksandra Butvina">
Aleksandra Butvina



</doc>
<doc id="2217482" url="https://pl.wikipedia.org/wiki?curid=2217482" title="Electricity">
Electricity

Electricity – pierwszy singiel angielskiego zespołu OMD, pochodzący z debiutanckiego albumu studyjnego "OMD". Singiel został wydany 21 maja 1979 za pośrednictwem wytwórni Factory i DinDisc.
Utwór znalazł się na następujących wydaniach:

</doc>
<doc id="2217487" url="https://pl.wikipedia.org/wiki?curid=2217487" title="Kawałek cienia">
Kawałek cienia



</doc>
<doc id="2217488" url="https://pl.wikipedia.org/wiki?curid=2217488" title="Kaarel Nurmsalu">
Kaarel Nurmsalu

Kaarel Nurmsalu (ur. 30 kwietnia 1991 w Tamsalu) – estoński kombinator norweski i skoczek narciarski, trzykrotny brązowy medalista Mistrzostw Świata Juniorów w Narciarstwie Klasycznym 2011 w Otepää (w kombinacji norweskiej i skokach narciarskich), mistrz Estonii w skokach narciarskich w 2010, 2011 i 2012 roku.
Przebieg kariery.
Kombinacja norweska.
Po raz pierwszy na międzynarodowej arenie wystartował 14 marca 2007 podczas konkursu kombinacji norweskiej na mistrzostwach świata juniorów w Tarvisio. Zajął wówczas 56. miejsce w biegu na 10 kilometrów. W rywalizacji drużynowej uplasował się na 12. miejscu, a w sprincie indywidualnym na miejscu 62.
W 2009 roku zadebiutował w konkursie Pucharu Świata w kombinacji norweskiej, zajmując 42. miejsce w zawodach w Klingenthal. W tym samym roku uczestniczył w mistrzostwach świata w Libercu. W konkurencji drużynowej (sztafeta 4x5 km) uplasował się na dziewiątej pozycji.
We wrześniu 2010 na skoczni Tehvandi Nurmsalu zdobył tytuł mistrza Estonii w skokach narciarskich. 26 listopada tego samego roku w Ruce po raz pierwszy w karierze zdobył punkty do klasyfikacji Pucharu Świata w kombinacji norweskiej, zajmując 30. lokatę.
15 stycznia 2011 w Klingenthal wygrał konkurs Pucharu Kontynentalnego w kombinacji, a dzień później był siódmy. W styczniu 2011 podczas rozgrywanych w Otepää mistrzostw świata juniorów w narciarstwie klasycznym dwukrotnie stanął na najniższym stopniu podium. Najpierw 27 stycznia w konkursie kombinacji norweskiej, a dzień później w skokach narciarskich.
Skoki narciarskie.
12 marca 2011 zadebiutował w Pucharze Świata w skokach narciarskich w konkursie drużynowym. Reprezentacja Estonii zajęła wtedy ostatnie, dziewiąte miejsce.
W kwietniu 2011 postanowił startować wyłącznie w zawodach w skokach narciarskich. 13 sierpnia 2011 został ponownie mistrzem Estonii na skoczni K-90 Tehvandi w Otepää, oddając skoki na odległość 93 m i 98 m. Swój rekord życiowy w długości lotu (będący zarazem rekordem kraju) ustanowił 24 lutego 2012 na Vikersundbakken w Vikersund, gdzie podczas anulowanej serii konkursowej mistrzostw świata w lotach narciarskich uzyskał 204 metry. W chwili przerwania konkursu zajmował 25. pozycję, ostatnią gwarantującą awans do kolejnych serii. W powtórzonym konkursie indywidualnym zajął 37. miejsce.
16 lutego 2013 na mamuciej skoczni Heini-Klopfer-Skiflugschanze w Oberstdorfie po raz pierwszy w karierze zdobył punkty Pucharu Świata w skokach narciarskich, zajmując 26. miejsce. Tę samą pozycję zajął na MŚ 2013 w konkursach na skoczni normalnej i na skoczni dużej. Kolejne punkty PŚ zdobył w Lahti, gdzie również był 26. Na Holmenkollbakken był 21. Jednak najlepszy wynik osiągnął w zawodach w Planicy, gdzie na mamuciej skoczni zajął 13. pozycję po skokach na 194,5 m i 200,5 m. W swoim pierwszym punktowanym sezonie PŚ zajął 49. miejsce w klasyfikacji generalnej, "ex aequo" z Romanem Koudelką, z 40 punktami. W klasyfikacji lotników był 35. z dorobkiem 25 punktów.
Przed rozpoczęciem rywalizacji w Letniej Grand Prix 2013, Nurmsalu wystartował w zawodach z cyklu Finlandia Veikkaus Cup na obiekcie HS 100 w Rovaniemi. Odniósł w nich zwycięstwo, pokonując czołowych zawodników fińskich po skokach na 94 m i 93 m. Następny konkurs tego cyklu rozegrano na dużym obiekcie w Ruce – tam Nurmsalu był piąty, przegrywając o 35 pkt ze zwycięzcą Laurim Asikainenem. W ostatnim konkursie, na normalnej skoczni w Vuokatti zajął trzecie miejsce, oddając skoki na 92 m i 87 m. Na tej samej pozycji uplasował się w klasyfikacji generalnej Veikkaus Cup, z dorobkiem 205 pkt, o 20 mniejszym niż zwycięzcy Janne Ahonena.
W sezonie 2013/2014 w Pucharze Świata zdobył 52 pkt, najlepszy występ notując w Oslo, gdzie był szósty. Reprezentował swój kraj także na Igrzyskach w Soczi.
Po zakończeniu kariery sportowej.
Przed sezonem letnim 2014 ogłosił zakończenie kariery zawodniczej ze względu na brak odpowiedniego wsparcia finansowego. Po zakończeniu kariery sportowej skupił się na studiach na Uniwersytecie Technicznym w Tallinnie i rozpoczął pracę jako sprzedawca. 5 marca 2016 wziął udział w Mistrzostwach Estonii w skokach narciarskich, które wygrał z przewagą 25 punktów nad drugim zawodnikiem.
Wznowienie kariery sportowej.
W połowie sezonu 2016/2017 powrócił do skoków narciarskich po ponad dwuletniej przerwie. W piątej próbie po powrocie zdobył pierwszy punkt Pucharu Świata za 30. miejsce na skoczni do lotów narciarskich w Oberstdorfie oraz w próbie przedolimpijskiej w Pjongczangu.
Po sezonie 2016/2017 ponownie zakończył karierę z powodów zdrowotnych. Przyznał, że w celu utrzymania wagi ciała musiał się głodzić i stało się to niebezpieczne dla jego zdrowia.
31 marca 2018 wziął udział w Mistrzostwach Estonii w skokach narciarskich, gdzie zajął 5. miejsce. Były czołowy estoński zawodnik startował jednak amatorsko, bez wcześniejszego treningu oraz z nadwagą.

</doc>
<doc id="2217489" url="https://pl.wikipedia.org/wiki?curid=2217489" title="Prince Edward Island Scotties Tournament of Hearts 2011">
Prince Edward Island Scotties Tournament of Hearts 2011

Prince Edward Island Scotties Tournament of Hearts 2011 - turniej wyłaniający mistrzynie Wyspy Księcia Edwarda i reprezentację tej prowincji na Scotties Tournament of Hearts 2011. Turniej finałowy odbył się w dniach 27-31 stycznia 2011 w Cornwall na lodowisku Cornwall Curling Club.
Na szczeblu prowincjonalnym rywalizowało ze sobą 6 zespołów. System rozgrywek składał się ze zmodyfikowanego potrójnego sposobu knock-out. W każdej rundzie grały wszystkie zespoły. Jeśli jedna drużyna wygrałaby wszystkie rundy, to nie rozegrano by rundy finałowej. W przypadku, gdyby każdą rundę wygrała inna drużyna, to automatycznie do finału awansowałaby ta, która najwięcej razy zagrała w ostatnim meczu rundy, jeśli doszłoby do remisu, to w finale znalazłaby się zwyciężczyni rundy "A".
Wyspę Księcia Edwarda reprezentowała drużyna Suzanne Birt, która wygrała rundy "A" i "C" oraz półfinał przeciwko Kathy O'Rourke 7:3. Reprezentacja w Mistrzostwach Kanady uplasowała się na 6. miejscu.
Runda finałowa.
Finał.
Nie było potrzeby rozgrywania meczu finałowego.
Półfinał.
31 stycznia 2011; 13:30

</doc>
<doc id="2217490" url="https://pl.wikipedia.org/wiki?curid=2217490" title="Red Frame/White Light">
Red Frame/White Light

Red Frame/White Light – drugi singiel angielskiego zespołu OMD, pochodzący z debiutanckiego albumu studyjnego "OMD". Singiel został wydany 1 lutego 1980 za pośrednictwem wytwórni DinDisc. Słowa utworu opowiadają o budce telefonicznej w Meols, której członkowie zespołu używali do rozmów w sprawie organizacji koncertów. Okładkę zaprojektowali: Ben Kelly i Peter Saville.
Budka telefoniczna.
Obiekt, który zainspirował utwór "Red Frame/White Light" znajduje się w miejscowości Meols na skrzyżowaniu Birkenhead Road i Greenwood Road. Członkowie zespołu spotykali się w pobliskim pubie "The Railway Inn", a budki telefonicznej używali do organizowania koncertów i transportu.
Słowa utworu wymieniają numer 6323003, który jednak nie należy do żadnego z członków zespołu, tylko do prywatnego właściciela. Budka stała się miejscem pielgrzymek fanów zespołu. Jeden z nich, Stephen Cork, zapoczątkował w 2004 kampanię na rzecz odnowienia budki, co udało się osiągnąć rok później.

</doc>
<doc id="2217492" url="https://pl.wikipedia.org/wiki?curid=2217492" title="Pocałunek ognia (album)">
Pocałunek ognia (album)



</doc>
<doc id="2217495" url="https://pl.wikipedia.org/wiki?curid=2217495" title="Messages (singel)">
Messages (singel)

Messages – trzeci singiel angielskiego zespołu OMD, pochodzący z debiutanckiego albumu studyjnego "OMD". Singiel został wydany 2 maja 1980 za pośrednictwem wytwórni DinDisc.

</doc>
<doc id="2217500" url="https://pl.wikipedia.org/wiki?curid=2217500" title="Traukutitan">
Traukutitan

Traukutitan − rodzaj zauropoda z kladu Titanosauria żyjącego w późnej kredzie na terenach dzisiejszej Ameryki Południowej. Gatunkiem typowym jest "T. eocaudata", którego holotypem jest niekompletny szkielet oznaczony MUCPv 204 (z zachowanymi obiema kośćmi udowymi oraz trzynastoma kręgami ogonowymi z przedniej i środkowej części ogona) odkryty w osadach formacji Bajo de la Carpa (podgrupa Río Colorado, grupa Neuquén) w argentyńskiej prowincji Neuquén. Salgado i Calvo (1993), którzy jako pierwsi opisali kości okazu holotypowego "T. eocaudata", stwierdzili, że zachowały się też fragmenty kości łonowej; jednak Juárez Valieri i Calvo (2011) nie byli w stanie tego potwierdzić, gdyż nie udało im się znaleźć tych fragmentów w magazynie Uniwersytetu Comahue. Od innych zauropodów "T. eocaudata" odróżnia współwystępowanie: przednich kręgów ogonowych z silnie przodowklęsłymi (procelicznymi) trzonami kręgów, których wysokość jest większa niż ich szerokość; półpionowej blaszki kostnej łączącej przedni wyrostek stawowy kręgu z górnym wyrostkiem poprzecznym kręgu ("prezygodiapophyseal lamina"), przy brzuszno-tylnym ustawieniu wyrostka poprzecznego na pierwszym kręgu ogonowym; pojedynczego, głębokiego, skierowanego brzusznie otworu u podstawy wyrostka poprzecznego; a także środkowych kręgów ogonowych, których szerokość jest większa niż ich długość, z trzonami kręgów jednocześnie przodowklęsłymi i spłaszczonymi na tylnej powierzchni. Budowa kręgów i kości udowych "T. eocaudata" dowodzi zdaniem autorów jego opisu, że był on przedstawicielem kladu Titanosauria bliżej spokrewnionym z przedstawicielami rodziny Titanosauridae niż bazalny rodzaj "Andesaurus". Budową kręgów ogonowych "Traukutitan" najbardziej przypomina rodzaje "Malawisaurus" i "Mendozasaurus", które cechowały się przednimi kręgami ogonowymi z silnie przodowklęsłymi trzonami oraz środkowymi kręgami ogonowymi z umiarkowanie przodowklęsłymi lub płaskimi (platycelicznymi) trzonami. Podobieństwo to może być dowodem bliskiego pokrewieństwa tych trzech rodzajów; z analiz kladystycznych przeprowadzonych przez Calvo i współpracowników (2007) oraz Gonzáleza Rigę i współpracowników (2009) wynika, że rodzaje "Malawisaurus", "Mendozasaurus" i "Futalognkosaurus" tworzą klad siostrzany do kladu obejmującego wszystkich pozostałych przedstawicieli Titanosauridae, którego przedstawicieli (poza opistocelikaudią) charakteryzowały przodowklęsłe trzony zarówno przednich, jak i środkowych kręgów ogonowych. Ponieważ "T. eocaudata" budową podstawy łuków kręgowych i wyrostków poprzecznych kręgów ogonowych przypomina rodzaje "Futalognkosaurus" i "Mendozasaurus", Juárez Valieri i Calvo (2011) sugerują, że mógł on być przedstawicielem obejmującego te dwa rodzaje (i być może także rodzaj "Puertasaurus") kladu Lognkosauria.

</doc>
<doc id="2217501" url="https://pl.wikipedia.org/wiki?curid=2217501" title="Traukutitan eocaudata">
Traukutitan eocaudata



</doc>
<doc id="2217502" url="https://pl.wikipedia.org/wiki?curid=2217502" title="Superpuchar Turcji w piłce siatkowej kobiet">
Superpuchar Turcji w piłce siatkowej kobiet

Superpuchar Turcji w piłce siatkowej kobiet (tr. "Voleybol Bayanlar Süper Kupa") - cykliczne rozgrywki w piłce siatkowej organizowane corocznie przez Türkiye Bayanlar Voleybol Ligi we współpracy z Tureckim Związkiem Piłki Siatkowej (tr. "Türkiye Voleybol Federasyonu") dla Mistrza i zdobywcy Pucharu Turcji.
Rozgrywki o siatkarski Superpuchar Turcji rozgrywane są od 2009 roku. Pierwszym zwycięzcą tych rozgrywek został klub Fenerbahçe SK.

</doc>
<doc id="2217503" url="https://pl.wikipedia.org/wiki?curid=2217503" title="Świadkowie Jehowy na Wyspach Salomona">
Świadkowie Jehowy na Wyspach Salomona

Świadkowie Jehowy na Wyspach Salomona – społeczność wyznaniowa na Wyspach Salomona, należąca do ogólnoświatowej wspólnoty Świadków Jehowy, licząca w 2022 roku 1631 głosicieli, należących do 49 zborów. Na dorocznej uroczystości Wieczerzy Pańskiej w 2022 roku zgromadziło się 9317 osób (około 1,8% mieszkańców). Działalność miejscowych głosicieli koordynuje Biuro Oddziału w Honiara.
Historia.
Działalność rozpoczęto w 1953 roku. Listownie z zagranicy prowadzono "studium biblijne". Rok później zanotowano 1 głosiciela. W 1958 roku powstał jedenastoosobowy zbór, a rok później w dwóch zborach działało 86 głosicieli.
W roku 1960 roku zanotowano liczbę 135 głosicieli, a w 1969 roku – 503 w 13 zborach. W latach 60. XX wieku mieszkańcy w swych 28 wioskach przekształcili kościoły w Sale Królestwa.
Działalność została zalegalizowana 18 kwietnia 1977 roku. W 1978 roku otwarto Biuro Oddziału.
W 1990 roku miejscowi wyznawcy wygrali w Sądzie Najwyższym proces w sprawie budowy Sali Zgromadzeń w Honiara na 1200 miejsc. W 1994 roku powstały trzy nowe "domy misjonarskie", rozbudowano Biuro Oddziału i wspomnianą Salę Zgromadzeń. Było to możliwe dzięki pomocy współwyznawców z innych krajów – głównie z Australii. W tym samym roku przekroczono liczbę 1000 głosicieli, a pięć lat później – 1500.
W 2000 roku zorganizowano pomoc humanitarną dla uchodźców z różnych grup etnicznych w obozach dla uchodźców. W 2001 roku wybudowano nową Salę Zgromadzeń. 18 lutego 2006 roku 58 głosicieli ukończyło kurs australijskiego języka migowego, aby prowadzić działalność kaznodziejską wśród niesłyszących. Powstały również zbory używające języka migowego. W 2007 roku zorganizowano pomoc humanitarną dla poszkodowanych przez trzęsienie ziemi i tsunami. W 2008 roku zanotowano 1910 głosicieli, jednak w następnych latach z powodu sytuacji ekonomicznej kraju kilkuset z nich opuściło Wyspy, udając się głównie do Australii i Nowej Zelandii. W 2009 roku na kongresie pod hasłem „Czuwajcie!” było obecnych ponad 2400 osób.
W styczniu 2010 roku odbyły się "dni otwarte" miejscowego, nowo rozbudowanego Biura Oddziału, którego uroczyste oddanie miało miejsce 13 lutego z udziałem członka Ciała Kierowniczego. W 2012 roku wydano Chrześcijańskie Pisma Greckie w Przekładzie Nowego Świata (Nowy Testament) w języku neosalomońskim. W 2013 roku działało 1923 głosicieli. Obecnie niemal każdy zbór organizuje specjalne kursy dla analfabetów, oparte na broszurze "Przykładaj się do czytania i pisania". W 2011 roku na Pamiątce śmierci Jezusa Chrystusa obecnych było 9337 osób. W roku 2016 przekroczono liczbę 2000 głosicieli, w roku 2020 ich liczba wynosiła 2039.
Zebrania zborowe odbywają się w językach neosalomońskim, chińskim, fidżyjskim, kwaio, kwara'ae, tagalskim, toabaite i amerykańskim migowym.
Miejscowe Biuro Oddziału nadzoruje tłumaczenie literatury biblijnej na sześć języków.

</doc>
<doc id="2217504" url="https://pl.wikipedia.org/wiki?curid=2217504" title="Leon Madsen">
Leon Madsen

Leon Madsen (ur. 5 września 1988 w Vejle) – duński żużlowiec, kapitan Włókniarza Częstochowa. Indywidualny wicemistrz świata 2019 oraz 2022, czterokrotny medalista indywidualnych mistrzostw Europy, w tym złoty (2018). Srebrny medalista drużynowych mistrzostw świata juniorów na żużlu (2009). Z Unią Tarnów drużynowy mistrz Polski 2012.
Kariera sportowa.
W lidze polskiej startuje nieprzerwanie od 2006 roku. Reprezentował kolejno barwy GTŻ-tu Grudziądz w 2006 r. i WTS-u Wrocław w 2008, 2009 oraz w 2010 r.
W latach 2011-2013 reprezentował Unię Tarnów. W sezonie 2014 startował w Wybrzeżu Gdańsk, aby w 2015 roku powrócić do Unii Tarnów, a następnie reprezentować jej barwy również w 2016 roku. W duńskiej lidze Madsen startuje od 2004 r.
Reprezentował barwy Slangerup, Holstebro Speedway Klub, Brovst Speedway Klub, a od 2011 roku będzie jeździł dla Esbjerg Motorsport. W lidze szwedzkiej jeździł dla Indianerny Kumli oraz Hammarby. W 2011 roku będzie startował w barwach Lejonen Gislaved. Duńczyk jeździł także w lidze angielskiej oraz niemieckiej. W Anglii startował w barwach Poole Pirates, natomiast w Niemczech dla MSC Brokstedt. W 2017 roku reprezentant Włókniarza Częstochowa został Indywidualnym Międzynarodowym Mistrzem Ekstraligi.
Starty w Grand Prix (Indywidualnych Mistrzostwach Świata na Żużlu).
Stan na 1 października 2022.

</doc>
<doc id="2217505" url="https://pl.wikipedia.org/wiki?curid=2217505" title="Markus Schiffner">
Markus Schiffner

Markus Schiffner (ur. 5 czerwca 1992 w Linzu) − austriacki skoczek narciarski, zawodnik klubu UVB Hinzenbach. Zwycięzca Pucharu Kontynentalnego 2020/2021. Uczestnik mistrzostw świata (2017).
Przebieg kariery.
W zawodach rangi FIS po raz pierwszy pojawił się 23 lutego 2008, podczas konkursu FIS Race w Hinterzarten. Po raz pierwszy w zimowym Pucharze Kontynentalnym wystąpił 23 stycznia 2010, kiedy zajął 45. miejsce w Bischofshofen. Jego najwyższą lokatą w tymże cyklu jest 14. miejsce na skoczni w Sapporo, które zajął 9 stycznia 2011. W 2011 roku zajął indywidualnie 13. miejsce podczas mistrzostwa świata juniorów w Otepää.
Jest także byłym rekordzistą skoczni Tehvandi k-90 w estońskim Otepää. 26 stycznia 2011 podczas treningu przed mistrzostwami świata juniorów skoczył tu 99,5 metra, dzięki czemu poprawił o pół metra zimowy rekord należący do Fina Antti Määttä. Dwa dni później, w czasie konkursu indywidualnego jego rodak Stefan Kraft skoczył na tej skoczni 100 metrów, przejmując tym samym rekord należący wcześniej do Schiffnera.
W Pucharze Świata zadebiutował 4 stycznia 2014 w Innsbrucku, zajmując 46. miejsce. Pierwsze punkty w cyklu zdobył 20 grudnia 2015 w Engelbergu, gdzie zajął 24. pozycję.
W międzynarodowych zawodach organizowanych przez FIS po raz ostatni wystartował na początku września 2022, zajmując 20. i 26. miejsce w konkursach Letniego Pucharu Kontynentalnego w Lillehammer. 20 września 2022 poinformował za pośrednictwem mediów społecznościowych, że postanowił zakończyć karierę.

</doc>
<doc id="2217506" url="https://pl.wikipedia.org/wiki?curid=2217506" title="Wybudowanie Strzeleńskie">
Wybudowanie Strzeleńskie

Wybudowanie Strzeleńskie – część wsi Strzelno Klasztorne w Polsce, położona w województwie kujawsko-pomorskim, w powiecie mogileńskim, w gminie Strzelno. Wchodzi w skład sołectwa Strzelno Klasztorne.
W latach 1975–1998 Wybudowanie Strzeleńskie administracyjnie należało do województwa bydgoskiego.

</doc>
<doc id="2217508" url="https://pl.wikipedia.org/wiki?curid=2217508" title="Isotype">
Isotype

Isotype (International System of Typographic Picture Education) - język graficzny, metoda wyjaśniająca współczesny świat za pomocą języka wizualnego. Za twórcę Isotype jest powszechnie uważany Otto Neurath, austriacki socjolog, zajmujący się także ekonomią polityczną i innymi naukami społecznymi, wizjoner, aktywny promotor nowego sposobu kształcenia i informowania ludzi, specjalista od języka i komunikacji.
Historia powstania.
Język wizualny powstał w wyniku prac zespołu pod kierunkiem Otto Neuratha, który składał się z dwóch dyrektorów artystycznych, dwóch analityków, współpracowników Muzeum oraz wielu techników i naukowców, których Neurath zapraszał do prowadzenia badań. Byli wśród nich eksperci od statystyki, historii, medycyny, kartografii, geografii, inżynierii, zarządzania przemysłem, historii sztuki itd.
Zespół odrzucił stare metody i rozpoczął eksperymenty z nowo stworzonym językiem wizualnym. Jego podstawę stanowiły symbole zaprojektowane tak, aby nie tylko przenosiły określone znaczenia, ale by w zestawieniach tworzyły złożone znaki, jak ma to miejsce w przypadku słów. Kiedy podstawowe figury statystyczne były gotowe, przystąpiono do wdrażania głównej zasady konstruowania diagramów: ilość nie miała być ilustrowana wielkością znaku lecz jego zwielokrotnieniem; kolor był używany w celu rozróżniania lub nadania znaczenia; tytuły oraz legendy złożone były Futurą – krojem pisma autorstwa Paula Rennera, odlanym przez Buer Foundry w połowie lat 20.
W ten sposób w 1925 r. powstał nowy międzynarodowy język graficzny, który Otto Neurath nazwał „metodą wiedeńską”. W połowie lat 30. nadano mu nową nazwę, pod którą jest znany obecnie – Isotype (International System of Typographic Picture Education). W 1939 roku została opublikowana książka "Modern Man in the Making". Opisywała ona historię ludzkości przy pomocy Isotype.
Zasady Isotype były konsekwentnie stosowane przez 50 lat. Piktogramy stały się pomostem łączącym symboliczny, ogólny język i bezpośrednie, empiryczne doświadczenie.

</doc>
<doc id="2217509" url="https://pl.wikipedia.org/wiki?curid=2217509" title="I Liceum Ogólnokształcące w Zduńskiej Woli">
I Liceum Ogólnokształcące w Zduńskiej Woli

I Liceum Ogólnokształcące im. Kazimierza Wielkiego – najstarsze liceum ogólnokształcące w Zduńskiej Woli, o tradycjach sięgających roku 1905.
Historia szkoły.
Korzenie szkoły sięgają początku XX wieku, a dokładnie 1905 roku. Wtedy to Towarzystwo Macierzy Szkolnej podjęło starania o utworzenie szkoły średniej. W następnym roku Towarzystwo uzyskało zgodę na prowadzenie czteroklasowej męskiej szkoły realnej. W roku 1907 władze carskie zlikwidowały Towarzystwo Macierzy Szkolnej, a utrzymanie szkoły przejęło Towarzystwo Wpisów Szkolnych, któremu przewodniczył ks. Jan Cyranowski. W dwa lata później Towarzystwo to zostało rozwiązane.
W 1914 roku Ministerstwo Oświaty udzieliło ówczesnemu dyrektorowi szkoły, Antoniemu Radomskiemu, zezwolenia na otwarcie siedmioklasowego Gimnazjum Realnego. W dwa lata później powstało Towarzystwo im. Henryka Sienkiewicza, które uzyskało zezwolenie niemieckich władz okupacyjnych na otwarcie Czteroklasowej Szkoły Realnej. Reaktywowane Koło Macierzy Szkolnej uzyskało w roku 1916 zezwolenie na założenie przez Macierz szkoły średniej. Data ta jest przyjmowana jako początek historii szkoły.
Po zakończeniu I wojny światowej zmieniono nazwę szkoły na Ośmioklasowe Gimnazjum Filologiczno-Koedukacyjne im. Henryka Sienkiewicza. Dyrektorem szkoły został ks. Władysław Wojtasik (zginął 12.08.1942 r. w Dachau). Wówczas to pierwszy egzamin dojrzałości złożyło czterech abiturientów: Irena Jaruga, Kazimierz Rudnicki, Wincenty Gruszczyński i Robert Saling.
W roku 1921 Ministerstwo Wyznań i Oświecenia Publicznego nadało szkole akt organizacyjny i ustaliło nazwę na Państwowe Gimnazjum Koedukacyjne im. Kazimierza Wielkiego w Zduńskiej Woli. Podczas obchodów 100-lecia Zduńskiej Woli szkołę odwiedził prezydent Rzeczypospolitej Polskiej Stanisław Wojciechowski.
W latach 30., gdy – zgodnie z nową ustawą oświatową – wprowadzono dwustopniowe nauczanie w szkolnictwie średnim, powstało czteroletnie gimnazjum i dwuletnie liceum jako jedna placówka. W lipcu 1937 r. odbył się I Zjazd Wychowanków, podczas którego utworzono Koło Byłych Wychowanków Gimnazjum im. Kazimierza Wielkiego w Zduńskiej Woli z Józefem Johnem jako przewodniczącym. Było to formalne powołanie do życia organizacji byłych uczniów. Pierwsze próby utworzenia takiej organizacji zostały podjęte już w roku 1924, we wrześniu, kiedy to powstało Akademickie Koło Zduńskowolan, któremu przewodniczył Janusz Latosiński. AKZ istniało do 1937 roku, kiedy to ustawą o stowarzyszeniach je zlikwidowano.
Wybuch wojny przerwał normalny tryb życia szkoły. W listopadzie 1939 roku władze okupacyjne aresztowały dyrektora Edwarda Bartkowskiego i nauczycieli. Kilka dni później szkoła została zamknięta.
Wiosną 1945 roku dyrektor Edward Bartkowski i nauczyciele przystąpili do organizowania szkolnictwa średniego w Zduńskiej Woli. W marcu rozpoczęły się w szkole zajęcia lekcyjne. Władze oświatowe ustaliły jej nazwę na Państwowe Koedukacyjne Gimnazjum i Liceum.
W połowie lat 70. zostało zarejestrowane Stowarzyszenie Absolwentów i Wychowanków Gimnazjum i Liceum. Pierwszym Przewodniczącym został Aleksander Blaszczyk. Pod koniec lat 70. uczniowie rozpoczęli naukę w nowo wybudowanym południowym skrzydle szkoły. Oddano również do użytku nową salę gimnastyczną. W 1983 roku szkoła została odznaczona przez Ministerstwo Oświaty Medalem Komisji Edukacji Narodowej. W połowie lat 80. została otwarta pracownia komputerowa i rozpoczęto edukację informatyczną. W roku 1984 wprowadzono rozszerzony program nauki języka angielskiego.
Lata 90. to kolejny etap rozwoju liceum. Zostało ono przyjęte do Stowarzyszenia Szkół Zrzeszonych w UNESCO. Od momentu przystąpienia Polski do Unii Europejskiej nawiązało współpracę z kilkunastoma krajami, realizując międzynarodowy program Sokrates i Comenius.
W roku 2016 szkoła obchodziła swoje stulecie.

</doc>
<doc id="2217514" url="https://pl.wikipedia.org/wiki?curid=2217514" title="Ulica Chełmińska w Toruniu">
Ulica Chełmińska w Toruniu

Ulica Chełmińska w Toruniu – jedna z ulic na terenie Zespołu Staromiejskiego, w obrębie Starego Miasta w Toruniu. 
Charakterystyka.
Ulica Chełmińska jest jedną z głównych ulic Zespołu Staromiejskiego i łączy Rynek Staromiejski z pl. Teatralnym. Dawniej zamykała ją gotycka Brama Chełmińska, wyburzona w końcu XIX w. Nazwa ulicy wiąże się z tym, że prowadziła w stronę Chełmna. Jest to jedna z niewielu ulic w Toruniu, której nazwa nie zmieniła się od średniowiecza. Od XV do końca XVII w. zamieszkana była głównie przez piwowarów, później zaczęli się przy niej osiedlać również bogatsi kupcy i urzędnicy miejscy. W okresie PRL nosiła nazwę ul. Feliksa Dzierżyńskiego.
Zabudowa.
Zabudowa murowana ulicy mogła zacząć powstawać już w końcu XIII w.; obecnie wskutek licznych przebudów, szczególnie w XIX w., fasady kamienic są w większości pozbawione charakteru gotyckiego. Ważniejsze budynki:

</doc>
<doc id="2217515" url="https://pl.wikipedia.org/wiki?curid=2217515" title="Felicyta z Kartaginy">
Felicyta z Kartaginy

Felicyta z Kartaginy (; zm. 7 marca 202 lub 203 w Kartaginie) – męczennica wraz ze św. Perpetuą (znane jako Felicyta i Perpetua, męczennice kartagińskie) w czasach panowania Septymiusza Sewera, święta Kościoła katolickiego, anglikańskiego, ewangelickiego, prawosławnego i ormiańskiego.
Życiorys.
Informacje o św. Felicycie i jej towarzyszach pochodzą z zachowanych dokumentów: pamiętnika pisanego w więzieniu przez św. Perpetuę oraz relacji naocznego świadka późniejszych wydarzeń.
Felicyta była niewolnicą młodej chrześcijanki i matki św. Perpetui, która namówiła ją na porzucenie pogaństwa. Sama będąc przyszłą matką w ósmym miesiącu ciąży, została katechumenką. Dołączyli do niej inni niewolnicy: Rewokatus, Sekundulus i Saturninus oraz brat św. Perpetui Saturus. Felicyta, będąc w ciąży, zgodnie z ówczesnym prawem rzymskim nie mogła zostać stracona. Wkrótce urodziła córkę, którą zaadoptował jeden z chrześcijan, a więźniowie zostali skazani na pożarcie przez dzikie zwierzęta. Perpetua i Felicyta miały być zabite przez rozjuszoną krowę lub przez bawoły, lwy i tygrysy. W ostateczności zginęły na arenie od mieczy gladiatorów.
Kult.
Egzekucja odbyła się prawdopodobnie 7 marca i w tym dniu obchodzone jest (w Kościele katolickim, ewangelickim i anglikańskim) wspomnienie liturgiczne św. Felicyty i św. Perpetui. Obie święte zostały wpisane do kanonu Mszy świętej. Nad ich grobem została wybudowana bazylika.
Początkowo kult św. Felicyty był szeroko rozpowszechniony. Późniejsza legenda uczyniła z niej matkę siedmiu synów, a w 1969 roku (po Soborze watykańskim II) jej kult ograniczono do kalendarza lokalnego.
Święta ta do dziś wymieniana jest w Modlitwie Eucharystycznej (Communicantes) Kanonu rzymskiego.
Dzień obchodów.
Kościoły wschodnie z uwagi na liturgię według kalendarza juliańskiego wspominają świętą:
Ikonografia.
W ikonografii św. Felicyta przedstawiana jest zazwyczaj wraz ze św. Perpetuą. Pomimo różnicy ich stanów obie kobiety mają podobny wygląd. Mają na sobie czerwone płaszcze, a w dłoniach męczeńskie krzyże. Sztuka zachodnia rozróżnia je wyraźnie. Perpetua przedstawiana jest w bogatym stroju patrycjuszki, z naszyjnikiem i welonem, Felicyta w skromnej sukni bez ozdób.

</doc>
<doc id="2217516" url="https://pl.wikipedia.org/wiki?curid=2217516" title="Zgubiłem cię">
Zgubiłem cię

Zgubiłem cię − singel Budki Suflera z 2006 roku. 
Zespół zgłosił się z tą piosenką do 43 Festiwalu Polskiej Piosenki w Opolu do konkursu premier. Po głosach oddanych przez telewidzów ostatecznie utwór ten zajął 3 miejsce.

</doc>
<doc id="2217520" url="https://pl.wikipedia.org/wiki?curid=2217520" title="Aplikacje przenośne">
Aplikacje przenośne



</doc>
<doc id="2217524" url="https://pl.wikipedia.org/wiki?curid=2217524" title="Strzegom (stacja kolejowa)">
Strzegom (stacja kolejowa)

Strzegom – stacja kolejowa w Strzegomiu, w województwie dolnośląskim, w Polsce. Znajduje się na linii 137 Katowice - Legnica.
W roku 2017 stacja obsługiwała 100–149 pasażerów na dobę.
Stacja Strzegom zlokalizowana jest na peryferiach miasta. Oddana do użytku została 16 grudnia 1856 roku. Pierwsza nazwa stacji brzmiała Striegau. Od 1945 roku stacja nosi nazwę Strzegom. Przez stacje przechodzą linie kolejowe Katowice – Legnica i Malczyce – Marciszów. Budynek dworca nie pełni już swojej funkcji – został adaptowany na inne cele, kasy zamknięte i zlikwidowane.
Od roku 2008 wznowiono ruch pasażerski (pociągi na trasie Legnica – Kamieniec Ząbkowicki).

</doc>
<doc id="2217528" url="https://pl.wikipedia.org/wiki?curid=2217528" title="Erin Brockovich">
Erin Brockovich

Erin Brockovich (ur. 22 czerwca 1960 w Lawrence) – amerykańska aktywistka na rzecz ochrony środowiska, nieoficjalnie wykonująca zawód prawnika (doradcy kancelarii prawnych).
Kariera.
Pracuje jako konsultant w nowojorskiej kancelarii Weitz &amp; Luxenberg. Pracowała jako konsultant w nieistniejącej już kalifornijskiej firmie prawniczej Girardi &amp; Keese.
Będąc samotną matką trojga dzieci, w 1991 przeżyła wypadek samochodowy. Próbując dochodzić roszczeń związanych z wypadkiem, poznała adwokatów z kancelarii Masry &amp; Vititoe, którzy zatrudnili ją u siebie w charakterze pomocy biurowej. Pracując tam, zainteresowała się sprawą przeciwko Hinkley Compressor Station (przedsiębiorstwu z koncernu Pacific Gas and Electric) oskarżanemu o zatruwanie środowiska i spowodowanie uszczerbku na zdrowiu mieszkańców regionu. Jej zaangażowanie doprowadziło do wygrania sprawy i wypłacenia ofiarom największego w historii Stanów Zjednoczonych odszkodowania związanego z zatruciem środowiska – suma 333 mln dolarów została podzielona między 600 rodzin Hinkley.
Prowadzi własne przedsiębiorstwo konsultingowe „Brockovich Research &amp; Consulting”.
Film.
Na motywach sprawy i biografii Brockovich nakręcono oskarowy film fabularny z Julią Roberts w roli głównej bohaterki.
Film przyczynił się do dalszego wzrostu popularności Erin Brockovich, która po zakończeniu sprawy „Pacific Gas and Electric” angażowała się w wiele podobnych (dotyczących zatrucia środowiska), stając się również symbolem działającego społecznie „adwokata konsumentów”.

</doc>
<doc id="2217532" url="https://pl.wikipedia.org/wiki?curid=2217532" title="Nicolas de Fer">
Nicolas de Fer

Nicolas de Fer (ur. 1646, zm. 25 października 1720 w Paryżu) – francuski kartograf, rytownik i wydawca.
Nicolas de Fer był synem paryskiego drukarza i wydawcy Antoine'a de Fera. W wieku dwunastu lat rozpoczął naukę zawodu grawera. W 1673 po śmierci ojca przejął wydawnictwo, publikując atlasy, plany i mapy związane z Francją i jej strefami wpływów. W 1693 publikuje m.in. widok Kamieńca Podolskiego z cyklu "Les Forces de l’Europe". Jego główne dzieło, "Atlas Curieux", został opublikowany w 1700 roku w Paryżu. 

</doc>
<doc id="2217541" url="https://pl.wikipedia.org/wiki?curid=2217541" title="Aleksander Mogilnicki">
Aleksander Mogilnicki

Aleksander Mogilnicki (ur. 16 kwietnia 1875 w Warszawie, zm. 1 września 1956 w Łodzi) – łódzki prawnik, poeta, wykładowca uczelni, teoretyk i praktyk prawa, Prezes Izby Karnej Sądu Najwyższego w latach 1924–1929, zasłużony w dziedzinie pedagogiki specjalnej zajmującej się dzieckiem przestępczym, jeden z założycieli Gimnazjum Polskiego w Łodzi.
Stworzył liczne nowatorskie rozprawy społeczne i prawnicze, które przyniosły mu sławę wybitnego jurysty i które wprowadziły go na najwyższe stanowiska w dziedzinie prawa i sądownictwa.
Życiorys.
Wykształcenie.
Urodził się 16 kwietnia 1875 w Warszawie, jako syn Konstantego i Henryki z Żarnowskich. Ojciec jego, również z wykształcenia prawnik, znany działacz społeczny, jako oficer brał udział w powstaniu styczniowym, za co uwięziony został potem na dwa lata. Umiłowanie tradycji, głęboki patriotyzm – to atmosfera, która kształtowała jego młodość. Po przeniesieniu się rodziców do Łodzi (ojciec został tu rejentem) uczęszczał do miejskiego gimnazjum, które ukończył w 1892. Następnie studiował na Wydziale Prawa Cesarskiego Uniwersytetu Warszawskiego.
Działalność zawodowa.
Po skończeniu studiów wrócił do Łodzi w 1900 i po odbyciu praktyki u adwokata Jana Czeraszkiewicza, otworzył własną kancelarię adwokacką.
Wkrótce po zamieszkaniu w Łodzi związał się z gazetą codzienną „Goniec Łódzki”, prowadzoną od 1898 przez hr. Henryka Łubieńskiego. „Goniec Łódzki” konkurował z powołanym wcześniej przez Wiktora Czajewskiego „Rozwojem”, także w pozyskiwaniu do współpracy co wybitniejszych piór dziennikarskich i literackich, wśród nich także poetów, m.in. Artura Glisczyńskiego, Antoniego Mieszkowskiego, Władysława Rowińskiego, Wiktora Karlińskiego, Zygmunta Bartkiewicza.
W Łodzi przebywał do 1911, tu 6 lipca 1901 ożenił się z artystką – malarką Natalią Makarczyk.
Otrzymał stopień doktora prawa na Uniwersytecie Jagiellońskim. W latach 1913–1914 wykładał prawo karne na Wydziale Humanistycznym Towarzystwa Kursów Naukowych w Warszawie.
Był pracownikiem Komisji Prawa Karnego Tymczasowej Rady Stanu.
Poeta.
Poezją zajmował się tylko za młodu. W Łodzi wydał w 1903 swój jedyny zbiór wierszy "Z jasnych dni". Utwory w nim zawarte stanowią swoistą kronikę ówczesnych wydarzeń kulturalnych w Łodzi i obchodzonych tu jubileuszy. Na przykład wiersz "Mistrzowi cześć!" – opatrzony adnotacją „Wiersz wypowiedziany na obchodzie jubileuszu Henryka Sienkiewicza w Łodzi dnia 22 grudnia 1900 r.”, czy wiersz "Na nowe szlaki", napisany w 1902 na jubileusz Marii Konopnickiej.
Prawnik.
Przez większość życia był prawnikiem, szczególnie zajmowała go sytuacja prawna dzieci popełniających przestępstwa. Nr 2 czasopisma „Szkoła Specjalna” z 1983 zamieścił artykuł Ewalda Jacka Dukaczewskiego i Marka Kujawy, "Zasłużeni dla pedagogiki specjalnej", w którym można przeczytać m.in.: „Ważnym nurtem działalności A. Mogilnickiego była praca na rzecz dziecka społecznie niedostosowanego, a szczególnie wchodzącego w konflikt z prawem karnym. Dostrzegał on zaniedbania w tej dziedzinie i dlatego aktywnie popierał wszelkie rodzące się inicjatywy, mogące przyczynić się do jej polepszenia. Jedną z nich był projekt Władysława Szenajcha, który uważał, że dziecko powinno być otoczone wielostronną i równomierną pod względem terytorialnym opieką, opartą na współdziałaniu różnych instytucji. Opieka ta wymaga odpowiedniej ilości kwalifikowanego personelu”. W 1916 wystąpił z poparciem tego projektu. Interesując się szczególnie sytuacją prawną dziecka przestępczego, ujmował ten problem bardzo szeroko, widząc walkę z przestępczością nieletnich na tle rozwoju działalności opiekuńczej, a przede wszystkim profilaktyki. Jego zdaniem „walka z przestępczością nieletnich powinna opierać się nie na karze, jak dotychczas, lecz na wychowaniu prewencyjnym”.
3 czerwca 1919 Sejm Ustawodawczy powołał do życia Komisję Kodyfikacyjną do zadań której należało między innymi przygotowywanie projektów jednolitego ustawodawstwa zarówno w dziedzinie prawa cywilnego jak i karnego dla wszystkich ziem wchodzących w skład Państwa Polskiego, a poprzednio podlegających prawom trzech zaborczych państw. Jako zasłużony już w owym czasie prawnik znalazł się wśród 40 członków Komisji. Aktywnie uczestniczył w posiedzeniach Komisji, na jednym z nich był referentem ustawy o sądach dla nieletnich. Prace nad nią trwały dość długo, a wiele kontrowersji wywołało zagadnienie dolnej i górnej granicy wieku odpowiedzialności nieletnich. Uważał, że granicę odpowiedzialności dziecka i dorosłego należy „przeprowadzić” bez żadnych okresów przejściowych. Proponował, aby granicę taką stanowił wiek 18 lat. Na innym posiedzeniu Komisji Kodyfikacyjnej przedstawił sprawę stosowania odpowiednich środków wychowawczych wobec nieletnich przestępców, między innymi upomnienia i nagany.
Zajmował się też sprawami popełniania przez nieletnich przestępstw z rozeznaniem i bez rozeznania oraz sprawami pozbawienia władzy rodzicielskiej.
Na pierwszym planie stawiał zawsze dobro dziecka, a dopiero później sankcje karne. Twierdził, że „dziecko to jeszcze nie obywatel, korzystający z pełni praw, to dopiero projekt na obywatela, młoda płonka, z której taki obywatel wyrośnie, jak się ją pielęgnować i kształcić będzie”. Dużo uwagi poświęcał też zakładaniu placówek wychowawczych i poprawczych.
Na rzecz dzieci przestępczych działał w Warszawskim Towarzystwie Patronatu nad Nieletnimi, organizując różne formy opieki nad jednostkami społecznie niedostosowanymi. Wychodził z założenia, że kara nie zawsze przynosi pozytywny efekt, często natomiast bywa środkiem szkodliwym w pracy z tego rodzaju młodzieżą.
Był prekursorem poglądów i rozwiązań, które absorbują do dziś środowiska prawnicze, nie tylko zresztą w Polsce. Miał bliskie związki z zakładem poprawczym dla chłopców w Studzieńcu. Te związki, obserwacje, doświadczenia i przemyślenia doprowadziły do napisania książki "Dziecko i przestępstwo", która została wznowiona w poszerzonej i zaktualizowanej wersji w roku 1925.
Był członkiem redakcji „Gazety Sądowej”.
Był sędzią Sądu Apelacyjnego (od 1917) i Sądu Najwyższego (od 1920), a w 1924 mianowany został Prezesem Sądu Najwyższego. Stojąc zawsze na stanowisku niezawisłości sędziowskiej i odrzucając wszelkie próby ingerowania w orzecznictwo sądowe przez przedstawicieli ówczesnych władz – naraził się tym władzom i w 1929 usunięty został ze stanowiska. Powrócił wówczas do adwokatury.
Mieszkał w Warszawie.
W czasie II wojny światowej został aresztowany przez Gestapo i pewien czas spędził w więzieniu.
Związki z Łodzią.
Związki z Łodzią podtrzymywał w okresie międzywojennym, wykładając procedurę karną w łódzkiej Wolnej Wszechnicy Polskiej, a po wyzwoleniu – w Uniwersytecie Łódzkim. Miał duży sentyment do miasta swojej młodości i w nim ponownie zamieszkał. Zmarł w Łodzi w wieku 81 lat, 1 września 1956. Pochowany został na Starym Cmentarzu w Łodzi przy ulicy Ogrodowej, żegnany przez krewnych, liczne rzesze kolegów, przyjaciół i znajomych. Gazety łódzkie zamieściły kilka nekrologów, przypominających zasługi zmarłego jako wybitnego prawnika i wychowawcy wielu pokoleń prawniczych. Nie wspomniano jednak, że był również poetą.
Publikacje.
Źródło:.

</doc>
<doc id="2217546" url="https://pl.wikipedia.org/wiki?curid=2217546" title="Zbór Kościoła Zielonoświątkowego „Filadelfia” w Bielsku-Białej">
Zbór Kościoła Zielonoświątkowego „Filadelfia” w Bielsku-Białej

Zbór Kościoła Zielonoświątkowego Filadelfia w Bielsku-Białej – zbór Kościoła Zielonoświątkowego znajdujący się w Bielsku-Białej. Należy do okręgu południowego Kościoła, dekanatu bielskiego.
Historia.
Protoplastami ruchu zielonoświątkowego na Śląsku Cieszyńskim było 9 luterańskich neopietystów, których wykluczono z ewangelickiej Społeczności Chrześcijańskiej w Cieszynie. W 1910 zarejestrowali się jako Związek Stanowczych Chrześcijan, pozostając jednak oficjalnie w dalszym ciągu członkami Kościoła Ewangelickiego Austrii, a później Kościoła Ewangelicko-Augsburskiego w RP. 
W 1915 grupa zainteresowanych nowym ruchem zaczęła się spotykać w prywatnym domu w Jaworzu Dolnym. Na jej bazie, w 1920 doszło do powstania samodzielnego zboru Związku Stanowczych Chrześcijan oraz rozpoczęto prowadzenie regularnych nabożeństw. Na przełomie lat 1920-1921 miejsce ich zgromadzeń zostało przeniesione do innego lokalu prywatnego, położonego w Jaworzu Średnim. Społeczność była obsługiwana przez braci przyjeżdżających ze zborów z rejonu Ustronia oraz z Zaolzia. W 1921 wspólnota skupiała 53 wiernych. W 1922 ze zboru została utworzona dodatkowo placówka w Międzyrzeczu Dolnym. Do 1928 liczba członków wzrosła do 85 (z czego 40 osób zamieszkiwało Jaworze, 25 było z Międzyrzecza Dolnego, 12 z Wapienicy, a 8 z Międzyrzecza Górnego). Później powstała również trzecia placówka z siedzibą w Międzyrzeczu Górnym. Większe wydarzenia odbywały się w wynajmowanej do tego celu sali zlokalizowanej w siedzibie szkoły w Jaworzu Średnim.
Wobec stałego przyrostu liczby członków wspólnoty, powstała idea stworzenia dla niej własnego miejsca spotkań, jednak działania w tym celu zostały uniemożliwione przez wybuch II wojny światowej.
Pierwsze powojenne nabożeństwo zboru miało miejsce w 1945 w jego nowej siedzibie w Wapienicy. Spotkania odbywały się tam również w prywatnym domu, co nastręczało trudności, jak choćby potrzebę wynoszenia za każdym razem wyposażenia pokoju, w którym miały miejsce posługi.
Po zakończeniu wojny w dalszym ciągu znaczny odsetek Stanowczych Chrześcijan pozostawał oficjalnie członkami Kościoła Ewangelicko-Augsburskiego. W związku z tym przez kościół ten została wysunięta propozycja włączenia Związku w jego struktury. Jednak z powodów znacznych różnic doktrynalnych postanowiono o osobnym funkcjonowaniu. 
W 1947 powstał Zjednoczony Kościół Ewangeliczny w Polskiej Rzeczypospolitej Ludowej, w skład którego wszedł również Związek Stanowczych Chrześcijan.
W 1953 zbór skupiał 48 ochrzczonych członków, a wraz z kandydatami do chrztu, dziećmi i sympatykami liczył 74 wiernych. W 1957 rozpoczęto budowę domu zborowego w Wapienicy, który otwarto w 1959. Według stanu na początek 1969 wspólnota posiadała 75 pełnoprawnych członków, zaś razem z dziećmi i sympatykami było to 123 osób. Starano się o otwarcie placówki w Bielsku-Białej, gdzie zamieszkiwało 30 wiernych, jednak do otwarcia filii nie doszło. Wraz z przyłączeniem Wapienicy w 1977 w granice administracyjne miasta Bielsko-Biała, jednostka została przemianowana na zbór w Bielsku-Białej.
W 1987 utworzona została placówka w Oświęcimiu, do której należało początkowo 18 wiernych.
Kiedy 1987 został rozwiązany Zjednoczony Kościół Ewangeliczny, bielski zbór wszedł w skład Kościoła Zielonoświątkowego. Wówczas w jego struktury przyłączyli się wierni z Żywca. Końcem lat 80. XX wieku rozpoczęta została budowa nowej siedziby zboru przy ul. Lotniczej z kaplicą na 1000 miejsc.
Żywieccy wierni w 1990 powołali samodzielny zbór.
W 1991 budowa nowego obiektu zborowego została wstrzymana z powodów finansowych. Jednak w związku z dalszym rozwojem liczebnym bielskiej społeczności zielonoświątkowej, na początku lat 90. prowadzenie nabożeństw zostało przeniesione z kaplicy w Wapienicy do auli I Liceum Ogólnokształcącego. W 2000 wspólnota liczyła 384 wiernych, z czego 275 ochrzczonych. Budowa większej kaplicy została wznowiona w 2001.
W lutym 2002 powołano pierwsze grupy domowe, natomiast 1 kwietnia tego roku odbyło się otwarcie nowej kaplicy w budynku przy ul. Lotniczej, liczącej 300 miejsc. W dalszym ciągu trwały prace przy docelowej sali nabożeństw na 1100 miejsc.
W maju 2003 utworzony został punkt misyjny w Czechowicach-Dziedzicach, który w 2006 przekształcono w niezależny zbór Nowe Życie, którego członkami stali się wierni z Czechowic-Dziedzic oraz Pszczyny.
W 2005 zbór w Bielsku-Białej skupiał około 500 wiernych, z czego 385 ochrzczonych członków. W lutym 2010 otwarta została duża kaplica, do której przeniesiono nabożeństwa. Na koniec 2010 zbór otaczał opieką duszpasterską 577 osób, z czego 420 ochrzczonych, co czyniło go drugą co do wielkości jednostką Kościoła Zielonoświątkowego w kraju, po Zborze Stołecznym w Warszawie. 

</doc>
<doc id="2217547" url="https://pl.wikipedia.org/wiki?curid=2217547" title="I Wanna Be a Kennedy">
I Wanna Be a Kennedy

I Wanna Be a Kennedy – drugi singel niemieckiego zespołu U96 wydany 16 marca 1992 roku.

</doc>
<doc id="2217553" url="https://pl.wikipedia.org/wiki?curid=2217553" title="Juryj Waskrasienski">
Juryj Waskrasienski

Juryj Walerjewicz Waskrasienski (, , "Jurij Walerjewicz Woskriesienski"; 24 lutego 1977 w Mińsku) – białoruski polityk, agent Białoruskiego KGB, członek Partii Komunistów Białoruskiej (PKB) i państwowych organizacji młodzieżowych; od 1997 roku I sekretarz Komitetu Centralnego Leninowskiego Komunistycznego Związku Młodzieży Białorusi (LKZMB); od 1998 roku we władzach PKB; w latach 1998–1999 sekretarz generalny Białoruskiej Narodowej Rady Organizacji Młodzieżowych i Dziecięcych.
Życiorys.
Urodził się 24 lutego 1977 roku w Mińsku, w Białoruskiej SRR, ZSRR. W 1998 roku ukończył z wyróżnieniem Akademię Parlamentaryzmu i Przedsiębiorczości. W trakcie nauki przez dwa lata odbywał praktyki w Narodowej Służbie Prasowej Administracji Prezydenta Republiki Białorusi. Był aspirantem Wydziału Prawa Białoruskiego Uniwersytetu Państwowego (BUP). Temat jego rozprawy brzmiał: "Typologiczne charakterystyki funkcji mediów w systemie politycznym społeczeństwa". Studiował zaocznie na Wydziale Ekonomicznym BUP.
Od 17. roku życia zajmuje się działalnością społeczną i polityczną. Od 10 czerwca 1994 roku był członkiem Leninowskiego Komunistycznego Związku Młodzieży Białorusi. Od marca 1995 do listopada 1998 był I sekretarzem Mińskiego Komitetu Miejskiego LKZMB. Od 1997 był redaktorem organu prasowego Komitetu Centralnego LKZMB – „Krasnaja Brigada”. Od grudnia 1997 roku był I sekretarzem KC LKZMB. W latach 1997–1998 pełnił funkcję przewodniczącego Komisji Kontroli Białoruskiej Narodowej Rady Organizacji Młodzieżowych i Dziecięcych (BNROMD). W latach 1998–1999 był sekretarzem generalnym BNROMD. Od 9 maja 1995 roku był członkiem Partii Komunistów Białoruskiej (PKB), od 23 lutego 1998 roku – członkiem Komitetu Centralnego PKB, a od 8 marca 1999 roku – członkiem Biura KC PKB.
Życie prywatne.
Juryj Waskrasienski jest kawalerem.

</doc>
<doc id="2217557" url="https://pl.wikipedia.org/wiki?curid=2217557" title="Serhij Wozniak">
Serhij Wozniak



</doc>
<doc id="2217564" url="https://pl.wikipedia.org/wiki?curid=2217564" title="William Keith Swayze">
William Keith Swayze

William Keith Swayze (ur. 16 grudnia 1898 w Ontario, zm. 25 lutego 1920) – kanadyjski as myśliwski okresu I wojny światowej. Odniósł 6 zwycięstw powietrznych.
Służbę w armii rozpoczął pod koniec 1917 roku w szeregach RFC. Po ukończeniu szkolenia jako pilot został przydzielony do No. 62 Squadron RAF. 
William Keith Swayze pierwsze zwycięstwo powietrzne odniósł 22 maja 1918 roku nad niemieckim samolotem LVG w okolicach Merville razem z obserwatorem T. Elliottem. 9 czerwca z nowym obserwatorem E. M. Nicholasem zestrzelili dwa samoloty Pfalz D.III w okolicach Cambrai. Kolejne podwójne zwycięstwo odniósł z obserwatorem W.E. Hallem 12 sierpnia. 
4 września Bristol F.2 Fighter pilotowany przez Swayze'a został uszkodzony i zmuszony do lądowania na terytorium wroga przez samoloty z Jasta 58. Swayze i Hall dostali się do niewoli niemieckiej, w której przebywali do zakończenia wojny.
11 lutego 1920 roku Swayze powrócił do rodzinnego Linsay, gdzie zachorował i zmarł 20 lutego na chorobę Brighta.

</doc>
<doc id="2217568" url="https://pl.wikipedia.org/wiki?curid=2217568" title="Sięgnąć gwiazd">
Sięgnąć gwiazd

Sięgnąć gwiazd – singel Budki Suflera promujący album "Zawsze czegoś brak", wydany w 2009 roku nakładem wytwórni płytowej Bauer Music.
Tekst do utworu napisał Andrzej Mogielnicki, muzykę skomponował Romuald Lipko, natomiast produkcją singla zajął się Tomasz Bidiuk. Zespół poprzez treść singla oddaje hołd bohaterom rocznicy 20-lecia przemian wolnościowych w Polsce.
Nagrania dokonano w „Studio Lublin” w Lublinie, dnia 27 października 2009 roku.

</doc>
<doc id="2217569" url="https://pl.wikipedia.org/wiki?curid=2217569" title="Pangea (album)">
Pangea (album)

Pangea – piąty album studyjny węgierskiego zespołu P. Box, nagrany i wydany w 2005 roku. Wydawcą albumu, udostępnionego na MC i CD, została wytwórnia Hammer Records.

</doc>
<doc id="2217574" url="https://pl.wikipedia.org/wiki?curid=2217574" title="Jury Waskrasienski">
Jury Waskrasienski



</doc>
<doc id="2217575" url="https://pl.wikipedia.org/wiki?curid=2217575" title="Jurij Woskriesienski">
Jurij Woskriesienski



</doc>
<doc id="2217584" url="https://pl.wikipedia.org/wiki?curid=2217584" title="Romet Mińsk 125">
Romet Mińsk 125

Romet Mińsk 125 – motocykl produkcji radzieckiej, składany z dostarczonych z ZSRR części, w latach 1988-1990 (dwa modele 400 oraz 400a) przez Zakłady Predom Romet, głównie na rynek polski. Typ 400 różnił się od swojego następcy głównie silnikiem, kierunkowskazami oraz lampą tylną. .

</doc>
<doc id="2217589" url="https://pl.wikipedia.org/wiki?curid=2217589" title="Zbór Kościoła Zielonoświątkowego „Betlejem” w Krakowie">
Zbór Kościoła Zielonoświątkowego „Betlejem” w Krakowie

Zbór Kościoła Zielonoświątkowego Betlejem w Krakowie – zbór Kościoła Zielonoświątkowego znajdujący się w Krakowie. Należy do okręgu południowego Kościoła, dekanatu krakowskiego. Zbór w Betlejem w Krakowie istnieje od 1946 roku.
Główne nabożeństwo odbywa się w każdą niedzielę o godzinie 17:00 w sali teatralnej Centrum Administracyjnego HTS przy ul. Ujastek 1. .
Historia.
Powstanie zboru wiąże się z osobą Władysława Sosulskiego. Mimo młodego wieku (20 lat) był przełożonym zboru w Ułanówce koło Tarnopola. Rozwijające się wówczas zbory zostały rozbite poprzez zaanektowanie tych terenów przez ZSRR. W lutym 1940 roku wiele polskich rodzin wywieziono w głąb tego kraju. To spotkało również młodych, dopiero z sześciotygodniowym stażem małżonków Władysława i Stanisławę Sosulskich. Na kilka lat zostali wywiezieni na Syberię. Tam, w 1943 roku, urodził się ich pierwszy syn – Kazimierz Sosulski.
Jako żołnierz Wojska Polskiego, Władysław Sosulski, po zakończeniu wojny, jesienią 1945 roku trafił ze swą jednostką do Krakowa. Na Wielkanoc następnego roku do Krakowa przybyła powracająca z Syberii jego żona Stanisława z trzyletnim synkiem Kazimierzem. Władysław spotkał w Krakowie rozpoczął pracę ewangelizacyjną.
Pierwsze nabożeństwo odbyło się w marcu 1946 roku. Wówczas zgromadzano się w mieszkaniu Budynków i Sosulskich przy ul. Wielopole 6. Pierwsze zebranie członkowskie odbyło się 19 maja 1946 roku. Na nim wybrano Władysława Sosulskiego na przełożonego zboru (dzisiaj jest nim urząd pastora). W skład Rady Zborowej weszli: Teodor Budynko, powołany na skarbnika, Leon Sławecki, powołany na sekretarza, oraz Olga Szwajkowska i Julia Piekarska będące członkami rady.
Pierwszy chrzest odbył się w Wiśle, we wrześniu 1946 roku; Chrzcił Józef Czerski – pionier ruchu zielonoświątkowego na ziemiach polskich. Ochrzczono wówczas trzy osoby: Julię Piekarską, Zofię Budynko i Emilię Korzeniowską.
Jesienią 1948 roku Zbór przeniósł się z prywatnego domu do lokalu przy ul. Kościuszki 55. W tym czasie działał w ramach legalnego jeszcze Kościoła Chrześcijan Wiary Ewangelicznej.
W nocy z 19 na 20 września 1950 roku wielu pastorów i duchownych kościołów ewangelicznych, zostało aresztowanych i skazanych za działanie na szkodę państwa socjalistycznego. Również Władysław Sosulski był w areszcie. Kaplica została zaplombowana. Przez trzy lata zbór żyje w „podziemiu”.
W czerwcu 1953 roku wraz z całym ugrupowaniem Chrześcijan Wiary Ewangelicznej, krakowski Zbór przyłączył się do Zjednoczonego Kościoła Ewangelicznego, który powstał z wymuszonego przez władze komunistyczne połączenia się pięciu ewangelikalnych kościołów. W nowej sytuacji wierni znowu mogli zgromadzać się w kaplicy przy ul. Kościuszki 55. Wspólna działalność trwała trzy lata, jednak potem znowu nastąpił okres samodzielnej pracy. Ta samodzielność ponownie skomplikowała jego sytuację prawną, gdyż Zbór znowu działał nielegalnie.
W 1956 roku Zbór liczył 35 członków prócz sympatyków i dzieci.
W czasie nielegalnej działalności, nabożeństwa odbywały się w prywatnych domach, najczęściej w mieszkaniu Marii Wyżgowej i Zofii Kuberskiej, przy ul. Estery 5 oraz w mieszkaniu przy ul. Malczewskiego.
W maju 1961 roku Zbór wznowił swą przynależność do Zjednoczonego Kościoła Ewangelicznego, przenosząc się do lokalu w Rynku Główny 15. Wówczas zbór tworzyły dwa ugrupowania: Chrześcijanie Wiary Ewangelicznej i Wolni Chrześcijanie. Przez osiem lat wspólnej pracy, w zborze zorganizowano cztery uroczystości chrztu wodnego, prowadzono regularną pracę z dziećmi i młodzieżą, organizowano ewangelizacje i wieczory pieśni.
W roku 1962 chrzest przyjął Kazimierz Sosulski. Od roku 1966, regularnie usługiwał kaznodziejsko miejscowemu zborowi.
Od lutego 1970 roku Zbór przeniósł swą siedzibę do lokalu przy ul. Gołębiej 6. W tym okresie Zbór przechodzi rozmaite trudności, które ujemnie wpływają na jego rozwój. Jednym z problemów był problem lokalowy.
Jesienią 1974 roku zakupiono dwa garaże stanowiące część budynku parterowego przy ul. Modrzewskiego (obecnie nazwanej Lubomirskiego). Były to dawne stajnie. Stopniowo nabywano pozostałe części równocześnie prowadząc konspiracyjnie prace adaptacyjne.
W wigilię Bożego Narodzenia 1975 roku, pomimo nieukończonych prac, odbyło się tam pierwsze nabożeństwo modlitewne.
28 marca 1976 roku nastąpiło uroczyste otwarcie kaplicy, której nadano nazwę „Betlejem”. Równocześnie świętowano 30 rocznicę powstania Zboru. Podczas tych uroczystości, miała miejsce ordynacja nowego pastora Zboru – Kazimierza Sosulskiego, wówczas już absolwenta Chrześcijańskiej Akademii Teologicznej w Warszawie. Ordynacji dokonali Aleksander Rapanowicz, Teodor Maksymowicz, Sergiusz Waszkiewicz, Konstanty Sacewicz i Władysław Sosulski.
W nowej kaplicy rozpoczęto pracę z trzydziestoma osobami (w tym było 17 członków zboru).
Po roku stan zboru się podwoił, i w tej liczbie utrzymywał się do roku 1979.
Począwszy od pierwszego nabożeństwa w kaplicy, do zboru zaczęli uczęszczać Kajfoszowie. Józef usługiwał Słowem Bożym, a jego rodzina angażowała się w szkółce niedzielnej oraz działalności muzycznej.
Rozwój Zboru zaznaczał się w wielu płaszczyznach, a jego stan liczebny podwoił się. Tak zwana „Betlejemka” szybko dała się poznać jako miejsce kolportażu Biblii i literatury chrześcijańskiej, o którą wówczas było niełatwo. Kaplica „Betlejem” znana była z piątkowych wykładów biblijnych, także z co miesięcznych wieczorów muzycznych, kiedy śpiewał chór, prowadzony przez Józefa Kajfosza.
Powstał zespół muzyczny „Betlejem”, który także usługiwał wierzącym w Czechosłowacji oraz międzywspólnotowe zespoły muzyczne: „Charisma”, potem „Armia Pana”, później „Besalel”.
Wyremontowana kaplica posiada również baptysterium. W 1980 roku odbył się pierwszy chrzest w kaplicy Betlejem.
Chrzty w Zborze „Betlejem” odbywają się dwa, trzy, a też niekiedy cztery razy w roku. Ze względu na niewielką kaplicę, mogącą pomieścić około 100 do 110 osób, ze Zboru Betlejem, postanowiono założyć samodzielny zbór w Skawinie. Nastąpiło to 15 maja 1983 roku, kiedy to 54 osoby, wcześniej dojeżdżające do Zboru Betlejem”, ukonstytuowały nową społeczność.
W kwietniu 1986 roku gościł w Krakowie zielonoświątkowy ewangelista – David Wilkerson, który, oprócz spotkania się z przeszło dwutysięczną widownią, przekazał prezydentowi Krakowa dar pieniężny na pracę z ludźmi uzależnionymi. Spotkania odbywały się w Hali „Wisły”.
W 1987 roku powstał zbór w Nowej Hucie, rok później – w Nowym Targu, potem – w Olkuszu, Busku Zdroju i Nowym Sączu.
22 maja 1987 roku, na XII synodzie Zjednoczonego Kościoła Ewangelicznego, postanowiono rozwiązać powołaną po drugiej wojnie światowej pod naciskiem władz – na wzór radziecki – religijną federację. Postanowienie o rozwiązaniu ZKE zatwierdzono 1 lutego 1988 roku decyzją ówczesnego Urzędu do Spraw Wyznań. Tego samego dnia zarejestrowano samodzielny Kościół Zielonoświątkowy w Polsce.
W momencie zatwierdzenia Kościoła Zielonoświątkowego, pastor Kazimierz Sosulski, z racji swych nowych obowiązków, jako zastępca prezbitera naczelnego Kościoła, po dwunastu latach służby w Krakowie, postanowił przenieść się do Warszawy.
Po nim pastorem został Henryk Krzysiuk, znany w tym czasie z zaangażowania w pracę w Towarzystwie Krzewienia Etyki Chrześcijańskiej.
Założone przez Kościół Towarzystwo Krzewienia Etyki Chrześcijańskiej, w czasie swej działalności organizowało w szkołach, na uczelniach i innych instytucjach odczyty, prelekcje, dyskusje panelowe, wystawy, oraz wydało szereg książek o tematyce rodzinnej, resocjalizacji i etyczno-moralnej.
W 1990 roku, jako pełniący obowiązki pastora, opiekę nad zborem przejął Wiesław Didoszak, absolwent krakowskiej Akademii Pedagogicznej i Warszawskiego Seminarium Teologicznego w Warszawie.
17 stycznia 1993 roku, przed Zborem, w obecności Michała Hydzika – Prezbitera Naczelnego Kościoła Zielonoświątkowego i Andrzeja Brandysa – Prezbitera Okręgu Południowego dokonano ordynacji na pastora Zboru „Betlejem” Wiesława Didoszaka.
Jesienią 1993 roku, razem z ewangelicznymi zborami Krakowa zorganizowano w Hali „Wisły” ewangelizację za pośrednictwem łącza satelitarnego. Mówcą był baptystyczny ewangelista Billy Graham.
W pierwszej połowie 1991 roku, nabożeństwa niedzielne zboru odbywały się w budynku przy ul. Lubicz 25 (w tzw. „Nafcie”). Jesienią tegoż roku, ze względu na trudności organizacyjne, powrócono do „Betlejem” decydując się na dwa nabożeństwa niedzielne.
W 1993 roku, w czerwcu, wierzący dojeżdżający z Krzeszowic utworzyli własny zbór. Jednak miejsca w „Betlejem” było nadal za mało i jesienią 1993 roku nabożeństwa niedzielne zaczęto organizować w świetlicy Zakładów Zbożowo-Młynarskich (w tzw. „Młynie”) na osiedlu Wieczysta.
Po ewangelizacji, zorganizowanej w lutym 1994 roku na ulicach tego osiedla, wymówiono zborowi wynajmowaną salę. Wówczas powrócono do kaplicy „Betlejem”, by po kilku tygodniach na krótko przenieść nabożeństwa niedzielne do Kinoteatru „Związkowiec” przy ul. Grzegórzeckiej.
W 1994 roku powstało z inicjatywy Piotra Nowaka, pastora ze Skawiny, Krakowskie Seminarium Biblijne. Jego współpracownikiem został Paweł Sochacki – pastor z Nowej Huty, natomiast Wiesław Didoszak – pastor Zboru „Betlejem” – jednym z wykładowców. W seminarium tym do dzisiaj, pod dyrekcją pastora Sochackiego, studiują seminarzyści z Krakowa i okolicznych województw.
Od września 1994 roku do czerwca 1997 roku – wierni Zboru zgromadzali się w wynajmowanej sali Zespołu Pieśni i Tańca „Krakus”, przy ul. Reymonta 15.
W marcu 1996 roku świętowano 50-lecie Zboru. Uroczystość odbyła się w sali przy ul. Reymonta 15.
Wierni Kościoła Zielonoświątkowego doszli do przekonania, że jego stosunki z państwem powinny być uregulowane na poziomie wyższym niż wpis do rejestru kościołów i wyznań, a mianowicie na drodze ustawowej. Opracowano projekt ustawy o stosunku Państwa do Kościoła Zielonoświątkowego w Rzeczypospolitej Polskiej, którą Prezydent RP podpisał 14 kwietnia 1997 roku.
W czerwcu 1997 roku odbył się na stadionie „Korony” w Krakowie I Kongres Zborów Zielonoświątkowych Okręgu Południowego.
Sześć lat później, w czerwcu 2003 roku, Kraków ponownie był gospodarzem Kongresu.
Od października 1997 roku do czerwca 2003 wynajmowane było kino „Warszawa” przy ul. Stradom 15.
W roku 2001 w Krakowie, ma miejsce przywilej projekcja filmu „Jezus”, organizowana wspólnie z krakowskimi zborami ewangelicznymi.
Kilkakrotnie, razem ze zborem z Nowej Huty, oraz z Kościołem Jezusa Chrystusa w Krakowie organizowane były nabożeństwa z okazji Święta Pięćdziesiątnicy.
Od września 2003 do 2011 roku, nabożeństwa niedzielne Zboru odbywały się w Domu Kultury na osiedlu Podwawelskim.
Tam też, 11 grudnia 2005 roku odbyła się, w asyście Prezbitera Okręgowego Leszka Mochy, ordynacja Daniela Jurka na diakona Kościoła Zielonoświątkowego, oraz na asystenta pastora. W zborze są również osoby, które w ramach Fundacji „Chewra”, od wielu lat pracują wśród Żydów, szczególnie na Ukrainie i Białorusi. Jest to zakrojona na szeroką skalę praca ewangelizacyjna i charytatywna.
Na koniec 2010 zbór skupiał 308 wiernych, w tym 175 ochrzczonych członków.

</doc>
<doc id="2217594" url="https://pl.wikipedia.org/wiki?curid=2217594" title="Christian de Cherge">
Christian de Cherge



</doc>
<doc id="2217595" url="https://pl.wikipedia.org/wiki?curid=2217595" title="Jaakow Jicchak Szapira">
Jaakow Jicchak Szapira

Jaakow Jicchak Szapira (też: Jakow Iicchak Szapiro) (jid. יעקב יצחק שאַפיראַ; zm. 11 czerwca 1882 w Warszawie) – rabin chasydzki, cadyk z Mogielnicy.
Syn Chaima Meira Jechiela (1789–1849), cadyka z dynastii Koźnic, prawnuk Isroela Hopsztajna (1737–1814). Kontynuował dynastię zapoczątkowaną przez przodków. Był zięciem cadyka Lejba z Chełma. W 1849 został cadykiem w Błędowie. Był autorem rozprawy religijnej "Emet le-Jaakow".
Zmarł w Warszawie. Jest pochowany w ohelu na cmentarzu żydowskim przy ulicy Okopowej (kwatera 32, rząd 20, grób 34).

</doc>
<doc id="2217596" url="https://pl.wikipedia.org/wiki?curid=2217596" title="Charlie Callas">
Charlie Callas

Charlie Callas (ur. 20 grudnia 1924 w Brooklynie, zm. 27 stycznia 2011 w Las Vegas) – amerykański komik i aktor. Najbardziej znany ze współpracy z Melem Brooksem, Jerrym Lewisem i Deanem Martinem. Ponadto występował w wielu programach telewizyjnych typu: reality show czy stand-up. Znany również z serialu telewizyjnego Switch, w którym występował obok Roberta Wagnera i Eddiego Alberta.

</doc>
<doc id="2217600" url="https://pl.wikipedia.org/wiki?curid=2217600" title="Dyskografia Madonny">
Dyskografia Madonny

Dyskografia amerykańskiej piosenkarki popowej Madonny została podzielona na dwa artykuły:
Zobacz też:

</doc>
<doc id="2217615" url="https://pl.wikipedia.org/wiki?curid=2217615" title="Rafał Bień">
Rafał Bień

Rafał Bień – polski muzyk, aranżer, kompozytor, remikser i producent muzyczny pochodzący z Sopotu. W młodości uczęszczał do szkoły muzycznej w klasach fortepianu i saksofonu. Jest autorem ponad 300 aranżacji i kompozycji w najrozmaitszych gatunkach muzycznych – pop, dance, trance, ale także: muzyka filmowa, klasyczna, teatralna, dziecięca. W swoich produkcjach posługuje się pseudonimami lub nazwami projektów, rzadziej prawdziwym nazwiskiem. Występuje także jako Bass Fun, oraz jako połowa duetu Silver Bross
Współpraca.
Przygotował remiksy zespołów i wokalistów takich jak: Rafał Brzozowski, K.A.S.A., Ania Rusowicz, Tim Berg, Michał Milowicz, Blue Cafe, Stachursky, De Mono, Martin Solveig, Cover Up, Kombii, Zero, Sash!, Ha-Dwa-O!, Sumptuastic, Papa Dance, Queens, Ann Winsborn.

</doc>
<doc id="2217618" url="https://pl.wikipedia.org/wiki?curid=2217618" title="K 19">
K 19



</doc>
<doc id="2217619" url="https://pl.wikipedia.org/wiki?curid=2217619" title="Uładzimir Warasznin">
Uładzimir Warasznin

Uładzimir Mikałajewicz Warasznin (, , "Władimir Nikołajewicz Worosznin"; ur. 27 kwietnia 1937 w Orle) – radziecki wojskowy służący w Marynarce Wojennej ZSRR i białoruski polityk; deputowany do Rady Najwyższej Republiki Białorusi XIII kadencji, w latach 1996–2004 deputowany do Izby Reprezentantów Republiki Białorusi I i II kadencji.
Życiorys.
Młodość i służba wojskowa.
Urodził się 27 kwietnia 1937 roku w mieście Orzeł, w obwodzie orłowskim Rosyjskiej FSRR, ZSRR. W 1961 roku ukończył Leningradzką Wyższą Szkołę Marynarki Wojennej im. Frunzego, uzyskując wykształcenie oficera-minera-torpedysty okrętu podwodnego. W latach 1980–1982 był słuchaczem Leningradzkiej Akademii Marynarki Wojennej. Służył w Marynarce Wojennej ZSRR. W latach 1961–1966 był dowódcą jednostki bojowej we Flocie Bałtyckiej. W latach 1966–1980 był kolejno: zastępcą, starszym zastępcą i dowódcą atomowego okrętu podwodnego we Flocie Północnej. W latach 1982–1985 pełnił funkcję szefa sztabu zgrupowania atomowych okrętów podwodnych w Murmańsku. Pracował jako starszy wykładowca centrum szkoleniowego Marynarki Wojennej ZSRR, szef Mińskiego Obwodowego Klubu Sportowo-Technicznego DOSAAF. Od 1994 roku był prezesem białoruskiej spółki „Biełnieftiegaz”, a następnie doradcą dyrektora generalnego spółki „Bielintiernieft’”. W 1995 roku pełnił funkcję dyrektora generalnego zamkniętej spółki akcyjnej „Intermarkiet”.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Wilejskiego Miejskiego Okręgu Wyborczego Nr 185. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Bezpieczeństwa Narodowego, Obrony i Walki z Przestępczością. Był bezpartyjny, należał do popierającej prezydenta Alaksandra Łukaszenkę frakcji „Zgoda”. Od 21 czerwca był członkiem delegacji Rady do Zgromadzenia Parlamentarnego Stowarzyszenia Białorusi i Rosji. Poparł dokonaną przez prezydenta kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Wchodził w niej w skład Komisji ds. Bezpieczeństwa Narodowego. W 2000 roku został deputowanym do Izby Reprezentantów II kadencji z Buda-Koszelewskiego Okręgu Wyborczego Nr 40. Był w niej członkiem Stałej Komisji Izby Reprezentantów ds. Ochrony Zdrowia, Kultury Fizycznej, Dzieci i Młodzieży. Wchodził w skład grupy deputackiej „Deputowany ludowy”. Zgodnie z Konstytucją Białorusi z 1994 roku jego mandat deputowanego do Rady Najwyższej formalnie zakończył się 9 stycznia 2000 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów II kadencji zakończyła się 16 listopada 2004 roku.
Życie prywatne.
Uładzimir Warasznin jest żonaty, ma syna i córkę. W 1995 roku mieszkał w Mińsku.

</doc>
<doc id="2217621" url="https://pl.wikipedia.org/wiki?curid=2217621" title="Mistrzostwa Polski w Łyżwiarstwie Figurowym 2011">
Mistrzostwa Polski w Łyżwiarstwie Figurowym 2011

Mistrzostwa Polski w łyżwiarstwie figurowym na sezon 2010/2011 rozegrano :

</doc>
<doc id="2217627" url="https://pl.wikipedia.org/wiki?curid=2217627" title="Najeźdźcy z Marsa (film 1953)">
Najeźdźcy z Marsa (film 1953)

Najeźdźcy z Marsa (org. "Invaders from Mars") – amerykański film grozy, fantastycznonaukowy z 1953 roku w reż. Williama Camerona Menziesa.
W 1986 roku powstał remake filmu pod tym samym tytułem.
Fabuła.
Mały David mieszka wraz z rodzicami nad brzegiem oceanu. Jest pasjonatem astronomii. Pewnej nocy, obserwując gwiazdy dostrzega dziwny, świecący obiekt lądujący za wydmą. Mówi o tym ojcu, który rano postanawia to sprawdzić. Kiedy nie wraca po dłuższym czasie, matka chłopca zawiadamia policję. Przybyły na miejsce patrol idzie na plażę. W końcu wszyscy wracają dziwnie zmienieni. Nie podoba się to Davidowi. Idzie do miasta, gdzie zauważa coraz więcej dziwnie zachowujących się ludzi. Postanawia o wszystkim powiadomić policję, ale na komisariacie dyżurny mu nie wierzy, a „dziwny” komendant posterunku każe go zamknąć. Wezwana do malca pani psycholog zna go i wie, że chłopiec nigdy nie kłamie. Zabiera chłopca do dra Kelstona – naukowca z miejscowego obserwatorium astronomicznego. Ten, po przepytaniu chłopca, postanawia wszystko sprawdzić. Wszyscy troje udają się na plażę, gdzie przekonują się, że ludzie znikają pod ziemią, a następnie wychodzą z niej dziwnie odmienieni. Powiadamiają o wszystkim pobliską bazę wojskową, która ochrania najnowszy model rakiety kosmicznej i laboratorium naukowe. Jak się okazuje to właśnie te obiekty są głównym celem najeźdźców. Ich zniszczenie za pomocą ludzi nad których zachowaniem obcy przejęli kontrolę, min. rodziców Davida, dzięki czujności wartowników nie udaje się. Równocześnie, silna ekspedycja wojskowa dociera na plażę. Wchodzi do wnętrza ukrytego pod ziemią pojazdu obcych i po krótkiej walce z nimi wysadza go w powietrze, uwalniając porwanych dotychczas ludzi. Najazd Marsjan kończy się niepowodzeniem.

</doc>
<doc id="2217628" url="https://pl.wikipedia.org/wiki?curid=2217628" title="Najeźdźcy z Marsa">
Najeźdźcy z Marsa



</doc>
<doc id="2217629" url="https://pl.wikipedia.org/wiki?curid=2217629" title="György Nebald">
György Nebald



</doc>
<doc id="2217630" url="https://pl.wikipedia.org/wiki?curid=2217630" title="Ehrenfeucht">
Ehrenfeucht

Ehrenfeucht:

</doc>
<doc id="2217632" url="https://pl.wikipedia.org/wiki?curid=2217632" title="Chodorowski">
Chodorowski

Chodorowski, Chodorowska:

</doc>
<doc id="2217633" url="https://pl.wikipedia.org/wiki?curid=2217633" title="Chodorowska">
Chodorowska



</doc>
<doc id="2217634" url="https://pl.wikipedia.org/wiki?curid=2217634" title="Audiobus">
Audiobus

Audiobus (również spotykany zapis: audio bus; skrót od łac. "audio" - słuchać i ang. "bus" - autobus) – określenie wykorzystywane do opisu autobusów wyposażonych w urządzenia do odtwarzania, rejestracji lub pomiarów dźwięku.
Historia.
Pojawienie się audiobusów wiąże się bezpośrednio z rozwojem usług turystycznych. Pierwsi operatorzy umożliwiający podróże autobusami pojawili się w Ameryce Północnej na początku XX-wieku. Wówczas to pomysłowi przedsiębiorcy modyfikowali ciężarówki tak by pozwalały na zwiedzanie dużych amerykańskich miast. Jeden z największych operatorów usług turystycznych - firma Gray Line - rozpoczęła swoją działalność już w 1910 roku.
Rozwój w tej dziedzinie zauważono tylko w czasie drugiej wojny światowej, kiedy to wiele z osób nie mogło sobie pozwolić na podróże turystyczne. W okresie powojennym wraz z rozbudową dróg krajowych zwiększał się dostęp do turystyki autobusowej. Nowe modele autobusów dalekobieżnych wyposażano w panoramiczne okna, przeszklone dachy, toalety, klimatyzację oraz odtwarzacze audio-video.
Istnieją również turystyczne autobusy miejskie. Jedną z ich form są autobusy piętrowe służące do obwożenia turystów po dużych miastach. Ich największym światowym operatorem jest wywodząca się z Wielkiej Brytanii sieć The City Sightseeing założona w 1972 przez Ensignbus - firmę handlującą autobusami i świadczącą usługi komunikacji miejskiej w Esseksie. Znakiem rozpoznawczym sieci jest czerwony kolor karoserii autobusów. Inną formę stanowią turystyczne trolejbusy rozpowszechnione głównie w dużych miastach Stanów Zjednoczonych. Pojazdy te kursują regularnie według tych samych tras, których odwiedziny przez turystów stały się tradycją, zostały uznane za sprawdzone i najbardziej popularne. Turystyczne trolejbusy konstruowane na podobieństwo starych autobusów i tramwajów stanowią jedną z cech San Francisco.
Mianem audiobusów nazywane są głównie specjalistyczne autobusy turystyczne wyposażone w specjalny system odtwarzania uprzednio nagranego komentarza dźwiękowego. W ten sposób turyści i mieszkańcy miast mogą zwiedzać je bez konieczności korzystania z pomocy przewodnika turystycznego lub pilota wycieczki. Bardziej rozbudowane audiobusy są też wyposażone w sprzęt nagraniowy, dynamiczne oświetlenie i inne akcesoria. 
Audiobusy w Polsce.
Przypuszczalnie pierwszym zastosowaniem koncepcji audiobusów w Polsce była "Akcja Audiobus". Projekt ten pod patronatem Ambasady Królestwa Danii w Polsce oraz Instytutu Medycyny Pracy im. Prof. J. Nofera w Łodzi zrealizowała w 2001 roku firma Widex Polska - oddział duńskiego producenta aparatów słuchowych. Audiobus nie miał celów turystycznych - specjalnie wyposażony samochód był gabinetem służącym do badania słuchu. Według danych organizatorów do końca projektu - 30 października 2003 roku pojazd przejechał 85 tysięcy kilometrów i pozwolił na badania przesiewowe]
Z okazji Światowego Dnia Książki w 2010 roku w Warszawie w 30 autobusach komunikacji miejskiej odtwarzano fragmenty wybranych powieści polskich i zagranicznych autorów, które zostały uprzednio wydane w formie audiobooków. Organizatorami akcji były Nokia, audioteka.pl i Zarząd Transportu Miejskiego w Warszawie.
Białostocki Audiobus.
Na początku 2011 roku z inicjatywy grupy doktorantów i studentów Uniwersytetu w Białymstoku – wolontariuszy Fundacji Uniwersytetu w Białymstoku opublikowano przewodnik, mapy i nagrania dla dwóch najdłuższych białostockich linii autobusowych - numer 2 i 10. "Białostocki Audiobus" umożliwia odsłuchiwanie specjalnych nagrań opisujących mijane atrakcje oraz skojarzone z nimi wydarzenia i osoby. Autorzy zakładają, że linie autobusowe mogą być szlakami turystycznymi a audiobusami mogą być dowolne autobusy komunikacji miejskiej, których pasażerowie podczas jazdy będą odsłuchiwać kolejne pliki dźwiękowe z informacją krajoznawczą za pomocą np. odtwarzacza mp3 lub telefonu komórkowego.
Punkty na trasie linii numer 2.
Osiedle Nowe Miasto - Cerkiew św. Wielkiego Męczennika Jerzego - Parafia pw. NMP Matki Kościoła w Białymstoku - Stare tunele - Tunel im. gen. Augusta Emila Fieldorfa „Nila" - Centrum Kultury Muzułmańskiej - Osiedle Marczuk - Hotel Turkus - Dworzec PKP - Ulica Lipowa - Pałacyk Nowika - Cerkiew św. Mikołaja - Pomnik Ludwika Zamenhofa - Ulica Malmeda - Rzeka Biała - Pałacyk Tryllingów - Pałacyk Lurie (Cytronów) - Kościół św. Wojciecha - Pałac Trębickiego - Muzeum archidiecezjalne - Bazyliszek (rzeźba) - Kamienica Vossów - Kościół pw. Ducha Świętego - Fabryka Nowika - Granica między Koroną a Litwą - Ulica Nowowarszawska - Pałac i fabryka Hasbacha - Stawy Dojlidzkie - Kościół w Dojlidach - Pałac Lubomirskich - Browar Dojlidy - Cerkiew św. proroka Eliasza
Punkty na trasie linii numer 10.
Dworzec PKP - Urząd pocztowy (ul. Kolejowa) - Madro - Hotel Turkus - Rzeźba „Koła" - Pomnik 1 Pułku Piechoty Legionów - Ulica Broniewskiego - Rzeźba „Kompozycja", plac R. Dmowskiego - Zespół Osiedli Robotniczych - Kościół św. Rocha - Pałacyk Nowika - Cerkiew św. Mikołaja - Park Centralny - Pomnik Bohaterów Ziemi Białostockiej - Opera - Białostocki Teatr Lalek - Dom Partii - Ulica Marii Skłodowskiej-Curie - Rektorat Uniwersytetu w Białymstoku - Filharmonia - Szkoła muzyczna - Park Konstytucji 3 Maja - Pomnik 42 Pułku Piechoty - Pomnik ofiar Katynia, Miednoje i Charkowa - Cmentarz wojskowy przy ulicy 11 Listopada - Rezerwat „Las Zwierzyniecki" - Polskie Radio Białystok - Osiedle Tysiąclecia - Politechnika - Hala sportowa Politechniki - Juwenalia - Akademiki - Radio Akadera - Wydział Pedagogiki i Psychologii Uniwersytetu w Białymstoku - Instytut Biologii Uniwersytetu w Białymstoku - Muzeum Przyrodnicze im. Andrzeja Myrchy - Osiedle Nowe Miasto - Uniwersytet Muzyczny - Tereny Wystawowe, bazar przy ulicy Kawaleryjskiej - Herb Białegostoku - Kościół św. Stanisława - Jednostka wojskowa - Dom misyjny księży Werbistów i kaplica Matki Bożej Ostrobramskiej - Kleosin - Ignatki-Osiedle - Horodniany - Księżyno
Istotne postacie historyczne.
"Białostocki Audiobus" wskazuje następujące ważne dla rozwoju miasta Białystok osoby:

</doc>
<doc id="2217637" url="https://pl.wikipedia.org/wiki?curid=2217637" title="Profilowanie (architektura)">
Profilowanie (architektura)

Profilowanie – rodzaj zdobienia powierzchni elementów architektonicznych za pomocą jej podziału na części ciągłym, równoległym wąskim motywem o niezmiennych profilu przekroju.
Rodzaje stosowanych profilowań:

</doc>
<doc id="2217638" url="https://pl.wikipedia.org/wiki?curid=2217638" title="Ewa Schilling">
Ewa Schilling

Ewa Schilling (ur. w 1971 w Olsztynie) – polska pisarka. Schilling jest pseudonimem pisarki. Prawdziwe nazwisko nie jest znane. 
Życiorys.
Absolwentka Wydziału Ochrony Środowiska Akademii Rolniczo-Technicznej w Olsztynie. Debiutowała w 1998 roku zbiorem opowiadań "Lustro". Jest znana głównie jako autorka prozy lesbijskiej. Współpracowała między innymi z takimi czasopismami jak „Borussia”, „Portret”,„Pogranicza”, "Opcje". W roku 2015 „Głupiec” ukazał się w tłumaczeniu na język słoweński. Mieszka w Olsztynie. W roku 2019 założyła wydawnictwo Seqoja.

</doc>
<doc id="2217639" url="https://pl.wikipedia.org/wiki?curid=2217639" title="Orkiestra Świętego Mikołaja">
Orkiestra Świętego Mikołaja



</doc>
<doc id="2217641" url="https://pl.wikipedia.org/wiki?curid=2217641" title="Edward Sąsiada">
Edward Sąsiada

Edward Sąsiada (ur. 18 marca 1924 we Lwowie, zm. 23 lutego 1999 w Toruniu) – polski matematyk specjalizujący się w algebrze, w szczególności teorii pierścieni.
Życiorys.
W latach 1947–1952 studiował matematykę na Uniwersytecie Wrocławskim. Od 1952 w Zakładzie Algebry Instytutu Matematycznego Polskiej Akademii Nauk w Toruniu. W 1959 uzyskał doktorat na Uniwersytecie Wrocławskim na podstawie rozprawy "O rozszczepialności grup mieszanych", dotyczącej problematyki grup abelowych - promotorem był Jerzy Łoś. Habilitację uzyskał w 1961 na podstawie rozprawy "Pierścienie proste i radykalne w sensie Jacobsona". W 1962 otrzymał Nagrodę im. Stefana Banacha. Walne Zgromadzenie Polskiego Towarzystwa Matematycznego nadało mu w 1995 tytuł Honorowego Członka PTM za wybitne zasługi dla matematyki polskiej. Ponadto w 1995 Senat Uniwersytetu Mikołaja Kopernika w Toruniu przyznał Sąsiadzie „Medal za zasługi położone dla rozwoju uczelni” z okazji pięćdziesięciolecia UMK
Edward Sąsiada wypromował sześciu doktorów.
W 1960 Sąsiada podał jako pierwszy przykład prostego pierścienia łącznego bez jedynki, którego radykał Jacobsona jest nim całym (czyli tzw. prostego pierścienia radykalnego) - pierścień ten jest nazywany w literaturze matematycznej pierścieniem Sąsiady.

</doc>
<doc id="2217642" url="https://pl.wikipedia.org/wiki?curid=2217642" title="Ryszard Szczęsny">
Ryszard Szczęsny

Ryszard Zbigniew Szczęsny (ur. 1913 w Częstochowie, zm. 4 grudnia 1940 w Warszawie) – dziennikarz, działacz obozu narodowego (Stronnictwo Narodowe).
Życiorys.
W 1931 rozpoczął studia na Uniwersytecie Warszawskim, wkrótce zmienił miejsce nauki na Uniwersytecie Poznańskim. Był działaczem Związku Akademickiego Młodzież Wszechpolska oraz pełnił funkcję prezesa działającej na poznańskiej uczelni Bratniej Pomocy. Ze Stronnictwem Narodowym zetknął się w Częstochowie, gdzie doszedł do funkcji kierownika organizacyjnego Zarządu Okręgu. Podczas studiów zaangażował się w działalność Zjednoczenia Zawodowego "Praca Polska", którego oddział znajdował się w Częstochowie. Jako dziennikarz zaczął pisać dla "Gazety Narodowej" i ukazującego się przy Kurierze Poznańskim "Orędownika". W drugiej połowie 1937 został mianowany kierownikiem propagandy Zarządu Głównego Stronnictwa Narodowego i przeprowadził się do Warszawy. Za działalność narodową był kilkukrotnie sądzony i więziony. Podczas walk w obronie Warszawy został ciężko ranny, po powrocie do zdrowia powrócił do działalności politycznej w Narodowo-Ludowej Organizacji Wojskowej. Gdy organizacja ta rozpoczęła działania zmierzające do współpracy z organizacjami posanacyjnymi powrócił do Stronnictwa Narodowego, przyjęto go w skład wydziału propagandy przy Komendzie Głównej Narodowej Organizacji Wojskowej. Równocześnie został członkiem składu redakcyjnego „Walki” oraz kierownikiem drukarni tego organu konspiracyjnego Stronnictwa Narodowego. Zginął podczas ataku Gestapo na drukarnię. Pochowany na cmentarzu Bródnowskim (kwatera PMW - Przy murze Wincentego - na wprost kwatery 114P).

</doc>
<doc id="2217643" url="https://pl.wikipedia.org/wiki?curid=2217643" title="Zamek w Przegorzałach">
Zamek w Przegorzałach

Zamek w Przegorzałach (niem. "Schloss Wartenberg") – wybudowany w czasie II wojny światowej budynek w Przegorzałach, jedno z niewielu dzieł architektury III Rzeszy w Krakowie.
Obecnie w Zamku na obu poziomach działa od 30 lat restauracja "U ZIYADA".
Zamek sąsiaduje z nieco starszą Willą Baszta – półokrągłą budowlą w kształcie baszty, wzniesioną pod koniec lat 20. XX wieku, jako dom własny, przez Adolfa Szyszko-Bohusza, a zainspirowaną prawdopodobnie rotundą św. Feliksa i Adaukta.
Historia powstania.
Inicjatorem budowy obiektu był baron Otto von Wächter, który w nagrodę za udział w puczu nazistowskim w Austrii (zamach na kanclerza Dolfussa) został podczas okupacji starostą dystryktu krakowskiego. Jako staroście przysługiwała mu rezydencja miejska, na którą wybrał pałac „Pod Baranami”, i letnia, na którą upatrzył sobie Willę Basztę. Zachowaną do dziś Willę w formie półrotundy wzniósł w latach 1928–1929 Adolf Szyszko-Bohusz, któremu – jako jej właścicielowi – złożono propozycję dzierżawy lub zamiany na inne grunty. Szyszko-Bohusz nie wyraził zgody i 19 grudnia 1940 roku został aresztowany pod sfabrykowanym pretekstem. Przyczyniła się do tego małżonka Wächtera, o której sam Szyszko-Bohusz we wspomnieniach wydanych po wojnie pisał tak: (...) "nazywana przez nas „klępą meklemburską” antypatyczna kobieta, węsząca po wszystkich zbiorach, by coś z nich zabrać na własność, zarozumiała i bez skrupułów". W tym czasie zajęto też willę w Przegorzałach.
Prawdopodobnie w połowie 1941 roku rozpoczęto pracę nad projektem obecnego zamku, który datowany jest na 1 października 1941 roku. Budowla nazywana była "Schloss Wartenberg" (z niem. "Schloss" – zamek, "Wartenberg" – góra-strażnica, obserwatorium). Wszystko wskazuje na to, że Wächter nie zamierzał być uczciwy nawet wobec III Rzeszy i swoją rezydencję urządzał z przepychem pod pretekstem budowy sanatorium. Projekty tej budowli, stylizowanej na nadreńskie zamki z okresu romantyzmu, zmuszony był sporządzić i podpisać osobiście profesor Szyszko-Bohusz. Istnieją dwa projekty; na pierwszym zamek jest niższy, co zapewnia dominującą pozycję willi, drugi odpowiada dzisiejszemu wyglądowi założenia. Oprócz polskiego, na projekcie widnieją nazwiska dwóch austriackich architektów: Richarda Pfoba i Hansa Petermaira. Obok samego zamku zaprojektowano i wybudowano kilka innych obiektów istniejących do dzisiaj – wartownię przy bramie wjazdowej i budynek garażowo-wartowniczy.
Budowę rozpoczęto w 1942 roku, jednak po wyjeździe Wächterów do Lwowa (gdyż 1 lutego Otto von Wächter objął stanowisko gubernatora dystryktu galicyjskiego) budynek stał opuszczony aż do 19 listopada 1943 roku, kiedy podczas wizyty Heinricha Himmlera w Krakowie został mu on podarowany przez Hansa Franka właśnie z pierwotnym przeznaczeniem, tj. na sanatorium dla esesmanów. Planowano nawet połączenie zamku z położoną około 100 metrów poniżej drogą przy pomocy kolei linowej, jednak plany te spełzły na niczym, ponieważ 18 stycznia 1945 roku Kraków został przejęty przez Armię Czerwoną.
Pod koniec wojny mieścił się tutaj szpital, a po jej zakończeniu rodzina Bohuszów starała się o odzyskanie nieruchomości, ale bezskutecznie.
Współcześnie.
W 1952 r. cały kompleks zajął Instytut Badawczy Leśnictwa podlegający Ministerstwu Leśnictwa. W 1973 r. podjęto decyzję o umieszczeniu w nim Instytutu Badań Polonijnych UJ, który zajmował wybudowany nieopodal kompleks (Kolegium Polonijne im. Kazimierza Pułaskiego).
Zamek był siedzibą dwóch instytucji Uniwersytetu Jagiellońskiego, tj. Instytutu Europeistyki i Centrum Badań Holocaustu.
Obecnie w Zamku na obu poziomach czynnie działa od 30 lat restauracja "U ZIYADA". Z tarasów i arkad Zamku podziwiać można Wisłę, południowo-zachodnią część Krakowa i Beskidy z Babią Górą. Przy sprzyjających warunkach atmosferycznych widoczne są Tatry.
Na dzień 30 września 2010 r. zamek nie był wpisany do rejestru zabytków, pomimo trwających o to starań.

</doc>
<doc id="2217645" url="https://pl.wikipedia.org/wiki?curid=2217645" title="Parafia Wniebowzięcia NMP w Mierczycach">
Parafia Wniebowzięcia NMP w Mierczycach



</doc>
<doc id="2217648" url="https://pl.wikipedia.org/wiki?curid=2217648" title="Gdańsk wobec polityki bałtyckiej ostatnich Jagiellonów">
Gdańsk wobec polityki bałtyckiej ostatnich Jagiellonów

Na początku XVI wieku Polska, złączona unią z Litwą, prowadziła działania wojenne przeciwko państwu moskiewskiemu, które za panowania Wasyla III (1505-1533) rozszerzało swój stan posiadania na zachodzie i północy kosztem Litwy. Działania wojenne prowadzone były na lądzie, ale pewien wpływ na nie wywierały rozwijające się kontakty Moskwy (szczególnie handel bronią i przenikanie nowinek z zakresu inżynierii wojskowej) z krajami Europy Zachodniej, szczególnie z Anglią. Drogą morską przez Bałtyk, a następnie porty nad Zatoką Fińską, głównie Rewel i Narwę, Wasyl sprowadzał na potrzeby swej armii materiały wojenne, jakich nie produkowano lub produkowano w niewystarczającej ilości w państwie moskiewskim. By przerwać te dostawy, Polska powinna była posiadać własną flotę, jednak nie było to sprawą prostą. Jak zawsze niechętna podatkom szlachta i obawiająca się wzmocnienia władzy królewskiej magnateria były przeciwne zamysłom Zygmunta Starego. W konsekwencji, po śmierci obu ostatnich Jagiellonów, polityka morska Rzeczypospolitej uległa zapomnieniu, a Gdańsk zyskał pełną, acz krótkowzroczną, niezależność.
Flota kaperska.
Gdańsk w drugiej połowie XV wieku zdobył podstawy dobrobytu, które w wieku XVI i w pierwszej połowie XVII pozwoliły miastu osiągnąć szczyt bogactwa i stać się istotnym czynnikiem w sprawach politycznych, gospodarczych, a nawet kulturalnych Rzeczypospolitej. Miasto stawało się wyłącznym pośrednikiem polskiego handlu morskiego, ale pośrednikiem uciążliwym, co wywoływało rosnące niezadowolenie tak króla, jak i szlachty. Niemal taką samą niechęć do inicjatyw królewskich żywił Senat Gdańska, który obawiał się, że działalność floty królewskiej, bazującej z konieczności w Zatoce Gdańskiej, jedynie przysporzy miastu kłopotów.
Solą w oku gdańszczan były próby prowadzenia przez Polskę samodzielnej polityki morskiej, co wiązało się z poparciem udzielanym konkurującemu z Gdańskiem Elblągowi i projektami budowy własnej floty wojennej. W tej sytuacji Zygmunt Stary, zapewne za radą Jana Dantyszka znającego sprawy morskie, postanowił utworzyć flotę systemem kaperskim. Pierwszy królewski okręt kaperski pod dowództwem gdańszczanina Adriana Flinta rozpoczął działania na wodach Zatoki Fińskiej w roku 1517. Wkrótce flota polska powiększyła się do kilkunastu okrętów, a Flint został prawdopodobnie jej dowódcą. Obszarem jej działalności były wschodnie akweny Bałtyku.
W roku 1519, w związku z wojną z Krzyżakami, okręty kaperskie prowadziły również działania na Zatoce Gdańskiej blokując Królewiec. Z portami krzyżackimi utrzymywały kontakty głównie statki holenderskie i duńskie, one też stały się obiektami ataków floty kaperskiej. Flota ta była wspomagana przeciw Krzyżakom przez Gdańsk, który od lat rywalizował z Królewcem. Po zawarciu rozejmu w roku 1521 okręty kaperskie wróciły do zwalczania "żeglugi narewskiej", przechwytując kilkanaście statków z ładunkami dla Wielkiego Księstwa Moskiewskiego. 14 września 1522 roku zawarty został rozejm polsko-moskiewski, a wkrótce potem król Zygmunt rozwiązał flotę kaperską. Okręty w większości przeszły do służby gdańskiej (były to zresztą prawie wyłącznie jednostki gdańskie), by brać udział w uciążliwej wojnie Hanzy z Danią.
Polska flota kaperska została zorganizowana doraźnie, a działalność swą prowadziła krótko. Była zbyt słaba, aby odegrać poważniejszą rolę w wojnie z Moskwą, a wypływało to z faktu, że Zygmunt Stary przywiązywał do spraw morskich znacznie mniejszą wagę, niż się na ogół przypuszcza. Dopiero pod koniec życia, pod wpływem Bony, król nie przedłużył Gdańskowi długu zastawnego na starostwo puckie. Rada Miasta Gdańska traktowała posiadanie Pucka jako jeden z elementów sprawowania władzy nad wybrzeżem. Miało to swoją tradycję i ustaliło się już w czasach krzyżackich. W Pucku rezydował urzędnik zwany „rybickim”, którego kompetencje obejmowały wszystkie sprawy wynikające z posiadania brzegu morskiego i rybołówstwa. Gdańsk, który rościł pretensje do posiadania całego wybrzeża Zatoki Gdańskiej, prawował się o starostwo puckie aż po rok 1546, ale w tym czasie król miał już w Prusach Królewskich wielu oddanych sobie ludzi, kompetentnych w sprawach morskich, a zarazem zwolenników aktywniejszej polityki wobec Gdańska. Wkrótce stali się oni doradcami Zygmunta Augusta w jego dążeniach do realizacji ambitnego planu "Dominium Maris".
O panowanie na morzu.
Znamienny dla polityki polskiej zwrot ku Bałtykowi w drugiej połowie XVI wieku (po długiej bierności na tym odcinku) dokonał się z inicjatywy króla Zygmunta Augusta, a wynikał z przesłanek gospodarczych jak i strategicznych, splatających się nierozerwalnie z problemem inflanckim, a w konsekwencji moskiewskim. Kontrola Inflant zabezpieczała bowiem wschodnie rubieże Rzeczypospolitej, a nadto pozwalała na prowadzenie bez przeszkód handlu towarami litewskimi (Litwa odcięta była od ujścia Niemna, Dżwiny z Rygą i od innych portów).
Nowy kierunek polityki państwa polskiego, wyznaczony przez króla, krzyżował się z dążeniami państw nadbałtyckich (w tym także Gdańska), doprowadzając do długotrwałych sporów dyplomatycznych i orężnych. Pierwsze polskie wystąpienie zbrojne miało miejsce w roku 1556, a pretekstem doń był zatarg arcybiskupa ryskiego Wilhelma Hohenzollerna z władzami zakonu. Interwencja 70-tysięcznego korpusu polsko-litewskiego zakończyła się układem w Pozwolu (14 września 1557), na mocy którego Inflanty sprzymierzały się z Litwą (a tym samym z Rzecząpospolitą) przeciwko Moskwie, po wygaśnięciu traktatów zawartych z tym państwem przez każdą ze stron. Układ ten łamał jednak postanowienia wcześniejszego traktatu z roku 1554, w którym zakon inflancki zobowiązywał się nie zawierać przymierza z państwem Jagiellonów i zachować neutralność w razie konfliktu. Car Iwan Groźny, zmierzający – podobnie jak Zygmunt August – do opanowania portów bałtyckich, uporał się dość szybko z Kazaniem i Astrachaniem na południu, po czym, w styczniu 1558 roku, uderzył na Inflanty.
Działając szybko i zdecydowanie, zajął 11 maja Narwę, w czerwcu Neuhausen, w lipcu Dorpat. Szczególnie ważnym nabytkiem była Narwa, przez którą państwo rosyjskie prowadziło handel już wcześniej. Zagrożone stany inflanckie zawarły dwa traktaty z Rzecząpospolitą (Wilno 1559 i 1561) oddając się we władanie króla polskiego na zasadach lennych. Jednocześnie przeprowadzono sekularyzację inflanckiej gałęzi zakonu krzyżackiego. Z czasem konflikt polsko-moskiewski przekształcił się w 7-letnią wojnę, w której po stronie polskiej wzięła udział Dania (przymierze zawarte 5 października 1563 roku), zaś Szwecja wystąpiła jako trzecia strona konfliktu. W roku 1561 król Eryk XIV Waza zajął Rewel, a następnie Parnawę i Biały Kamień, zagrażając nawet Rydze. W tej sytuacji po stronie polskiej opowiedziała się Lubeka zaniepokojona sukcesami szwedzkimi. Tym sposobem Rzeczpospolita znalazła się w kręgu państw walczących nie tyle o dostęp do morza, co o władztwo na morzu.
Terminu „Dominium Maris Baltici” użył po raz pierwszy Zygmunt August 8 kwietnia 1563 w listach wysłanych do zainteresowanych stron. Idea nie była nowa. Stanowiła rozwinięcie średniowiecznej teorii "mare clausum" (morza zamkniętego).
Program północny króla.
Tzw. „program północny” Zygmunta Augusta sprowadzał się początkowo do trzech zagadnień polityczno-prawnych: stosunków Prus Królewskich z Koroną, kwestii gdańskiej i kwestii lenna pruskiego, co wiązało się z interesami stronnictwa egzekucyjnego, bowiem z Prusami Królewskimi ściśle łączyło się zagadnienie Gdańska, sprawa gospodarowania w porcie gdańskim oraz odrębnej i często niezgodnej z interesami Polski polityki zagranicznej, jaką Gdańsk nieraz uprawiał. Całe panowanie Zygmunta Augusta wypełniał zatarg z Gdańskiem: dał się we znaki już w latach 60. XVI wieku, wybuchł z całą gwałtownością w latach 1568-1570 i wysunął nieomal na czoło polityki północnej ostatniego z Jagiellonów.
Chcąc zabezpieczyć interesy Polski na morzu, a nie mogąc polegać na wąskim skrawku od Żarnowca po Braniewo, gdzie „panował” niepewny, a później wręcz wrogi Gdańsk, król musiał wygrać dla Rzeczypospolitej Inflanty i lenno kurlandzkie, porty Rygę i Parnawę, wplątując się w konflikt, z którego wycofać się było niepodobna. Innymi słowy walka o Bałtyk wciągała Polskę w wojny kontynentalne.
Otwarty konflikt.
W pierwszym okresie wojny siedmioletniej (1563-1570) nie istniały jeszcze ani przepisy, ani instytucja mogąca załatwić wszystkie sprawy związane z działalnością kaprów. Przy wydawaniu poleceń i rozstrzyganiu sporów pomagali królowi kasztelan gdański Jan Kostka, burgabia Georg Kleefeld i szyper Mateusz Scharping. Z drugiej strony duże uprawnienia, przede wszystkim sądowe, posiadała Rada Miejska, co wynikało z „konstytucji zygmuntowskich” ogłoszonych po stłumieniu tumultu gdańskiego w roku 1526. To musiało nieuchronnie doprowadzić do konfliktu z królem.
Zaopatrywanie kaprów w porcie gdańskim, przyprowadzanie tam pryzów, narażało miasto na represje ze strony wojujących państw. Ponadto wojna powodowała przestoje w żegludze, a co za tym idzie, straty. Stąd niechętny, a nawet wrogi stosunek Rady do kaprów. Mnożyły się skargi władz miejskich na forum Sejmiku Generalnego Prus Królewskich. Kapitanowie okrętów kaperskich również byli niezadowoleni załatwianiem spraw spornych. W rezultacie w roku 1565 powołano komisarzy mających zajmować się sprawami kaprów (burgabia Kleefeld i sekretarz królewski Krzysztof Konarski), przy czym rozprawy rozjemcze odbywały się bądź to w domu Kleefelda w Gdańsku, bądź w sądzie ławniczym w Pucku.
Komisja Morska.
W dwa lata później przeniesiono siedzibę kaprów do Pucka. Stało się tak na żądanie Gdańska i było dowodem dobrej woli i ustępliwości króla wobec Rady. Port w Pucku był niedogodny, bo płytki, ale przychylność miejscowej rady i starosty gwarantowały opiekę i pomoc. W marcu 1568 roku Zygmunt August powołał Komisję Morską. Był to organ centralny, urząd do spraw morza i żeglugi o jasno sprecyzowanych zadaniach: zwalczać szkodliwą dla państwa „żeglugę narewską”, zapewnić pokój ziemiom pruskim, strzec wybrzeża i portów przed gwałtem i niespodziewanymi atakami, ochraniać miejsca składu i handlu. Uposażając Komisję stworzył król w roku 1570 „fundusz morski” w wysokości 16 880 florenów i 11 groszy. By móc wykonywać tak nakreślone zadania komisarze otrzymali od króla prawo reprezentacji wobec władz Gdańska, a ich postanowienia miały mieć moc królewskich specjalnych instrukcji. Spodziewając się szykan wobec komisarzy mieszkających w Gdańsku, król wyłączył ich spod jurysdykcji miasta. Powstanie Komisji wywołało w Radzie Miejskiej poczucie zagrożenia jej interesów, ingerencji w jej monopol żeglugi i handlu. 
Niechęć do kaprów musiała gdzieś znaleźć ujście. Pretekstem stała się napaść powracających z morza w nocy z 17 na 18 czerwca 1568 roku marynarzy na chłopów oczekujących na otwarcie bram miejskich. Kaprzy poturbowali wieśniaków, zabrali im nieco żywności i odzieży. Burmistrz Constantin Ferber zareagował bardzo ostro – kazał uwięzić jedenastu uczestników napaści, a następnie, mimo protestu komisarzy królewskich, 23 czerwca zapadł wyrok skazujący. Kaprów ścięto, a ich głowy zatknięto na postrach przed Bramą Wyżynną. Ferber przekroczył oczywiście swe uprawnienia, bo „strażnicy morza” byli, jako żołnierze królewscy, wyjęci spod jurysdykcji Rady, a ponadto wykroczenie nie kwalifikowało się jako sprawa gardłowa. Nie koniec na tym. Około 21 czerwca komendant Latarni kazał ostrzelać trzy okręty kaperskie Martina Schele i Johana Treselera, nieznacznie je uszkadzając, czwarty zaś okręt, idący do Gdańska na remont, zmusił do zawrócenia, skutkiem czego jednostka zatonęła.
Komisja Morska nie omieszkała powiadomić o wydarzeniach króla, który sprawę jedenastu kaprów uznał za obrazę majestatu. Zygmunt August widział w Gdańsku główną przeszkodę w urzeczywistnieniu unifikacji Prus z Koroną, czego domagał się obóz egzekucyjny i co leżało w interesie samego władcy. W dniu 24 września podpisał król przedłożone mu przez Solikowskiego akta na wyprawę komisarzy do Gdańska i Elbląga. Komisja pod przewodnictwem biskupa kujawskiego Stanisława Karnkowskiego miała zmusić Gdańsk do posłuszeństwa, usunąć przeciwników egzekucji i unifikacji, zbadać gospodarkę miasta i „w potrzebie” zreformować ją. Komisja stanęła u bram miejskich 29 października 1568 roku, ale zastała je zamknięte, a mury obsadzone.
Komisja zawróciła, jednocześnie Gdańsk wysłał do króla delegację w osobach syndyka Kleofasa Meya i sekretarza Rady Mateusza Radeckego. Mieli oni bronić praw miasta, usprawiedliwić postępowanie wobec komisarzy i prosić o odwołanie Komisji. Zygmunt August delegację przyjął 1 listopada i przez podkanclerzego Piotra Myszkowskiego udzielił jej surowej odprawy. Odrzucił możliwość rokowań z buntowniczym miastem, a gdy Mey rzucił się na kolana błagając o zmianę decyzji, król powiedział: "byście i tysiąc razy klękali, tedy to nie pomoże nic, ja żadnej dysputacyjej nie chcę. Jeśli się dobrze będziecie sprawiać, tedy się dobrze będziecie mieć. Trzeba mnie wszystkiemu zabiegać. A z tym idźcie".
Dalsze wzmocnienie pozycji Komisji Morskiej i spadek notowań Gdańska przyniósł Sejm unii lubelskiej w 1569 roku. Piotr Roizjusz w jednym z pism kolportowanych podczas obrad sejmowych określił Gdańszczan jako „lud od Gorgony sroższy, obłudny, nieposłuszny”. W Lublinie wytoczono proces burmistrzom Kleefeldowi, Ferberowi i Proitemu oraz rajcy Giesemu. Zostali oskarżeni o ucisk obywateli, złą gospodarkę, samowolne zaciąganie wojsk, niewpuszczenie komisji królewskiej, prześladowanie i ścięcie kaprów oraz o obrazę majestatu. 12 sierpnia skazano pozwanych na więzienie w Sandomierzu i Piotrkowie. Mieli tam przebywać do czasu złożenia relacji z Gdańska przez komisję w nowym składzie, ale nadal z Karnkowskim na czele i znienawidzonym przez gdańszczan Kostką jako członkiem. Komisarze i kaprzy przeżywali w dniach obrad Sejmu Lubelskiego dni tryumfu, tym więcej, że król nobilitował czterech najwybitniejszych kapitanów.
Druga komisja Karnkowskiego rozstrzygnęła w czasie swego pobytu w Gdańsku (nie bez oporu miasta) wszystkie sporne sprawy, narzucając Radzie dość ciężkie warunki. Szczególnie boleśnie odczuł Gdańsk anulowanie decyzji o przeniesieniu siedziby kaprów do Pucka i polecenie wpuszczania okrętów kaperskich wraz z prowadzonymi pryzami. Przypomniano jednocześnie miastu, w artykułach "„De regalibus et iure regio”" i "„De iuramento praefecti portus maris”" o prawie króla do zezwalania i zabraniania żeglugi i handlu oraz o nadrzędności władzy suwerena bądź jego zastępców.
Miasto starało się przebłagać króla, w związku z czym zaproponowało 100 tysięcy zł polskich płatnych do kasy panującego w ciągu dziesięciu lat oraz zgodziło się przekazywać skarbowi Rzeczypospolitej cło palowe, czyli ponad 21 000 zł. rocznie. Palowe pobierane było przez miasto na naprawy i konserwację portu. W rzeczywistości na ten cel szło nie więcej niż 10% tej kwoty, reszta zaś stanowiła stały dochód Rady Miejskiej. Gdańsk, oddając palowe, nie stracił prawie nic, bowiem natychmiast podniósł dwukrotnie cła na towary importowane (z 0,4 na 0,8%). Za konflikt miasta z królem zapłacili więc armatorzy i kupcy europejscy.
"Constitutiones Carncovianae" zostały sformułowane 14 marca 1570 roku i zatwierdzone przez monarchę i Sejm 20 lipca. Jeszcze wiosną tego roku król sprowadził z Wenecji dwóch szkutników, a w maju ruszyła budowa pierwszego polskiego okrętu, galeonu o nazwie „Smok”. 15 czerwca zwodowano kadłub, a prace wykończeniowe trwały jeszcze rok.
Ostatecznie jednak sprawa Dominium Maris Baltici została pogrzebana wraz ze śmiercią Zygmunta Augusta (7 lipca 1572) i latami bezkrólewia.

</doc>
<doc id="2217650" url="https://pl.wikipedia.org/wiki?curid=2217650" title="Nağı bəy Şeyxzamanlı">
Nağı bəy Şeyxzamanlı

Nağı bəy Saleh bəy oğlu Şeyxzamanlı, ros. Наги Салех оглы Шейхзаманлы, "Nagi Salech ogły Szejchzamanły" (ur. w 1883 r. w Gandży, zm. w 1967 r. w USA) – azerski działacz narodowy, współpracownik Niemców podczas II wojny światowej, emigracyjny publicysta i pisarz
Od 1905 r. w Gandży był aktywnym członkiem tajnej organizacji "Difai". Na pocz. 1917 r. przeszedł do partii Türk Ədəmi-Mərkəziyyət, która wkrótce połączyła się z Muzułmańską Partią Demokratyczną (Musawat). Od sierpnia 1919 r. przewodniczył azerbejdżańskim tajnym służbom specjalnym pod nazwą Organizacja do Walki z Kontrrewolucją. W marcu 1920 r. udał się na emigrację do Turcji. Opublikował pod pseudonimem szereg artykułów opisujących sytuację społeczno-polityczną z okresu Demokratycznej Republiki Azerbejdżanu. Podczas II wojny światowej przebywał w Niemczech, gdzie wspomagał formowanie ochotniczych oddziałów wojskowych złożonych z Azerów. Zbiór jego artykułów wydało pośmiertnie w 2004 r. Ministerstwo Bezpieczeństwa Publicznego Azerbejdżanu.
Linki zewnętrzne.
Biografia Nağı bəya Şeyxzamanlı (jęz. rosyjski)

</doc>
<doc id="2217652" url="https://pl.wikipedia.org/wiki?curid=2217652" title="Isdera Imperator 108i">
Isdera Imperator 108i

Isdera Imperator 108i – niemiecki supersamochód zaprezentowany w 1983 roku przez firmę Isdera i produkowany do 1990 roku. Auto pod względem budowy i konstrukcyjnie bazuje na modelu Mercedesa C111 z późnych lat 60. Auto posiada silniki wyłącznie firmy Mercedes-Benz, które są umieszczane centralnie. W palecie Isdery model ten jest klasyfikowany w średnim segmencie. Produkowany był w dwóch krótkich seriach nazwanych (Mk1) i (Mk2). Pierwsza wersja była produkowana od 1986 roku do roku 1991, druga zaś wytwarzana jest od 1991 roku do dnia dzisiejszego. Obydwie wersje są limitowane. Do dziś wyprodukowano 17 aut podczas niemalże 30 lat produkcji. Wszystkie wersje modelu Isdera posiadały silniki 8-cylindrowe produkcji Mercedesa.
Podstawowym silnikiem napędzającym Imperatora w chwili rozpoczęcia produkcji był 5.0 litrowy silnik wykonany w technice 2-zaworowej, o 8 cylindrach i 252 KM pochodzący z limuzyny Mercedesa W126. Przednie podwójne lampy lampy nawiązują do starszego modelu Isdery Spyder zaś tylne reflektory zapożyczono ze sławnego luksusowego - modelu S-klasy. Silniki na przestrzeniach lat różniły się mocą i pojemnością. Samochód wyposażony był w napęd na tylne koła, 5-biegową skrzynia wykonaną specjalnie przez Mercedesa na życzenie firmy Isdera. 
Pierwszy raz zastosowano, także pojedyncze lusterko umiejscowione nad głową kierowcy, które było unikatowe i dosyć rzadkie nawet w sportowych samochodach (auto nie posiadało tradycyjnych zewnętrznych lusterek po obu stronach). W wyposażeniu pojazdu można znaleźć manualną klimatyzację, ABS i w elektrycznie regulowane szyby. 
Spowodowane było to aerodynamiką, gdyż auto budowano z myślą o dużych szybkościach, co bardzo poprawiało współczynnik oporu powietrza. Pierwszy taki model został sprzedany za 400 000 marek, a więc w porównaniu do Isdera Commendatore 112i to połowa ceny.
Na początku lat 90 dołączyła nowa wersja silnika 5.0l najpierw w wersji 330 KM a pod później zmodyfikowana wersja ///AMG 6.0l i mocy 420 KM. Od roku 1992 dostępne wersje to 330 KM i 420KM. W 1993 roku nastąpiły drobne zmiany w nadwoziu (face-lifting), powiększono rozmiar opon i tarcz hamulcowych. 

</doc>
<doc id="2217655" url="https://pl.wikipedia.org/wiki?curid=2217655" title="805 Azerski Batalion Piechoty">
805 Azerski Batalion Piechoty

805 Azerski Batalion Piechoty (niem. Aserbeidschanische Infanterie Bataillon 805, ros. 805-й азербайджанский пехотный батальон) - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany 21 sierpnia 1942 r. w Jedlni. Na jego czele stanął kpt. Hoch, zaś od 31 grudnia tego roku kpt. Wolf. Liczył ponad 900 Azerów i ok. 40 Niemców. Po dotarciu na front podporządkowano go 111 Dywizji Piechoty gen. Hermanna Rücknagela. Walczył w rejonie Nalczyka i Mozdoka, ponosząc duże straty. W 1943 r. wraz z wojskami niemieckimi wycofał się na Krym, gdzie zwalczał partyzantkę i ochraniał instalacje militarne. W sierpniu 1944 r. uległ zniszczeniu podczas ofensywy Armii Czerwonej.
Linki zewnętrzne.
Krótka historia 805 Azerbejdżańskiego Batalionu Piechoty (jęz. niemiecki)

</doc>
<doc id="2217657" url="https://pl.wikipedia.org/wiki?curid=2217657" title="Szydło (ujednoznacznienie)">
Szydło (ujednoznacznienie)



</doc>
<doc id="2217658" url="https://pl.wikipedia.org/wiki?curid=2217658" title="Marcin Broniewski (ur. ok. 1564–zm. 1624)">
Marcin Broniewski (ur. ok. 1564–zm. 1624)

Marcin Broniewski herbu Leliwa (ur. ok. 1564 roku – zm. 4 listopada 1624 roku, w Gałowie) – poseł na sejm 1611 roku z województwa kaliskiego i poznańskiego.
Studiował w Wittenberdze w 1581 roku i Heidelbergu w 1585 roku.
Był bratem czeskim. Związany z Konstantym Ostrogskim oraz Krzysztofem Radziwiłłem Piorunem. Na synodzie różnowierców w Toruniu w 1595 roku występował jako zwolennik jedności protestantów na gruncie zgody sandomierskiej. Jako przeciwnik unii brzeskiej był autorem traktatu polemicznego "Apokrisis..." (1597). Będąc zwolennikiem współpracy protestantyzmu polskiego z prawosławiem przeciwko postępom katolicyzmu (kontrreformacji), przyczynił się w 1599 roku do zjazdu ewangelików i prawosławnych w Wilnie (zob. konfederacja wileńska (1599)).
Był działaczem opozycji antykrólewskiej i uczestnikiem rokoszu Zebrzydowskiego (1606–09).
Na sejmie 1611 roku został wybrany przez różnowierców w skład komisji do roztrząsania spraw wyznaniowych. Był deputatem izby poselskiej do sprawy brandenburskiej.

</doc>
<doc id="2217659" url="https://pl.wikipedia.org/wiki?curid=2217659" title="806 Azerski Batalion Piechoty">
806 Azerski Batalion Piechoty

806 Azerski Batalion Piechoty "Igit" (niem. Aserbeidschanische Infanterie Bataillon 806 "Igit", ros. 806-й азербайджанский пехотный батальон "Игит") - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany 22 lipca 1942 r. w Jedlni. Na jego czele stanął kpt. Karl-Ludwig Ottendorf. Liczył ponad 900 Azerów i ponad 40 Niemców. Po dotarciu na front na pocz. 1943 r., podporządkowano go 50 Dywizji Piechoty gen. Friedricha Schmidta. Walczył w rejonie Nalczyka i Mozdoka, ponosząc duże straty. Wraz z wojskami niemieckimi wycofał się na Krym, po czym pod koniec września został przeniesiony do okupowanej południowej Francji. W kwietniu 1944 r. wszedł w skład 2 Ochotniczego Pułku Kadrowego Ochotniczej Dywizji Kadrowej. W poł. września tego roku przemianowano go na II Batalion 329 Pułku Grenadierów 162 Turkiestańskiej Dywizji Piechoty, działającej w północnych Włoszech.

</doc>
<doc id="2217662" url="https://pl.wikipedia.org/wiki?curid=2217662" title="Zenowiczowie herbu Deszpot">
Zenowiczowie herbu Deszpot

Zenowiczowie (Zienowiczowie, Despot-Zenowiczowie, Deszpot-Zenowiczowie, biał.: Зяновічы) – litewski i polski ród szlachecki herbu Deszpot, którego przedstawiciele w XVI-XVII wieku piastowali urzędy senatorskie w Wielkim Księstwie Litewskim i Rzeczypospolitej Obojga Narodów. Przydomek „Despot” („Deszpot”) pojawił się pod koniec XVII wieku na podstawie legendy o pochodzeniu Zenowiczów od despotów Serbii. W okresie zaborów ród Despotów-Zenowiczowów został zaliczony w poczet szlachty rosyjskiej guberni mińskiej.
Pochodzenie rodu.
Według legendy ród pochodził z Serbii, a jego protoplasta jakoby rządził w Hospodarstwie Mołdawskim – stąd przydomek Despota. Po inwazji tureckiej w końcu XV wieku, uciekł na Litwę. Pierwszym znanym przedstawicielem rodu był Bratosza (Bratosz) wymieniany w 1387 r. wśród członków rady księcia połockiego Andrzeja Olgierdowica.
Owego Bratoszę wiązano z Vratko Nemanią („Kniżo Wratko”), przedstawicielem bocznej linii Nemaniczów wywodzącej się od Wukana Nemanicza. Ów Vratko Nemanjić był ojcem Milicy Hrebeljanović (Милица Хребељановић), żony Łazarza I.
W 1397 Bratosza był posłem litewskim w Republice Nowogrodzkiej. W latach 1398-1404 zasiadał w radzie książęcej Witolda. Pod datą 1401 r. wraz z Bratoszą wymieniany jest jego syn, Zenobi (Zenon), od którego imienia cały ród przyjął nazwisko Zenowicz.
W 1410 r. ojciec i syn uczestniczyli w bitwie pod Grunwaldem.
O innym z Zenowiczów, Andrzeju, pisze się, iż przeniósł się pod koniec XIV wieku z Litwy do Moskwy, gdzie on i jego potomkowie przybrali nazwisko Zinowjew. Z tego rodu pochodzili m.in. Аleksy Zinowjewicz Zinowjew (1801—1884), filolog i historyk; Michaił Aleksiejewicz Zinowjew (1838—1895) – generał, gubernator inflancki czy Lidia Zinowjewa-Annibał, (1866—1907), pisarka, żona Wiaczesława Iwanowa.
Główna linia Zenowiczów w XV i XVI w. była charakterystycznym dla Wielkiego Księstwa Litewskiego rodem ruskich bojarów prawosławnych, którzy w XVI w. zaczęli sięgać po wysokie godności w państwie. Podstawą ich znaczenia były nadane im prawem dziedzicznym Smorgonie i włość od Dzisny do Myszy oraz dzierżawa Orszy. Na przełomie XVI i XVII w. byli spokrewnieni z wieloma rodami magnackimi. W XVI w. Zenowiczowie zaczęli się polonizować i porzucać prawosławie, najpierw na rzecz protestantyzmu (szczególnie kalwinizmu), a potem katolicyzmu.

</doc>
<doc id="2217663" url="https://pl.wikipedia.org/wiki?curid=2217663" title="807 Azerski Batalion Piechoty">
807 Azerski Batalion Piechoty

807 Azerski Batalion Piechoty (niem. Aserbeidschanische Infanterie Bataillon 807, ros. 807-й азербайджанский пехотный батальон) - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany 7 grudnia 1942 r. w Jedlni. Na jego czele stanął kpt. Welge. Formalnie wchodził w skład Legionu Azerbejdżańskiego. Od pocz. 1943 r. zwalczał partyzantkę w rejonie Briańska. W listopadzie tego roku przeniesiono go do okupowanej południowej Francji, gdzie działał w rejonie Cavalaire-sur-Mer-Saint-Tropez. Podporządkowano go 242 Dywizji Piechoty gen. Johannesa Bäßlera. W poł. kwietnia 1944 r. został przemianowany na IV Batalion 765 Pułku Grenadierów 242 DP. Dowództwo batalionu przejął kpt. Weber. Po desancie wojsk alianckich 18 sierpnia 1944 r., następnego dnia oddział został zniszczony.
Linki zewnętrzne.
Krótka historia 807 Azerbejdżańskiego Batalionu Piechoty (jęz. niemiecki)

</doc>
<doc id="2217664" url="https://pl.wikipedia.org/wiki?curid=2217664" title="817 Azerski Batalion Piechoty">
817 Azerski Batalion Piechoty

817 Azerski Batalion Piechoty (niem. Aserbeidschanische Infanterie Bataillon 817, ros. 817-й азербайджанский пехотный батальон) - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany 15 stycznia 1943 r. w Jedlni. Na jego czele stanął mjr Löwe. Formalnie wchodził w skład Legionu Azerbejdżańskiego. Po dotarciu na front wschodni wiosną 1943 r., zwalczył na tyłach partyzantkę. W poł. 1944 r. wraz z wojskami niemieckimi wycofał się na ziemie polskie. Na pocz. 1945 r. działał w rejonie Warszawy w składzie 4 Armii Pancernej.
Linki zewnętrzne.
Krótka historia 817 Azerbejdżańskiego Batalionu Piechoty (jęz. niemiecki)

</doc>
<doc id="2217665" url="https://pl.wikipedia.org/wiki?curid=2217665" title="819 Azerski Batalion Piechoty">
819 Azerski Batalion Piechoty

819 Azerski Batalion Piechoty „Dżawat Chan” (niem. Aserbeidschanische Infanterie Bataillon 819 „Djavad Khan”, ros. 819-й азербайджанский пехотный батальон „Джавад хан”) – oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany 24 sierpnia 1943 r. w Jedlni. Na jego czele stanął mjr Heise. Formalnie wchodził w skład Legionu Azerbejdżańskiego. Od końca 1943 r. zwalczał partyzantkę na ziemiach polskich. Na pocz. 1945 r. działał w rejonie Krakowa, a następnie na Górnym Śląsku w składzie 1 Armii Pancernej.
Linki zewnętrzne.
Krótka historia 819 Azerbejdżańskiego Batalionu Piechoty (jęz. niemiecki)

</doc>
<doc id="2217666" url="https://pl.wikipedia.org/wiki?curid=2217666" title="820 Azerski Batalion Piechoty">
820 Azerski Batalion Piechoty

820 Azerski Batalion Piechoty (niem. Aserbeidschanische Infanterie Bataillon 820, ros. 820-й азербайджанский пехотный батальон) - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany jesienią 1943 r. w Jedlni. Formalnie wchodził w skład Legionu Azerbejdżańskiego. Od przełomu 1943/1944 r. zwalczał partyzantkę na ziemiach polskich, ale już pod koniec stycznia 1944 r. został rozwiązany.
Linki zewnętrzne.
Krótka historia 820 Azerbejdżańskiego Batalionu Piechoty (jęz. niemiecki)

</doc>
<doc id="2217667" url="https://pl.wikipedia.org/wiki?curid=2217667" title="821 Azerski Batalion Piechoty">
821 Azerski Batalion Piechoty

821 Azerski Batalion Piechoty (niem. Aserbeidschanische Infanterie Bataillon 821, ros. 821-й азербайджанский пехотный батальон) - oddział wojskowy Wehrmachtu złożony z Azerów podczas II wojny światowej.
Historia.
Batalion został sformowany jesienią 1943 r. w Jedlni. Formalnie wchodził w skład Legionu Azerbejdżańskiego. Od przełomu 1943/1944 r. zwalczał partyzantkę na ziemiach polskich, ale już pod koniec stycznia 1944 r. został rozwiązany.
Linki zewnętrzne.
Krótka historia 820 Azerskiego Batalionu Piechoty (jęz. niemiecki)

</doc>
<doc id="2217671" url="https://pl.wikipedia.org/wiki?curid=2217671" title="Szydło">
Szydło

Szydło – narzędzie szewskie. Ma kształt cienkiego sztywnego ostrza osadzonego w uchwycie. Służy do przekłuwania skóry podczas szycia. Ostrze może być wyposażone w otwór do przewlekania nici, jak w igle do szycia. W zależności od przeznaczenia, końcówka ostrza może mieć różną grubość i kształt – np. proste i zakrzywione.
Wraz z dratwą szydło stanowiło symbol cechu szewskiego.
Narzędzie to stosowane było również w innych zawodach, np. rymarstwie i kaletnictwie oraz do przekłuwania i szycia również innych twardych materiałów.
Historia.
Szydło jest jednym z najstarszych narzędzi stosowanych przez człowieka. Używane było już w starszym paleolicie – wykonywane wówczas z kości i rogu. Od neolitu po dziś najczęściej wykonywane z metalu.

</doc>
<doc id="2217672" url="https://pl.wikipedia.org/wiki?curid=2217672" title="Granica egipsko-libijska">
Granica egipsko-libijska

Granica egipsko-libijska − granica międzypaństwowa pomiędzy Egiptem i Libią o długości 1115 kilometrów.
Początek granicy na północy, znajduje się na wybrzeżu Morza Śródziemnego (Zatoka Sallumska, Chalidż as- Sallum) pomiędzy egipskim miastem As-Sallum a libijskim Bardija (al-Bardi). Następnie granica biegnie w kierunku południowym przez Pustynię Libijską wzdłuż południka 25°E do trójstyku granic Libii, Egiptu i Sudanu (na północny wschód od libijskiego Al Awaynat).
Granica powstała w 1926 roku.

</doc>
<doc id="2217673" url="https://pl.wikipedia.org/wiki?curid=2217673" title="Nemanicie">
Nemanicie



</doc>
<doc id="2217674" url="https://pl.wikipedia.org/wiki?curid=2217674" title="Prehistoria ziem rosyjskich">
Prehistoria ziem rosyjskich

Prehistoria ziem rosyjskich to okres dziejów ziem rosyjskich od pojawienia się na nich pierwszych człowiekowatych i samego człowieka współczesnego ("Homo sapiens sapiens") do pojawienia się pisma. Ze względu na zróżnicowanie kulturowe ziem rosyjskich w okresie prehistorycznym (np. pojawienie się pisma następowało po upływie wielu lat w różnych regionach Rosji) wyróżnia się cztery zasadnicze obszary badań: Rosję europejską, Północny Kaukaz, Syberię i Daleki Wschód. Za koniec prehistorii europejskiej części Rosji przyjmuje się tradycyjnie VIII wiek naszej ery.
Epoka kamienia.
Około 2 miliony lat temu Homo erectus wyemigrował z Azji Zachodniej na Północny Kaukaz (stanowisko archeologiczne Kermek (Кермек) na półwyspie Tamański). Do finału średniego Villafranca (2,1—1,97 mln L. N.) należy kość wielbłąda z gatunku "Paracamelus" alutensis ze śladami sterówki i piłowania-cięcie kamiennym narzędziem znalezionym w kamieniołomie Liventsovka (Ливенцовка) na obrzeżach Rostowa nad Donem. Na parkingu archeologicznym Bogatyri/Niebieski Balka (Богатыри/Синяя балка) w czaszce "Elasmotherium caucasicum", która żyła 1,5-1,2 miliona lat, znaleziono kamienne narzędzie.
Skamielina człowieka Denisowskie ma około 110 000 lat. DNA fragmentu kości, znanego w jaskini Denisowej, zmarłego około 90 000 lat nastolatka, wskazuje, że była to hybryda matki neandertalskiej i ojca denisowskiego (Denisovan 11).
Najstarszy "Homo sapiens" na tym dużym terytorium (kość udowa z Ust-Ishim) pochodzi z 45 000 lat temu w Środkowej Syberii (Усть-ишимский человек).
W czasach prehistorycznych szerokie stepy południowej Rosji były zasiedlone przez pasterskich nomadów. Według teorii kurhanowej ludność praindoeuropejska uformowała się na południu dzisiejszej Rosji (ok. 10 000 lat temu) a następnie migrując do Europy i Azji dała początek m.in. Grekom, Germanom, Celtom, Bałtom, Słowianom i ludom indo-irańskim. Przypuszczalnie po zakończeniu epoki lodowcowej w europejskiej części Rosji uformowały się plemiona ugrofińskie. Nowo przybyłe ludy wkrótce zdominowały ludność paleoeuropejską, która uległa całkowitej asymilacji z migrantami.
Epoka żelaza.
Okres wpływów greckich i rzymskich.
Starożytni Grecy założyli wiele kolonii na rosyjskim wybrzeżu Morza Azowskiego i Czarnego (m.in. Tanais, Fanagoria, Hermonassa, Gorgippia) przynosząc ze sobą zdobycze cywilizacji klasycznej. W wyniku zjednoczenia się greckich kolonii powstało nad Morzem Azowskim Królestwo Bosporańskie (ok. 480 p.n.e. – II wiek n.e.), które wkrótce stało się zależne od Cesarstwa rzymskiego a następnie Bizancjum.
Wędrówka ludów.
W epoce żelaza na terytorium Rosji wędrowały liczne ludy różnego pochodzenia, m.in. Hunowie, Alanowie, Awarowie, Bułgarzy, Chazarowie, Połowcy i Węgrzy. Ok. 632 roku powstało na południu Rosji pierwsze państwo bułgarskie, tzw. Stara Wielka Bułgaria, które upadło ok. 671 r. na skutek poniesionej klęski w wojnie z Chazarami. Bułgarzy emigrowali wówczas do Europy dając początek dzisiejszemu państwu bułgarskiemu oraz nad Wołgę, gdzie utworzyli Bułgarię Kamską (VII-XIII w.). W starożytnym Rzymie Step Pontyjski był znany jako Scytia a jego kresy zachodnie również jako Sarmacja. Dorzecze Dniepru było zasiedlone przez Słowian już w V w. n.e. Niektóre ziemie późniejszego Wielkiego Księstwa Moskiewskiego, zwłaszcza obszary północno-wschodnie, zostały zasiedlone przez ludność słowiańską po 1000 r. W poł. VII w. na terenach Północnego Kaukazu powstał Kaganat Chazarski (ok. 650-969) – jedyne znane państwo judaistyczne, którego mieszkańcy nie byli etnicznymi Żydami. Chazarowie opanowali w VIII w. znaczne obszary południowej Rosji i Ukrainy podporządkowując sobie część wschodniej Słowiańszczyzny (m.in. plemię Polan).

</doc>
<doc id="2217675" url="https://pl.wikipedia.org/wiki?curid=2217675" title="Pw53">
Pw53



</doc>
<doc id="2217676" url="https://pl.wikipedia.org/wiki?curid=2217676" title="Zenowicze">
Zenowicze



</doc>
<doc id="2217678" url="https://pl.wikipedia.org/wiki?curid=2217678" title="Johannes Bresler">
Johannes Bresler

Johannes Bresler (ur. 7 lutego 1866 w Ludwigsdorfie, zm. 2 października 1942 w Kluczborku) – niemiecki lekarz psychiatra, od 1909 dyrektor zakładu psychiatrycznego w Kreuzburgu (dziś Kluczbork), radca sanitarny. Założyciel i redaktor „Psychiatrisch-Neurologische Wochenschrift”. Wspólnie z Gustavem Vorbrodtem założył „Zeitschrift für Religionspsychologie”. Honorowy członek Royal College of Psychiatrists.

</doc>
<doc id="2217679" url="https://pl.wikipedia.org/wiki?curid=2217679" title="Nina Bratchikova">
Nina Bratchikova



</doc>
<doc id="2217681" url="https://pl.wikipedia.org/wiki?curid=2217681" title="Axel F">
Axel F

Axel F – utwór niemieckiego muzyka Harolda Faltermeyera wydany na singlu w 1984 roku. Był to debiutancki singiel w jego dyskografii. Utwór został skomponowany jako motyw do filmu "Gliniarz z Beverly Hills" (1984).

</doc>
<doc id="2217687" url="https://pl.wikipedia.org/wiki?curid=2217687" title="Republikansko pyrwenstwo w piłce nożnej (1945)">
Republikansko pyrwenstwo w piłce nożnej (1945)

Republikansko pyrwenstwo w piłce nożnej (1945) było 21. edycją najwyższej piłkarskiej klasy rozgrywkowej w Bułgarii. W rozgrywkach brały udział 24 zespoły. Mistrzem Bułgarii został zespół Lokomotiw Sofia.
Finał.
Zespół Lokomotiw Sofia został mistrzem Bułgarii.

</doc>
<doc id="2217688" url="https://pl.wikipedia.org/wiki?curid=2217688" title="Koichi Wakata">
Koichi Wakata



</doc>
<doc id="2217689" url="https://pl.wikipedia.org/wiki?curid=2217689" title="Jenn Suhr">
Jenn Suhr



</doc>
<doc id="2217691" url="https://pl.wikipedia.org/wiki?curid=2217691" title="Tramwaje w Smoleńsku">
Tramwaje w Smoleńsku

Tramwaje w Smoleńsku – system komunikacji tramwajowej uruchomiony 20 października 1901 w Smoleńsku. Oprócz tramwajów w mieście funkcjonują dwie linie trolejbusowe.
Historia.
Tramwaje w Smoleńsku wstrzymały pracę tylko dwa razy w swojej historii w czasie wojny domowej od 1919 do 1922 oraz w czasie II wojny światowej od 15 lipca 1941 do 6 listopada 1947. 13 października zamknięto linię tramwajową nr 3. Na koniec 2010 w Smoleńsku istniały tylko 4 linie tramwajowe (dotychczas było ich 5). W mieście działa 1 zajezdnia tramwajowa.
Linie.
Obecnie w Smoleńsku działają 4 linie tramwajowe:
Tabor.
Po Smoleńsku jeździ ponad 70 wagonów z czego dominującym typem tramwajów jest KTM-5 stan taboru uzupełniają KTM-8, LM-93, LM-99K i KTM-23. 30 sierpnia 2010 przybył do miasta pierwszy niskopodłogowy tramwaj KTM-23. Lista poszczególnych typów tramwajów:

</doc>
<doc id="2217695" url="https://pl.wikipedia.org/wiki?curid=2217695" title="Hanseki hōkan">
Hanseki hōkan



</doc>
<doc id="2217696" url="https://pl.wikipedia.org/wiki?curid=2217696" title="Republikansko pyrwenstwo w piłce nożnej (1946)">
Republikansko pyrwenstwo w piłce nożnej (1946)

Republikansko pyrwenstwo w piłce nożnej (1946) było 22. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Tytułu nie obroniła drużyna Lokomotiw Sofia. Nowym mistrzem Bułgarii został zespół Lewski Sofia.
Finał.
Zespół Lewski Sofia został mistrzem Bułgarii.

</doc>
<doc id="2217698" url="https://pl.wikipedia.org/wiki?curid=2217698" title="UCI World Tour 2011">
UCI World Tour 2011

UCI World Tour 2011 – 3. edycja cyklu szosowych wyścigów kolarskich o najwyższej randze w klasyfikacji UCI. Cykl UCI World Tour powstał w 2011 jako kontynuacja po połączeniu cyklu UCI ProTour i rankingu UCI World Ranking. Seria rozpoczęła się 18 stycznia w Australii wyścigiem Tour Down Under, a zakończyła 15 października klasycznym włoskim Giro di Lombardia. Tour de Pologne – najważniejszy wyścig kolarski w Polsce, także znalazł się w programie.
W kalendarzu na sezon 2011 figurowało 27 wyścigów (14 wieloetapowych i 13 jednodniowych). Prawo startu miało 18 zespołów zawodowych.

</doc>
<doc id="2217699" url="https://pl.wikipedia.org/wiki?curid=2217699" title="Gheorghe Răşinaru">
Gheorghe Răşinaru

Gheorghe Rășinaru (ur. 10 lutego 1915, zm. 1994) − rumuński piłkarz, pomocnik. Uczestnik mistrzostw świata z roku 1938. 6-krotny zdobywca Pucharu Rumunii.
Kariera.
W latach 1937, 1938, 1939, 1940, 1941 oraz 1942 sięgał po Puchar Rumunii. W 1938 został powołany do kadry rumuńskiej na Mundial 1938, który odbywał się we Francji. Na mistrzostwach tych zagrał jeden mecz przeciwko reprezentacji Kuby. Był również 4-krotnym wicemistrzem Rumunii (1936/1937, 1937/1938, 1939/1940 oraz 1940/1941).

</doc>
<doc id="2217702" url="https://pl.wikipedia.org/wiki?curid=2217702" title="Mikołaj Wojciech Gniewosz">
Mikołaj Wojciech Gniewosz

Mikołaj Wojciech Gniewosz herbu Rawicz (zm. 7 października 1654), duchowny rzymskokatolicki, przedstawiciel dyplomatyczny Rzeczypospolitej w Królestwie Francji w 1621 i 1632 roku.
Życiorys.
Jako senator wziął udział w sejmach: 1646, 1647, 1648 (I), 1649, 1650, 1652 (I), 1654 (II).
Dziekan kolegiaty wolborskiej (1618), sekretarz królewski (1621), opat komendatoryjny klasztoru cystersów w Koprzywnicy (1631). Mianowany sekretarzem wielkim koronnym (7 II 1636), odbywał poselstwa m.in. do Francji i Niderlandów. Od 1637 kanclerz królowej Cecylii Renaty.
W 1632 roku był elektorem Władysława IV Wazy z województwa sandomierskiego.
W 1641 otrzymał nominację na biskupstwo kujawskie, za wstawiennictwem królowej. W 1642 nominacja została potwierdzona przez papieża Urbana VIII. Ingres odbył 2 lutego 1643. Jako biskup większość czasu spędzał przy gdańskim kościele dominikanów i prowadził działalność kontrreformacyjną na ziemi lęborskiej i bytowskiej. Był fundatorem kilku klasztorów w diecezji, przeprowadził kilka wizytacji diecezji. W 1648 poparł kandydaturę Karola Ferdynanda na króla. Był członkiem konfederacji generalnej zawiązanej 31 lipca 1648 roku. W 1648 roku podpisał elekcję Jana II Kazimierza Wazy z województwa brzeskokujawskiego, podpisał jego "pacta conventa".
Pochowany w katedrze Wniebowzięcia NMP we Włocławku.
Przypisy.
Bibliografia: Mikołaj Wojciech Gniewosz [w:] "Polski Słownik Biograficzny", Tom VIII, 1959-1960.

</doc>
<doc id="2217703" url="https://pl.wikipedia.org/wiki?curid=2217703" title="Porównanie metod wymiany danych w internecie">
Porównanie metod wymiany danych w internecie



</doc>
<doc id="2217705" url="https://pl.wikipedia.org/wiki?curid=2217705" title="Republikansko pyrwenstwo w piłce nożnej (1947)">
Republikansko pyrwenstwo w piłce nożnej (1947)

Republikansko pyrwenstwo w piłce nożnej (1947) było 23. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Tytuł obroniła drużyna Lewski Sofia.
Finał.
Zespół Lewski Sofia został mistrzem Bułgarii.

</doc>
<doc id="2217706" url="https://pl.wikipedia.org/wiki?curid=2217706" title="Korneliusz Piotr Tiele">
Korneliusz Piotr Tiele

Korneliusz Piotr Tiele, (ur. 16 grudnia 1830 w Lejdzie, zm. 11 stycznia 1902 tamże) był holenderskim teologiem i uczonym. Studiował w Amsterdamie na tamtejszym uniwersytecie. Został pastorem. Później objął stanowisko profesora na Uniwersytecie w Lejdzie, z którego zrezygnował w 1901 roku.

</doc>
<doc id="2217707" url="https://pl.wikipedia.org/wiki?curid=2217707" title="Tajemnica i melancholia ulicy">
Tajemnica i melancholia ulicy

Tajemnica i melancholia ulicy (wł. "Misterio e malinconia di una strada", ang. "Melancholy and Mystery of a Street") – obraz Giorgia de Chirico namalowany w 1914, w okresie malarstwa metafizycznego. 
Opis i interpretacja.
Ostre, śródziemnomorskie słońce dzieli obraz na dwie części, jedną pogrążoną w cieniu a drugą w słońcu. W tej jasnej, po lewej stronie, biegnie dziewczynka z kołem w kierunku cienia rzucanego przez jakąś, niewidoczną na obrazie, postać. Ponad nią rozciąga się długi, biały budynek z arkadami, zakończony zaokrągloną basztą. Z prawej strony, w cieniu budynku, stoi pusty wagon kolejowy. 
Obraz ma charakter marzenia sennego. Przedstawione miasto jest opustoszałe i nieruchome, sprawiające wrażenie jakby wyciekło z niego wszelkie życie. Sztywne bryły budynków rzucają długie, martwe cienie – refleksy zielonego nieba. Motyw architektury z arkadami był częsty u de Chirico w tamtym czasie, stanowił on wspomnienie struktur budowli miejskich Turynu i Florencji, miast, w których malarz widział “charakter metafizyczny” ze względu na ich uporządkowaną geometrię przestrzenną. Arkady budynków wydają się bardzo odpowiednie na ukrywania tajemnic, może boskich, które nie mają ochoty się ujawnić. Silne kontrasty między światłem i cieniem podkreślają jeszcze bardziej zagadkową nieobecność istot ludzkich, jakby uwięzionych w ciasnocie niedostępnych miejsc. 
De Chirico osiągnął efekt ”niesamowitości” zręcznie manipulując przestrzennymi sprzecznościami. Perspektywy kolumnad dwóch budynków są wzajemnie sprzeczne; jeżeli budynek z lewej, położony wyżej wyznacza horyzont, to budynek z prawej stoi poniżej poziomu gruntu. Jeżeli natomiast budynek z prawej przyjąć za podstawę perspektywy, to horyzont wypada gdzieś w środku obrazu a biegnąca w górę, wzdłuż kolumnady ulica stanowi tylko zdradliwy miraż wiodący dziewczynkę z kołem do upadku w nicość.
De Chirico powrócił jeszcze raz do tego tematu sporządzając (prawdopodobnie latach 60. XX w.) kopię obrazu, zatytułowaną "Tajemnica i melancholia ulicy, dziewczynka z kółkiem" (wł. "Misterio e malinconia di una strada, fanciulla con cerchio", antydatowaną 1948). W porównaniu z oryginałem z 1914 arkady budynku z lewej strony są mniejsze, cień rzucany przez niewidoczną figurę pozbawiony jest rąk, zaś wagon z prawej strony nie ma kół. Temat nieobecności wydaje się przenikać każdy szczegół obrazu – postać dziewczynki, wydłużony cień figury za budynkiem czy zawadzający wagon kolejowy.

</doc>
<doc id="2217708" url="https://pl.wikipedia.org/wiki?curid=2217708" title="Świadkowie Jehowy w Hondurasie">
Świadkowie Jehowy w Hondurasie

Świadkowie Jehowy w Hondurasie – społeczność wyznaniowa Hondurasie, należąca do ogólnoświatowej wspólnoty Świadków Jehowy, licząca w 2022 roku 22 324 głosicieli, należących do 429 zborów. W 2022 roku na dorocznej uroczystości Wieczerzy Pańskiej zebrało się 60 259 osób. Działalność miejscowych głosicieli koordynuje Środkowoamerykańskie Biuro Oddziału w El Tejocote na przedmieściach stolicy Meksyku. Biuro Krajowe znajduje się w Tegucigalpie.
Historia.
Początki.
Działalność rozpoczęli zagraniczni wyznawcy w roku 1916. Na początku lat 30. i 40. XX wieku Freida Johnson samotnie prowadziła działalność kaznodziejską, przemierzając konno m.in. północne wybrzeże Hondurasu. Dotarła samotnie do rozproszonych plantacji bananów, do miast La Ceiba, Tela i Trujillo, i do odludnych wiosek Karaibów.
Rozwój działalności.
W roku 1945 do kraju dotarli pierwsi misjonarze Szkoły Gilead. W roku 1946 Honduras odwiedził Nathan H. Knorr; w tym samym roku otworzono Biuro Oddziału, powstała również pierwsza Sala Królestwa, a w kraju działało 19 głosicieli, w tym 9 misjonarzy; rok później – 45 głosicieli.
W 1948 roku zanotowano liczbę 278 głosicieli. W roku 1949 Nathan Knorr i Roger Morgan wzięli udział w kongresie w Tegucigalpie, odwiedzili też zbory w San Pedro Sula i La Ceiba. W tym samym roku rozpoczęto nadawanie codziennego, 15-minutowego programu w radiu HRQ w San Pedro Sula.
W latach 60. XX wieku miało miejsce prześladowanie Świadków Jehowy ze strony miejscowych władz. W 1961 roku zanotowano liczbę 571 głosicieli; rozbudowano też Biuro Oddziału. W grudniu 1966 roku odbył się kongres międzynarodowy pod hasłem „Synowie Boży – synami wolności”, na którym było 1442 obecnych, w tym 256 delegatów z zagranicy, a wśród nich członkowie Ciała Kierowniczego Świadków Jehowy. Na kongresie 60 osób zostało ochrzczonych. W kraju działało 837 głosicieli. W tym samym roku otwarto rozbudowane Biuro Oddziału. W roku 1974 zorganizowano pomoc humanitarną dla poszkodowanych przez huragan "Fifi", a w roku 1976 – dla poszkodowanych przez trzęsienie ziemi. W roku 1978 w San Pedro Sula odbył się kongres pod hasłem „Zwycięska wiara”. W tym samym roku ponownie rozbudowano Biuro Oddziału.
W latach 70. i 80. XX wieku około 40 współwyznawców z Kanady, ze Stanów Zjednoczonych, z Francji, z Niemiec, z Hiszpanii, ze Szwecji i z Japonii przeprowadziło się do Hondurasu, by pomagać w działalności kaznodziejskiej. Przybyli również misjonarze, którzy zostali wydaleni z Nikaragui. W roku 1986 przekroczono liczbę 4 tysięcy głosicieli. 22 października 1989 roku otwarto nowe Biuro Oddziału.
W roku 1998 zorganizowano pomoc humanitarną dla poszkodowanych przez huragan Mitch. W 2012 roku osiągnięto liczbę 21 400 głosicieli, a nadzór nad działalnością przejęło meksykańskie Biuro Oddziału.
31 października 2014 roku miał miejsce wypadek autobusu, którym 57 Świadków Jehowy miało dotrzeć do miejscowości Las Flores w departamencie Lempira celem prowadzenia biblijnej działalności edukacyjnej. Śmierć poniosło 13 Świadków Jehowy oraz kierowca wynajętego autobusu. Pozostałe 44 osoby zabrano do szpitala na badania. 1 listopada 2014 roku w Cholomie odbył się pierwszy pogrzeb, podczas którego pochowano dziewięć ofiar katastrofy. W pogrzebie uczestniczyło około 3 tysiące osób.
We wrześniu 2015 roku 75 honduraskich delegatów wzięło udział w kongresie specjalnym pod hasłem „Naśladujmy Jezusa!” w Medellín w Kolumbii. W listopadzie 2020 roku zorganizowano pomoc dla poszkodowanych przez huragany Eta oraz Iota. W 2021 roku osiągnięto liczbę 22 912 głosicieli, a na uroczystości Wieczerzy Pańskiej zebrały się 70 973 osoby.
Zebrania Świadków Jehowy w Hondurasie są prowadzone głównie w języku hiszpańskim, a także w językach: angielskim, garifuna, honduraskim języku migowym, mandaryńskim i miskito.

</doc>
<doc id="2217711" url="https://pl.wikipedia.org/wiki?curid=2217711" title="Junction Boulevard">
Junction Boulevard

Junction Boulevard – stacja metra nowojorskiego, na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami 103rd Street – Corona Plaza i 90th Street – Elmhurst Avenue. Została otwarta 21 kwietnia 1917.

</doc>
<doc id="2217712" url="https://pl.wikipedia.org/wiki?curid=2217712" title="90th Street – Elmhurst Avenue">
90th Street – Elmhurst Avenue

90th Street – Elmhurst Avenue – stacja metra nowojorskiego, na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami Junction Boulevard i 82nd Street – Jackson Heights. Została otwarta 21 kwietnia 1917.

</doc>
<doc id="2217715" url="https://pl.wikipedia.org/wiki?curid=2217715" title="Republikansko pyrwenstwo w piłce nożnej (1948)">
Republikansko pyrwenstwo w piłce nożnej (1948)

Republikansko pyrwenstwo w piłce nożnej (1948) było 24. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Tytułu nie obroniła drużyna Lewski Sofia. Nowym mistrzem Bułgarii został zespół Septemwri Pri CDW Sofia.
Finał.
Zespół Septemwri Pri CDW Sofia został mistrzem Bułgarii.

</doc>
<doc id="2217716" url="https://pl.wikipedia.org/wiki?curid=2217716" title="Uładzimier Warasznin">
Uładzimier Warasznin



</doc>
<doc id="2217717" url="https://pl.wikipedia.org/wiki?curid=2217717" title="Władimir Worosznin">
Władimir Worosznin



</doc>
<doc id="2217719" url="https://pl.wikipedia.org/wiki?curid=2217719" title="Świadkowie Jehowy w Kostaryce">
Świadkowie Jehowy w Kostaryce

Świadkowie Jehowy w Kostaryce – społeczność wyznaniowa w Kostaryce, należąca do ogólnoświatowej wspólnoty Świadków Jehowy, licząca w 2022 roku 32 504 głosicieli, należących do 435 zborów. Na dorocznej uroczystości Wieczerzy Pańskiej w 2022 roku zgromadziło się 72 360 osób (1,9% mieszkańców kraju). Działalność miejscowych głosicieli koordynuje Środkowoamerykańskie Biuro Oddziału w El Tejocote na przedmieściach stolicy Meksyku. Biuro Krajowe znajduje się w Barreal de Heredia.
Historia.
Początki.
Działalność rozpoczęli w pierwszych latach XX wieku zagraniczni wyznawcy. Byli to m.in. H.P. Clarke i Louis Facey z Jamajki. W 1907 roku działała tu mała grupa wyznawców; w roku 1912 przekształciła się w angielskojęzyczny zbór. W roku 1914 odbył się kongres. W 1917 roku kraj odwiedził po raz pierwszy przedstawiciel Towarzystwa Strażnica – Walter Bundy. W latach 20. XX wieku działał tu m.in. George Young. W 1931 roku powstał pierwszy zbór hiszpańskojęzyczny.
Rozwój działalności.
W roku 1943 dotarli pierwsi misjonarze, absolwenci Szkoły Gilead. W 1944 roku kraj odwiedził Nathan H. Knorr i Milton G. Henschel, a w marcu tego samego roku otwarto Biuro Oddziału. W Kostaryce działało 155 głosicieli. W roku 1946 Kostarykę ponownie odwiedził Nathan H. Knorr oraz Frederick W. Franz. W roku 1947 zanotowano liczbę 449 głosicieli, a w następnym roku – 915. We wrześniu 1948 roku w San José odbyło się hiszpańskojęzyczne zgromadzenie okręgowe z udziałem 500 osób, a w październiku w Limón w języku angielskim, w którym brało udział przeszło 500 osób.
W roku 1950 odbył się kongres ogólnokrajowy pod hasłem „Rozrost Teokracji” z udziałem ponad 300 obecnych. W tym samym roku przekroczono liczbę 1000 głosicieli, a w 1954 roku – dwóch tysięcy. W grudniu 1954 roku Nathan H. Knorr ponownie odwiedził Kostarykę i później jeszcze raz w 1956 roku, tym razem z okazji otwarcia nowego Biura Oddziału oraz Sali Królestwa.
W roku 1966 w stolicy odbył się kongres międzynarodowy pod hasłem „Synowie Boży – synami wolności” z udziałem 2974 osób; 73 osoby zostały ochrzczone. W kraju działało 2677 głosicieli.
W roku 1972 zorganizowano pomoc humanitarną dla poszkodowanych przez trzęsienie ziemi. W grudniu 1973 roku w San José odbył się kongres pod hasłem „Boskie zwycięstwo”, a w styczniu 1979 roku kongres pod hasłem „Zwycięska wiara” (uczestniczyło w nim 8549 osób).
W latach 70. XX wieku z uwagi na prześladowania na Kubie wielu tamtejszych współwyznawców przyjechało do Kostaryki. W tamtych latach rozpoczęto działalność w kolonii karnej na wyspie San Lucas.
W 1987 roku otwarto nowe Biuro Oddziału w mieście Heredia koło San José.
W latach 90. XX wieku rozpoczęto regularną działalność kaznodziejską wśród Indian "Guaymi" w Sixaola. W 1991 roku udzielono pomocy współwyznawcom poszkodowanym przez trzęsienie ziemi w Nikaragui, a w 1998 roku poszkodowanym przez huragan Mitch. W styczniu 1999 roku zorganizowano kongres międzynarodowy pod hasłem „Boża droga życia” z udziałem 34 431 osób – delegaci zagraniczni przybyli 42 samolotami.
W 2012 roku nadzór nad działalnością miejscowych wyznawców przejęło meksykańskie Biuro Oddziału. W styczniu 2013 roku odbył się kongres specjalny pod hasłem „Strzeż swego serca!”. We wrześniu 2015 roku 75 kostarykańskich delegatów brało udział w kongresie specjalnym pod hasłem „Naśladujmy Jezusa!” w Medellín w Kolumbii.
W roku 2015 w odizolowanym górzystym terenie zorganizowano specjalną kampanię ewangelizacyjną, głównie w języku kabekar, w której uczestniczyło dziewięć grup głosicieli. Również na innych terenach zamieszkanych przez mniejszą liczbę głosicieli, prowadzone są specjalne kampanie kaznodziejskie.
W roku 2015 przekroczono liczbę 30 tysięcy głosicieli. W maju 2015 roku w nowej Sali Zgromadzeń zorganizowano pierwsze zgromadzenie w języku bribri.
Pod koniec listopada 2016 roku zorganizowano pomoc humanitarną dla poszkodowanych przez huragan Otto, a w listopadzie 2020 roku przez huragany Eta oraz Iota. W roku 2021 roku osiągnięto liczbę 32 704 głosicieli, a na uroczystość Wieczerzy Pańskiej przybyły 80 874 osoby (1,9% mieszkańców kraju).
Zebrania są prowadzone w jedenastu językach. Oprócz zborów i grup posługujących się językiem hiszpańskim, angielskim, chińskim, kostarykańskim migowym, niemieckim i włoskim, w Kostaryce działają m.in. 2 zbory i 2 grupy posługujące się językiem bribri oraz 3 zbory i 4 grupy posługujące się językiem kabekar – rdzennymi językami Ameryki Środkowej.

</doc>
<doc id="2217725" url="https://pl.wikipedia.org/wiki?curid=2217725" title="Happa shuriken">
Happa shuriken



</doc>
<doc id="2217727" url="https://pl.wikipedia.org/wiki?curid=2217727" title="Bo shuriken">
Bo shuriken



</doc>
<doc id="2217729" url="https://pl.wikipedia.org/wiki?curid=2217729" title="Ludwik Bouchard">
Ludwik Bouchard

Ludwik Aleksander Buszard (ur. 1828 w Warszawie, zm. 1 lutego 1912 we Włocławku) – polski malarz i pedagog pochodzenia francuskiego.
Życiorys.
Był synem francuskich imigrantów Ludwika Boucharda i Elżbiety Coterelle. Jego ojciec był oficerem armii cesarza Napoleona I. Rodzina Bouchardów przybyła do Polski w 1810 roku.
Po ukończeniu Gimnazjum Realnego w Warszawie zaczął kształcić się w sztuce malarskiej. Jego pierwszym nauczycielem był Aleksander Kokular, zmarły w 1846 roku. W latach 1846-1847 pobierał nauki w Szkole Sztuk Pięknych w Warszawie. Następnie kształcił się u Bonawentury Dąbrowskiego i Jana Feliksa Piwarskiego. Od 1855 roku należał do grupy artystów skupionych wokół Wojciecha Gersona, którzy przyczynili się do założenia Towarzystwa Zachęty Sztuk Pięknych.
W roku 1857 został mianowany nauczycielem rysunków w szkole powiatowej przy kościele Karmelitów w warszawskim Lesznie.
W latach 50. wędrował też wraz z innymi malarzami po kraju, malując pejzaże. Już w 1858 roku wziął po raz pierwszy udział w dwóch wystawach malarskich – w Krakowie oraz w Krajowej Wystawie Sztuk Pięknych w Warszawie. W latach 1860, 1862, 1863, 1869 i 1874 wystawiał swoje prace w Towarzystwie Zachęty Sztuk Pięknych w Warszawie.
W 1859 roku rozpoczął pracę jako korespondent nowo powstałego "Tygodnika Ilustrowanego", prowadząc rubrykę "Kronika Sztuk Pięknych". Współpracował też z "Biblioteką Warszawską", w której publikował rozprawy dot. sztuki polskiej i powszechnej. Oprócz tego pisywał do "Bluszczu" i "Wędrowca".
Jako krytyk artystyczny był zwolennikiem narodowego charakteru twórczości polskiej, mimo jej korzeni w sztuce europejskiej. Był też orędownikiem pracy krytyków. W 1868 roku wydał własnym nakładem rozprawę pt. "Geniusz Grecji i tegocześni malarze francuscy: David, Ingres, Hipolit Flandrin, Eugeniusz Delacroix".
Oprócz malarstwa Buszard interesował się też architekturą, szczególnie gotycką i renesansową.
W 1862 roku został przeniesiony do Włocławka, gdzie rozpoczął pracę jako nauczyciel rysunku w 5-letniej szkole powiatowej. We Włocławku przyjaźnił się z Rafałem Krajewskim, z którym łączyło go zainteresowanie architekturą, a także sprawą polskiej niepodległości. Sam Buszard również był związany z ruchem spiskowców.
We Włocławku dał się poznać jako bardzo dobry pedagog. Jednym z jego uczniów był Stanisław Noakowski, który po latach przyznawał, że to właśnie Buszard zainspirował go do zostania malarzem. Noakowski przyjaźnił się z Buszardem do jego śmierci.
Przeprowadzka do Włocławka wpłynęła negatywnie na jego działalność artystyczną. Było to spowodowane przede wszystkim nadmiarem pracy pedagogicznej, ale też odcięciem od życia kulturalnego stolicy. Z czasem przestał malować twórcze pejzaże. Przyjmował natomiast zlecenia na obrazy religijne. Prywatnie przyjaźnił się ze księdzem Stanisławem Chodyńskim (m.in. prefektem szkoły realnej w latach 1869-1882), co mogło mieć wpływ na jego skierowanie się na twórczość o tematyce religijnej.
Izolacja Buszarda pogłębiła się po tym, jak w 1863 roku jego przyjaciel Rafał Krajewski wyjechał do Warszawy, gdzie po wybuchu powstania styczniowego został członkiem Rządu Narodowego. W 1868 roku Buszard zaprzestał działalności jako korespondent prasowy.
W latach 70. powstała we Włocławku fabryka fajansu. Buszard zainteresował się wtedy ceramiką, zaczął tworzyć projekty waz, kafli i ornamentów na płytkach. Niektóre z jego projektów są dziś przechowywane w Muzeum Ziemi Kujawskiej i Dobrzyńskiej we Włocławku.
W 1892 roku przeszedł na emeryturę. Zmarł 1 lutego 1912 roku. Został pochowany na cmentarzu komunalnym we Włocławku, w kwaterze 23/1/32.
Prace Buszarda są przechowywane m.in. w Muzeum Narodowym w Warszawie oraz Muzeum Ziemi Kujawskiej i Dobrzyńskiej we Włocławku. W kościołach Włocławka i okolic można odnaleźć obrazy Buszarda o tematyce religijnej.
Życie prywatne.
Izabela Zbiegniewska wspominała, że w jego domu przy ul. Wojska Polskiego 4 Buszardowie prowadzili salon literacki. W 2016 roku odsłonięto tu kamień upamiętniający Buszarda, a także mieszkających w tym samym domu, ale w różnych okresach: Włodzimierza Gniazdowskiego i Feliksę Szałwińską. Głaz ufundowali Jacek i Bożena Rejowie. Państwo Rejowie byli też pomysłodawcami nazwania skweru przed Teatrem Impresaryjnym im. Włodzimierza Gniazdowskiego imieniem Buszarda.
Był dwukrotnie żonaty. Jego pierwszą żoną była Ludwika Porzycka, zaś drugą Helena Nowacka pochodząca z Włocławka.
Jego nazwisko występuje też w wariantach: Bouchard i Buszar.

</doc>
<doc id="2217730" url="https://pl.wikipedia.org/wiki?curid=2217730" title="V-80">
V-80



</doc>
<doc id="2217732" url="https://pl.wikipedia.org/wiki?curid=2217732" title="WebSocket">
WebSocket

WebSocket – jest protokołem komunikacyjnym, zapewniającym dwukierunkowy kanał wymiany danych poprzez pojedyncze połączenie TCP. Protokół WebSockets został ustandaryzowany przez IETF jako RFC 6455 w 2011 roku, a jego przeglądarkowe API podlega standaryzacji w W3C.
WebSockets różni się od protokołu HTTP. Oba protokoły są zlokalizowane na 7 warstwie w modelu OSI i zależą od TCP na warstwie 4. Pomimo faktu, że są one różne, standard RFC 6455 mówi, że WebSocket został zaprojektowany do działania na portach 80 i 443 przypisanych do HTTP, a także ma wspierać funkcje proxy i pośredników (intermediaries). Aby osiągnąć kompatybilność z HTTP, handshake WebSocket’u wykorzystuje nagłówek HTTP Upgrade, aby przełączyć komunikację z protokołu HTTP na WebSockets.
Protokół WebSocket umożliwia interakcję między przeglądarką internetową (lub inną aplikacją kliencką), a serwerem sieciowym przy niższym obciążeniu niż alternatywne rozwiązania półdupleksowe, takie jak np. odpytywanie HTTP (polling), ułatwiając przy tym znacznie przesyłanie danych w czasie rzeczywistym do i z serwera. Jest to możliwe dzięki zapewnieniu znormalizowanego sposobu wysyłania przez serwer treści do klienta bez uprzedniego żądania klienta i umożliwienia przesyłania komunikatów tam i z powrotem przy zachowaniu aktywnego połączenia. W ten sposób między klientem, a serwerem może odbywać się dwukierunkowa wymiana danych. Komunikacja odbywa się zwykle przez port TCP o numerze 443 (lub 80 w przypadku połączeń niezabezpieczonych), co jest korzystne w środowiskach, które blokują połączenia dla aplikacji innych niż przeglądarki internetowe (np. klienty Torrent, IRC). Przed pojawieniem się WebSocket’ów podobną dwukierunkową komunikację przeglądarka-serwer osiągano w niestandardowy sposób, wykorzystując technologie takie jak Comet czy Adobe Flash Player.
Większość współczesnych przeglądarek obsługuje WebSocket’y, w tym m.in.: Google Chrome, Firefox, Microsoft Edge, Internet Explorer, Safari i Opera.
W przeciwieństwie do protokołu HTTP, WebSocket zapewnia komunikację w pełnym dupleksie. Dodatkowo WebSocket umożliwia przesyłanie wiadomości na wierzchu protokołu TCP. Sam protokół TCP obsługuje strumienie bajtów bez wbudowanej koncepcji wiadomości. Przed WebSocket komunikacja na porcie 80 w pełnym dupleksie była osiągalna przy użyciu kanałów Comet, jednak implementacja Comet nie jest trywialna, a ze względu na uzgadnianie TCP i obciążenie nagłówka HTTP jest nieefektywna w przypadku małych wiadomości. Protokół WebSocket ma na celu rozwiązanie tych problemów bez naruszania założeń bezpieczeństwa sieci.
Specyfikacja protokołu WebSocket definiuje codice_1 (WebSocket) i codice_2 (WebSocket Secure) jako dwa nowe schematy jednolitego identyfikatora zasobów (URI), które są używane odpowiednio do połączeń nieszyfrowanych i szyfrowanych. Oprócz nazwy schematu i fragmentu (tj. # nie jest obsługiwany), pozostałe komponenty URI są zdefiniowane tak, aby używały ogólnej składni URI.
Wykorzystując narzędzia developera w przeglądarce, twórcy stron mogą sprawdzić zarówno handshake WebSocket’u, jak i poszczególne paczki (frames).
Historia.
WebSocket’y zostały po raz pierwszy wymienione jako TCPConnection w bazowej specyfikacji HTML5, jako symbol zastępczy dla interfejsu (API) gniazda, opartego o protokół TCP. W czerwcu 2008 roku Michael Carter przeprowadził serię dyskusji w wyniku których powstała pierwsza wersja protokołu znanego obecnie jako WebSocket.
Nazwa „WebSocket” została ukuta przez Iana Hicksona i Michaela Cartera podczas współpracy na kanale IRC #whatwg, a następnie włączona do specyfikacji HTML5 przez samego Hicksona. W grudniu 2009 r. Google Chrome 4 została pierwszą przeglądarką z pełną obsługą nowego standardu, z domyślnie włączonym API WebSocket. Rozwój protokołu WebSocket został następnie przeniesiony z grup W3C i WHATWG do IETF w lutym 2010.
Po zakończeniu prac nad protokołem i jego domyślnym włączeniu w większości przeglądarek, standard RFC 6455 został sfinalizowany przez Iana Fettera w grudniu 2011 roku.
RFC 7692 wprowadził rozszerzenie kompresji wiadomości do WebSocket przy użyciu algorytmu DEFLATE.
Przeglądarki wspierające WebSocket.
WebSocket został zaimplementowany w przeglądarkach: Firefox 4, Google Chrome 4, Opera 11, Internet Explorer 10 oraz Safari 5 (również w mobilnym Safari dla iOS 4.2). Z powodu luk w zabezpieczeniach WebSocket został domyślnie wyłączony w Firefoksie 4 i Operze 11 do czasu ich naprawienia. Aktualnie wszystkie najpopularniejsze przeglądarki wspierają tę technologię.
Przykładowy klient w języku javaScript.
// stworzenie nowego obiektu typu WebSocket
const socket = new WebSocket('ws://game.example.com:12010/updates');
// metoda wywoływana w momencie stworzenia socketu
socket.onopen = function () {
 setInterval(function() {
 if (socket.bufferedAmount == 0)
 socket.send(getUpdateData());
 }, 50);
// metoda wywoływana w momencie otrzymania wiadomości
socket.onmessage = function(event) {
 handleUpdateData(event.data);
// metoda wywoływana w momencie zamknięcia gniazda
socket.onclose = function(event) {
 onSocketClose(event);
// metoda wywoływana w momencie, gdy socket został zamknięty z powodu błędu
socket.onerror = function(event) {
 onSocketError(event);
Handshake protokołu.
Aby ustanowić połączenie typu WebSocket, klient musi najpierw wysłać żądanie typu handshake, dla którego serwer zwraca odpowiednią odpowiedź, jak pokazane jest to w przykładzie poniżej.
Zarówno w żądaniu klienta, jak i odpowiedzi serwera każda linia wiadomości kończy się znakiem nowej linii (codice_3) – identycznie jak ma to miejsce w przypadku protokołu HTTP. Dodatkowo na samym końcu żądania/odpowiedzi musi znajdować się pusta linia.
Żądanie klienta:
GET /chat HTTP/1.1
Host: server.example.com
Upgrade: websocket
Connection: Upgrade
Sec-WebSocket-Key: x3JJHMbDL1EzLkh9GBhXDw==
Sec-WebSocket-Protocol: chat, superchat
Sec-WebSocket-Version: 13
Origin: http://example.com
Odpowiedź serwera:
HTTP/1.1 101 Switching Protocols
Upgrade: websocket
Connection: Upgrade
Sec-WebSocket-Accept: HSmrc0sMlYUkAGmm5OPpG2HaGWk=
Sec-WebSocket-Protocol: chat
Handshake rozpoczyna się od żądania/odpowiedzi HTTP, dzięki czemu dany serwer może obsługiwać połączenia HTTP, a także WebSocket na tym samym porcie. Po nawiązaniu połączenia komunikacja przełącza się na dwukierunkowy protokół binarny, który nie jest już zgodny z protokołem HTTP.
Oprócz nagłówka codice_4 klient wysyła również nagłówek codice_5 zawierający losowe bajty zakodowane w standardzie base64, na co serwer odpowiada, podając hash tego klucza w nagłówku codice_6. Ma to na celu zapobieganie sytuacji, gdzie np. serwer/proxy buforujący wyśle ponownie całą zapisaną konwersację innemu klientowi, podczas gdy ten nie miał de facto styczności z właściwym serwerem. Proces polega na tym, że funkcja szyfrująca dodaje stały ciąg znaków codice_7 do wartości podanej w nagłówku codice_5 klienta (nie jest on dekodowany z base64), a następnie stosuje algorytm szyfrujący SHA-1, by na samym końcu zakodować uzyskaną wartość używając base64.
Gdy połączenie jest już ustanowione, klient i serwer mogą wysyłać sobie dane w formie binarnej lub tekstowej w postaci tzw. ramek w trybie pełnego dupleksu. Sama ramka ma niewielki narzut, dodając jedynie mały nagłówek, po którym znajdują się docelowe dane. Transmisje WebSocket są opisywane jako „wiadomości”, w których pojedyncza wiadomość może być opcjonalnie podzielona na kilka ramek. Pozwala to na wysyłanie wiadomości, w których dostępne są dane początkowe, ale nie jest znana pełna długość wiadomości (wysyłane są jedna ramka danych za drugą, aż do osiągnięcia końca i zakończenia bitem FIN). Dzięki rozszerzeniom protokołu można to również wykorzystać do multipleksowania kilku strumieni jednocześnie (na przykład w celu uniknięcia monopolizowania użycia gniazda dla pojedynczego dużego ładunku).

</doc>
<doc id="2217735" url="https://pl.wikipedia.org/wiki?curid=2217735" title="Narcotic Thrust">
Narcotic Thrust

Narcotic Thrust – brytyjski duet wykonujący muzykę house, powstał w 1996 z inicjatywy dwóch producentów Stuarta Crichtona i Andy’ego Morrisa. Nazwa jest anagramem stworzonym z imienia i nazwiska jednego z nich.
Rozgłos przyniósł im utwór „Safe From Harm” z gościnnym udziałem Yvonne John Lewis, piosenka ta osiągnęła pierwsze miejsce na liście Hot Dance Club Songs. Utwór ten znalazł się również na składance muzycznej wydanej przez Deep Dish. Kontynuacją światowej sławy był wydany w drugim półroczu 2004 singiel „I Like It”, który na liście Billboard Hot 100 debiutował na miejscu 83, a na liście UK Singles Chart osiągnął najwyższe notowanie plasując się na miejscu 9. W 2005 ukazał się singiel „When The Dawn Breaks” z wokalnym udziałem Gary’ego Clarka z grupy Danny Wilson. Rok później ukazał się kolejny singiel zatytułowany „Waiting For You”, gdzie swojego głosu udzieliła ponownie Yvonne John Lewis.

</doc>
<doc id="2217736" url="https://pl.wikipedia.org/wiki?curid=2217736" title="Republikanska futbołna diwizija (1948/1949)">
Republikanska futbołna diwizija (1948/1949)

Republikanska futbołna diwizija (1948/1949) było 25. edycją najwyższej piłkarskiej klasy rozgrywkowej w Bułgarii. W rozgrywkach brało udział 10 zespołów. Tytułu nie obroniła drużyna CDNW Sofia. Nowym mistrzem Bułgarii został zespół Lewski Sofia.
Baraże o awans/utrzymanie.
Zespoły Sławia Płowdiw i Marek Dupnica utrzymały się w I lidze, natomiast drużyna Botew Pri DNW Płowdiw do niej awansowała.
Zespół Benkowski Widin spadł z I ligi, natomiast drużyny Rosstroj Pawlikeni i Septemwri Sofia pozostały w II lidze.

</doc>
<doc id="2217737" url="https://pl.wikipedia.org/wiki?curid=2217737" title="Het Gelders Volkslied">
Het Gelders Volkslied

Het Gelders Volkslied – demo holenderskiej folk/viking metalowej grupy muzycznej Heidevolk. Zawiera ono dwa utwory i trwa 6 minut i 28 sekund. Tytuł albumu, "Het Gelders Volkslied", jest jednocześnie nieoficjalnym hymnem Geldrii, jednej z prowincji Holandii
Lista utworów.
Na singlu znalazły się dwa utwory, które później pojawiły się na De Strijdlust Is Geboren:
Twórcy.
W nagraniach utworów na Het Gelders Volkslied uczestniczyli:

</doc>
<doc id="2217739" url="https://pl.wikipedia.org/wiki?curid=2217739" title="Jesper Kristensen">
Jesper Kristensen

Jesper Kristensen (ur. 9 października 1971 w Esbjergu) – duński piłkarz występujący na pozycji pomocnika.
Kariera klubowa.
Kristensen zawodową karierę rozpoczynał w 1990 roku w Esbjergu. W 1991 roku trafił do Brøndby. W 1994 roku zdobył z klubem Puchar Danii, a w 1995 roku wywalczył z nim wicemistrzostwo Danii. W tym samym roku zakończył karierę z powodu kontuzji.
Kariera reprezentacyjna.
Kristensen grał w kadrze Danii U-19 oraz U-21. W pierwszej reprezentacji Danii zadebiutował 20 kwietnia 1994 roku w wygranym 3:1 towarzyskim meczu z Węgrami.
W 1995 roku został powołany do kadry na Puchar Konfederacji. Zagrał na nim w pojedynkach z Arabią Saudyjską (2:0), Meksykiem (1:1) oraz Argentyną (2:0). Dania została natomiast triumfatorem tamtego turnieju. W latach 1994–1995 w drużynie narodowej Kristensen rozegrał w sumie 4 spotkania.

</doc>
<doc id="2217740" url="https://pl.wikipedia.org/wiki?curid=2217740" title="Plac Unii">
Plac Unii

Plac Unii – kompleks biurowo-handlowy przy ul. Puławskiej 2 w pobliżu placu Unii Lubelskiej w Warszawie, pomiędzy ulicami Puławską, Waryńskiego i Boya-Żeleńskiego.
W kompleksie znajduje się 56 800 m2 powierzchni do wynajęcia, z czego 41 300 m2 to część biurowa, natomiast 15 500 m2 – centrum handlowe funkcjonujące pod nazwą Plac Unii City Shopping.
Historia.
Budynek powstał w miejscu wyburzonego w 2006 roku pawilonu handlowo-gastronomicznego Supersam. W 2010 rozpoczęły się prace budowlane, a głównym wykonawcą została firma Warbud. W 2012 roku ukończono prace przy konstrukcji budynku, a rok później kompleks został ukończony i otwarty.
Architektura.
Projekt Placu Unii, wyłoniony w konkursie zorganizowanym we współpracy ze Stowarzyszeniem Architektów Polskich i inspirowany nowojorskim budynkiem Flatiron, powstał w pracowni APA Kuryłowicz &amp; Associates, pod przewodnictwem profesora Stefana Kuryłowicza (II nagrodę w konkursie otrzymała pracownia Bulanda Mucha Architekci, wyróżnienie - ARE Stiasny &amp; Wacławek; udział w konkursie brali też m.in. JEMS Architekci).
Plac Unii składa się z trzech budynków (A, B, C) rozdzielonych pasażami przykrytymi szklanym dachem o powierzchni ponad 2 000 m². Najwyższy z budynków to 90-metrowa wieża. Część podziemna (parking oraz pomieszczenia techniczne) zajmuje kondygnacje od -2 do -4, strefa handlowo-usługowa: kondygnacje od -1 do +1, natomiast część biurowa: kondygnacje od +2 do +21. Każdy z budynków posiada niezależny system komunikacji pionowej.
Elewacje przyziemia Placu Unii posiadają pełne fragmenty ścian pokrytych polerowanym czarnym granitem z frezowanym wzorem nawiązującym do kształtu kompleksu widzianego z lotu ptaka. Z kolei część biurowa charakteryzuje się naprzemiennym układem okien wąskich i szerokich. Elewacje tej części Placu Unii zostały wykonane z jasnego materiału powstającego w wyniku połączenia mielonego marmuru ze szkłem w temperaturze 15 000 °C. Architekci zaprojektowali trzy wejścia do części handlowej. Do biur prowadzi m.in. osobne wejście od strony ulicy Waryńskiego z lobby recepcyjnym i hallem windowym.
Część biurowa.
W budynku A znajduje się około 24 000 m2, w budynku B około 11 500 m2, a w budynku C około 5 800 m2 powierzchni biurowej klasy A+. Na powierzchniach biurowych wykorzystano m.in. takie rozwiązania jak: okna na pełną wysokość pomieszczeń, sterowane strefowo ogrzewanie, klimatyzacja oraz oświetlenie sztuczne o wysokiej częstotliwości, jak również indywidualnie sterowane żaluzje. Ponadto Plac Unii został wyposażony w zaawansowany system zarządzania budynkiem (BMS).
Część handlowa.
W trzypoziomowym centrum handlowym Plac Unii City Shopping w 2020 mieściło się m.in. 55 sklepów, 10 restauracji, kawiarni i lokali gastronomicznych oraz klub fitness. Wśród sklepów jest wielkopowierzchniowy supermarket spożywczy Supersam, który działał w tej samej lokalizacji w latach 1962–2006. 
Handlowa część Placu Unii została otwarta dla klientów 12 października 2013 roku.
Ekologia.
W 2012 roku obie części kompleksu Plac Unii otrzymały certyfikat ekologiczny BREEAM na poziomie bardzo dobrym, przyznawany obiektom realizowanym zgodnie z zasadami zrównoważonego budownictwa. Plac Unii jest również dwukrotnym laureatem nagrody CEE Green Building Award (2011 i 2012).
Rozwiązania proekologiczne zastosowane w Placu Unii to m.in.: energooszczędne oświetlenie, windy i schody ruchome, użycie materiałów izolacyjnych o zmniejszonym wpływie na środowisko, technologie niskowęglowe redukujących emisję CO2, a także czujniki przecieków wody. 
W kompleksie prowadzona jest segregacja śmieci przy użyciu specjalnych pojemników, zgniatarek i separatorów tłuszczu.
Kontrowersje.
Wysoki budynek Placu Unii oszpecił panoramę Belwederu widzianego z Łazienek Królewskich, mającą opinię jednej z najpiękniejszych panoram stolicy.

</doc>
<doc id="2217741" url="https://pl.wikipedia.org/wiki?curid=2217741" title="Yūki Matsuzaki">
Yūki Matsuzaki

 (ur. 24 września 1981 w Miyazaki) – japoński aktor, najbardziej znany z roli Nozakiego w filmie Clinta Eastwooda "Listy z Iwo Jimy". 
Życiorys.
Yūki Matsuzaki urodził się w Miyazaki, w Japonii. W wieku 7 lat zaczął grać w małej grupie teatralnej. Grał w ponad 50 przedstawieniach w lokalnych teatrach do 18 roku życia. Po ukończeniu gimnazjum przeniósł się do Nowego Jorku, aby stać się aktorem wszechstronnym, mogącym grać w sztukach w języku angielskim i japońskim.

</doc>
<doc id="2217742" url="https://pl.wikipedia.org/wiki?curid=2217742" title="Republikanska futbołna diwizija (1949/1950)">
Republikanska futbołna diwizija (1949/1950)

Republikanska futbołna diwizija (1949/1950) miała być 26. edycją najwyższej piłkarskiej klasy rozgrywkowej w Bułgarii. W rozgrywkach brało udział 10 zespołów. Tytuł broniła drużyna Lewski Sofia. 27 sierpnia 1949 rozgrywki zostały przerwane przez Bułgarską Partię Komunistyczną. Podjęła ona drastyczną decyzję o reformie dotyczącej organizacji sportowych. Reforma zakładała organizację rozgrywek na wzór radziecki.

</doc>
<doc id="2217744" url="https://pl.wikipedia.org/wiki?curid=2217744" title="Puchar Europy w Chodzie Sportowym 2003">
Puchar Europy w Chodzie Sportowym 2003

5. Puchar Europy w Chodzie Sportowym – zawody lekkoatletyczne, które gościło Czeboksary w Rosji 18 maja 2003 roku.

</doc>
<doc id="2217749" url="https://pl.wikipedia.org/wiki?curid=2217749" title="Gare d’Hyères">
Gare d’Hyères

Gare d'Hyères – stacja kolejowa w Hyères, w departamencie Var, w regionie Prowansja-Alpy-Lazurowe Wybrzeże, we Francji. Znajduje się na linii Tulon-Hyères.
Jest obsługiwany przez TGV z lub do Paryża, pociągami i TER Provence-Alpes-Cote d'Azur (linia z Marsylii przez Tulon do Hyeres).
W tym miejscu kręcono sceny do filmu Żandarm i policjantki z Louis de Funès.

</doc>
<doc id="2217751" url="https://pl.wikipedia.org/wiki?curid=2217751" title="Petteri Parkkisenniemi">
Petteri Parkkisenniemi

Petteri Parkkisenniemi (ur. 28 czerwca 1984) – fiński siatkarz, występujący na pozycji rozgrywającego. Jest zawodnikiem fińskiej drużyny Sun Volley Oulu.

</doc>
<doc id="2217753" url="https://pl.wikipedia.org/wiki?curid=2217753" title="AMO-F-15">
AMO-F-15

AMO-F-15 – lekki samochód ciężarowy produkowany przez firmę ZiŁ (wówczas AMO) w latach 1924-1931. Do napędu użyto silnika R4 o pojemności 4,4 l. Moc przenoszona była na oś tylną poprzez 4-biegową manualną skrzynię biegów.
Samochód przygotowywano w wielu odmianach: dostawczej, opancerzonej, ambulans, wóz strażacki czy też 14-osobowy bus. Powstało 6285 egzemplarzy modelu. Samochód został zastąpiony przez AMO-2.

</doc>
<doc id="2217754" url="https://pl.wikipedia.org/wiki?curid=2217754" title="Michał Sutor">
Michał Sutor

Michał Sutor (zm. po 1362 r.) - bydgoski mieszczanin, pierwszy odnotowany historycznie burmistrz Bydgoszczy. Sprawował ten urząd w 1362 r.

</doc>
<doc id="2217755" url="https://pl.wikipedia.org/wiki?curid=2217755" title="Öppna din dörr">
Öppna din dörr

„Öppna din dörr” – singel Tommy’ego Nilssona wydany w 1994 roku przez Alpha Records i Sony Music.
Wersja Danny'iego.
„Öppna din dörr” – cover utworu „Öppna din dörr” Tommy’ego Nilssona wykoany przez Danny’ego, wydany w 2006 roku przez Sony Music Entertainment.

</doc>
<doc id="2217756" url="https://pl.wikipedia.org/wiki?curid=2217756" title="Nenad Brnović">
Nenad Brnović

Nenad Brnović (ur. 18 stycznia 1980 w Titogradzie) – czarnogórski piłkarz występujący na pozycji pomocnika.

</doc>
<doc id="2217757" url="https://pl.wikipedia.org/wiki?curid=2217757" title="Port lotniczy Huangshan-Tunxi">
Port lotniczy Huangshan-Tunxi

Port lotniczy Huangshan-Tunxi (IATA: TXN, ICAO: ZSTX) – port lotniczy położony w Huangshan, w prowincji Anhui, w Chińska Republika Ludowa.

</doc>
<doc id="2217758" url="https://pl.wikipedia.org/wiki?curid=2217758" title="Go to Sleep">
Go to Sleep

Go to Sleep (Little Man Being Erased.) – drugi singel angielskiej grupy Radiohead z jej szóstego albumu Hail to the Thief. Wydany został 18 sierpnia 2003 roku.
Singel dotarł do 12. pozycji na UK Singles Chart, 2. na Canadian Singles Chart, 34. na ARIA Charts, 87. we Francji oraz 14. lokaty na Modern Rock Tracks.
Teledysk.
Wyreżyserowany przez Alexa Rutterforda, komputerowo stworzony teledysk pokazuje Thoma Yorke'a, siedzącego na ławce i śpiewającego utwór oraz różę. Obok nich przechodzą ludzie w garniturach. W pewnym momencie znajdujące się w pobliżu klasycystyczne budynki rozpadają się, aby "odrodzić się" już w stylu modernistycznym. Ostatnie ujęcie znów pokazuje różę.

</doc>
<doc id="2217759" url="https://pl.wikipedia.org/wiki?curid=2217759" title="George Moore (pięcioboista nowoczesny)">
George Moore (pięcioboista nowoczesny)

George Bissland Moore (ur. 6 października 1918, zm. 4 lipca 2014), amerykański pięcioboista nowoczesny. Srebrny medalista olimpijski z Londynu.
Zawody w 1948 były jego jedynymi igrzyskami olimpijskimi. W Londynie przegrał jedynie ze Szwedem Williamem Grutem. Był zawodowym wojskowym, w czasie wojny służył w Afryce Północnej i Włoszech. Po jej zakończeniu był wykładowcą w West Point, na emeryturę przeszedł w 1965.

</doc>
<doc id="2217761" url="https://pl.wikipedia.org/wiki?curid=2217761" title="Vila Salazar">
Vila Salazar



</doc>
<doc id="2217762" url="https://pl.wikipedia.org/wiki?curid=2217762" title="Mistrzostwa Świata w Saneczkarstwie 2011">
Mistrzostwa Świata w Saneczkarstwie 2011

42. Mistrzostwa świata w saneczkarstwie 2011 odbywały się w dniach 29–30 stycznia we włoskiej Cesanie. W tym mieście mistrzostwa zostały rozegrane się raz pierwszy. Rozegrano trzy z czterech zaplanowanych konkurencji: jedynki kobiet, jedynki mężczyzn oraz dwójki mężczyzn. Zawody drużynowe zostały odwołane z powodu problemów technicznych.

</doc>
<doc id="2217763" url="https://pl.wikipedia.org/wiki?curid=2217763" title="Rybitwa drobna">
Rybitwa drobna



</doc>
<doc id="2217769" url="https://pl.wikipedia.org/wiki?curid=2217769" title="Janusz Markowski">
Janusz Markowski

Janusz Markowski (ur. 1947) – polski biolog, zoolog, profesor, zastępca przewodniczącego Komitetu Zoologii PAN, wykładowca akademicki Uniwersytetu Łódzkiego. Brat Tadeusza.

</doc>
<doc id="2217770" url="https://pl.wikipedia.org/wiki?curid=2217770" title="Deutsches Haus (Gdańsk)">
Deutsches Haus (Gdańsk)

Deutsches Haus (także Carlton Hotel (1914), Hotel Carlton – Deutsches Haus lub Hotel „Das Deutsche House” (1939)) – pierwszorzędny hotel w Gdańsku, który znajdował się pomiędzy "Dominikswall" (Wał Dominikański, obecnie Wały Jagiellońskie) a "Holzmarkt" (Targiem Drzewnym). Dysponował 50 pokojami. Był to jedyny hotel w ówczesnym czasie w Gdańsku zrzeszony w międzynarodowej sieci hoteli. Zniszczony podczas II wojny światowej.
Historia.
Hotel został wybudowany na miejscu dotychczasowego hotelu o tej samej nazwie ("1839–1900").
W okresie 30 stycznia – 8 lutego 1920 gościem był gen. sir Richard Haking, głównodowodzący alianckimi siłami okupacyjnymi, które zgodnie z postanowieniami traktatu wersalskiego, miały m.in. za zadanie zdemilitaryzować Gdańsk jako przyszłe Wolne Miasto pod opieką Ligi Narodów. Z hotelu przeniósł się do położonego naprzeciwko gmachu byłego Dowództwa XVIII Korpusu Armijnego, obecnego Nowego Ratusza. W okresie późniejszym pełnił w Gdańsku funkcję Wysokiego Komisarza Ligi Narodów (1921–1923).
W hotelu znajdowała się kawiarnia ("Konzert-Cafe"), w której w latach 1932–1934 spotykał się niemiecki agent w polskiej Marynarce Wojennej, ppor Wacław Śniechowski, z ppłk Oskarem Reile, szefem komórki niemieckiej Abwehry w Gdańsku.
Długoletnim właścicielem hotelu był Andreas J. Barsoe.
Pod tym adresem w okresie PRL miała swoją siedzibę Dyrekcja Okręgowa PKS w Gdańsku.
Hotele o tej lub zbliżonej nazwie.
W obecnych granicach Gdańska znajdowało się jeszcze kilka innych hoteli o tej lub zbliżonej nazwie:

</doc>
<doc id="2217773" url="https://pl.wikipedia.org/wiki?curid=2217773" title="Honda MTX 50">
Honda MTX 50



</doc>
<doc id="2217776" url="https://pl.wikipedia.org/wiki?curid=2217776" title="Carsten Hemmingsen">
Carsten Hemmingsen

Carsten Hemmingsen (ur. 18 grudnia 1970 w Odense) – duński piłkarz występujący na pozycji pomocnika.
Kariera klubowa.
Hemmingsen seniorską karierę rozpoczynał w 1991 roku w klubie B 1913. W 1992 roku trafił do Odense. W 1993 roku zdobył z zespołem Puchar Danii, a także wywalczył z nim wicemistrzostwo Danii. W 1996 roku odszedł do klubu FC København. W 1997 roku zdobył z nim Puchar Danii. W 1998 roku zajął z nim 3. miejsce w Superligaen.
W 2000 roku Hemmingsen wrócił do Odense. W 2002 roku wygrał z nim rozgrywki Pucharu Danii. W sezonie 2003/2004 przebywał na wypożyczeniu w zespole AB, również z Superligaen. Latem 2004 roku odszedł do Vejle grającego w 1. division. W 2005 roku został graczem ekipy AGF. W tym samym roku zakończył karierę.
Kariera reprezentacyjna.
Hemmingsen zagrał 1 raz w reprezentacji Danii. Był to mecz Pucharu Konfederacji 1995 z Meksykiem (1:1) rozegrany 10 stycznia 1995 roku. Dania została triumfatorem tamtego turnieju.

</doc>
<doc id="2217777" url="https://pl.wikipedia.org/wiki?curid=2217777" title="ZiS-42">
ZiS-42

ZiS-42 – lekki samochód ciężarowy produkowany przez firmę ZiŁ (wówczas ZiS) w latach 1942-1944. Do napędu użyto silnika R6 o pojemności 5,6 litra. Moc przenoszona była na oś tylną (gąsienicowy układ bieżny) poprzez 4-biegową skrzynię biegów. Sekcja przednia wraz z silnikiem pochodziła od modelu ZiS-5. Od 1943 montowano mocniejszy silnik z ZiSa-16.
Samochód produkowany był głównie jako pojazd wojskowy - miał służyć do transportu uzbrojenia tam, gdzie nie było odpowiednich dróg. Mimo to, samochód nie spełnił zakładanych planów - był awaryjny, silnik nie zapewniał odpowiedniej mocy, zaś układ jezdny radził sobie dobrze tylko na terenach bagiennych bądź ośnieżonych. Łącznie powstało 5931 egzemplarzy modelu.

</doc>
<doc id="2217778" url="https://pl.wikipedia.org/wiki?curid=2217778" title="Alors On Danse">
Alors On Danse



</doc>
<doc id="2217780" url="https://pl.wikipedia.org/wiki?curid=2217780" title="Lista serii wydawanych w Shūkan Shōnen Jump">
Lista serii wydawanych w Shūkan Shōnen Jump

Poniżej znajduje się lista serii, które zostały wydane przez wydawnictwo Shūeisha w magazynie "Shūkan Shōnen Jump". Lista została podzielona na poszczególne dziesięciolecia, w tabeli znajdują się daty premiery, autorzy serii oraz ewentualnie daty zakończenia, jeśli seria została zakończona.
Miesięcznik Weekly Shōnen Jump.
Podczas prowadzonych zmian pomiędzy magazynami "Monthly Shōnen Jump" i "Jump SQ" w 2007 roku, cztery serie mang były wydawane w WSJ. Żadna z tych serii nie była notowana w rankingach prowadzonych przez czasopismo, a spośród tych czterech serii, jedynie Claymore wydał kilka dodatkowych chapterów specjalnie na potrzeby magazynu. 

</doc>
<doc id="2217783" url="https://pl.wikipedia.org/wiki?curid=2217783" title="Jednostka monetarna">
Jednostka monetarna



</doc>
<doc id="2217784" url="https://pl.wikipedia.org/wiki?curid=2217784" title="Novo Redondo">
Novo Redondo



</doc>
<doc id="2217785" url="https://pl.wikipedia.org/wiki?curid=2217785" title="Santo António do Zaire">
Santo António do Zaire



</doc>
<doc id="2217787" url="https://pl.wikipedia.org/wiki?curid=2217787" title="SIPRNet">
SIPRNet

SIPRNet (ang. "Secret Internet Protocol Router Network") – system połączonych sieci komputerowych używanych przez amerykańskie departamenty Obrony oraz Stanu do przekazywania tajnych dokumentów. Liczbę użytkowników zarówno cywilnych jak i wojskowych szacuje się na około 2,5 miliona.

</doc>
<doc id="2217788" url="https://pl.wikipedia.org/wiki?curid=2217788" title="Bohdan Koziy">
Bohdan Koziy



</doc>
<doc id="2217789" url="https://pl.wikipedia.org/wiki?curid=2217789" title="Kompleks Sportowy im. Sułtana Kabusa ibn Sa’ida">
Kompleks Sportowy im. Sułtana Kabusa ibn Sa’ida

Kompleks Sportowy im. Sułtana Kabusa ibn Sa’ida (arab. مجمع السلطان قابوس الرياضي) – kompleks sportowy w Maskacie, stolicy Omanu. Nosi imię Kabusa ibn-Saida, sułtana Omanu. Wśród obiektów kompleksu znajduje się wielofunkcyjny stadion, basen, sale gimnastyczne, boiska do uprawiania różnych sportów zespołowych, korty tenisowe oraz klinika sportowa.
Stadion.
Obiekt wyposażony jest w bieżnię lekkoatletyczną. Jego pojemność wynosi 39 000 widzów i jest to największy stadion w kraju. Swoje mecze rozgrywa na nim drużyna Muscat Club oraz reprezentacja Omanu. Na stadionie rozgrywane były spotkania Pucharu Zatoki Perskiej w roku 1996 i 2009.

</doc>
<doc id="2217792" url="https://pl.wikipedia.org/wiki?curid=2217792" title="MZK Krotoszyn">
MZK Krotoszyn



</doc>
<doc id="2217793" url="https://pl.wikipedia.org/wiki?curid=2217793" title="Stokowski">
Stokowski

Stokowski:

</doc>
<doc id="2217796" url="https://pl.wikipedia.org/wiki?curid=2217796" title="Geografia Saint-Martin i Sint Maarten">
Geografia Saint-Martin i Sint Maarten

Saint-Martin i Sint Maarten to dwa terytoria zamorskie leżące na wyspie Saint Martin. Saint-Martin jest terytorium francuskim, a zajmujące południową część wyspy terytorium Sint Maarten jest obszarem zamorskim Holandii. Wyspa Saint Martin leży w Ameryce Środkowej, w archipelagu Małych Antyli. Ten niewielki obszar charakteryzuje się górzystym krajobrazem o niewielkich wysokościach nad poziom morza. Panuje tam gorący, tropikalny klimat, gdzie naturalną formację stanowi roślinność tropikalna.
Powierzchnia, skrajne punkty i granice.
Powierzchnia całkowita wyspy – 87,2 km², Saint-Martin zajmuje 53,2 km², a Sint Maarten to obszar o powierzchni 34 km².
Skrajne punkty: północny 18°07'N, południowy 18°oo'N, zachodni 63°o09'W, wschodni 63°00'W. Rozciągłość południkowa wyspy wynosi 13 km, a równoleżnikowa 16 km.
Terytorium Saint-Martin od północy poprzez wody terytorialne Anguilla Channel, graniczy z Anguillą. Sint Martin, leżące w południowej części wyspy, od południa poprzez wody terytorialne Saint-Barthélemy Channel, graniczy z francuskim terytorium Saint-Barthélemy.
Linia brzegowa wyspy wynosi 67,7 km.
Budowa geologiczna i rzeźba.
Leżąca na północno-wschodnim skraju Morza Karaibskiego wyspa, należy do antylskiego łuku wulkanicznego. Saint Martin znajduje się w północo-wschodnim krańcu płyty karaibskiej. Wyspę budują głównie trzeciorzędowe utwory pochodzenia wulkanicznego. Do młodszych skał należą pochodzące z eocenu sekwencje skał osadowych i mioceńskie wapienie rafowe.
Średnie wysokości nad poziomem morza są niewielkie, ale krajobraz wyspy jest urozmaiconym górzystą formą terenu. Liczne wzniesienia wyspy wznoszą się na 300-400 m n.p.m. A najwyższy szczyt leżący na terytorium Saint-Martin – jest Pic Paradis 424 m n.p.m. Obszar wyspy wypełniają także typowo nizinne tereny.
Linia brzegowa jest dobrze rozwinięta, występują liczne głęboko wcięte jak i łagodne zatoki, oraz półwyspy. Liczne są także niewielkie przybrzeżne wysepki. Wybrzeże jest na ogół niskie, przeważnie plażowe, z fragmentami skalistymi.
Klimat.
Saint Martin leży w strefie klimatu równikowego, który kształtują północno-wschodnie pasaty i ciepłe prądy morskie. Temperatury mają przebieg typowy dla równikowego, gdzie średnie wartości wynoszą 26-27 °C. Amplitudy roczne i dobowe są niewielkie i nie przekraczają 5 °C. Opady są wysokie, powyżej 1000 mm, gdzie w półroczu zimowym trwa pora sucha. Okres ten nie jest jednak pozbawiony opadów, które najintensywniejsze są w okresie letnim. Region wyspy leży na trasie cyklonów tropikalnych, nawiedzających ten region późnym latem i jesienią.
Wody.
Występuje niewielka sieć krótkich rzek, mających charakter górskich strumieni. Liczne są płytkie jeziora lagunowe.
Gleby.
Wyspa należy do karaibskiej krainy glebowej, gdzie powszechną pokrywą glebową są czerwone i żyzne gleby ferralitowe.
Flora i fauna.
Szata roślinna jest w dość dużym stopniu wyniszczona, gdzie wiele obszarów wyspy zajmują zabudowania i obszary rolnicze. Naturalną szatę roślinną stanowią niewielkie połacie lasów tropikalnych i znaczne tereny wilgotnej roślinności sawannowej. Liczne są palmy, a wokół wyspy rosną rafy koralowe. Zachowały się także niewielkie fragmenty roślinności namorzynowej.
Fauna należy do antylskiej krainy neotropikalnej i jest uboga. Brak dużych ssaków, liczne są gady i ptactwo, głównie morskie. Bogaty jest świat zwierząt morskich do których należą skorupiaki i ryby.

</doc>
<doc id="2217799" url="https://pl.wikipedia.org/wiki?curid=2217799" title="Julian Majewski">
Julian Majewski



</doc>
<doc id="2217804" url="https://pl.wikipedia.org/wiki?curid=2217804" title="Święta Batylda">
Święta Batylda

Święta Batylda (ur. ok. 626 w Anglii, zm. 30 stycznia 680 lub 681 w Chelles) – królowa, żona frankijskiego władcy Chlodwiga II (zm. 655-658), święta Kościoła katolickiego.
Batylda pochodziła z anglosaskiego rodu szlacheckiego; prawdopodobnie była krewną ostatniego pogańskiego króla Anglii Wschodniej Ricberhta (panującego w latach 627–630), który został usunięty przez chrześcijańskiego rywala Sigeberhta (zm. ok. 634). Uprowadzona przez piratów, trafiła na dwór Erchinoalda, majordoma Neustrii. Około 650 roku wyszła za mąż za Chlodwiga, z którym miała trzech synów: Chlotara III, Childeryka II i Teuderyka III. Była pobożna, zwalczała symonię, handel niewolnikami oraz główszczyznę. Wspomagała miejscowy Kościół, zwłaszcza opactwo w Korbei i w Chelles. Po śmierci męża i osiągnięciu przez Chlotara pełnoletniości grono przeciwnych jej możnowładców zmusiło ją do wycofania się z życia publicznego. Osiadła wtedy w Chelles i tam, pełna pokory i poddania się, dokończyła swych dni. Rychło otoczyła ją cześć wiernych, przy czym ośrodkiem tego kultu było właśnie Chelles.
Jej wspomnienie liturgiczne obchodzone jest w Kościele katolickim w dzienną pamiątkę śmierci (wcześniej widniała pod dniem 26 stycznia, na skutek pomyłki Usuarda w "Martyrologium Rzymskim").

</doc>
<doc id="2217805" url="https://pl.wikipedia.org/wiki?curid=2217805" title="George Moore (pięciobój nowoczesny)">
George Moore (pięciobój nowoczesny)



</doc>
<doc id="2217806" url="https://pl.wikipedia.org/wiki?curid=2217806" title="Sládkovič">
Sládkovič

Sládkovič:

</doc>
<doc id="2217807" url="https://pl.wikipedia.org/wiki?curid=2217807" title="Malab asz-Szurtat as-Sultaniat al-Umania">
Malab asz-Szurtat as-Sultaniat al-Umania

Malab asz-Szurtat as-Sultaniat al-Umania (arab. ملعب الشرطة السلطانية العمانية) – wielofunkcyjny stadion w Maskacie, stolicy Omanu. Pojemność obiektu wynosi 15 000 widzów. Swoje mecze rozgrywa na nim drużyna Oman SC. Na stadionie rozgrywane były spotkania Pucharu Zatoki Perskiej w roku 1984 i 2009.

</doc>
<doc id="2217810" url="https://pl.wikipedia.org/wiki?curid=2217810" title="Rybitwa okopcona">
Rybitwa okopcona



</doc>
<doc id="2217811" url="https://pl.wikipedia.org/wiki?curid=2217811" title="Douglas McIlroy">
Douglas McIlroy

Malcolm Douglas McIlroy (ur. w 1932) jest amerykańskim matematykiem, inżynierem i programistą. Od 2007 posiada tytuł "adjunct professor" nauk informatycznych Dartmouth College. Znany jest z uczestnictwa w projektowaniu pierwszej wersji systemu operacyjnego Unix, tworząc m.in. pierwszą implementację potoków uniksowych oraz szereg programów narzędziowych takich, jak spell, diff, sort, join i tr. Jego praca naukowa na temat komponentowego tworzenia oprogramowania uczyniła go pionierem w tej dziedzinie.
McIlroy uzyskał tytuł bakałarza fizyki na Cornell University w 1954 roku oraz tytuł doktora matematyki stosowanej na Massachusetts Institute of Technology za swą rozprawę "On the Solution of the Differential Equations of Conical Shells". W 1958 roku rozpoczął pracę w Bell Labs, zaś między 1965 i 1986 rokiem był szefem departamentu badawczego technik obliczeniowych, by w późniejszych latach zostać honorowym członkiem personelu technicznego. W 1997 roku przeszedł na emeryturę i obecnie pracuje jako "adjunct professor" w departamencie nauk informatycznych na Dartmouth College.
Jest członkiem National Academy of Engineering i wygrał zarówno "USENIX Lifetime Achievement Award", jak i "Software Tools Award" przez nią organizowane. Wcześniej pracował jako wykładowca w Association for Computing Machinery, członek komisji Nagrody Turinga, członek komitetu planowania publikacji oraz zastępca redaktora naczelnego w "Communications of the ACM", "Journal of the ACM" oraz "ACM Transactions on Programming Languages and Systems". Zasiadał również w komisji wykonawczej CSNET-u.

</doc>
<doc id="2217812" url="https://pl.wikipedia.org/wiki?curid=2217812" title="Gunderyk (król Burgundów)">
Gunderyk (król Burgundów)

Gunderyk (zm. 473) – król Burgundów od 436 do 473 roku. Po śmierci Gunderyka Burgundia została podzielona między jego następców.

</doc>
<doc id="2217814" url="https://pl.wikipedia.org/wiki?curid=2217814" title="Ucieczka z Wyspy Skorpiona">
Ucieczka z Wyspy Skorpiona

Ucieczka z Wyspy Skorpiona (sezon 2) (ang. "Escape from Scorpion Island", 2007 – obecnie) – reality show emitowany na Disney XD.
Ogółem seria Ucieczki z Wyspy Skorpiona składa się z 5 sezonów. W Polsce Disney XD wyemitowało dotychczas tylko trzy sezony. W trzecim wygrał Szpon.

</doc>
<doc id="2217817" url="https://pl.wikipedia.org/wiki?curid=2217817" title="Dom baśni">
Dom baśni

Dom baśni – francuski film animowany, emitowany w Polsce na kanale ZigZap, jego premiera odbyła się 17 grudnia 2010 roku. 
Wersja polska.
Wersja polska: na zlecenie ZigZapa – Studio Publishing
Dialogi: Daniel Wegner
Reżyseria: Dorota Kawęcka
Dźwięk i montaż: Jacek Kacperek
Kierownictwo produkcji: Urszula Jankowska
Wystąpili:
oraz
i inni

</doc>
<doc id="2217821" url="https://pl.wikipedia.org/wiki?curid=2217821" title="Dariusz Biskupski">
Dariusz Biskupski

Dariusz Biskupski (ur. 29 czerwca 1964 w Warszawie) – polski aktor teatralny i filmowy.
Życiorys.
Absolwent Państwowej Wyższej Szkoły Teatralnej w Warszawie, którą ukończył w 1988 roku. Debiut teatralny aktora miał miejsce 12 grudnia 1987 roku. W latach 1987–2002 związany z Teatrem Polskim w Warszawie.
Do 2002 związany z Małgorzatą Sadowską, mają córkę Maję.

</doc>
<doc id="2217824" url="https://pl.wikipedia.org/wiki?curid=2217824" title="Bugre">
Bugre

Bugre – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217826" url="https://pl.wikipedia.org/wiki?curid=2217826" title="Caratinga">
Caratinga

Caratinga – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217828" url="https://pl.wikipedia.org/wiki?curid=2217828" title="Córrego Novo">
Córrego Novo

Córrego Novo – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217829" url="https://pl.wikipedia.org/wiki?curid=2217829" title="Frankolin jarzębaty">
Frankolin jarzębaty

Frankolin jarzębaty ("Peliperdix schlegelii") − gatunek średniej wielkości afrykańskiego ptaka z rodziny kurowatych (Phasianidae). Osiadły.
Systematyka.
Gatunek monotypowy. Dawniej bywał uznawany za podgatunek frankolina jasnogłowego ("F. coqui").
Charakterystyka.
Morfologia.
Wygląd zewnętrzny: ochrowa głowa z szarą czapeczką i paskiem ocznym, brunatny, kremowo kreskowany grzbiet, spód jasny, czarno prążkowany. Słabo zaznaczony dymorfizm płciowy, samica odróżnia się od samca mniej wyraźnym kreskowaniem grzbietu i nieregularnie prążkowanym brzuchem.
Rozmiary: długość ciała 21–24 cm
Masa ciała: samiec ok. 250 g, samica ok. 220 g
Występowanie.
Środowisko.
Sawanna, zwłaszcza utworzona przez drzewa z gatunku "Isoberinia doka" i z wysoką trawą. Nie notowany w pobliżu osiedli ludzkich.
Zasięg występowania.
Środkowa Afryka, od zachodniego Kamerunu, poprzez Republikę Środkowoafrykańską i południowy Czad do południowo-zachodniego Sudanu.
Pożywienie.
Liście drzewa "Isoberinia doka", nasiona traw i owady.
Rozród.
Gatunek najprawdopodobniej monogamiczny.
Gniazdo zagłębienie w ziemi wyścielone trawą, liśćmi i tym podobnym materiałem.
Okres lęgowy W Sudanie od września do listopada.
Jaja: znosi 2–5 jaj.
Status, zagrożenie i ochrona.
Status według kryteriów Czerwonej księgi gatunków zagrożonych IUCN: gatunek najmniejszej troski (LC – "least concern"). Trend liczebności populacji uznaje się za stabilny.

</doc>
<doc id="2217831" url="https://pl.wikipedia.org/wiki?curid=2217831" title="Peliperdix schlegelii">
Peliperdix schlegelii



</doc>
<doc id="2217832" url="https://pl.wikipedia.org/wiki?curid=2217832" title="Francolinus schlegelii">
Francolinus schlegelii



</doc>
<doc id="2217833" url="https://pl.wikipedia.org/wiki?curid=2217833" title="Dom Cavati">
Dom Cavati

Dom Cavati – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217835" url="https://pl.wikipedia.org/wiki?curid=2217835" title="Alberto de Liptay">
Alberto de Liptay

Alberto de Liptay (ur. 1859, zm. 1922) – chilijski lekarz, pisarz, twórca sztucznego języka langue catholique.

</doc>
<doc id="2217836" url="https://pl.wikipedia.org/wiki?curid=2217836" title="Entre Folhas">
Entre Folhas

Entre Folhas – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217838" url="https://pl.wikipedia.org/wiki?curid=2217838" title="Alex Gough">
Alex Gough

Alex Gough (ur. 12 maja 1987 w Calgary) – kanadyjska saneczkarka, medalistka igrzysk olimpijskich oraz mistrzostw świata seniorów.
W reprezentacji znajdowała się od 2003 roku. Czterokrotnie startowała na zimowej olimpiadzie, na dwóch pierwszych zajmowała odległe miejsca (20. i 18.), natomiast podczas igrzysk w Soczi zajęła 4 lokatę w jedynkach oraz sztafecie. W Pjongczangu wywalczyła srebro w sztafecie oraz brąz w jedynkach. Na mistrzostwach świata startuje od 2005 roku. W konkurencji jedynek zdobyła brązowy medal podczas Mistrzostw Świata w Cesanie w 2011 roku oraz we Whistler w 2013 roku. W rywalizacji drużynowej zajęła drugie miejsce w Whistler w 2013 roku oraz trzecie w Altenbergu w 2012 roku, Siguldzie w 2015 roku i Königssee w 2016 roku.
W Pucharze Świata startowała od sezonu 2005/2006. Gough, wygrywając zawody Pucharu Świata w Paramonowie, przerwała 13-letnią serię zwycięstw reprezentantek Niemiec w tych zawodach. W sezonie 2013/14 zajęła 2. miejsce w Pucharze Świata. Tym samym stała się pierwszą od sezonu 2000/01 i Austriaczki Angeliki Neuner, saneczkarką spoza Niemiec, która uplasowała się na podium klasyfikacji generalnej Pucharu Świata. Po sezonie 2017/2018 postanowiła zakończyć sportową karierę.

</doc>
<doc id="2217839" url="https://pl.wikipedia.org/wiki?curid=2217839" title="Iapu">
Iapu

Iapu – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217840" url="https://pl.wikipedia.org/wiki?curid=2217840" title="Imbé de Minas">
Imbé de Minas

Imbé de Minas – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217841" url="https://pl.wikipedia.org/wiki?curid=2217841" title="Juan Cruz Alvarez">
Juan Cruz Alvarez



</doc>
<doc id="2217844" url="https://pl.wikipedia.org/wiki?curid=2217844" title="Inhapim">
Inhapim

Inhapim – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217845" url="https://pl.wikipedia.org/wiki?curid=2217845" title="Schlesinger">
Schlesinger

Schlesinger:

</doc>
<doc id="2217847" url="https://pl.wikipedia.org/wiki?curid=2217847" title="Ipaba">
Ipaba

Ipaba – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217851" url="https://pl.wikipedia.org/wiki?curid=2217851" title="Piedade de Caratinga">
Piedade de Caratinga

Piedade de Caratinga – miasto i gmina w Brazylii, w stanie Minas Gerais. Znajduje się w mikroregionie Caratinga.

</doc>
<doc id="2217855" url="https://pl.wikipedia.org/wiki?curid=2217855" title="Kosmos 57">
Kosmos 57

Kosmos 57 – testowy, bezzałogowy lot dwuosobowego radzieckiego statku kosmicznego Woschod. W trakcie czwartego okrążenia, w wyniku błędnej interpretacji rozkazu jednocześnie nadanego z dwóch stacji naziemnych, statek uruchomił silniki wsteczne, co po 29 minutach spowodowało zadziałanie systemu samodestrukcji. 
Przebieg misji.
Przygotowania.
11 lutego 1965 do Bajkonuru przyleciał generał-pułkownik Nikołaj Kamanin i delegacja radzieckich sił powietrznych. Raport z Moskwy donosi, że Zaikin i Krunow pomyślnie przetestowali śluzę powietrzną na wysokości 37 kilometrów, i że system Wega tym razem sprawował się dobrze. Dzień po przylocie oficjeli okazuje się, że z powodu usterki konieczna jest wymiana głównego systemu Tral statku, co potrwa 7-8 dni. Siergiej Korolow, Kamanin i pozostali wracają więc do Moskwy.
16 lutego Kamanin i Korolow ponownie przyjechali do Bajkonurze. Główny Konstruktor był zły na Bogomołowa, odpowiedzialnego za system Tral, z którym nadal występowały kłopoty. W międzyczasie dyskutowane było, co się stanie jeśli śluza utraci szczelność. Inżynierowie nie znaleźli dobrego rozwiązania - gdy taka sytuacja miałaby miejsce, kosmonauci nie mogliby wejść do kapsuły. Trwał też wybór stacji śledzenia, która miałaby przesłać komendę otworzenia i zamknięcia śluzy. Wybór padł na stację IP-7 w Kłuczi, i na IP-6 w Jelizowie, gdyż Korolow chciał dysponować stacją rezerwową. Do wieczora wszystkie problemy techniczne udało się przezwyciężyć i statek został zdeklarowany jako gotowy do lotu.
17 lutego padło postanowienie, że statek i rakieta zostaną wytoczone na platformę startową 20 lutego, a start ma mieć miejsce 21-22 lutego. Załogowy Woschod 2 miałby polecieć najwcześniej w pierwszej połowie marca. Ponieważ jednak Korolow planował wystrzelenie sondy typu Ye-6, do miękkiego lądowania na Księżycu, na 13 marca, oznaczałoby to start załogowy raczej w drugiej połowie marca. Kamanin nadal krytykował podukłady radiowe Woschoda. Korolow zapowiedział, że dla Woschoda 3 zostanie zaprojektowany nowy system.
Rakieta i statek zostały wytoczone o 8 rano 21 lutego, z opóźnieniem związanym z kłopotami przy łączeniu statku z rakietą dzień wcześniej. Mimo niekorzystnych warunków pogodowych (-22°C na stanowisku startowym i złej pogodzie na lądowisku), start nie został przełożony.
Start.
Kosmos 57, czyli Woschod-3KD 1. wystartował 22 lutego 1965, o godzinie 07:40 GMT, ze stanowiska startowego nr 31 kosmodromu Bajkonur. Rakietą nośną był Woschod 11A57 o numerze seryjnym R15000-03. Procedura startu przebiegła pomyślnie. Przyglądał mu się Kamanin i przedstawiciele radzieckich sił powietrznych. Statek wszedł na orbitę o perygeum 159 km i apogeum 708 km.
Symferopol i Moskwa odebrały obrazy telewizyjne statku - Bajkonur był poza strefą odbioru sygnałów. Moskwa raportowała więc, że widzi 2/3 śluzy powietrznej, która wygląda na prawidłowo wypełnioną. Goście opuścili salę, by powrócić po dwóch godzinach. Powitali Korolowa zwyczajowym "dobry wieczór", ale ten ponuro odpowiedział "Nie, ten wieczór, jaki by nie był, na pewno nie jest dobry. Statek eksplodował...".
Na początku trzeciego okrążenia Ziemi statek miał przelecieć nad Rosją, jednak stacje IP-4, IP-6 i IP-7 nie mogły skontaktować się ze statkiem. Nie odbierano żadnych sygnałów, telemetrii czy z systemu Tral. Podobnie było podczas czwartego okrążenia.
Analiza zebranych danych pokazała, że statek rozpoczął sekwencję powrotu do atmosfery, odpalił silnik TDU, ale nie opuścił orbity. Po 29 minutach zadziałał pokładowy system samodestrukcji, zaprogramowany na taką okoliczność.
Nie wiadomo jednak było, co spowodowało uruchomienie procedury powrotu do atmosfery. Oczywiste było jedynie, że póki nie zostanie to wyjaśnione, załogowy lot Woschoda 2 nie jest możliwy.
Analiza wypadku.
Dzień po nieudanej misji do Bajkonuru zostały wysłane taśmy z rejestratorów radiowych z Kamczatki, Moskwy i Kołpaszewa. Ściągnięci zostali też eksperci z OKB-1. Odkryto, że w chwili rozpoczęcia procedury uruchomienia silników ciągu wstecznego stacje IP-6 i IP-7 jednocześnie komunikowały się ze statkiem.
Powołana została komisja wypadkowa. Taśmy ze stacji IP-6 i IP-7 zatrzymała zaś w Omsku zła pogoda. Dwunasty marca zostaje potwierdzony jako data 12 startu Łunnika E-6, w zawiązku z tym start załogowego Woschoda zostaje odłożony przynajmniej na koniec marca.
25 lutego o 11 rano do Bajkonuru dotarły taśmy z zapisami łączności stacji śledzenia ze statkiem. Korolow nie brał udziału w pracach komisji z powodu choroby i wysokiej gorączki. Komisja zebrała się jeszcze tego samego dnia o 16:00. Szybko okazało się, że dokładnie w tym samym czasie stacje IP-6 i IP-7 wysłały do statku komendę nr 42 "dekompresja śluzy". Statek mógł je zinterpretować jako pojedynczą komendę nr 5 "ciąg wsteczny". Komendę dekompresji miała wysłać tylko stacja IP-6, a IP-7 miała ją tylko retransmitować na rozkaz Moskwy. W wyniku nieporozumienia obsługa stacji IP-7 sądziła jednak, że ma nadać tę komendę jako pierwsza. Oznaczało to jednak, że statek działał prawidłowo.
Przeanalizowanie listy 45 rozkazów statku pokazało, że cztery z nich mogą powodować powstanie właśnie takiego błędu. Kamanin o to zaniedbanie posądza biuro Mnatsakanina. 
Data startu Woschoda zostaje utrzymana - druga połowa marca. Jednak na wizycie Kamanina i innych oficjeli u chorego Korolowa, ten zgłasza żądanie by najpierw wystrzelić wywiadowczego satelitę Zenit, którego kapsuła powrotna byłaby wyposażona w taką samą śluzę co Woschod 2. Lot taki udowodniłby, że kapsuła powrotna ze śluzą jest stabilna podczas powrotu, czego nie przetestował Kosmos 57. Kamanin zgodził się z tym mówiąc, że przekaże to Komisji Państwowej.
W trakcie rozmowy doszło też do starcia między Korolowem a Kamaninem. Główny Konstruktor narzekał na jakość lekarzy z sił powietrznych i brak zaangażowania wojska w program lotów załogowych - brak wojskowych kosmonautów. Kamanin niechętnie, ale przyznał mu rację i obiecał, że zgłosi sprawę Rodionowi Malinowskiemu, ministrowi obrony, który do tej pory blokował wszelkie propozycje udziału wojska w lotach załogowych.
27 lutego Komisja Państwowa podtrzymała wcześniejsze wnioski komisji wypadkowej. Zaplanowane zostało, że Zenit mający wystartować między 4-8 marca wyposażony zostanie w śluzę "Wychod", E-6 wystartuje 12 marca, a Woschod 2, między 15 a 20 marca.

</doc>
<doc id="2217859" url="https://pl.wikipedia.org/wiki?curid=2217859" title="Nurzyk">
Nurzyk



</doc>
<doc id="2217862" url="https://pl.wikipedia.org/wiki?curid=2217862" title="Alka">
Alka



</doc>
<doc id="2217864" url="https://pl.wikipedia.org/wiki?curid=2217864" title="Nixon Chepseba">
Nixon Chepseba

Nixon Chepseba (ur. 12 grudnia 1990) – kenijski lekkoatleta, średniodystansowiec.
Osiągnięcia.
Zwycięzca łącznej punktacji Diamentowej Ligi 2011 w biegu na 1500 metrów.

</doc>
<doc id="2217865" url="https://pl.wikipedia.org/wiki?curid=2217865" title="Nickson Chepseba">
Nickson Chepseba



</doc>
<doc id="2217867" url="https://pl.wikipedia.org/wiki?curid=2217867" title="Skoki do wody na Letnich Igrzyskach Olimpijskich 1924">
Skoki do wody na Letnich Igrzyskach Olimpijskich 1924

Skoki do wody na Letnich Igrzyskach Olimpijskich 1924 w Paryżu rozgrywane były w dniach 14–20 lipca 1924 r. Zawody zdominowali Amerykanie, którzy zdobyli 11 z 15 możliwych medali. Indywidualnie najlepszy wynik osiągnął Albert White, który dwukrotnie stawał na najwyższym stopniu podium.
Kraje uczestniczące.
W zawodach wzięło udział 71 skoczków z 14 krajów:

</doc>
<doc id="2217874" url="https://pl.wikipedia.org/wiki?curid=2217874" title="Matej Miljatovič">
Matej Miljatovič

Matej Miljatovič (ur. 23 czerwca 1979 w Ptuju) – słoweński piłkarz, występujący na pozycji obrońcy.

</doc>
<doc id="2217875" url="https://pl.wikipedia.org/wiki?curid=2217875" title="Rádio Regina">
Rádio Regina

Rádio Regina – druga rozgłośnia radiowa Slovenského rozhlasu. Jej celem jest promowanie informacji związanych z danym regionem. Ma ona charakter rodzinny, jednakże głównie jest adresowana do ludzi w starszym wieku. W programie rozgłośni jest dużo publicystyki, oraz kilka audycji poświęconych sztuce. Ponadto 14 godzin w tygodniu w programie pojawiają się audycje przygotowywane przez redakcję narodowo-etnicznego Rádia Patria.
Radio Regina ma trzy studia, w każdym regionie jedno – w Bratysławie, Bańskiej Bystrzycy i w Koszycach, które przygotowują audycje częściowo niezależnie od siebie.
Słuchalność.
Rádio Regina ma słuchalność 6,6%, przez co jest piątą najbardziej słuchaną rozgłośnią radiową według badań Market &amp; Media &amp; Lifestyle Median SK.

</doc>
<doc id="2217878" url="https://pl.wikipedia.org/wiki?curid=2217878" title="Erynie (powieść)">
Erynie (powieść)

Erynie – powieść kryminalna autorstwa Marka Krajewskiego, wydana 12 maja 2010 przez Wydawnictwo Znak. Akcja "Erynii" rozgrywa się w 2008 r. we Wrocławiu i stanowi pewną retrospekcję. Rozwiedzione małżeństwo stoi nad grobem i... przenosimy się w opowieść z roku 1939, która ma miejsce we Lwowie oraz epizodycznie we Wrocławiu w 1949 r. Książka stanowi pierwszą część cyklu o przygodach komisarza Policji ze Lwowa Edwarda Popielskiego.
Fabuła.
Po odkryciu bestialskiego mordu na dziecku komisarz Edward Popielski znajduje podejrzanego i aranżuje jego morderstwo w szpitalu psychiatrycznym. Po kilku tygodniach prawdziwy morderca ujawnia się i porywa dzieci, z którymi Popielskiego łączy więź uczuciowa, w tym jego wnuka Jerzyka. Morderca próbuje sprowokować komisarza do zabicia go. Wynika to z testamentu ojca mordercy, który jako warunek przekazania mieszkania swojemu wnukowi (synowi mordercy cierpiącemu na padaczkę) określa męczeńską śmierć swojego syna. Prowokacja udaje się, jednak wraz z mordercą umiera jego syn.
Popielski pragnie zemsty i ma wyrzuty sumienia. Także po wojnie mści się na osobach, które pomogły w porwaniu jego wnuka, Jerzyka Popielskiego z kryjówki porywaczy ukradli Cyganie, którzy następnie sprzedali go pewnej rodzinie. Po wojnie zamieszkali we Wrocławiu, gdzie Jerzyk Popielski (pod przybranym nazwiskiem Andrzej Staniszewski) został producentem filmowym. Dopiero w 2008 r. odkrył on swoją tożsamość dzięki przeprowadzonemu śledztwu dziennikarskiemu.
Gra planszowa.
Wersja kolekcjonerska książki wydana w 2010 r. zawierała oprócz książki i przewodnika informacyjnego również detektywistyczną grę planszową dla 3-5 graczy, stworzoną przez Michała Stachyrę i Macieja Zasowskiego z wydawnictwa Kuźnia Gier
Adaptacja filmowa.
Na podstawie tej powieści Telewizja Polska we współpracy z Netfliksem zrealizowała serial kryminalny pt. „Erynie”. Prace nad nim rozpoczęto na początku 2020 r., a premiera pierwszych trzech odcinków nastąpiła 25 października 2022.

</doc>
<doc id="2217879" url="https://pl.wikipedia.org/wiki?curid=2217879" title="Marian Rapacki (spółdzielca)">
Marian Rapacki (spółdzielca)

Marian Rapacki (ur. 7 lutego 1884 w Sieradzu, zm. 16 września 1944 w Warszawie) – polski działacz spółdzielczy i niepodległościowy, teoretyk ruchu spółdzielczego, prezes Związku Spółdzielni Spożywców RP „Społem”.
Syn Bronisława, administratora dóbr rolnych, i Jadwigi z Chełmickich. Od 1893 uczył się w Warszawie, gdzie w 1902 ukończył ze srebrnym medalem i tytułem kandydata nauk komercjalnych szkołę handlową E. A. Rontalera. W 1903 wyjechał na studia do Akademii Handlowej w Lipsku, gdzie został przewodniczącym Bratniej Pomocy studentów – Polaków. W Lipsku zaliczył dwa semestry i w 1904 udał się do Londynu, gdzie pracował w Towarzystwie Anglo-Syberyjskim dla Eksploatacji Złota, a równocześnie studiował w Pitman's Metropolitan School. W 1905 z Londynu pojechał do Gdańska na praktykę w firmie zbożowo-komisowej. W styczniu 1906 zaczął pracę jako urzędnik w Towarzystwie Pożyczkowo-Oszczędnościowym w Piotrkowie. W kwietniu przeniósł się do Warszawy, gdzie podjął pracę w Warszawskim Syndykacie Rolniczym. Rozwinął wówczas działalność polityczną. Od 1906 związany ze spółdzielczością oszczędnościowo-pożyczkową, potem rolniczą. Działacz Związku Młodzieży Polskiej „Zet”, a następnie Narodowego Związku Robotniczego. W okresie międzywojennym był m.in. prezesem zarządu Związku Spółdzielni Spożywców RP oraz (od 1923) wykładał w Wyższej Szkole Handlowej. W 1920 objął redakcję tygodnika „Społem”. Pod koniec życia zbliżył się w poglądach do lewicy społecznej. Zginął w czasie powstania warszawskiego. Pochowany na Powązkach (kwatera 150-3-28). Odznaczony Krzyżem Walecznych.
Żonaty od 1 lutego 1909 z Marią z Dobrzańskich, miał dwóch synów – Adama Rapackiego, ministra spraw zagranicznych 1956–1968, i Tadeusza.
Główne prace: "Program gospodarczy spółdzielczości spożywców" (1936), "Program spółdzielczości polskiej" (1944).

</doc>
<doc id="2217881" url="https://pl.wikipedia.org/wiki?curid=2217881" title="Stanowiska ogniowe">
Stanowiska ogniowe



</doc>
<doc id="2217884" url="https://pl.wikipedia.org/wiki?curid=2217884" title="Świadkowie Jehowy w Salwadorze">
Świadkowie Jehowy w Salwadorze

Świadkowie Jehowy w Salwadorze – społeczność wyznaniowa w Salwadorze, należąca do ogólnoświatowej wspólnoty Świadków Jehowy, licząca w 2022 roku 38 717 głosicieli, należących do 654 zborów. Na dorocznej uroczystości Wieczerzy Pańskiej w 2022 roku zgromadziło się 84 039 osób (1,5% mieszkańców kraju). Działalność miejscowych głosicieli koordynuje Środkowoamerykańskie Biuro Oddziału w El Tejocote na przedmieściach stolicy Meksyku. Biuro Krajowe znajduje się w San Salvador.
Historia.
Działalność zapoczątkowali zagraniczni głosiciele w roku 1916. 
W lutym 1945 roku przybyli do Salwadoru pierwsi misjonarze, absolwenci Szkoły Gilead – małżeństwo Roscoe i Hilda Stone. W tym samym roku pierwszy Salwadorczyk – Antonio Molina Choto został Świadkiem Jehowy, a kolejnymi zostali Herminio Ramírez i jego żona. Pod koniec roku 1945 do Salwadoru przybyło kolejnych 6 misjonarzy. 
Rok później kraj odwiedził Nathan H. Knorr i w maju 1946 utworzono Biuro Oddziału, którego nadzorcą w czerwcu został Leo Mahan. W tym roku do Salwadoru przybyło kolejnych czworo misjonarzy, w kraju działało 151 głosicieli.
W czerwcu 1946 roku rozpoczęto działalność w Santa Ana, w sierpniu 1947 w San Miguel, a później w następnych miejscowościach, m.in. San Juan Talpa, Quezaltepeque, San Sebastián, Los Planes de Renderos, Santiago Texacuangos. W roku 1947 w San Salvador otworzono dom misjonarski. W dniach od 21 do 23 marca tego samego roku w Santa Ana odbyło się pierwsze w tym kraju zgromadzenie obwodowe z udziałem 475 obecnych. W roku 1948 przekroczono liczbę 200 głosicieli. W tym czasie z grona siedemnastu misjonarzy w kraju pozostawiono pięcioro, a nadzorcą Biura Oddziału został skierowany z Gwatemali absolwent Szkoły Gilead Charles Beedle. W listopadzie 1948 roku do kraju skierowano dwie misjonarki usługujące już wcześniej na terenie hiszpańskojęzycznym. W styczniu 1949 roku rozpoczęto nadawanie codziennego programu religijnego w radiu "YSLL". W marcu tego samego roku w San Salvador otwarto Biuro Oddziału i w tym samym miesiącu w stolicy odbyło się kolejne zgromadzenie.
W roku 1950 liczba głosicieli wzrosła do 250, a w kraju działało także 18 misjonarzy. W kwietniu następnego roku w zgromadzeniu w Santa Ana wzięło udział 1300 osób, w tym ponad 320 głosicieli działających w Salwadorze. W stolicy powstała pierwsza w tym kraju Sala Królestwa. W roku 1952 w kongresie zorganizowanym w stolicy wzięło udział przeszło 640 osób, a na zgromadzeniu, które odbyło się również w San Miguel i w Santa Ana, obecnych było przeszło 800 osób. W dniach od 13 do 18 marca 1953 roku Salwador odwiedził Frederick W. Franz, który wygłosił przemówienie do 1225 obecnych w stołecznym Teatrze Narodowym.
W grudniu 1954 roku kraj odwiedził ponownie Nathan H. Knorr. W roku 1955 wybudowano Biuro Oddziału, którego projektantem i jednym z budowniczych był Rey Baltasar Perla Rivas, który zanim zaczął poznawać wierzenia Świadków Jehowy, był Ministrem Robót Publicznych w gabinecie Óscara Osorio. Studiował on Biblię z misjonarką, absolwentką pierwszej klasy Szkoły Gilead, Charlotte Bowin (po mężu Schroeder) i 22 maja 1955 roku został ochrzczony.
W roku 1956 programy Świadków Jehowy nadawano również w radiu "YSAX". W 1957 roku przekroczono liczbę 500 głosicieli. W latach 1957–1959 do kraju przyjechały kolejne grupy misjonarzy. 53 delegatów z Salwadoru uczestniczyło w kongresie pod hasłem „Wola Boża”, który odbył się w Nowym Jorku.
W marcu 1961 roku do Salwadoru przebył Nathan Knorr, a jego przemówienia wysłuchało 1130 osób. W kongresach pod hasłem „Odważni słudzy”, które odbyły się latem 1962 roku uczestniczyły 1542 osoby.
W maju 1965 roku zorganizowano pomoc humanitarną dla poszkodowanych przez trzęsienie ziemi. W tym samym roku zanotowano liczbę ponad tysiąca głosicieli. W grudniu 1966 roku odbył się kongres międzynarodowy pod hasłem „Synowie Boży – synami wolności”, w którym wzięło udział około 5 tysięcy osób, a 105 zostało ochrzczonych. Rok później do Salwadoru przybyło 5 kolejnych misjonarzy.
W grudniu 1967 roku zorganizowano kongres pod hasłem „Dzieło czynienia uczniów”, w którym wzięło udział ponad 3000 osób, w następnym roku z kongresu pod hasłem „Dobra nowina dla wszystkich narodów” skorzystało ponad 4500 osób, a z kongresu pod hasłem „Pokój na ziemi” w styczniu 1970 roku 3850 osób. W grudniu 1970 roku w kongresie pod hasłem „Ludzie dobrej woli” uczestniczyły 5322 osoby.
Uznanie prawne nastąpiło 27 marca 1972 roku. Kongres pod hasłem „Boskie zwycięstwo” odbył się w dniach od 19 do 23 grudnia 1973 roku w San Salvador; uczestniczyło w nim 10 788 osób, a 1046 zostało ochrzczonych (28% działających głosicieli). W grudniu 1978 roku w kongresie pod hasłem „Zwycięska wiara” uczestniczyło 11 109 osób, a 470 zostało ochrzczonych. W 1979 roku przekroczono liczbę 6 tysięcy głosicieli. W 22 kongresach pod hasłem „Żywa nadzieja”, zorganizowanych w tym samym roku, uczestniczyły 24 794 osoby.
1 marca 1980 roku otwarto Salę Zgromadzeń w okolicy Ilopango. Na przełomie grudnia 1980 i stycznia 1981 roku na "Estadio Nacional Flor Blanca" zorganizowano kongres pod hasłem „Miłość Boża”, w którym uczestniczyło 11 939 osób, a 830 zostało ochrzczonych. W 1982 roku przekroczono liczbę 10 tysięcy głosicieli. 12 listopada 1988 roku z udziałem 22 091 obecnych otwarto nowe Biuro Oddziału w San Salvador. W roku 1989 osiągnięto nową najwyższą – 17 647 głosicieli.
W roku 1998 zorganizowano pomoc humanitarną dla poszkodowanych przez huragan Mitch, a kilka dni po jego przejściu w San Salvador odbył się kongres pod hasłem „Boża droga życia”. Świadkowie Jehowy udzielili pomocy ofiarom huraganu w dotarciu na zgromadzenie. Wypożyczono autobusy, przygotowano kwatery i pomoc medyczną. W kongresie uczestniczyło 46 855 osób.
W roku 2001 zorganizowano pomoc humanitarną dla poszkodowanych przez trzęsienie ziemi. Liczbę 30 tysięcy głosicieli osiągnięto w 2003 roku, a 40 tysięcy w 2014 roku. W 2011 roku na uroczystości "Pamiątki" zebrało się 96 002 osoby (ok. 2% mieszkańców kraju). W 2012 roku nadzór nad działalnością miejscowych wyznawców przejęło meksykańskie Biuro Oddziału. Na terenach zamieszkanych przez mniejszą liczbę głosicieli prowadzone są specjalne kampanie kaznodziejskie.
Zebrania zborowe odbywają się w języku hiszpańskim, angielskim, chińskim, oraz salwadorskim migowym. Kongresy regionalne odbywają się w języku hiszpańskim, angielskim oraz salwadorskim migowym.

</doc>
<doc id="2217889" url="https://pl.wikipedia.org/wiki?curid=2217889" title="Ernest Thomas Morrow">
Ernest Thomas Morrow

Ernest Thomas Morrow (ur. 21 stycznia 1897 w Waubashene, zm. 25 lipca 1949 tamże) – kanadyjski as myśliwski okresu I wojny światowej. Odniósł 7 zwycięstw powietrznych. Odznaczony Distinguished Flying Cross.
Ernest Thomas Morrow urodził się w Ontario, Kanada.
Służbę w armii rozpoczął w czerwcu 1917 roku w RFC. Po ukończeniu szkolenia 31 sierpnia 1917, jako pilot został przydzielony do No. 62 Squadron RAF.
Ernest Thomas Morrow pierwsze zwycięstwo powietrzne odniósł 26 marca 1918 roku nad niemieckim samolotem EA w okolicach Nurlu razem z obserwatorem H.E. Merrittem. 3 maja razem odnieśli jeszcze dwa zwycięstwa na południe od Armentières. 10 sierpnia z nowym obserwatorem L.M. Thompsonem zestrzelili dwa samoloty Pfalz D.III w okolicach Péronne. Kolejne podwójne zwycięstwo odnieśli 22 sierpnia w okolicach Pronville. Tego samego dnia Bristol F.2 Fighter pilotowany przez Morrowa został uszkodzony i stanął w płomieniach, a Morrow został ciężko ranny. Pomimo tego Morrow i Thompson wylądowali w okolicach Ficheux. Louis Thompson wyciągnął Morrowa z palącego się samolotu. Obaj zostali przedstawieni do odznaczenia Distinguished Flying Cross, jednak tylko Morrow je otrzymał.

</doc>
<doc id="2217891" url="https://pl.wikipedia.org/wiki?curid=2217891" title="Ludwig Kaas">
Ludwig Kaas

Ludwig Kaas (ur. 23 maja 1881 w Trewirze, zm. 15 kwietnia 1952 w Rzymie) – niemiecki ksiądz katolicki, polityk katolickiej partii Centrum (niem. "Deutsche Zentrumspartei", Zentrum), której przewodniczył w latach 1928–1933. 
W latach 1926–1928 delegat Ligi Narodów, w okresie 1919–1920 członek Zgromadzenia Narodowego (niem. "Weimarer Nationalversammlung"), poseł do Reichstagu (1920–1933). 
W 1933 niespodziewanie opuścił Niemcy, udając się do Rzymu, gdzie pełnił funkcje protonotariusza (1934), kanonika bazyliki św. Piotra na Watykanie (1935) i kierownika warsztatów rzemieślniczych przy bazylice (1936). W 1937 współpracował przy powstaniu encykliki papieża Piusa XI "Mit brennender Sorge" odnoszącej się do sytuacji Kościoła w III Rzeszy – potępiającej narodowy socjalizm i politykę Niemiec pod rządami Hitlera. Nadzorował poszukiwania grobu świętego Piotra, zakończone sukcesem w 1950.

</doc>
<doc id="2217894" url="https://pl.wikipedia.org/wiki?curid=2217894" title="Mohammad Reza Chalatbari">
Mohammad Reza Chalatbari

Mohammad Reza Chalatbari (pers. محمدرضا خلعتبری; ur. 14 września 1983 w Ramsarze) – irański piłkarz występujący na pozycji ofensywnego pomocnika lub napastnika w drużynie Padideh FC.
Kariera piłkarska.
Mohammad Reza Chalatbari jest wychowankiem klubu Szamuszak. Potem przeszedł do zespołu Abu Moslem Meszhed, gdzie doszedł do finału Pucharu Hafzi. Od 2006 gra w barwach drużyny Zob Ahan. W sezonie 2008/2009 zajął ze swoim klubem drugie miejsce w lidze irańskiej – Pucharze Zatoki Perskiej, a także zwyciężył w Pucharze Hafzi w 2009 roku. Następnie grał w takich klubach jak: Al-Gharafa. Al Wasl. Sepahan Isfahan, Ajman, Persepolis, ponownie Sepahan Isfahan, Gostaresz Fulad i Saipa Karadż. W 2017 przeszedł do klubu Padideh FC.
Mohammad Reza Chalatbari w 2008 zadebiutował w reprezentacji Iranu. W 2011 został powołany do kadry narodowej na Puchar Azji. Jego drużyna zajęła pierwsze miejsce w grupie i odpadła w ćwierćfinale z Koreą Południową. W 2008 zwyciężył w turnieju o Puchar Azji Zachodniej.

</doc>
<doc id="2217896" url="https://pl.wikipedia.org/wiki?curid=2217896" title="Śpiew waleni">
Śpiew waleni

Śpiew waleni – pojęcie określające akustyczną komunikację waleni.
Termin "śpiew" (en. "whale song") został wybrany przez badaczy ze względu na grupy waleni (szczególnie fiszbinowców), porozumiewające się za pomocą powtarzających się strof dźwięków. W tym względzie ich śpiew podobny jest do śpiewu ludzkiego bądź ptasiego.
Podstawą rozwoju komunikacji akustycznej waleni, ale także innych ssaków morskich, były warunki panujące w wodzie. Powodem ograniczenia zmysłu wzroku jest wysoka absorpcja światła w wodzie, zmysłu węchu natomiast – stosunkowo powolne rozprzestrzenianie się substancji w wodzie.
Aby śpiew waleni stał się wyraźniej słyszalny dla człowieka, można użyć podwodnego mikrofonu, który przekształca podwodne dźwięki w odpowiadające ciśnieniu akustycznemu napięcie elektryczne.
Powstawanie śpiewu.
Ludzie porozumiewają się za pomocą dźwięków, powstających w trakcie przepływu powietrza przez krtań. Poprzez otwieranie oraz zamykanie się więzadeł głosowych słup powietrza dzielony jest na mniejsze jednostki, które następnie formowane są za pomocą języka oraz warg w pojedyncze głoski i słowa. Wytwarzanie dźwięków u waleni zachodzi w inny sposób, niż u ludzi, przy czym proces ten znacząco różni się u obu głównych grup waleni – fiszbinowców i zębowców.
Powstawanie dźwięków u zębowców.
Zakres tonów zębowców składa się przede wszystkim z kliknięć i gwizdów o wysokiej częstotliwości. U tej grupy są one częściej używane niż jednotonowe długie tony uznawane za klasyczny śpiew waleni. Krótkie piski służą zębowcom do echolokacji, dłuższe melodie natomiast do komunikacji z innymi osobnikami. W licznych grupach delfinów powstaje burza dźwięków, podobna do gwaru dzieci na placu zabaw. Niestety, nie jest jeszcze znane znaczenie pojedynczych melodii i pisków tych zwierząt.
Dźwięki u zębowców powstają podczas przejścia powietrza przez strukturę w głowie, odpowiadającą ludzkiej jamie nosowej, a nazywanej "phonic lips". Organ ten znajduje się pomiędzy wieloma workami powietrznymi, w których magazynowane jest powietrze. Wszystkie zębowce oprócz kaszalotowatych posiadają po dwie struktury "phonic lips", dzięki czemu mogą jednocześnie, niezależnie od siebie, powstawać dwa różne tony. Wibracje, które powstają w tych jamach przekazywane są dalej do poduszki tłuszczowej (melon). W tym miejscu formowany jest dźwięk i kieruje się go w zamierzonym kierunku w celu echolokacji.
Powstawanie dźwięków u fiszbinowców.
Fiszbinowce nie posiadają tzw. phonic lips, zamiast nich mają krtań, która odgrywa wyraźną rolę w produkcji dźwięków, chociaż nie wykazuje posiadania więzadeł głosowych.
Inne formy śpiewu.
Większość pozostałych waleni wytwarza dźwięki o różnej złożoności. Przede wszystkim białucha wyróżnia się ogromną rozpiętością skali wydobywanych przez siebie dźwięków, czym zasłużyła sobie na miano "Sea Canary" (kanarka mórz).
Podczas obserwacji płetwali błękitnych zauważono, że wysokość wydawanych przez nie dźwięków znacząco spadła w porównaniu do lat 60. Przyczyna obniżenia tonów płetwali nie jest jasna, podejrzewa się, że aktualnie walenie muszą komunikować się z nieco mniejszych odległości niż w latach wcześniejszych, ponieważ zagęszczenie ich populacji wzrosło (było to skutkiem zaprzestania komercjalnych polowań na te zwierzęta). Niski śpiew męskich przedstawicieli waleni sugeruje duże rozmiary płuc i całego ciała zwierzęcia, na co zwracają uwagę żeńskie osobniki przy wyborze partnera.
Ludzie i śpiew waleni.
Wielu badaczy jest zdania, że śpiew u waleni odgrywa ważną rolę w ich rozwoju i samopoczuciu, co także przenosi się na ludzi. Często zarzuca się przeciwnikom polowań na walenie korzystanie ze śpiewu waleni do podbudowania własnej pozycji, poprzez próbę emocjonalnego związania ludzi z waleniami. Interesujące w tym kontekście jest to, że organizacje popierające połów wielorybów umniejszają znaczenie tego śpiewu.
Osoby, które uważają komunikację oraz śpiew waleni za ważny element życia tych zwierząt, są zaniepokojone rosnącą ilością dźwięków w oceanie i wpływem tych zmian na walenie. Badania przeprowadzone na orkach w okolicach Vancouver pokazały, że zwierzęta ze względu na wzmożony ruch łodzi zmieniły częstotliwość i głośność sygnałów, żeby stały się słyszalne dla innych osobników. Ekolodzy obawiają się masywnego rozwoju czynników stresujących te zwierzęta i coraz większego hałasu podwodnego. Podejrzewają także związek pomiędzy utknięciami waleni na plaży a użyciem sonarów wojskowych, zakłócających system orientacji tych zwierząt.
Projekt Whalesong.
Projekt Whalesong realizowany jest od paru lat na wyspie Maui (Hawaje). Każdej zimy podczas sezonu waleni przed plażą miasta Kihei na południu Maui na boi osadzony zostaje hydrofon, z którego przez 24 godziny na dobę transmitowane są na żywo (maksymalnie z 8-sekundowym opóźnieniem) dźwięki i śpiew waleni.

</doc>
<doc id="2217897" url="https://pl.wikipedia.org/wiki?curid=2217897" title="Wielorybi śpiew">
Wielorybi śpiew



</doc>
<doc id="2217900" url="https://pl.wikipedia.org/wiki?curid=2217900" title="Lista zawodów w łyżwiarstwie figurowym w roku 2011">
Lista zawodów w łyżwiarstwie figurowym w roku 2011

Lista zawodów w łyżwiarstwie figurowym w roku 2011, obejmuje ważniejsze zawody, rozegrane zarówno w drugiej połowie "sezonu 2010/2011", jak i w pierwszej połowie "sezonu 2011/2012", przy czym pojęcie sezonu obejmuje okres od późnego lata do późnej wiosny roku następnego.

</doc>
<doc id="2217901" url="https://pl.wikipedia.org/wiki?curid=2217901" title="Reprezentacja Czechosłowacji w piłce ręcznej mężczyzn">
Reprezentacja Czechosłowacji w piłce ręcznej mężczyzn

Reprezentacja Czechosłowacji w piłce ręcznej mężczyzn – narodowy zespół piłkarzy ręcznych Czechosłowacji. Reprezentował kraj w rozgrywkach międzynarodowych. Został rozwiązany w 1993 r. na skutek rozpadu państwa, a jego sukcesorami stały się dwie reprezentacje: Czech oraz Słowacji.

</doc>
<doc id="2217902" url="https://pl.wikipedia.org/wiki?curid=2217902" title="Parafia św. Stanisława Biskupa Męczennika w Młyńczyskach">
Parafia św. Stanisława Biskupa Męczennika w Młyńczyskach

Parafia św. Stanisława Biskupa Męczennika w Młyńczyskach – parafia rzymskokatolicka znajdująca się w diecezji tarnowskiej w dekanacie Limanowa. Parafia obejmuje wieś Młyńczyska oraz część pobliskiej Roztoki. Administrowana jest przez księży diecezjalnych. Obowiązki proboszcza pełni ks. Benedykt Szlęzak.
Odpust parafialny obchodzony jest 8 maja - w święto patrona parafii - św. Stanisława.
Historia.
W 1933 władze kościelne podjęły decyzję o wydzieleniu z parafii św. Andrzeja Apostoła w Łukowicy samodzielnej parafii dla wsi Młyńczyska. Jej patronem został św. Stanisław Biskup i Męczennik. Pierwszym proboszczem został ks. Walenty Łącki.
W roku 2000 na wzniesieniu nad doliną ustawiono 13-metrowy krzyż milenijny, do którego prowadzą stacje Drogi Krzyżowej rozstawione na przełęczy Cisowy Dział.
Kościół.
Początkowo dla potrzeb parafii wzniesiono drewniany kościół, ale okazał się on niewystarczający dla potrzeb dynamicznie rozwijającej się społeczności. W latach 1982-1984 wzniesiono więc nową świątynię murowaną, a stary kościół ostatecznie rozebrano w 1993. Na jego miejscu stoi teraz figura Pana Jezusa.

</doc>
<doc id="2217905" url="https://pl.wikipedia.org/wiki?curid=2217905" title="Buzzin'">
Buzzin'

Buzzin' – trzeci oficjalny singel amerykańskiego rapera Manna. Utwór pochodzi z jego debiutanckiego albumu "Mann's World", którego premiera była w roku 2011. Oficjalny remiks jest z udziałem rapera, 50 Centa. Do utworu powstał teledysk.

</doc>
<doc id="2217910" url="https://pl.wikipedia.org/wiki?curid=2217910" title="Continental Hotel w Gdańsku">
Continental Hotel w Gdańsku



</doc>
<doc id="2217913" url="https://pl.wikipedia.org/wiki?curid=2217913" title="Świadkowie Jehowy w Kanadzie">
Świadkowie Jehowy w Kanadzie

Świadkowie Jehowy w Kanadzie – społeczność wyznaniowa w Kanadzie, należąca do ogólnoświatowej wspólnoty Świadków Jehowy, licząca w 2022 roku 118 607 głosicieli, należących do 1177 zborów. Na dorocznej uroczystości Wieczerzy Pańskiej w 2022 roku zgromadziło się 188 701 osób. Działalność miejscowych głosicieli koordynuje Biuro Oddziału w Georgetown (przedmieście Halton Hills) w pobliżu Toronto. Jedna z 27 wspólnot Świadków Jehowy na świecie, których liczebność przekracza 100 tys. głosicieli.
Przy kanadyjskim Biurze Oddziału znajduje się jedna z największych drukarń Towarzystwa Strażnica, która od 2011 roku drukuje czasopisma „Strażnica Zwiastująca Królestwo Jehowy” oraz „Przebudźcie się!” dla Kanady, Stanów Zjednoczonych, Bermudów, Gujany i większości wysp basenu Morza Karaibskiego (do około 15 tys. zborów). Wydaje ona czasopisma w 30 językach, których łączny nakład stanowi prawie 25% czasopism w skali świata. Rocznie drukuje przeszło 300 milionów czasopism oraz wysyła do Biur Oddziałów na całym świecie ponad 6000 ton czasopism i innych publikacji w przeszło 200 językach. Biuro Oddziału nadzoruje również tłumaczenie publikacji Świadków Jehowy na 12 rdzennych języków.
Historia.
Początki.
Od roku 1880 wielu Kanadyjczyków zainteresowało się działalnością Badaczy Pisma Świętego. W tym samym roku w Toronto powstał pierwszy zbór któremu przewodził William Brookman, były duchowny. W roku 1888 działalnością kaznodziejską objęto zachodnie prowincje kraju. 22 lutego 1891 roku Charles Taze Russell wygłosił dwugodzinny wykład publiczny na jednodniowym zgromadzeniu w Toronto z udziałem 700 obecnych. W roku 1903 zgromadzenie odbyło się w Massey Hall w Toronto. Do roku 1911 powstało 108 zborów.
W 1914 roku rozpoczęto wyświetlanie filmu „Fotodrama stworzenia” (projekcje tłumaczone były również na język polski i ukraiński). W roku 1914 pionierka Edith Mason przeniosła się z Nowej Szkocji na Nową Fundlandię, a w maju 1916 zorganizowała tam wyświetlanie „Fotodramy stworzenia”, na który przybyło ponad 10 000 osób; powstał również tam zbór.
W 1917 roku George Young zaczął usługiwać w zborach w charakterze pielgrzyma, jak nazywano wówczas podróżujących przedstawicieli Towarzystwa Strażnica. W miastach i miejscowościach Kanady wygłaszał wykłady jak na przykład „Do piekła i z powrotem” oraz przedstawiał „Fotodramę stworzenia”. Przemawiał w teatrach przy wypełnionych salach. Plan jego wizyt w zborach zamieszczano w „Strażnicy” do roku 1921, kiedy to został skierowany na wyspy Morza Karaibskiego. W styczniu 1918 roku blisko 600 kanadyjskich duchownych podpisało petycję, w której wzywało do obłożenia zakazem publikacji Badaczy Pisma Świętego. 12 lutego 1918 roku władze kanadyjskie wydały zarządzenie, zgodnie z którym posiadanie tych publikacji było przestępstwem karanym grzywną oraz więzieniem. Zarządzenie zostało cofnięte 1 stycznia 1920 roku.
Na początku stycznia 1918 roku otworzono Biuro Oddziału w Winnipeg. Dwa lata później przeniesiono je do Toronto, początkowo do budynku przy Dundad Street West, a w latach 1923–1956 przy Irwin Avenue. W roku 1923 roku w zgromadzeniu w Toronto uczestniczyło około 1200 osób. W latach 20. XX wieku działalnością kaznodziejską objęto prowincję Quebec. W roku 1925 prawnie zarejestrowano działalność Badaczy Pisma Świętego w Kanadzie.
W roku 1925 rozpoczęto emisję audycji Badaczy Pisma Świętego za pośrednictwem stacji radiowych. Do roku 1926 uruchomiono cztery własne rozgłośnie radiowe, w prowincjach Alberta (CHCY), Kolumbia Brytyjska (CFYC), Ontario (CKCX) i Saskatchewan (CHUC), a także korzystano z usług komercyjnych rozgłośni radiowych. W roku 1927 wykład "Wolność dla ludzi", przedstawiony przez Josepha F. Rutherforda na zgromadzeniu w Toronto w Kanadzie, przekazany został przez sieć 53 stacji nadawczych w różnych krajach – również w Anglii i Australii.
W roku 1929 F.J. Franske – kapitan szkunera "Morton" Towarzystwa Strażnica wraz z Jimmym Jamesem prowadzili działalność kaznodziejską wśród mieszkańców Labradoru oraz wszystkich osad rybackich na Nowej Fundlandii. Zimą Franske przemierzał wybrzeże psim zaprzęgiem, działając wśród Eskimosów i Nowofundlandczyków. W następnych latach głosił w surowej krainie Cariboo w Kolumbii Brytyjskiej. W latach 30. XX wieku do działalności w trudno dostępnych zakątkach zachodniego wybrzeża Kanady – od Vancouver do Alaski wykorzystywano również łódź "Charmian". Dzięki niej, działalnością objęto większą części linii brzegowej prowincji Kolumbia Brytyjska. Poza małą grupką w Prince Rupert nie było wówczas innych głosicieli na tym terenie. W latach 1930–1936 załogę łodzi stanowili pionierzy: Arne i Christina Barstadowie, Frank Franske oraz Arthur i Anna Melin. Załoga została wyposażona w przenośne gramofony i płyty z wykładami biblijnymi oraz urządzenia nagłaśniające zainstalowane na łodzi. Dzięki temu wykłady biblijne były słyszane w promieniu kilku kilometrów.
W roku 1931 zanotowano liczbę 798 głosicieli, wzrosła ona do 4269 w roku 1939. Na przełomie lat 1932–1933 George Young wraz z dużą grupą pionierów prowadził działalność kaznodziejską w okolicach Ottawy.
Ze względu na neutralność 4 lipca 1940 roku kanadyjski minister Ernest la Pointe ogłosił delegalizację działalności Świadków Jehowy oraz nakazał zamknięcie biura Towarzystwa Strażnica w Kanadzie. Jednakże w Dominium Nowej Fundlandii we wrześniu 1942 roku w St. John’s można było zorganizować kongres pod hasłem „Nowy świat”. Głosiciele odmawiający służby wojskowej trafiali do więzień, a dzieci odmawiające brania udziału w ceremoniach patriotycznych zostały wydalone ze szkół.
W okresie zakazu działalności wokół wyspy Nowa Fundlandia wykorzystywano łódź misjonarską "Hope". Została zakupiona za kwotę 600 USD przez członka załogi Gusa Barnesa. Planowano prowadzić działalność głównie na południowym wybrzeżu od Port-aux-Basques do Zatoki Placentia. W trakcie zakazu w porcie Burgeo, celnicy i policja konna zamierzali zająć literaturę biblijną. Głosicielem udało się jednak pod osłoną nocy ją rozpakować i potajemnie wysłać do innego portu. Dzięki temu literatura biblijna mogła trafić do rąk zainteresowanych.
Sytuacja w prowincji Quebec.
W połowie lat 40. XX wieku w prowincji Quebec Świadkowie Jehowy spotkali się z brutalnym traktowaniem zarówno ze strony skrajnych ugrupowań katolickich, jak i urzędników państwowych. W 1946 roku przeprowadzono 16-dniową kampanię, w czasie której rozpowszechniano traktat zatytułowany „Zaciekła nienawiść Quebecu do Boga, Chrystusa i wolności hańbą dla całej Kanady”. Liczba spraw sądowych wytoczonych Świadkom Jehowy przekroczyła 1700. W roku 1946 Świadków Jehowy w Kanadzie bronił Hayden C. Covington.
2 marca 1947 roku Świadkowie Jehowy rozpoczęli w całym kraju kampanię, podczas której zachęcali do podpisywania skierowanej do rządu petycji w sprawie ustawy o swobodach obywatelskich. Zebrano ponad 500 000 podpisów. Była to największa petycja, jaką do tamtej pory przedłożono "Parlamentowi Kanady". W 1948 roku zebrano jeszcze większą ilość podpisów, by poprzeć pierwszą petycję. W roku 1949 wypędzono misjonarzy Świadków Jehowy z miasta Joliette. W ciągu lat 1946–1950 liczba Świadków Jehowy w Quebecu wzrosła z 300 do 1000 osób, a w roku 2021 wyniosła ponad 24 tysiące.
W czerwcu 1950 roku Sąd Najwyższy Kanady w pełnym składzie przystąpił do rozpatrzenia sprawy oskarżonego o działalność wywrotową Aimé Bouchera, która miała polegać na rozpowszechnianiu traktatu „Zaciekła nienawiść Quebecu”. 18 grudnia 1950 Sąd Najwyższy po ponownej rozprawie uznał, że obywatele Kanady oraz całej Brytyjskiej Wspólnoty Narodów mogą swobodnie wyrażać obawy związane ze sposobem działania organów państwa. Orzeczenie to przyczyniło się do umorzenia pozostałych 122 spraw o działalność wywrotową wniesionych przeciw Świadkom Jehowy w Quebecu oraz oznaczało, że obywatele Kanady i całej Brytyjskiej Wspólnoty Narodów mogli odtąd swobodnie wyrażać obawy związane ze sposobem działania organów państwa.
27 sierpnia 2003 roku Sąd Apelacyjny Quebecu podtrzymał decyzję, że władze lokalne nie mogą wymagać od Świadków Jehowy zezwolenia na publiczną działalność kaznodziejską od drzwi do drzwi, ani też nie mogą zabraniać prowadzenia jej w godzinach wieczornych lub w weekendy. Sąd orzekł, że wizyty Świadków Jehowy to działalność społeczna.
Rozwój działalności.
12 listopada 1944 roku w "Maple Leaf Garden" w Toronto przemówienie wygłosił Nathan Homer Knorr. W roku 1944 odzyskano obiekty w Toronto, tak iż mogły do nich wrócić osoby pracujące tam przed zakazem.
W 1945 roku na Nową Fundlandię przybyła pierwsza grupa misjonarzy, absolwentów Szkoły Gilead i utworzono tam Biuro Oddziału nadzorujące działalność na wyspie (działające do 1981 roku). Kolejni skierowani tam misjonarze, Bernie i Elizabeth Mahler, którzy w 1952 roku pomogli utworzyć zbór w Bonavista.
W 1945 roku Sąd Najwyższy prowincji Ontario orzekł, że nie wolno zmuszać dzieci do udziału w uroczystościach niezgodnych z ich sumieniem. Nakazał też ponownie przyjąć uczniów wydalonych ze szkół. 22 maja 1945 roku rząd kanadyjski uchylił zakaz działalności Świadków Jehowy. Latem 1946 roku rząd kanadyjski uwolnił z obozów pracy wszystkich Świadków Jehowy. Prawie 300 młodych mężczyzn zostało zmuszonych do wykonywania prac fizycznych w obozach, ponieważ podyktowani sumieniem odmówili pełnienia obowiązkowej służby wojskowej.
6 października 1953 roku Sąd Najwyższy stwierdził, że rozpowszechnianie publikacji Świadków Jehowy to nieodłączny element chrześcijańskiej wiary Świadków Jehowy, co jest konstytucyjnie chronione przed cenzurą. Decyzja Sądu Najwyższego posłużyła za podstawę umorzenia ponad 1600 spraw sądowych wytoczonych Świadkom Jehowy w prowincji Quebec.
W roku 1951 przekroczono liczbę 20 tysięcy głosicieli, w 1961 roku – 40 tysięcy, a w roku 1972 – 50 tysięcy.
W roku 1956 Biuro Oddziału przeniesiono do kompleksu budynków przy Bridgeland Avenue w Toronto. W roku 1960 w Vancouver odbył się kongres międzynarodowy pod hasłem „Lud zabiegający o pokój” z udziałem 65 609 osób. Następny kongres międzynarodowy pod hasłem „Zjednoczeni wielbiciele” w tym mieście odbył się w roku 1961. Brały w nim udział 28 952 osoby. W roku 1969 w Vancouver odbył się kongres międzynarodowy pod hasłem „Pokój na ziemi”. Wzięło w nim udział 65 609 osób, a 1853 zostały ochrzczone.
W roku 1973 odbyły się kongresy pod hasłem „Boskie zwycięstwo”. W roku 1973 w Montrealu około 1000 członków lokalnego kościoła chrześcijańskiego poprosiło o studium Biblii. Studia odbywały się dwa razy w tygodniu w Salach Królestwa. Przeszło 200 z tych osób zostało Świadkami Jehowy. W roku 1975 otwarto nowe Biuro Oddziału w Toronto i w tym samym roku przekroczono liczbę 60 tysięcy głosicieli. W roku 1978 na kongres pod hasłem „Zwycięska wiara” w Montrealu przybyło 80 008 osób. W pięciu kongresach uczestniczyło 140 590 osób.
W czerwcu 1981 roku otwarto nowe Biuro Oddziału w Halton Hills (Georgetown). Pierwszą Salę Królestwa metodą szybkościową – w ciągu weekendu – zbudowano w roku 1982 w miejscowości Elmira w prowincji Ontario.
W roku 1988 w Montrealu odbył się kongres międzynarodowy pod hasłem „Sprawiedliwość Boża”. Uczestniczyło w nim przeszło 45 tysięcy osób, w tym 9000 arabskich, greckich, włoskich, portugalskich i hiszpańskich delegatów. Program przedstawiono w języku angielskim, arabskim, francuskim, greckim, hiszpańskim, portugalskim i włoskim. Na kongres zostali zaproszeni misjonarze Szkoły Gilead, którzy zrelacjonowali informacje o prowadzonej działalności w krajach, do których zostali przydzieleni. Główne punkty programu były transmitowane do pozostałych miejsc zgromadzeń w Kanadzie i Stanach Zjednoczonych.
W 1990 roku przekroczono liczbę 100 tysięcy głosicieli. Do roku 1992 w Kanadzie wybudowano metodą szybkościową 306 Sal Królestwa. 25 września 1993 roku nastąpiło uroczyste otwarcie rozbudowanych obiektów Biura Oddziału. 27 stycznia 1995 roku po raz pierwszy w Kanadzie sąd najwyższej instancji orzekł, iż zapewniona w Karcie wolność wyznania obejmuje prawo rodziców do decydowania o metodach leczenia ich dzieci, także bez użycia krwi. W 1998 roku odbyły się dwa kongresy międzynarodowe pod hasłem „Boża droga życia” w Vancouver z udziałem 22 273 osób, z delegatami z południowo-wschodniej Azji i Europy Północnej. W kongresie w Toronto, uczestniczyły delegacje zagraniczne głównie z Niemiec, Polski, Finlandii i Austrii. Liczba obecnych wyniosła 41 381. W sumie na kanadyjskich kongresach były delegacje z 52 krajów. Na kongresie w Montrealu obecne były 33 242 osoby, a wśród nich 4071 delegatów z innych krajów (m.in. z Francji i Brazylii, sporo z Belgii, Gwadelupy i Martyniki oraz z 13 krajów afrykańskich). W tym samym roku w Kanadzie zanotowano liczbę 114 272 głosicieli.
Od roku 2000.
W 2001 roku "Sąd Apelacyjny" stwierdził, że wizyty Świadków Jehowy są uznane za służbę społeczną. W roku 2003 w Montrealu odbył się kongres międzynarodowy pod hasłem „Oddajcie chwałę Bogu”. 26 czerwca 2009 roku Sąd Najwyższy Kanady orzekł, że decyzje co do leczenia podejmowane przez dojrzałego nastolatka „"muszą być przestrzegane"”.
W 2005 roku Świadkowie Jehowy zaczęli tłumaczyć publikacje biblijne na język migowy Quebecu (LSQ), którym we francuskojęzycznych rejonach wschodniej Kanady posługuje się większość spośród około 6000 niesłyszących. By docierać do niesłyszących z orędziem biblijnym, powiększono Biuro Tłumaczeń w Montrealu. W biurze tym pracuje siedem osób oraz kilkunastu współpracowników tworzących trzy zespoły tłumaczeniowe posiadające dwa profesjonalnie wyposażone studia nagrań filmowych. Umożliwiają one przygotowywanie wysokiej jakości publikacji w LSQ udostępnianych nieodpłatnie. Od stycznia 2017 roku w LSQ ukazuje się comiesięczne wydanie do studium „Strażnicy Zwiastującej Królestwo Jehowy”. Dociera ono do 220 Świadków Jehowy, a także innych osób korzystających z cotygodniowych zebrań religijnych urządzanych w tym języku przez siedem zborów i grup języka migowego LSQ.
Od 2010 roku drukarnia w Georgetown przejęła od drukarni w Wallkill drukowanie czasopism „Strażnica” i „Przebudźcie się!” dla Kanady, Stanów Zjednoczonych i większości wysp karaibskich. Pod koniec 2011 roku do kraju przybyli kolejni misjonarze Szkoły Gilead. W roku 2011 zorganizowano pomoc humanitarną dla poszkodowanych przez pożary lasów w południowo-zachodniej części Kanady.
W 2012 roku na Pamiątce było obecnych 192 006 osób. W czerwcu 2013 roku kanadyjscy Świadkowie Jehowy zapewnili pomoc poszkodowanym przez powódź. W listopadzie 2014 roku Świadkowie Jehowy uczestniczyli w targach książki w Toronto, popularyzując serwis "jw.org".
We wrześniu i październiku 2014 roku przeprowadzono specjalną kampanię ewangelizacyjną w Nunavut oraz na Terytoriach Północno-Zachodnich. Grupa około 150 głosicieli podjęła starania, by dotrzeć do 35 osad zamieszkałych przez Inuitów. Grupy głosicieli odwiedziły miasteczka i wioski na obszarze rozciągającym się przez ponad 3300 kilometrów. Choć Świadkowie Jehowy głosili tam już od dziesiątków lat, to jednak przyjeżdżali tylko na krótko i często ograniczali się do rozpowszechniania literatury biblijnej. W trakcie tej dwumiesięcznej wyprawy Świadkowie Jehowy rozpowszechnili ponad 37 tysięcy publikacji biblijnych, a blisko 600 osób poprosiło o ponowną wizytę, by kontynuować rozmowy na temat Biblii. Kampania ta pozwoliła rozpocząć regularną działalność kaznodziejską na tych terenach. W roku 2020 zbór w Iqaluit liczył 27 głosicieli, a teren na którym prowadzą działalność kaznodziejską liczy około dwa miliony km².
Działalność kaznodziejska prowadzona jest również w portach morskich. Tylko w okresie od września 2015 do sierpnia 2016 roku w porcie w Vancouver Świadkowie Jehowy odwiedzili marynarzy na pokładach statków ponad 1600 razy.
W maju 2016 roku w prowincji Alberta, a w lipcu 2017 roku w Kolumbii Brytyjskiej zorganizowano pomoc humanitarną dla poszkodowanych przez pożary lasów.
W dniach od 21 do 23 lipca 2017 roku w Toronto odbył się kongres specjalny pod hasłem „Nie poddawaj się!” z udziałem delegacji z Francji, Irlandii, Wielkiej Brytanii i Stanów Zjednoczonych. W lipcu 2018 roku w ukraińskim Lwowie odbył się kongres specjalny pod hasłem „Bądź odważny!” z udziałem delegacji z Kanady. Od 12 do 14 lipca 2019 roku w Toronto odbył się kongres międzynarodowy pod hasłem „Miłość nigdy nie zawodzi!”. Uczestniczyły w nim 46 183 osoby, w tym 5000 zagranicznych delegatów z ponad 20 krajów. W 2019 roku delegacje z Kanady uczestniczyły w kongresach międzynarodowych w Australii, Hiszpanii, Holandii, Meksyku, Portugalii i Stanach Zjednoczonych. W listopadzie 2021 roku zorganizowano pomoc humanitarną dla poszkodowanych przez powodzie w zachodniej Kanadzie.
Miejscowi głosiciele korzystają z Sal Zgromadzeń: w Montrealu, w Saskatoon (w prowincji Saskatchewan) i w mieście Surrey (w prowincji Kolumbia Brytyjska) koło Vancouver. Świadkowie Jehowy w Kanadzie w 2018 roku korzystali z 692 Sal Królestwa.
Ponad 30% terenów nieprzydzielonych zborom w Kanadzie znajduje się na Nowej Fundlandii.
Zebrania zborowe odbywają się w ponad 50 językach: angielskim, albańskim, amerykańskim migowym, amharskim, arabskim, bengalskim, bułgarskim, cebuańskim, chińskim (kantońskim i mandaryńskim), Czarnych Stóp, czeskim, francuskim, greckim, hindi, hiszpańskim, ilokańskim, japońskim, khmerskim, koreańskim, kreolskim (Haiti), kri równinny, krio, lingala, malajalam, migowym Quebecu, nepalskim, nuer, odawa, pendżabskim, perskim, polskim, portugalskim, rosyjskim, rumuńskim, rwandyjskim, serbskim, sgaw, S'gaw Karen, suahili, syngaleskim, tagalskim, tajskim, tamilskim, tigrinia, tureckim, twi, ukraińskim, węgierskim, wietnamskim i włoskim. Kongresy odbywają się w językach: angielskim, amerykańskim migowym, arabskim, chińskim (kantońskim i mandaryńskim), francuskim, hiszpańskim, migowym Quebecu, koreańskim, kreolskim (Haiti), pendżabskim, portugalskim, rosyjskim, tagalskim, tamilskim i włoskim.
Literatura biblijna jest tłumaczona na kilka rdzennych języków: akadyjski, algonkiński, inuktitut, inuktitut (pismo sylabiczne), kri omushkego (alfabet łaciński), kri równinny, kri równinny (sylabariusz), kri zachodni bagienny, kri zachodni bagienny (sylabariusz), kri leśny, kri leśny (sylabariusz), kri południowowschodni, mohawk, ottawa, północny odżibwa i język Czarnych Stóp (niektórymi z nich posługuje się również rdzenna ludność Stanów Zjednoczonych). W miejscowym Biurze Oddziału działa również Regionalny Zespół Wideo.
Niektóre Sale Królestwa w Kanadzie
Zbory polskojęzyczne.
W Kanadzie działają dwa zbory polskojęzyczne: w Montrealu i Mississauga (koło Toronto) oraz trzy grupy: w Toronto, w London (koło Toronto) i w Surrey (koło Vancouver). Zbory i grupy polskojęzyczne należą do obwodu polskojęzycznego: NY-51-P. Do 2020 roku zgromadzenia obwodowe w języku polskim odbywały się w Sali Zgromadzeń w Norval (Halton Hills) koło Toronto.

</doc>
<doc id="2217914" url="https://pl.wikipedia.org/wiki?curid=2217914" title="Mozaika sztyftowa">
Mozaika sztyftowa

Mozaika sztyftowa (nazywana inaczej ćwiekową) – mozaika, jaką pokrywano ściany świątyń w IV tys. p.n.e. w południowej Mezopotamii. Mozaiki te wykonywane były za pomocą małych stożków z wypalonej gliny o długości 7-8 cm, których podstawa malowana była na czerwono, biało lub czarno.

</doc>
<doc id="2217917" url="https://pl.wikipedia.org/wiki?curid=2217917" title="Dominik Paris">
Dominik Paris

Dominik Paris (ur. 14 kwietnia 1989 w Merano) – włoski narciarz alpejski, mistrz oraz wicemistrz świata.
Kariera.
Pierwsze sukcesy w karierze Dominik Paris osiągnął w 2009 roku, kiedy podczas mistrzostw świata juniorów w Garmisch-Partenkirchen zdobył trzy medale. W zjeździe i kombinacji był drugi, a w supergigancie zajął trzecia pozycję. Na rozgrywanych rok wcześniej mistrzostwach świata juniorów w Formigal jego najlepszym wynikiem było piąte miejsce w gigancie.
W Pucharze Świata zadebiutował 11 stycznia 2008 roku w Val Gardena, gdzie zajął 54. miejsce w supergigancie. Pierwsze pucharowe punkty wywalczył blisko dwa lata później - 4 grudnia 2009 roku w Beaver Creek, zajmując 26. miejsce w superkombinacji. Na podium zawodów PŚ po raz pierwszy Paris stanął 29 stycznia 2011 roku w Chamonix, gdzie był drugi w zjeździe. Swoje pierwsze zwycięstwo w zawodach tego cyklu odniósł 29 grudnia 2012 roku w Bormio, gdzie był najlepszy w zjeździe, ex aequo z Austriakiem Hannesem Reicheltemem. W sezonie 2018/2019 zajął czwarte miejsce w klasyfikacji generalnej, jednocześnie wygrywając klasyfikację supergiganta i zajmując drugie miejsce w klasyfikacji zjazdu. Ponadto w sezonie 2014/2015 był drugi w klasyfikacji supergiganta, a w 2012/2013, 2015/2016, 2016/2017, 2020/2021 i 2021/2022 zajmował trzecie miejsce w klasyfikacji zjazdu.
Pierwszy medal wśród seniorów wywalczył podczas mistrzostw świata w Schladming w 2013 roku, gdzie zajął drugie miejsce w zjeździe. W zawodach tych rozdzielił Aksela Lunda Svindala z Norwegii i Francuza Davida Poissona. Na rozgrywanych sześć lat później mistrzostwach świata w Åre wywalczył złoty medal w supergigancie, wyprzedzając Johana Clareya z Francji i Austriaka Vincenta Kriechmayra. Był też między innymi czwarty w kombinacji na mistrzostwach świata w Sankt Moritz w 2017 roku oraz w zjeździe podczas mistrzostw świata w Cortina d’Ampezzo w 2021 roku.
W 2010 roku wystąpił na igrzyskach olimpijskich w Vancouver, gdzie zajął 13. miejsce w superkombinacji. Na rozgrywanych cztery lata później igrzyskach w Soczi jego najlepszym wynikiem było jedenaste miejsce w zjeździe. W tej samej konkurencji podczas igrzysk olimpijskich w Pjongczangu w 2018 roku zajął czwarte miejsce, przegrywając walkę o medal z Beatem Feuzem ze Szwajcarii o 0,36 sekundy. Brał również udział w igrzyskach olimpijskich w Pekinie w 2022 roku, gdzie zajął szóste miejsce w zjeździe i 21. w supergigancie.

</doc>
<doc id="2217918" url="https://pl.wikipedia.org/wiki?curid=2217918" title="Melanocharitidae">
Melanocharitidae



</doc>
<doc id="2217919" url="https://pl.wikipedia.org/wiki?curid=2217919" title="Liparis (ryby)">
Liparis (ryby)

Liparis – rodzaj morskich ryb skorpenokształtnych z rodziny dennikowatych (Liparidae).
Klasyfikacja.
Gatunki zaliczane do tego rodzaju :

</doc>
<doc id="2217920" url="https://pl.wikipedia.org/wiki?curid=2217920" title="Jack Daniels">
Jack Daniels

Jack Tupper Daniels (ur. 26 kwietnia 1933), amerykański pięcioboista nowoczesny i trener biegowy. Dwukrotny medalista olimpijski. Autor niezwykle cenionej książki o treningu długodystansowym "Bieganie metodą Danielsa".
Brał udział w dwóch igrzyskach (IO 56, IO 60), na obu zdobywał medale w drużynie. W 1956 Amerykanie (William Andre, Daniels, George Lambert) zajęli drugie miejsce, cztery lata później – Williama Andre zastąpił Robert Beck – byli trzeci.

</doc>
<doc id="2217924" url="https://pl.wikipedia.org/wiki?curid=2217924" title="George Lambert (pięcioboista nowoczesny)">
George Lambert (pięcioboista nowoczesny)

George Howard Lambert Jr. (ur. 1 września 1928, zm. 30 stycznia 2012), amerykański pięcioboista nowoczesny. Dwukrotny medalista olimpijski.
Brał udział w dwóch igrzyskach (IO 56, IO 60), na obu zdobywał medale w drużynie. W 1956 Amerykanie (William Andre, Jack Daniels, Lambert) zajęli drugie miejsce, cztery lata później - Williama Andre zastąpił Robert Beck - byli trzeci. W 1959 był trzeci w drużynie w mistrzostwach świata.

</doc>
<doc id="2217926" url="https://pl.wikipedia.org/wiki?curid=2217926" title="George Lambert">
George Lambert



</doc>
<doc id="2217928" url="https://pl.wikipedia.org/wiki?curid=2217928" title="Grand Hotel Reichshof w Gdańsku">
Grand Hotel Reichshof w Gdańsku



</doc>
<doc id="2217930" url="https://pl.wikipedia.org/wiki?curid=2217930" title="Australia’s Got Talent">
Australia’s Got Talent

Australia's Got Talent (pol. Australia ma Talent) – australijska wersja talent show Britain's Got Talent należąca do serii Got Talent. W finale najpierw dwóch uczestników wybierają jurorzy, a później finalistę wybierają widzowie. 

</doc>
<doc id="2217932" url="https://pl.wikipedia.org/wiki?curid=2217932" title="Norddeutscher Hof w Gdańsku">
Norddeutscher Hof w Gdańsku



</doc>
<doc id="2217936" url="https://pl.wikipedia.org/wiki?curid=2217936" title="Rekin gigantyczny">
Rekin gigantyczny



</doc>
<doc id="2217937" url="https://pl.wikipedia.org/wiki?curid=2217937" title="Louis Mark Thompson">
Louis Mark Thompson

Louis Mark Thompson (ur. 22 października 1888 w Toronto, zm. 11 czerwca 1972 w Altoona) – kanadyjski asów myśliwskich okresu I wojny światowej. Odniósł 9 zwycięstw powietrznych. Odznaczony Distinguished Flying Cross.
Służbę w armii rozpoczął w 18th Canadian Reserve Battalion. We wrześniu 1917 roku został przeniesiony do RFC. Po ukończeniu szkolenia 13 marca 1918, jako obserwator został przydzielony do No. 62 Squadron RAF.
Thompson pierwsze zwycięstwo powietrzne odniósł 26 marca 1918 roku nad niemieckim samolotem EA w okolicach Nurlu razem z pilotem Douglasem Alfredem Savage'em. Z Savage'em służyli w parze do 21 kwietnia gdy ich samolot został zestrzelony w okolicach Armentières. Razem odnieśli 5 zwycięstw powietrznych.
Od sierpnia 1918 roku służył z pilotem Ernestem Thomasem Morrowem. 10 sierpnia zestrzelili dwa samoloty Pfalz D.III w okolicach Péronne. Kolejne podwójne zwycięstwo odnieśli 22 sierpnia w okolicach Pronville. Tego samego dnia Bristol F.2 Fighter pilotowany przez Morrowa został uszkodzony i stanął w płomieniach, a Morrow został ciężko ranny. Pomimo tego Morrow i Thompson wylądowali w okolicach Ficheux. Louis Thompson wyciągnął Morrowa z palącego się samolotu. Obaj zostali przedstawieni do odznaczenia Distinguished Flying Cross, jednak tylko Morrow je otrzymał.
Po zakończeniu wojny, w 1919 roku, Thompson powrócił do Kanady. W 1920 roku wyemigrował do Stanów Zjednoczonych, osiadł w Indianapolis.

</doc>
<doc id="2217940" url="https://pl.wikipedia.org/wiki?curid=2217940" title="Oksetan">
Oksetan

Oksetan – organiczny związek chemiczny należący do związków heterocyklicznych. Oksetan zbudowany jest z czteroatomowego pierścienia zawierającego trzy atomy węgla i jeden atom tlenu, który jest w pierścieniu heteroatomem.
Otrzymywanie.
Oksetan można otrzymać w wyniku cyklizacji octanu 3-chloropropylu (Cl-CH2CH2CH2OAc) pod wpływem wodorotlenku potasu w temperaturze 140–150 °C. Produkt jest odbierany jako surowy destylat i oczyszczany przez rektyfikację. Wydajność wynosi ok. 40%.

</doc>
<doc id="2217944" url="https://pl.wikipedia.org/wiki?curid=2217944" title="Tramwaje w Bijsku">
Tramwaje w Bijsku

Tramwaje w Bijsku – system komunikacji tramwajowej działający w Bijsku w Kraju Ałtajskim. Tramwaje w Bijsku, poruszające się po szynach o tradycyjnym rosyjskim rozstawie wynoszącym 1524 mm, otwarto 13 czerwca 1960.
W mieście funkcjonuje jedna zajezdnia tramwajowa, która obsługuje 17 linii tramwajowych (1, 1A, 2, 2A, 2K, 3, 3A, 3K, 4, 4A, 5, 5A, 5B, 6, 6K, 7, 7K).
W 2004 uruchomiono tramwaj-kawiarenkę, który kursował do 2006. Od 2008 rozpoczęto modernizację tramwajów KTM-5 we własnych warsztatach.
Tabor.
Zdecydowaną większość tramwajów w mieście stanowią wagony KTM-5 wyprodukowane w zakładach UKWZ. Eksploatowanych jest 79 wagonów ze 100 posiadanych:

</doc>
<doc id="2217945" url="https://pl.wikipedia.org/wiki?curid=2217945" title="Granica erytrejsko-etiopska">
Granica erytrejsko-etiopska

Granica erytrejsko-etiopska – granica międzypaństwowa dzieląca terytoria Erytrei i Etiopii o długości 912 kilometrów.
Początek granicy na zachodzie – styk granic Sudanu, Etiopii i Erytrei (na zachód od Om Hager) nad rzeką Tekkezje. Następnie granica biegnie korytem tej rzeki w kierunku wschodnim do miejscowości Sitona, potem prostym odcinkiem dochodzi do rzeki Mereb, korytem tej rzeki na wschód. Po przekroczeniu Kotliny Danakilskiej (na północ od Asale) przybiera kierunek południowo-wschodni i biegnie Górami Danakilskimi do styku granic Etiopii, Dżibuti i Erytrei (góra Musa Ali Terara – 2028 m n.p.m.).
Granica powstała w 1993 roku po proklamowaniu niepodległości przez Erytreę.
25-kilometrowy odcinek granicy w okolicy Badime jest kwestionowany przez oba państwa.
Granica ma dawniejsze pochodzenie. 26 października 1896 roku podpisano w Addis Abebie włosko-etiopski traktat pokojowy, w którym m.in. ustanowiono granicę między Erytreą – posiadłością włoską a Etiopią na linii rzek Mereb-Belesa-Muna. Traktat ten potwierdzał istnienie włoskiej kolonii w Erytrei. Ostatecznie granica między Etiopią i Włoską Erytreą została ustalona 16 maja 1908 roku. Formalnie istniała do 1962 roku, kiedy to Erytrea została wcielona do Etiopii.

</doc>
<doc id="2217946" url="https://pl.wikipedia.org/wiki?curid=2217946" title="Psophodidae">
Psophodidae



</doc>
<doc id="2217947" url="https://pl.wikipedia.org/wiki?curid=2217947" title="SA Tennis Open 2011">
SA Tennis Open 2011

SA Tennis Open 2011 – tenisowy turniej ATP World Tour rangi ATP World Tour 250 z cyklu SA Tennis Open rozgrywany w dniach 1–6 lutego 2011 roku w Johannesburgu na kortach twardych o puli nagród 442 500 dolarów amerykańskich.
Eliminacje gry pojedynczej.
Drabinka eliminacji

</doc>
<doc id="2217948" url="https://pl.wikipedia.org/wiki?curid=2217948" title="FIS Team Tour 2011">
FIS Team Tour 2011

FIS Team Tour 2011 to 3. edycja turnieju drużynowego FIS Team Tour w historii skoków narciarskich.
Pięć turniejowych konkursów zostało rozegranych na trzech skoczniach – w Willingen (Upland), Klingenthal i Oberstdorfie.
Willingen (Upland), 29 stycznia.
Data: 29 stycznia 2011
Godzina: 16.00
Konkurs: drużynowy
Państwo: 
Skocznia: Mühlenkopfschanze
Punkt konstrukcyjny: 130 m
Rozmiar skoczni (HS): 145 m
Oficjalny rekord skoczni: Janne Ahonen (09.01.2005) – 152,0 m
Willingen (Upland), 30 stycznia.
Data: 30 stycznia 2011
Godzina: 14.00
Konkurs: indywidualny
Państwo: 
Skocznia: Mühlenkopfschanze
Punkt konstrukcyjny: 130 m
Rozmiar skoczni (HS): 145 m
Oficjalny rekord skoczni: Janne Ahonen (09.01.2005) – 152,0 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Klingenthal, 2 lutego.
Data: 2 lutego 2011
Godzina: 18.00
Konkurs: indywidualny
Państwo: 
Skocznia: Vogtland Arena
Punkt konstrukcyjny: 125 m
Rozmiar skoczni (HS): 140 m
Oficjalny rekord skoczni: Michael Uhrmann (02.02.2011) – 146,5 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Oberstdorf, 5 lutego.
Data: 5 lutego 2011
Godzina: 16.00
Konkurs: indywidualny
Państwo: 
Skocznia: Heini-Klopfer-Skiflugschanze
Punkt konstrukcyjny: 185 m
Rozmiar skoczni (HS): 213 m
Oficjalny rekord skoczni: Harri Olli (14.02.2009) – 225,5 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Oberstdorf, 6 lutego.
Data: 6 lutego 2011
Godzina: 13.45
Konkurs: drużynowy
Państwo: 
Skocznia: Heini-Klopfer-Skiflugschanze
Punkt konstrukcyjny: 185 m
Rozmiar skoczni (HS): 213 m
Oficjalny rekord skoczni: Harri Olli (14.02.2009) – 225,5 m

</doc>
<doc id="2217949" url="https://pl.wikipedia.org/wiki?curid=2217949" title="Joseph Ersing">
Joseph Ersing

Joseph Ersing także Josef Ersing (ur. 4 lutego 1882 w Ochsenhausen, zm. 5 sierpnia 1956 Rottenmünster) – niemiecki polityk katolickiej partii Centrum (niem. "Deutsche Zentrumspartei", Zentrum) i Unii Chrześcijańsko-Demokratycznej (niem. "Christlich Demokratische Union Deutschlands", CDU). Od 1911 sekretarz zrzeszenia chrześcijańskich związków zawodowych na Niemcy południowe (niem. "Gesamtverband Christlicher Gewerkschaften für Süddeutschland"). W okresie 1919–1920 członek Zgromadzenia Narodowego (niem. "Weimarer Nationalversammlung"), poseł do Reichstagu z ramienia Centrum (1920–1933). 
W 1933 zmuszony do wycofania się z życia politycznego i przejścia na emeryturę. Aresztowany w 1933 i więziony w obozie koncentracyjnym Ravensbrück, postawiony przed Trybunał Ludowy (niem. "Volksgerichtshof") i skazany na śmierć za zdradę stanu (niem. "Hochverrat"), wyroku nie zdążono wykonać.
Współzałożyciel CDU w Berlinie (1945), członek Landtagu Badenii-Wirtembergii (1946–1950).

</doc>
<doc id="2217950" url="https://pl.wikipedia.org/wiki?curid=2217950" title="Saturn I (człon)">
Saturn I (człon)

Saturn I – amerykański człon rakiet nośnych. Używany w rakietach nośnych Saturn. 
Napędzany ośmioma silnikami H-1. Zbudowany w oparciu o zbiornik rakiety Jupiter (oś centralna), otoczony ośmioma zbiornikami z rakiet Redstone (cztery na tlen, białe, i cztery na naftę, czarne). Cztery zewnętrzne silniki były zawieszone na montażach umożliwiających im sterowanie lotem członu.Ze względu na znaczne wymiary przewóz członu koleją z wytwórni Michoud w Nowym Orleanie do Ośrodka Kosmicznego im. J.K. Kennedy’ego na Florydzie nie był możliwy. Dlatego S-I przewożono szosami, na specjalnych łożach, wyposażonych w koła i ciągniętych przez potężne pojazdy samochodowe.

</doc>
<doc id="2217953" url="https://pl.wikipedia.org/wiki?curid=2217953" title="Reprezentacja Związku Radzieckiego w piłce ręcznej mężczyzn">
Reprezentacja Związku Radzieckiego w piłce ręcznej mężczyzn

Reprezentacja Związku Radzieckiego w piłce ręcznej mężczyzn – narodowy zespół piłkarzy ręcznych ZSRR. Reprezentował swój kraj w rozgrywkach międzynarodowych. Został rozwiązany w 1991 roku, a jego sukcesorem stała się reprezentacja Rosji, ponadto powstało 14 drużyn z pozostałych byłych republik radzieckich. Drużyna ZSRR zdobyła jeden złoty i dwa srebrne medale na mistrzostwach świata, a także trzy złote i jeden srebrny medal na Igrzyskach Olimpijskich.

</doc>
<doc id="2217955" url="https://pl.wikipedia.org/wiki?curid=2217955" title="Tajskie liczebniki">
Tajskie liczebniki

Tajskie liczebniki () – zbiór liczebników tradycyjnie używanych w Tajlandii, chociaż cyfry arabskie są bardziej powszechne. Liczebniki te wywodzą się z indyjsko-arabskiego systemu liczbowego powszechnie stosowanego w innych częściach świata. W języku tajskim liczebnik często następuje po rzeczowniku i poprzedza klasyfikator miary, chociaż występują odstępstwa od tej reguły. 
Cyfry.
Tajskie "zero", które także oznacza "środek", w zależności od kontekstu, wywodzi się wprost z sanskryckiego śūnya, podobnie jak wieloznaczne nazwy od dwa do cztery, podane niżej, z wyjątkiem "jeden" i jej wariantów. Tajskie nazwy cyfr od dwa do dziewięć przypominają te w języku kantońskim używane w południowych Chinach. Są one nawet bliższe minnańskiemu (Teochew/Hokkien), być może dlatego, że Chińczycy w Tajlandii używają Teochew. Natomiast znaki cyfr są niemalże identyczne z cyframi khmerskimi. Poniżej jest porównanie do trzech języków (kantońskiego, minnańskiego z wymową). Tajska transliteracja stosuje transkrypcję języka tajskiego (RTGS).
[lit. = wymowa literacka]
Od dziesięciu do miliona.
Z sanskrytu lakh oznacza rangę cyfry w systemie pozycyjnym ("tam naeng khong thua lek", ตําแหน่งของตัวเลข), które są ponazywane dla potęg liczby dziesięć: jednostki to "lakh nuay" (หลักหน่วย); dziesiątki, "lakh sip" (หลักสิบ); setki, "lakh roi" (หลักร้อย), itd. Liczba "jeden" następująca po dowolnej potędze dziesięciu staje się "et" (kantoński: 一, yat1; minnoński: 一, it4). Liczba "dziesięć" ("sip") jest taka same w minnońskim 十 (sip8, lit.). Liczby od "dwadzieścia" do "dwadzieścia dziewięć" rozpoczynają się od "yi sip" (kantoński: 二十, yi6sap6; minnoński: 二十, lit. ji7sip8). Nazwy z "lakh sip" od 30 do 90 oraz dla "lakh" ze 100, 1000, 10000, 100000 i milion, są prawie takie same jak liczby khmerskie.
Dla liczb od 21 do 29, część oznaczająca 20: "yi sip" (ยี่สิบ), może być skrócona w mowie potocznej do "yip" (ยีบ, ยิบ).
Setki są tworzone przez połączenie "roi" z wartościami dziesiątek i jednostek. Na przykład, dwieście trzydzieści dwa to "song roi sam sip song".. Słowa "roi", "phan", "muen", i "saen" powinny pojawić się przed liczbą ("nueng" jest opcjonalne), więc np. dwieście dziesięć to "song roi sip", a sto to "roi" lub "nueng roi". "Nueng" nigdy nie poprzedza "sip", więc "song roi nueng sip" jest niepoprawne. Osoby mówiące tajskim językiem ojczystym mówią czasami "roi nueng" (lub "phan nueng", itp.) z inną tonacją na "nueng" aby odróżnić jedno sto od sto jeden. Jednak takie odróżnienie często nie jest wykonywane i mogą wystąpić niejednoznaczności. Aby uniknąć nieporozumień, w przypadku wystąpienia 101 (lub 1001, 10001 itd.) trzeba powiedzieć "roi et" (lub "phan et", "muen et", itd.).
Liczby większe niż milion.
Liczby większe niż milion tworzone są przy pomocy prefiksu "lan" z mnoznikiem. Na przykład, dziesięć milionów to "sip lan", a bilion (1012) to "lan lan".
Ułamki.
Potocznie ułamki dziesiętne tworzy się mówiąc "chut" (จุด, kropka) w miejscu naszego przecinka. Na przykład 1.01 to "nueng chut sun nueng" (หนึ่งจุดศูนย์หนึ่ง).
Ułamki tworzy się umieszczając "nai" (ใน, w, z) między licznikiem a mianownikiem lub, aby wyraźnie wskazać, za pomocą "[set] x suan y" ([เศษ] x ส่วน y, x części z całego y). Na przykład ⅓ to "nueng nai sam" (หนึ่งในสาม) lub "[set] nueng suan sam" ([เศษ]หนึ่งส่วนสาม). Słowo "set" (เศษ) można pominąć.
Słowo "khrueng" (ครึ่ง) oznacza "pół". Poprzedza ono kwalifikator miary jeśli jest używane samodzielnie, ale występuje po kwalifikatorze jeśli jest użyte z inną liczbą. Na przykład "kradat krueng phaen" (กระดาษครึ่งแผ่น) znaczy "pół arkuszu papieru", lecz "kradat nueng phaen krueng" (กระดาษหนึ่งแผ่นครึ่ง) znaczy "jeden i pół arkuszy papieru".
Liczby ujemne.
Liczby ujemne tworzy się umieszczając "lop" (ลบ, minus) przed liczbą. Na przykład −11 to "lop sip et" (ลบสิบเอ็ด).
Liczebniki porządkowe.
Liczebniki porządkowe tworzy się umieszczając "thi" (ที่, place) przed liczbą. Nie są one specjalnie odróżniane od liczebnika gdyż po liczebniku w dalszym ciągu następuje określany rzeczownik, który jest "thi" (kolejny) w tym przypadku.

</doc>
<doc id="2217956" url="https://pl.wikipedia.org/wiki?curid=2217956" title="Granica erytrejsko-sudańska">
Granica erytrejsko-sudańska

Granica erytrejsko-sudańska – oddziela terytoria Erytrei i Sudanu o długości 605 kilometrów.
Początek granicy styk granic Sudanu, Etiopii i Erytrei na zachód od Om Hager nad rzeką Tekkezje. Następnie biegnie w kierunku północno-wschodnim, przecina rzekę Gasz,dochodzi do rzeki Barka, przecina północne stoki gór Beni Amer i dochodzi do Morza Czerwonego na południe od Ras Kasr.
Granica powstała w 1993 roku po powstaniu niepodległej Erytrei. Pochodzi jednak jeszcze z czasów kolonializmu. Powstała w 1891 roku jako granica anglo-egipskiego kondominium Sudanu i włoskiej kolonii Erytrea.

</doc>
<doc id="2217958" url="https://pl.wikipedia.org/wiki?curid=2217958" title="Limnobium">
Limnobium

Limnobium ("Limnobium" Rich.) – rodzaj roślin z rodziny żabiściekowatych ("Hydrocharitaceae"), obejmujący dwa gatunki rodzime dla Ameryki: limnobium gładkie ("Limnobium laevigatum" (Humb. &amp; Bonpl. ex Willd.) Heine), występujące na obszarze od Meksyku do południowej Ameryki Południowej, introdukowane na Jawie, oraz limnobium gąbczaste ("Limnobium spongia" (Bosc) Steud.), występujące w środkowych i wschodnich Stanach Zjednoczonych, introdukowane na Portoryko.
Systematyka i nazewnictwo.
Jest to jeden z dwóch rodzajów (taksonem siostrzanym jest żabiściek) z podrodziny "Hydrocharitoideae" w obrębie rodziny żabiściekowatych ("Hydrocharitaceae").
Zastosowanie.
Oba gatunki z tego rodzaju są uprawiane jako rośliny akwariowe.

</doc>
<doc id="2217961" url="https://pl.wikipedia.org/wiki?curid=2217961" title="PBZ Zagreb Indoors 2011">
PBZ Zagreb Indoors 2011

PBZ Zagreb Indoors 2011 – tenisowy turniej rangi ATP z cyklu PBZ Zagreb Indoors rozgrywany w dniach 31 stycznia–6 lutego 2011 roku w Zagrzebiu na kortach twardych w hali o puli nagród 398 250 euro.

</doc>
<doc id="2217963" url="https://pl.wikipedia.org/wiki?curid=2217963" title="Joachim Mazurek">
Joachim Mazurek

Joachim Mazurek OFM (ur. 5 listopada 1933 w Roszkowi) − polski kapłan, franciszkanin, prowincjał.
O. Joachim Mazurek należał do górnośląskiej Prowincji Wniebowzięcia NMP Zakonu Braci Mniejszych – Franciszkanów, której był prowincjałem w latach 1983–1989.
Życiorys.
O. Mazurek urodził się w rodzinie Macieja i Weroniki z d. Koniecznej. Do zakonu franciszkańskiego wstąpił w 1951, przyjmując habit zakonny 27 października. Śluby wieczyste złożył 5 stycznia 1956, święcenia kapłańskie, po ukończonych wcześniej studiach filozoficzno-teologicznych, przyjął 14 sierpnia 1957.
Trzykrotnie był definitorem prowincji: lata 1968–1977. Dwa razy był wybierany na urząd wikariusza prowincji: lata 1973–1974 oraz 1980–1983. W latach 60. XX wieku pracował duszpastersko wśród studentów we Franciszkańskim Ośrodku Duszpasterstwa Akademickiego przy Klasztorze Franciszkanów w Panewnikach. Był pierwszym rektorem Wyższego Seminarium Duchownego Braci Mniejszych w Katowicach.
W latach 1983–1989 o. Joachim Mazurek był prowincjałem swej macierzystej prowincji zakonnej, rezydując w konwencie w Katowicach.
W 1991 o. Mazurek przeszedł do nowej Prowincji św. Franciszka z siedzibą w Poznaniu.

</doc>
<doc id="2217964" url="https://pl.wikipedia.org/wiki?curid=2217964" title="Brooke Langton">
Brooke Langton

Brooke Langton (ur. 27 listopada 1970 w Arizonie) – amerykańska aktorka.
Najlepiej znana jest z roli Samanthy Reilly w serialu "Melrose Place" z 1992 roku.

</doc>
<doc id="2217965" url="https://pl.wikipedia.org/wiki?curid=2217965" title="Dorsz kildyński">
Dorsz kildyński



</doc>
<doc id="2217968" url="https://pl.wikipedia.org/wiki?curid=2217968" title="Żywoty cezarów">
Żywoty cezarów

Żywoty cezarów () – zbiór biografii dwunastu rzymskich władców (od Juliusza Cezara do Domicjana), autorstwa pisarza i historyka Swetoniusza. .
"Żywoty cezarów" powstały ok. 120–121 roku, gdy Swetoniusz piastował stanowisko sekretarza kancelarii ("ab epistulis Latinis") Hadriana, co umożliwiało mu korzystanie z dokumentacji cesarskiego archiwum. Mimo to jego dzieło uznane jest za oparte bardziej na plotkach i cytatach z historyków wczesnego cesarstwa niż na źródłach archiwalnych. Zawiera jednak cenne informacje dotyczące życia, kariery politycznej, wyglądu zewnętrznego czy nawyków pierwszych cesarzy rzymskiego imperium, które nie występują w innych źródłach.
Dzieło w 8 księgach, podzielone na 12 części, zawiera tyleż biografii w porządku chronologicznym:
Do "Żywotów" Swetoniusza nawiązywała pomyślana jako ich kontynuacja Historia Augusta, powstała jako zbiorowe dzieło autorskie w czasach późniejszych.

</doc>
<doc id="2217969" url="https://pl.wikipedia.org/wiki?curid=2217969" title="Plan filmowy">
Plan filmowy

Plan filmowy – rozmiar kadru obejmującego fragment przestrzeni; określony sposób kadrowania, wynikający z odległości kamery od filmowanego obiektu czyli z odległości filmowanego obiektu od widza, rodzaju użytego obiektywu i oświetlenia oraz sposobu komponowania przestrzeni. Miarą kadru jest umieszczona w nim ludzka sylwetka i jej proporcje względem otoczenia.
Zazwyczaj jednemu planowi odpowiada jedno ujęcie, jednak niekiedy za sprawą ruchu postaci lub ruchu kamery jedno ujęcie może rozgrywać się w kilku planach lub kilka ujęć może pozostawać w tym samym planie.
Dzięki głębi ostrości możliwe jest uzyskanie tzw. planu złożonego, w którym w ramach jednego ujęcia widać jednocześnie dwa lub więcej obiektów sfilmowanych w różnych planach.
Przejścia między różnymi planami dokonuje się za pomocą montażu, montażu wewnątrzujęciowego oraz zmiany ostrości.

</doc>
<doc id="2217971" url="https://pl.wikipedia.org/wiki?curid=2217971" title="Monety lenne Księstwa Pruskiego (1529–1657)">
Monety lenne Księstwa Pruskiego (1529–1657)

Monety lenne Księstwa Pruskiego – monety bite w latach 1529–1657 przez książąt lennego Księstwa Pruskiego (Prus Książęcych), do momentu uzyskania przez księstwo pełniej niezależności od Rzeczypospolitej, w wyniku traktatów welawsko-bydgoskich.
Państwo Zakonne w Prusach zostało siłą zmuszone do podporządkowania się Koronie Królestwa Polskiego w wyniku przegranej wojny polsko-krzyżackiej 1519–1521. Pozbawiony dalszej pomocy ze strony cesarza Karola V Habsburga, Albrecht Hohenzollern zdecydował się, po czteroletnim rozejmie, na sekularyzację swojego państwa i złożenie hołdu lennego królowi polskiemu z Prus Książęcych.
Mocą zawartego traktatu krakowskiego z 8 kwietnia 1525 Albrecht zostawał księciem w Prusach i pierwszym senatorem I Rzeczypospolitej, z prawem dziedziczenia dla jego potomków w linii męskiej. Traktat dokładnie określił warunki złożenia hołdu:
Prusy Książęce zerwały tym samym swój związek podległości wobec papiestwa i Świętego Cesarstwa Rzymskiego.
Już jednak w 1573 przedstawiciel bocznej linii Hohenzollernów Jerzy Fryderyk von Ansbach, powołując się na postanowienia traktatu krakowskiego, zażądał przekazania mu kurateli nad chorym umysłowo księciem pruskim Albrechtem Fryderykiem. W latach 1578–1618 w Prusach Książęcych rządzili faktycznie regenci, a strona polska nie chciała się zgodzić na przejście tego lenna we władanie brandenburskiej linii Hohenzollernów.
W 1603 kuratelę tę przejął Joachim Fryderyk Hohenzollern, co Zygmunt III Waza potwierdził 11 maja 1605. W 1609 regencję przejął Jan Zygmunt Hohenzollern. Dopiero w 1611, wynagradzając wsparcie jakiego udzielili Hohenzollernowie Rzeczypospolitej w wojnie polsko-rosyjskiej 1609–1618, Zygmunt III zgodził się na formalne złożenie hołdu przez margrabiego brandenburskiego.
Margrabia Jerzy Wilhelm Hohenzollern złożył homagium w 1621 roku, a jego syn, Fryderyk Wilhelm w 1641 roku. Był to ostatni hołd pruski, ponieważ Prusy Książęce odpadły od Rzeczypospolitej w 1657, w wyniku podpisania traktatów welawsko-bydgoski.
System monetarny.
Likwidacja państwa zakonnego w 1525 r. nie zakończyła produkcji menniczej w Prusach. Ostatnie grosze wielkiego mistrza Albrechta wybijano w mennicy w Królewcu aż do 1527 r., czekając na ostateczne decyzje dotyczące nowego systemu monetarnego, który ukształtował się przez następne kilka lat:
Monety.
Albrechta (1528–1563).
Lenne pruskie monety Albrechta byłe bite na stopę polską w mennicy w Królewcu, zarządzanej przez Piotra Decjusza, wedle norm wzorowanych na zakładzie toruńskim. Można je podzielić na dwie grupy (okresy), bite:
Pieniądze z pierwszego okresu (pospolitsze), bito w 5-ciu gatunkach: denary, szelągi, grosze, trojaki, szóstaki. W drugim okresie bito wszystkie wymienione gatunki, ale bez szóstaków.
Wszystkie monety Albrechta wykonano bardzo starannie i są przy tym rzadkie – roczniki 1530 i 1531 rzadsze jeszcze od zygmuntowskich. Monety te są przykładem ponoszonych odpowiednio dużych nakładów finansowych i staranności w prowadzeniu mennicy królewieckiej. Monety, a szczególnie trojaki, bito z dobrego srebra. W okresie pierwszych 19 lat, tylko w trzech nie było jakichkolwiek emisji – żadna mennica z Koronie nie mogła taką ciągłością produkcji wówczas się poszczycić.
Monety lenne Albrechta były jednak gorszej jakości niż polsko-pruskie (toruńskie), co pociągnęło za sobą m.in. czasowy zakaz ich przyjmowania w Koronie.
W 1563 r. Albrecht zamknął zakład królewiecki.
Denary – wszystkie były bite według jednego wzoru: z orłem księstwa z jednej i z monogramem książęcym z drugiej strony. W pierwszym okresie nie umieszczano na nich daty. Denary z drugiego okresu znane są z lat: 1556, 1558, 1559, 1560 oraz 1563.
Szelągi – różnią się od denarów występowaniem napisu otokowego po obu stronach monety oraz większym od denarów rozmiarem. Z pierwszego okresu znane są z lat 1529–1531. Z drugiego okresu, z wyjątkiem rocznika 1555, były bite w latach 1550–1560.
Grosze – ich bicie rozpoczęło się w roku 1529, jednak egzemplarze tego rocznika są dosyć rzadkie. Zwykle w zbiorach można oglądać grosze dopiero od roku 1530, do ostatniego roku panowania króla Zygmunta Starego, tj. 1548, z wyjątkiem tylko rocznika 1536. W okresie tym popiersie książęce występuje w czterech odmianach:
Podobne do ostatniego popiersie, nieco bardziej wyraziste, widać na groszach z drugiego okresu, bitych w latach: 1550, 1551 i 1558. Monety te w ogólności, a szczególnie pierwsze dwa roczniki, są dosyć rzadkie.
Trojaki – rozpoczynają się w roku 1528 (nie potwierdzają tego inne źródła), z drugim rysunkiem popiersia, które później ulega takim samym zmianom jak w przypadku groszy. W pierwszym okresie kończą się także w roku 1548 (według innych źródeł w 1546), jednak bez roczników: 1532, 1536, 1547. Zwykle są cięższe i dlatego większe pozornie od zygmuntowskich. Jedynie trojak z roku 1530 jest wyjątkiem – w swoich wymiarach odpowiada dokładnie trojakom Prus Królewskich.
Z drugiego okresu znane są tylko trojaki z lat 1550 i 1558 – są jeszcze rzadsze od groszy z tych samych lat.
Szóstaki – bite z popiersiem w latach: 1530, 1531 (tego rocznika nie potwierdzają inne źródła), 1534 i 1535. Na stronie odwrotnej bardzo są podobne do szóstaków króla Zygmunta Starego. Mają obok orła literę K – znak mennicy królewieckiej oraz inicjały Josta Decjusza, zwierzchniego nadzorcy wszystkich mennic w Prusach.
Albrechta Fryderyka (1568–1573).
Z epoki pięcioletnich rządów książęcia Albrechta Fryderyka, sprawowanych w jego imieniu przez:
znane są tylko denary z lat: 1571, 1572 i 1573 (tego rocznika nie potwierdzają inne źródła). Niekiedy, jako jednosztukowa próba, wymienany jest również rocznik 1570.
Joachima II (1569–1570).
Margrabia brandenburski Joachim II wybił w Berlinie, w latach 1569–1570, bardzo współcześnie rzadkie, grosze pruskie z monogramem S na piersi orła, oraz legendą:
Monety były bite na pamiątkę hołdu lennego złożonego przez posłów Zygmuntowi II Augustowi na sejmie lubelskim w 1569 r., po dopuszczeniu Joachima II do lenna w Prusach, jako współlennika Albrechta Fryderyka.
Jerzego Fryderyka (1586–1597).
Jerzy Fryderyk margrabia brandenburski i książę na Karnowie (Śląsk), był opiekunem niesprawnego pod względem umysłowym, Albrechta Fryderyka i rządził najpierw w Prusach w jego imieniu. Po odsunięciu Albrechta Fryderyka od rządów, Jerzy Fryderyk objął w 1578 r. administrację księstwa, jako wyznaczony przez króla kurator. Wznowił on w 1586 r. działanie zakładu w Królewcu. Mennica funkcjonowała do 1597 r. Po 1597 r. nastąpiła 20-letnia przerwa w działalności menniczej, po części spowodowana uchwałą sejmu warszawskiego z 1601 r.
W okresie 1586–1597, przypadającym na przełom panowania Stefana Batorego i Zygmunta III Wazy, bito sześć gatunków monet.
Trzeciaki – emisje odbywały się w latach: 1586, 1588, 1590 (tego rocznika nie potwierdzają inne źródła), 1591, 1593–1596.
Szelągi – z monogramem, pruskim orłem, otoczone napisami, znane są z lat: 1586, 1591, 1593, 1596 – monety popularne, jednak rocznikom 1586 i 1596 przypisywany jest stopień rzadkości R4.
Grosze – z popiersiem z jednej strony i godłem księstwa z drugiej, bite w latach: 1586, 1587, 1589, 1591 (tego rocznika nie potwierdzają inne źródła), 1594–1597 – monety rzadsze.
Trojaki – znane są dwa zasadnicze typy:
Talary – bite tylko w 1586 r. – stopień rzadkości oceniany na R6.
Dukaty – wszystkie rzadkie lub bardzo rzadkie, bite w latach:
Jana Zygmunta (1612–1619).
W latach 1603–1608, w trakcie rządów administratora Joachima Fryderyka, monet lennych księstwa pruskiego nie bito. Działalność menniczą wznowił dopiero administrator (w latach 1608–1618) Jan Zygmunt, piastujący w latach 1618–1619 już tytuł księcia pruskiego.
W latach 1612–1615 w mennicy w Drezdenku (Nowa Marchia) bito:
W 1617 roku Jan Zygmunt wznowił bicie monet w Królewcu. W ostatnich latach jego panowania (1617–1619) bito:
Jerzego Wilhelma (1619–1640).
Książę pruski Jerzy Wilhelm dokonywał swoich emisji z mennicy królewieckiej ściśle według regulacji Rzeczypospolitej. W związku z tym monety weszły do obiegu na terenie całej unii polsko-litewskiej. Niektóre monety bito jednak w mennicy w Berlinie.
Bito następujące nominały:
Fryderyka Wilhelma (1641–1657).
Po złożeniu hołdu lennego w Warszawie, Fryderyk Wilhelm (tzw. wielki elektor) otworzył ponownie mennicę królewiecką.
Do podpisania traktatów welawsko-bydgoskich bito następujące nominały:
Literatura.
Uwaga, tekst pierwotny tego artykułu bazuje na tekście pochodzącym z początków XIX w.:
Język XIX w. próbowano dostosować do XXI-wiecznych standardów. Informacje błędne z punktu stanu wiedzy XXI wieku, zostały usunięte. Uzupełnienia brakujących informacji dokonano na podstawie prac:

</doc>
<doc id="2217973" url="https://pl.wikipedia.org/wiki?curid=2217973" title="Breaking News (utwór)">
Breaking News (utwór)

Breaking News – piosenka Michaela Jacksona z jego pośmiertnego albumu Michael. 5 listopada 2010 roku, 42 sekundowy fragment piosenki został użyty jako zapowiedź do albumu. 8 listopada 2010 roku na oficjalnej stronie Jacksona pojawiła się pełna wersja utworu, która była odtwarzana tylko przez tydzień. 
Od początku fani nie byli pewni, czy utwór jest rzeczywiście śpiewany przez artystę. Dnia 16 stycznia 2011 roku na Facebooku jednego z wykonawców upodabniających się do króla popu został opublikowany komunikat, o tym, że śpiewa niektóre piosenki na albumie Michael. Później jednak temu zaprzeczył i ogłosił, że to sprawka hakera, który włamał się na jego konto. Mimo to wiele osób ma wątpliwości co do autentyczności głosu. Rodzina Jacksona oznajmiła jasno mówiąc: "Piosenki nie śpiewa Michael."
Historia i kompozycja.
"Breaking News" został nagrany w New Jersey w 2007 roku, kiedy Jackson mieszkał z rodziną Cascio. Pozostałe utwory nagrane w tym czasie, w tym "Monster" i "Keep Your Head Up" są również na płycie Michael. Piosenkę otwiera intro składające się z fragmentów doniesienia o różnych kontrowersji Jacksona. Muzycznie, piosenka została porównana z utworem Jacksona "Jam" z albumu Dangerous (1991) oraz "You Rock My World" z albumu Invincible (2001). Wszystkie teksty piosenek są jednak bardziej podobne do albumu z roku 1995, który zawiera utwory jak "Tabloid Junkie" i "D.S.".

</doc>
<doc id="2217979" url="https://pl.wikipedia.org/wiki?curid=2217979" title="Robert Beck">
Robert Beck

Robert Lee „Bob” Beck (ur. 30 grudnia 1936, zm. 2 kwietnia 2020), amerykański pięcioboista nowoczesny i szermierz. Dwukrotny brązowy medalista olimpijski z Rzymu.
Kariera sportowa.
Na igrzyskach był trzeci zarówno indywidualnie, jak i w drużynie Castle Party partnerowali mu Jack Daniels i George Lambert. W 1961 był trzeci w drużynie w mistrzostwach świata. Brał udział w IO 68, startował w pięcioboju, ale i w drużynie szpadzistów.

</doc>
<doc id="2217981" url="https://pl.wikipedia.org/wiki?curid=2217981" title="Bob Beck">
Bob Beck



</doc>
<doc id="2217982" url="https://pl.wikipedia.org/wiki?curid=2217982" title="Mistrzostwa Świata w Kolarstwie Przełajowym 2011">
Mistrzostwa Świata w Kolarstwie Przełajowym 2011

62. Mistrzostwa Świata w Kolarstwie Przełajowym 2011 odbyły się w niemieckim mieście St. Wendel, w dniach 29 - 30 stycznia 2011 roku.

</doc>
<doc id="2217985" url="https://pl.wikipedia.org/wiki?curid=2217985" title="Dzień św. Patryka">
Dzień św. Patryka



</doc>
<doc id="2217987" url="https://pl.wikipedia.org/wiki?curid=2217987" title="Świadkowie Jehowy w Meksyku">
Świadkowie Jehowy w Meksyku

Świadkowie Jehowy w Meksyku – społeczność wyznaniowa w Meksyku, należąca do ogólnoświatowej wspólnoty Świadków Jehowy, licząca w 2022 roku 864 689 głosicieli, należących do 12 881 zborów. Na dorocznej uroczystości Wieczerzy Pańskiej w 2022 roku zebrało się 2 208 399 osób (ok. 1,9% mieszkańców kraju).
Działalność miejscowych oraz głosicieli w Belize, w Gwatemali, w Hondurasie, w Kostaryce, w Nikaragui, w Panamie i w Salwadorze – w sumie ponad miliona głosicieli – koordynuje Biuro Oddziału Ameryka Centralna w El Tejocote na przedmieściach miasta Meksyk. Jest to jedna z 27 wspólnot Świadków Jehowy na świecie, których liczebność przekracza 100 000 głosicieli. W Meksyku Świadkowie Jehowy korzystają z 12 Sal Zgromadzeń.
Historia.
Początki.
W roku 1893 F. de P. Stephenson wysłał z Meksyku list do biura Towarzystwa Strażnica w Allegheny, zamawiając prenumeratę czasopisma Strażnica Syjońska oraz dostępne wówczas pierwsze trzy tomy „Wykładów Pisma Świętego”. Otrzymane tomy zamierzał wysłać swoim znajomym. Zaproponował również, że podejmie się tłumaczenia „Wykładów Pisma Świętego” na język hiszpański.
Po roku 1911, gdy po ustąpieniu z urzędu prezydenta Porfirio Díaza sytuacja w Meksyku się ustabilizowała, Badacze Pisma Świętego ze Stanów Zjednoczonych zaczęli urządzać wyprawy do północnego Meksyku w celu prowadzenia działalności kaznodziejskiej. Dzięki temu kilka osób przyjęło ich wierzenia oraz zaczęło się nimi dzielić z innymi.
W 1917 roku Abel Ortega zapoznał się z wierzeniami Badaczy Pisma Świętego w San Antonio w Stanach Zjednoczonych. Powrócił do swego kraju i zamieszkał w miejscowości Santa Julia na peryferiach stolicy. Rozpoczął tam urządzanie zebrań na wolnym powietrzu, w których po dwóch latach uczestniczyło około 30 osób. Wtedy też wyszukano w centrum stolicy salę na zebrania. W roku 1919 w Meksyku zorganizowano pierwsze czterodniowe zgromadzenie. Wkrótce jednak doszło do podziału i Abel Ortega, a wraz z nim inni, przyłączyli się do ruchu A. Freytaga. W rezultacie w gronie Badaczy Pisma Świętego pozostała niewielka grupa osób.
Nadzór na działalnością.
W roku 1917 Joseph F. Rutherford skierował do Los Angeles ochrzczonego w roku 1914 Kolumbijczyka Roberta Montero. Przez pewien czas pracował on w bruklińskim Domu Betel, gdy prezesem był Charles Taze Russell. Jego zadaniem było nadzorowanie działalności hiszpańskojęzycznej grupy w tym mieście oraz utworzenie hiszpańskiego biura Towarzystwa Strażnica. W biurze tym Montero rozpoczął tłumaczenie na język hiszpański czasopisma „La Torre del Vigía” (dzisiejszej „La Atalaya” [„Strażnicy”]) oraz innych publikacji Towarzystwa Strażnica. Publikacje te zaczął rozsyłać do osób mówiących po hiszpańsku. W ten sposób do Meksyku co miesiąc lub dwa zaczęło docierać czasopismo „La Torre del Vigía”, książki autorstwa C.T. Russella oraz scenariusz „Fotodramy stworzenia”.
Ponieważ do biura w Los Angeles napływały z Meksyku listy z prośbami o literaturę, pod koniec roku 1920 Robert Montero odbył podróż do tego kraju. W stolicy spotkał się z grupą liczącą 13 osób, a także odwiedził grupy w Monterrey, Guadalajarze, Puebli i Veracruz. Do roku 1925 w Meksyku utworzono pierwsze zbory, których liczba w ciągu kilku lat wzrosła do 9. Jednak w roku 1929 tylko 4 pozostały związane z Towarzystwem Strażnica. W roku 1929 Joseph F. Rutherford postanowił otworzyć w stolicy Biuro Oddziału. Jego nadzorcą został David Osorio Morales. Sprawniejsza organizacja przyczyniła się do rozwoju działalności kaznodziejskiej w Meksyku. W ciągu roku w stolicy działały 3 zbory, a w całym kraju 19 kolejnych.
23 maja 1930 roku meksykańskie Biuro Oddziału złożyło w Kancelarii Rządu wniosek o zarejestrowanie "Międzynarodowego Stowarzyszenia Badaczy Pisma Świętego", w którym położono nacisk na wychowawczo-oświatowy charakter religijnej działalności związku wyznaniowego oraz wyrażono sprzeciw wobec wtrącania się Kościołów w sprawy państwa. 2 czerwca 1930 Kancelaria Rządu przysłała aprobatę działalności MSBPŚw. 14 grudnia 1932 roku wystąpiono o zmianę nazwy na "Sociedad de la Torre del Vigía" (Towarzystwo Strażnica). We wniosku złożono również oświadczenie o zachowywaniu neutralności w sprawach politycznych. Wniosek ten został zaaprobowany 22 grudnia 1932 roku, a działalność kaznodziejska mogła objąć cały kraj.
Od 26 do 28 listopada 1932 roku w stolicy kraju zorganizowano ogólnokrajowe zgromadzenie z udziałem 150 obecnych, w którym uczestniczył Joseph F. Rutherford oraz Eduardo Keller z Biura Głównego. J.F. Rutherford wygłosił dwa przemówienia na zgromadzeniu oraz pięć transmitowanych przez radio i które po raz pierwszy odebrano w całym kraju. Rutherford objęcie nadzoru nad Biurem Oddziału powierzył Robertowi Montero. Do czasu jego przybycia nadzór tymczasowo sprawował Eduardo Keller, który pozostał na miejscu. Robert Montero został w kwietniu 1933 roku nadzorcą Biura Oddziału w Meksyku i usługiwał w tym charakterze do roku 1943. Problemy z niechrześcijańskim postępowaniem poprzedniego nadzorcy spowodowały spadek liczby głosicieli z 253 w roku 1932 do 48 w lutym roku 1933. Pierwszą siedzibą oddziału "La Torre del Vigía" stał się piętrowy dom przy ulicy Melchor Ocampo 71, w którym zamieszkała rodzina Montero. Został on później zakupiony przez Towarzystwo Strażnica. Z czasem rodzina Betel stawała się coraz liczniejsza. Każdego roku w stolicy organizowano zgromadzenia ogólnokrajowe. Początkowo przyjezdnych kwaterowano w Biurze Oddziału, a w latach 40. noclegi przygotowywano również w domach współwyznawców. W roku 1933 zgromadzenia odbyły się w stolicy i w Veracruz. W roku 1941 w Teatrze Narodowym w stolicy zorganizowano zgromadzenie ogólnokrajowe, na które przybyło około 1000 osób. W roku 1943 zgromadzenie pod hasłem „Wolny naród” odbyło się w 12 meksykańskich miastach.
W roku 1946 w Meksyku działały 223 zastępy, do których należało 3742 głosicieli. By nadążyć za rozwojem działalności Świadków Jehowy, w roku 1946 oddano do użytku nowe pomieszczenia Biura Oddziału oraz Domu Betel. Przylegały one do budynku, w którym już działało biuro.
Rozwój działalności.
W pierwszej połowie lat 20. XX wieku, po ukończeniu studiów medycznych w Europie, do stanu Chiapas powrócił Del Pino, który podczas pobytu za granicą poznał wierzenia Badaczy Pisma Świętego i otrzymywał literaturę biblijną. Na swojej hacjendzie przygotował salę, w której swoim pracownikom oraz zaproszonym miejscowym kaznodziejom protestanckim przedstawiał zagadnienia doktrynalne na podstawie Biblii. Choć nie wiadomo, czy doktor Del Pino kiedykolwiek związał się aktywnie ze Świadkami Jehowy, to jednak dzięki prowadzonej przez niego działalności wierzenia te przyjął José Maldonado. W roku 1927 rozpoczął on działalność kaznodziejską w Tuxtla Gutiérrez. W tym czasie w Tapachula w pobliżu granicy z Gwatemalą głosiła Josefina Rodrígez. Wkrótce dołączył do nich kolporter o nazwisku Carreón, który wygłaszał wykłady i rozpowszechniał literaturę biblijną, łącząc to ze sprzedażą różnych towarów. Gdy w roku 1931 na zgromadzeniu w stolicy pouczono kolporterów, by w trakcie działalności kaznodziejskiej nie zajmowali się handlem towarami, Carreón poczuł się urażony i opuścił zbór. Później związał się z Isaaciem Pérezem i razem założyli grupę "Estudiantes Nacionales de la Biblia" (Narodowi Badacze Pisma Świętego). Zaś José Maldonado w latach 1931–1941 głosił na terenie stanów Chiapas i Guerrero. Od końca roku 1933 Maldonado w swojej działalności kaznodziejskiej posługiwał się gramofonem, korzystając z nagranych przemówień biblijnych, które przedstawiał w miejscach publicznych.
W tym samym czasie różne osoby niezależnie od siebie zaczęły prowadzić działalność ewangelizacyjną na północy. Należał do nich Manuel Amaya Veliz (zm. 1974), który z wierzeniami Badaczy Pisma Świętego zapoznał się w Stanach Zjednoczonych w roku 1922, a w roku 1928 podjął działalność kaznodziejską. Wraz z żoną udał się do Ciudad Camargo w stanie Chihuahua, skąd korzystając z Forda T rocznik 1926 prowadził kampanie kaznodziejskie po stanach Chihuahua i Durango. W stolicy natomiast działalność podjął Grek z pochodzenia, Hércules Dakos, który wcześniej przez półtora roku dzielił się swoimi wierzeniami z krewnymi w Grecji. Po powrocie do stolicy Meksyku głosił w budynkach rządowych. W rezultacie jego działalności sekretarz prezydenta poprosił o dostarczenie kilku publikacji biblijnych. W stanie Zacatecas głosicielem został Pedro De Anda, który w swojej działalności posługiwał się gramofonem. Z czasem dotarł na tereny stanów Durango, Puebla, Veracruz i Chiapas. W stanie Tamaulipas rozpoczął działalność Mario Mar. W latach 30. grupy Świadków Jehowy powstały również w stanach Kalifornia Dolna, Sonora i Sinaloa.
W latach 1938–1943 w działalności kaznodziejskiej korzystano również z samochodów wyposażonych w megafony. W Meksyku wykorzystywano siedem aut, w których zainstalowano gramofon, a na ich dachu sporych rozmiarów głośniki. Nadawano z nich wykłady biblijne J.F. Rutherforda, które na język hiszpański przetłumaczył Eduardo Keller. Jednym pojazdem zazwyczaj podróżowało pięć osób. Po przybyciu do miejscowości najpierw w dogodnym miejscu odtwarzano wykład biblijny, a później dwie pary głosicieli głosiły po dwóch stronach ulicy, kierowca zaś pozostawał przy samochodzie, odpowiadając na pytania zaciekawionych ludzi. Przed wykładami czasem puszczano też utwory muzyczne. Biuro Oddziału przygotowało również około 300 gramofonów, którymi posługiwano się w służbie od domu do domu. W roku 1940 wprowadzono wizyty sług rejonowych i sług strefy (późniejsze obwody). Ich zadaniem było docieranie do grup Świadków Jehowy rozsianych po całym Meksyku. Wkrótce wprowadzono też szkolenie, przygotowujące do tej pracy.
Od przyjazdu pierwszych misjonarzy.
W lutym 1943 roku Meksyk po raz pierwszy odwiedził Nathan H. Knorr. Na spotkaniu z głosicielami z całego kraju postawił on nacisk na walkę z dziedziczonym po przodkach Meksykanów analfabetyzmem. Zadbał też o pełniejsze wyposażenie Biura Oddziału oraz lepiej zorganizował jego pracę. W tym czasie działalność kaznodziejską prowadziło 1565 głosicieli. Nadzorcą Biura Oddziału w latach 1943–1947 był Juan Bourgeois. Postanowiono też wysłać do Meksyku 30 absolwentów pierwszej klasy Biblijnego Kolegium Strażnicy – Gilead (późniejsza "Biblijna Szkoły Strażnicy – Gilead"). W wyniku przeszkód stawianych przy uzyskaniu wiz jako pierwsi przybyli do Meksyku małżonkowie Blanche i Fred Andersonowie dopiero w marcu 1945 roku, a w kwietniu tego samego roku siedmioro dalszych absolwentów pierwszej klasy Szkoły Gilead. Fred Anderson (zm. 1973) był nadzorcą obwodu, a towarzyszyła mu żona (zm. 1987). Później oboje do śmierci usługiwali w meksykańskim Biurze Oddziału. W kwestiach prawnych Świadków Jehowy reprezentował pochodzący z Meksyku misjonarz Samuel García, usługujący w Biurze Oddziału. Do roku 1994 do Meksyku przybyło łącznie 56 misjonarzy, absolwentów Biblijnej Szkoły Strażnicy – Gilead pochodzących z różnych krajów świata.
W 1946 roku wprowadzono kursy nauki czytania i pisania. Od roku 1947 zaczęto organizować w Meksyku zgromadzenia obwodowe. W kraju działało wówczas 4125 głosicieli. W tym samym roku przybyli kolejni misjonarze, a w kraju działało w sumie 22 absolwentów Szkoły Gilead. W roku 1951 wprowadzono podział meksykańskiego oddziału na okręgi, a pierwszym nadzorcą okręgu został Adulfo Modeno Salinas. W roku 1964 otrzymał zaproszenie do Szkoły Gilead, po czym dalej usługiwał w charakterze nadzorcy okręgu. Wspierał nadzorców okręgu oraz usługiwał w trakcie zgromadzeń obwodowych. W roku 1951 zorganizowano 18 zgromadzeń obwodowych. Pod koniec lat 40. w różnych miejscach kraju zaczęto organizować zgromadzenia okręgowe (dzisiejsze zgromadzenia regionalne).
„La Torre del Vigía de México”.
W związku z rozwojem działalności Świadków Jehowy w Meksyku zaczęły się pojawiać problemy prawne. Wysuwano zastrzeżenia wobec działalności ewangelizacyjnej prowadzonej od drzwi do drzwi oraz organizowanych coraz większych zgromadzeń. Wynikało to ze względów prawnych, gdyż meksykańskie prawo wymagało, by „każdy publiczny akt kultu odbywał się wewnątrz świątyni”. Prawo wymuszało również, by wszelkie budynki używane w celach religijnych przechodziły na własność państwa, stąd utrudnione było nabywanie gruntów pod budowę obiektów religijnych. Z tego względu postanowiono przeprowadzić reorganizację i położyć nacisk na wychowawczo-oświatowy charakter działalności Świadków Jehowy.
Dlatego 10 czerwca 1943 roku wystąpiono z wnioskiem do Kancelarii Spraw Zagranicznych o zarejestrowanie "Stowarzyszenia kulturalno-oświatowego La Torre del Vigía de México" jako stowarzyszenia świeckiego. 15 czerwca 1943 roku wniosek rozpatrzono pozytywnie. W związku z tymi zmianami zaprzestano śpiewania pieśni na zebraniach oraz nie modlono się publicznie. Sale zebrań nazywano „Salami Studiów Kulturalno-Oświatowych”, a zbory w dalszym ciągu nazywano zastępami w przeciwieństwie do innych krajów, w których działali Świadkowie Jehowy (nazwą „zastępy” w Meksyku posługiwano się do 1989 roku). Unikano w ten sposób podobieństw do nabożeństw religijnych, kładąc nacisk na działalność wychowawczą prowadzoną przez Świadków Jehowy. W trakcie działalności od drzwi do drzwi starano się nie korzystać bezpośrednio z Biblii, lecz wykorzystywano opracowane tematy biblijne z książki „Upewniajcie się o wszystkich rzeczach”. Mimo tych zmian podstawowa działalność Świadków Jehowy nie uległa zmianie – dalej głosili o Królestwie Bożym.
W dniach od 13 do 15 kwietnia 1945 roku w stolicy zorganizowano zgromadzenie, w którym uczestniczyli Nathan H. Knorr oraz Frederick W. Franz. Ponad 200 uczestników kongresu przyjechało pociągiem z Monterrey. Po drodze informowali oni zaciekawionych widzów o celu ich podróży oraz przedstawiali im orędzie biblijne. Pierwszego dnia w kongresie uczestniczyło 1107 osób, spośród których 717 wyruszyło do służby, by zapowiedzieć wykład „Jeden świat, jeden rząd” w Arena México. Chociaż przeciwnicy religijni podjęli próbę przerwania zgromadzenia, to Nathan H. Knorr przedstawił zapowiedziany wykład w całości. W 1958 roku 503 delegatów z Meksyku uczestniczyło w kongresie międzynarodowym zorganizowanym pod hasłem „Wola Boża” w Nowym Jorku. W roku 1966 w stolicy kraju zorganizowano zgromadzenie międzynarodowe pod hasłem „Synowie Boży – synami wolności”, w którym wzięli udział delegaci z kilkunastu krajów. Do tego czasu było to największe zgromadzenie Świadków Jehowy w Meksyku. Program przedstawiono w języku hiszpańskim oraz częściowo w angielskim. W kongresie uczestniczyło ogółem 36 556 osób, a 1982 zostały ochrzczone.
W roku 1952 postawiono mocny nacisk na czystość moralną członków zastępów (zborów). Zgodnie z zakorzenioną przez wieki tradycją, w społeczeństwie meksykańskim utarł się zwyczaj, że mężczyzna „wykradał” kobietę i żył z nią bez ślubu. W społeczeństwie meksykańskim niejednokrotnie zdarzały się wypadki, że mężczyzna porzucał tę kobietę i żył z inną. Już od roku 1924 w czasopiśmie „Strażnica” zwracano uwagę, że popularny zwyczaj życia bez ślubu jest niestosowny, choć był tolerowany w różnych religiach obecnych w Meksyku. Dlatego w roku 1952 wystosowano konkretne wskazówki zalecające członkom zastępów prawne uregulowanie pożycia małżeńskiego. W okresie tym w niektórych zastępach ślub brało 20 par jednocześnie. Do końca roku 1953 osoby, które nie chciały uregulować swojego życia zgodnie z miernikami biblijnymi, albo same odeszły, albo zostały z zastępów wykluczone.
W połowie lat 50. działalność oświatowo-wychowawcza stowarzyszenia „La Torre del Vigía de México” została wzbogacona filmami Towarzystwa Strażnica nagranymi na taśmie 16-milimetrowej. Wykorzystywano filmy: „Społeczeństwo Nowego Świata w działaniu”, „Szczęśliwe społeczeństwo Nowego Świata”, „Międzynarodowe zgromadzenie Świadków Jehowy pod hasłem ,Wola Boża’”, „Ogłaszanie na całym świecie ,wiecznotrwałej dobrej nowiny’” i „Bóg nie może kłamać”. Pierwszy film przedstawiał działalność Świadków Jehowy, kolejne trzy relacjonowały kongresy, a ostatni przedstawiał wydarzenia biblijne i ich znaczenie. Najczęściej były one wyświetlane w wynajmowanych salach lub na dziedzińcach dużych domów. Dzięki temu oglądały je grupy liczące od 500 do 800 widzów, a niekiedy nawet 2000. Filmy wyświetlał nadzorca okręgu Adulfo Salinas.
Lata 60. i 70..
W roku 1962 działalność kaznodziejską w Meksyku prowadziło ponad 27 tysięcy głosicieli. W tym samym roku obok budynku Biura Oddziału wzniesiono czteropiętrową dobudówkę. Wykorzystywano ją między innymi jako małą drukarnię, w której drukowano hiszpańskojęzyczną wersję „Informatora” (późniejsza Nasza Służba Królestwa). Wprowadzono również Kurs Służby Królestwa, przeznaczony dla sług zastępów oraz pionierów specjalnych. W latach 1947–1951 nadzorcą meksykańskiego oddziału był Pablo Pérez, następnie Rodolfo Lozano (1951–1955), George Papadem (1955–1957), Samuel Friend (1957–1965) i William Simpkins od roku 1965 do roku 1976. Gdy wprowadzono Komitety Oddziału, Simpkins został koordynatorem meksykańskiego Komitetu Oddziału do roku 1982, a członkiem komitetu był do roku 1986. W roku 1982 koordynatorem Komitetu Oddziału w Meksyku został Robert Tracy, który wcześniej usługiwał w Kolumbii.
Chociaż w latach 60. działalność wychowawcza Świadków Jehowy była już dobrze znana, a rządy Meksyku już od dziesiątek lat walczyły z nietolerancją religijną, to jednak w okresie tym w niektórych regionach kraju doszło do aktów przemocy skierowanej przeciw Świadkom Jehowy z powodu fanatyzmu religijnego. Na przykład w mieście Los Reyes de la Paz na 4 i 5 sierpnia 1963 roku zaplanowano zgromadzenie obwodowe. Po rozpoczęciu zgromadzenia miejscowy ksiądz, Jesús Meza, postanowił zagłuszyć program poprzez gniewne przemówienia i zniewagi puszczane przeciw Świadkom Jehowy przez głośniki zawieszone na zewnętrznych ścianach kościoła. W efekcie setki na ogół spokojnych ludzi zostało sprowokowanych do użycia przemocy. Motłoch uzbrojony w kije, pałki i kamienie zaatakował zgromadzonych głosicieli. 30 osób odniosło obrażenia i zburzono dwa domy należące do Świadków Jehowy. Interweniowała policja, jednak motłoch został rozpędzony przez wojsko dopiero 5 sierpnia, a sam ksiądz ewakuował się z miasta. Większość ludzi po czasie wstydziła się swojego postępowania. W czasie zamieszek w mieście działały dwa zastępy, a w roku 1994 było ich 50.
W sierpniu 1964 roku doszło do prześladowań grupy pionierów specjalnych w mieście Sahuayo w stanie Michoacán. Brali w nich udział mieszkańcy tego miasta oraz sąsiedniego Jiquilpán. Kilkukrotnie pionierzy musieli stawiać czoło tłumowi liczącemu od 200 do 300 osób. 13 sierpnia dom jednego z pionierów otoczyła grupa około 5000 osób, które przyniosły ze sobą benzynę, zamierzając spalić dom razem z przebywającymi w środku 7 osobami. Interweniowała policja, lecz dopiero wojsko opanowało sytuację. Po tych wydarzeniach działalność kaznodziejską w okolicy prowadzono ostrożniej. Pierwszy zbór Świadków Jehowy w Jiquilpán powstał w roku 1974, a w Sahuayo w roku 1990. W 1984 roku do Guadalajary przybyło czterech współwyznawców ze Stanów Zjednoczonych i prowadziło działalność kaznodziejską od domu do domu. Zniknęli bez śladu. Przyczyną zaginięcia był fanatyzm religijny okolicznej ludności.
W 1968 roku w prowadzonej działalności zaczęto posługiwać się książką „Prawda, która prowadzi do życia wiecznego”. W następnej dekadzie szybko rosła liczba studiów biblijnych prowadzonych z osobami zainteresowanymi – z 43 961 w roku 1970 do 90 508 w roku 1980. W 1972 roku wprowadzono nowy sposób zarządzania zastępami – w miejsce sługi zastępu wprowadzono grono starszych. Ze względu jednak na ciągły szybki wzrost w szeregach Świadków Jehowy i zwiększającą się liczbę zastępów często w zastępach usługiwał jeden starszy. W 1976 roku w związku ze zbyt dużymi oczekiwaniami wobec roku 1975 pojedyncze osoby w zastępach odłączyły się, a niektóre zostały odstępcami. Jednak zdecydowana większość głosicieli w dalszym ciągu gorliwie prowadziła działalność kaznodziejską.
Nowe Biuro Oddziału.
Od czasu gdy na potrzeby Biura Oddziału zakupiono dom przy ulicy Melchor Ocampo 71, szeregi Świadków Jehowy znacząco wzrosły. W roku 1946 w stolicy kraju działały 4 zastępy Świadków Jehowy. Do roku 1961 ich liczba wzrosła do 70, a na początku roku 1994 liczba zborów w stolicy i na jej przedmieściach wzrosła do 1514. Dlatego w roku 1973 stowarzyszenie La Torre del Vigía de México zakupiło grunt w miejscowości El Tejocote, w pobliżu stolicy. Na tej działce zbudowano przestronny Dom Betel, w którym mogło zamieszkać ponad 100 osób. Nowe obiekty zostały oddane do użytku w kwietniu 1974 roku. Stały rozwój spowodował konieczność rozbudowy, dlatego w latach 1985 i 1989 oddano do użytku kolejne obiekty Biura Oddziału.
Do roku 1983 czasopisma używane przez Świadków Jehowy sprowadzano z zagranicy. Ponieważ z czasem stawało się to coraz trudniejsze, w tym właśnie roku miejscowej firmie drukarskiej zlecono druk czasopism „La Atalaya” i „¡Despertad!” („Strażnica” i „Przebudźcie się!”). Próbowano na podobnej zasadzie zlecić druk książek, jednak ich jakość, cena oraz opóźnienia w produkcji sprawiały problemy organizacyjne. Dlatego postanowiono założyć oddzielne stowarzyszenie, które miało się zajmować działalnością wydawniczą. W tym celu zakupiono i wyremontowano fabrykę położoną w odległości 15 minut drogi od Biura Oddziału. Biuro Główne przekazało na ten cel dwie maszyny rotacyjne typu MAN, jednakże w czasie podróży w wyniku sztormu zostały one niemal kompletnie uszkodzone. Po długiej naprawie uruchomiono najpierw jedną prasę, a później również drugą. Czasopismo „La Atalaya” zaczęto samodzielnie drukować od wydania z 1 października 1984 roku, a „¡Despertad!” od 22 maja 1985 roku.
W roku 1987 postanowiono drukarnię wyposażyć w nowe prasy offsetowe firmy Hantscho, które umożliwiały druk techniką czterobarwną. W tym celu potrzebna była rozbudowa budynku drukarni. We wrześniu 1988 roku pierwszą publikacją biblijną wydaną przez Świadków Jehowy w Meksyku tą techniką była broszura "Oto wszystko nowe czynię". Od tej pory w meksykańskim Biurze Oddziału zaczęto drukować wszystkie książki i czasopisma na potrzeby Meksyku i wielu krajów Ameryki Środkowej. Biuro Oddziału w Meksyku jest jednym z 15 oddziałów, w których drukuje się literaturę biblijną Świadków Jehowy. W roku 1994 do Komitetu Oddziału w Meksyku należeli: Robert Tracy, Roberto Gama, Carlos Cázares, Santos Estrada, Juan Angel Hernandez i Rodolfo Lozano.
Ponieważ z czasem obiekty Biura Oddziału okazały się za małe, zaszła potrzeba wybudowania kolejnych. Do budynków zbudowanych w latach 1974, 1985 i 1989 dołączono 14 kolejnych. Fundamenty nowych obiektów zajęły 80 tysięcy m². Ponieważ na parceli znajdowało się kiedyś jezioro, przez co grunt miał złą nośność, a w rejonie zdarzają się trzęsienia ziemi, w ziemię wbito 3261 pali na głębokość około 24 metrów. Prace projektowe i budowlane zajęły 12 lat, a uczestniczyło w nich 28,6 tysiąca ochotników z Meksyku i 734 z zagranicy. Uroczystość otwarcia miała miejsce 15 marca 2003 roku, a uczestniczyło w niej trzech członków Ciała Kierowniczego: Guy H. Pierce, Teodor Jaracz oraz Gerrit Lösch. Pierce i Jaracz wygłosili przemówienia tłumaczone z języka angielskiego na hiszpański, a Gerrit Lösch po hiszpańsku przedstawił wykład okolicznościowy „Oddawaj cześć Bogu prawdy!”. Po rozbudowie w Biurze Oddziału w Meksyku pracowało około 1200 osób. Z możliwości jego zwiedzania w samym tylko 2015 roku skorzystało około 150 000 osób.
Planuje się przeniesie obiektów Biura Oddziału w inne miejsce.
Lata 80. i kolejne.
Wielu młodych meksykańskich pionierów pragnęło usługiwać w innych krajach, gdzie było mniej Świadków Jehowy. Wcześniej jednak do takich krajów zaliczał się sam Meksyk, wobec czego pionierów nie zachęcano do wyjazdów za granicę i tylko niektórzy z nich ukończyli Biblijną Szkołę Strażnicy – Gilead. By jednak zapewnić im odpowiednie szkolenie, w latach 1980 i 1981 zorganizowano dwie klasy na specjalnych zajęciach meksykańskiej filii Szkoły Gilead, która przygotowała 72 młodych pionierów do działalności misyjnej w różnych krajach Ameryki Łacińskiej. Ponieważ udawali się do krajów, gdzie mieszkańcy posługują się tym sam językiem i panują podobne jak w Meksyku zwyczaje, mogli się szybko dostosować do miejscowych warunków. W 1981 roku w działalności kaznodziejskiej uczestniczyło 101 171 głosicieli.
W latach 80. urzędnicy odwiedzający miejsca zebrań Świadków Jehowy zaczęli sugerować, by miejsca spotkań oficjalnie zarejestrować jako miejsca zebrań religijnych, co jednak wiązało się z przekazaniem tych obiektów na własność państwa. Zdarzały się również trudności z wynajmowaniem obiektów na kongresy, gdyż władze utrzymywały prawo zakazujące organizowania zebrań religijnych w miejscach publicznych. W rezultacie w 1988 roku przeprowadzono kilka rozmów z przedstawicielami władz. Władze nie miały zastrzeżeń dotyczących działalności Świadków Jehowy, ponieważ jednak miejsca zebrań nie były wyraźnie oznaczone, uważano, że Świadkowie Jehowy prowadzą działalność konspiracyjną. Dodatkowo stosunek Świadków Jehowy do symboli narodowych wzbudzał nieufność władz. Spotkania te pozwoliły na wyjaśnienie tych kwestii i chociaż nie rozwiązano kwestii dużych zgromadzeń, Komitet Oddziału uznał, że chociaż sale przejdą na własność rządu, korzystniej będzie ponownie funkcjonować jako związek religijny, a nie jako stowarzyszenie świeckie.
Za zgodą Ciała Kierowniczego w 1989 roku do wszystkich zastępów skierowano list, w którym powiadomiono, że od 1 kwietnia 1989 roku Świadkowie Jehowy w Meksyku będą ponownie działać jako związek wyznaniowy. Zmiana ta spowodowała, że w działalności kaznodziejskiej ponownie zaczęto posługiwać się Biblią, a na zebraniach zaczęto się głośno modlić. Z czasem wprowadzono też na zebraniach pieśni religijne. Zaprzestano też używać nazwy „zastępy”, wprowadzając jak w innych krajach świata nazwę „zbory”, a „Sale Studiów Kulturalno-Oświatowych” stały się Salami Królestwa.
Zmiana statusu Świadków Jehowy w Meksyku pozwoliła na podjęcie kampanii prawnej w obronie dzieci Świadków Jehowy wydalanych ze szkół ze względu na niepozdrawianie symboli narodowych. Stanowisko Świadków Jehowy w tej kwestii przedstawiano nauczycielom i dyrektorom szkół. Mimo tego dzieci często usuwano ze szkół, a rodzice szukali dla nich szkoły, w której nauczyciele byliby bardziej tolerancyjni. W roku 1989 kilkukrotnie wystąpiono do władz federalnych ze stanowczymi apelami o zapewnienie dzieciom zagwarantowanego w konstytucji prawa do nauki. W przypadkach wydalania ze szkół zaczęto też wstępować na drogę prawną. Do roku 1994 wniesiono ponad 100 takich spraw, w których najczęściej rozstrzygano na korzyść Świadków Jehowy. W razie potrzeby wnoszono apelacje do Magistrados de los Colegiados de Curcuito (sądów wyżej instancji). W rezultacie wydane przez nie orzeczenia ustanowiły precedens prawny dla sądów niższych instancji. Przeprowadzono również kampanię informacyjną dla dyrektorów szkół, wyjaśniając, że dzieci Świadków Jehowy, choć nie pozdrawiają symboli narodowych, odnoszą się do nich z pełnym szacunkiem.
Ponieważ meksykańscy lekarze przywykli do jednoosobowego decydowania o sposobie leczenia pacjentów oraz nie uwzględniali kwestii odmowy transfuzji krwi, w dniach od 25 do 27 stycznia 1991 roku Świadkowie Jehowy zorganizowali dla nich seminarium medyczne w stolicy. Wkrótce w Biurze Oddziału urządzono Dział Informacji o Szpitalach, a w całym kraju utworzono Komitety Łączności ze Szpitalami. W kwietniu 1991 roku zaproszono Świadków Jehowy na pierwszy latynoamerykański kongres poświęcony medycynie przetoczeniowej i bankom krwi, który odbył się w Acapulco w stanie Guerrero. Uczestniczyli w nim przedstawiciele 12 państw Ameryki Południowej i Środkowej. W trakcie kongresu przedstawiono stanowisko Świadków Jehowy w tej sprawie, co przyczyniło się do postępującej z czasem zmiany stanowiska środowiska lekarskiego wobec leczenia Świadków Jehowy.
W listopadzie 1991 roku wprowadzono w Meksyku zajęcia Kursu Usługiwania (późniejsza nazwa: Kurs Biblijny dla Braci). Szkolenie to przygotowane przez Komitet Nauczania Ciała Kierowniczego do 1994 roku ukończyło 12 klas. Było ono przeznaczone dla starszych i sług pomocniczych, którzy usługiwali w meksykańskich zborach. W tym czasie w zborach usługiwało również 671 pionierów specjalnych przydzielonych głównie do małych zborów i odludnych miejscowości. Podjęto też przedsięwzięcia budowlane – wznoszenie nowych Sal Królestwa i Sal Zgromadzeń. W listopadzie 1992 roku członek Ciała Kierowniczego Albert D. Schroeder uroczyście oddał do użytku Salę Zgromadzeń w Reynosa w stanie Tamaulipas na 3600 miejsc. W stolicy do 1993 roku funkcjonowały dwie Sale Zgromadzeń na 1000 osób. 9 maja 1993 John E. Barr otworzył salę przeznaczoną na 3000 miejsc.
Zmiana statusu związku wyznaniowego.
W grudniu 1988 po objęciu urzędu prezydenta przez Carlosa Salinasa de Gortari postanowiono zmienić politykę wobec wyznań religijnych. Obowiązujący od roku 1865 ścisły rozdział stosunków Kościoła od państwa powodował ograniczenia nałożone przez rządy na wszystkie religie. Do roku 1992 istnienie różnych religii w Meksyku było akceptowane, choć nie posiadały one w pełni uregulowanego statusu prawnego. W styczniu 1992 roku kongres meksykański wniósł kilka poprawek do postanowień konstytucji dotyczących związków wyznaniowych. W lipcu 1992 wprowadzono przepisy wykonawcze w postaci „Prawa o stowarzyszeniach religijnych i kulcie publicznym”. Na tej podstawie 7 maja 1993 roku kancelaria rządu oficjalnie uznała "La Torre del Vigía" ("Strażnicę") oraz "Los Testigos de Jehová en México" ("Świadków Jehowy w Meksyku") za organizacje religijne. Zmiana ta pozwoliła odtąd na zakup gruntu oraz stawanie się właścicielami obiektów religijnych. Pozwoliła również na organizowanie zebrań religijnych poza obrębem świątyń, co ułatwiło formalności związane z wynajmowaniem dużych obiektów na zgromadzenia religijne.
Wkrótce po tej zmianie, w roku 1994 działalność kaznodziejską prowadziło 404 593 głosicieli. W tym czasie na terenie kraju usługiwało 34 nadzorców okręgu oraz 446 nadzorców obwodu. W Meksyku działało ogółem 9810 zborów, w których przeciętnie usługiwało 2 starszych i 3 sług pomocniczych.
Od 1 stycznia 2001 roku meksykańskie Biuro Oddziału przejęło nadzór nad działalnością Świadków Jehowy w Belize. Pozwoliło to na nadzór budowy Sal Królestwa w Belize. Od 2010 roku meksykańskie Biuro Oddziału nadzoruje prace budowlane Sal Królestwa w całym regionie Ameryki Centralnej. W 2012 roku w Meksyku utworzono Środkowoamerykańskie Biuro Oddziału (obecnie Biuro Oddziału Ameryka Centralna), które oprócz Meksyku nadzoruje działalność Świadków Jehowy również w Belize, w Gwatemali, w Hondurasie, w Kostaryce, w Nikaragui, w Panamie i w Salwadorze. W miejscowym Biurze Oddziału działa również Regionalny Zespół Wideo.
W roku 2011 liczba Świadków Jehowy w Meksyku wzrosła do 739 954 głosicieli. Przeszło 2900 z nich przeprowadziło się w regiony kraju, gdzie jest ich niewielu. W 2013 roku liczba głosicieli w kraju przekroczyła 800 tysięcy.
Wiosną 2014 roku Świadkowie Jehowy uczestniczyli w pierwszych targach książki "Expo Publica", a jesienią w targach wydawniczych w Guadalajarze. W roku 2015 Świadkowie Jehowy otrzymali od władz stanu Kalifornia Dolna dyplom uznania dla prowadzonej przez nich biblijnej działalności edukacyjnej w więzieniach stanowych. Działalność jest również prowadzona wśród grup tubylczych i etnicznych. Na terenach zamieszkanych przez mniejszą ilość głosicieli, prowadzone są specjalne kampanie kaznodziejskie.
4 grudnia 2017 roku w górskim miasteczku Tuxpan de Bolaños tłum zaatakował 12 Świadków Jehowy z plemienia Huichol oraz 36 innych osób uczestniczących w ich zebraniach religijnych. Zostali oni następnie wypędzeni ze swoich domów, ponieważ nie chcieli uczestniczyć w tradycyjnych obrzędach religijnych plemienia Huichol. Ich domy zostały splądrowane i zdewastowane, a wypędzone osoby zostały zastraszone przed powrotem do domów. W sprawie tych przestępstw podjęto śledztwo po zgłoszeniu, a prawnicy reprezentujący Świadków Jehowy spotkali się z gubernatorem stanu Jalisco, rzecznikiem praw człowieka, prokuratorem generalnym oraz szefem urzędu do spraw ofiar przemocy. 8 lipca 2020 roku Sąd Najwyższy Meksyku jednomyślnie orzekł na korzyść Świadków Jehowy i nakazał umożliwienie wszystkim wygnanym powrotu do swoich domów. W 2020 roku osiągnięto liczbę 874 144 głosicieli.
Zebrania zborowe odbywają się w ponad 70 językach.
Kursy nauki czytania i pisania.
Nacisk na walkę z odziedziczonym po przodkach Meksykanów analfabetyzm po raz pierwszy położył Nathan H. Knorr w lutym 1943 roku. Wówczas w trakcie swojej pierwszej wizyty w Meksyku spotkał się on z głosicielami z całego kraju. Dlatego zgodnie ze statutem „La Torre del Vigía de México” 17 maja 1946 roku zgłoszono u władz ośrodek nauki czytania i pisania w stolicy. Kursy nauki czytania i pisania wprowadzono w 1946 roku. Lekcje czytania i pisania przeprowadzał José Maldonado. Władze zainteresowane walką z analfabetyzmem dostarczyły podręczników, z których początkowo korzystano. Później wprowadzono własny podręcznik – broszurę „Nauka czytania i pisania” opracowaną przez Towarzystwo Strażnica i wydaną między innymi po hiszpańsku. W uznaniu tej działalności 21 stycznia 1966 roku Dyrektor Generalny władz oświatowych skierował do Świadków Jehowy list z podziękowaniami.
Do roku 1966 na zajęciach prowadzonych na zebraniach nauczono czytać i pisać 33 842 osoby, w roku 1993 liczba ta wzrosła do 127 766, a w roku 2014 przekroczyła 152 000. Ponadto do 1993 roku 37 201 osób skorzystało z pomocy w udoskonaleniu umiejętności czytania i pisania. W roku 2013 kursy nauki czytania i pisania, oprócz języka hiszpańskiego, przeprowadzano także dla członków ośmiu tubylczych grup językowych. Biuro Oddziału Ameryka Centralna w Meksyku nadzoruje naukę czytania i pisania w przeszło 30 językach. W roku 2010 minister edukacji wyraził uznanie dla tej działalności i jej pozytywnego wpływu na obywateli Meksyku.
Pomoc humanitarna.
W roku 1984 zorganizowano pomoc humanitarną dla poszkodowanych przez pożary na przedmieściach Meksyku, a w 1988 roku przez huragan Gilbert. W roku 1995 zorganizowano pomoc humanitarną dla poszkodowanych przez huragany i trzęsienia ziemi, w roku 1997 przez huragan Paulina, w następnym roku przez powódź, w roku 2002 przez huragan Isidore, a we wrześniu 2013 roku poszkodowanym przez huragan Ingrid i tropikalny sztorm Manuel. We wrześniu 2014 roku zorganizowano pomoc humanitarną dla 125 rodzin Świadków Jehowy, które w wyniku huraganu Odile straciły dach nad głową, a we wrześniu 2017 roku dla poszkodowanych przez cyklon Lidia, huragan Max oraz trzęsienie ziemi. Prace objęły odbudowę domów i Sal Królestwa. W lipcu 2020 roku zorganizowano pomoc humanitarną dla poszkodowanych przez huragan Hanna, w listopadzie 2020 roku przez huragany Eta oraz Iota, a we wrześniu 2021 roku przez trzęsienie ziemi i powódź.
W 2022 roku zorganizowano Komitet Pomocy Uchodźcom z Europy Wschodniej, składający się z 225 wolontariuszy w Tijuanie, którzy organizują zakwaterowanie, transfery, posiłki, opiekę medyczną, potrzeby religijne dla przybywających Świadków Jehowy, głównie z Ukrainy i z Rosji.
Niektóre ważniejsze kongresy.
W roku 1919 w Meksyku odbyło się pierwsze, czterodniowe zgromadzenie. We wrześniu 1942 roku w stolicy zorganizowano kongres pod hasłem „Nowy świat”, w którym uczestniczyło 1600 osób. Od 13 do 15 kwietnia 1945 roku odbyło się ogólnokrajowe zgromadzenie, w którym uczestniczyli Nathan H. Knorr oraz Frederick W. Franz. W 1966 roku w stolicy odbył się kongres międzynarodowy pod hasłem „Synowie Boży – synami wolności” z udziałem 36 556 osób, na którym 1082 osoby zostały ochrzczone. W dniach od 24 do 28 grudnia 1969 roku na Mexico Arena w stolicy odbył się kongres międzynarodowy pod hasłem „Pokój na ziemi”. Liczba obecnych wyniosła 89 239 osób, a 2757 zostało ochrzczonych. Przedstawiciele Biura Głównego Świadków Jehowy uczestniczyli również w kongresach, które odbyły się w Juárez, Ciudad Obregón, Guadalajarze, Monterrey, Tampico, Tuxtla Gutiérrez, Veracruz i Acapulco. W dniach od 31 października do 4 listopada 1973 roku na Arena Mexico odbył się kongres pod hasłem „Boskie zwycięstwo”. W roku 1978 w kongresach pod hasłem „Zwycięska wiara” wzięło udział 239 101 osób.
W 1993 roku w 74 miastach odbyło się 161 kongresów pod hasłem „Pouczani przez Boga” z udziałem 830 040 osób, a 15 662 zostały na nich ochrzczone. W dniach 1–3 lipca 1999 roku po raz pierwszy odbyło się zgromadzenie okręgowe pod hasłem „Prorocze słowo Boże” na Stadionie Azteków. Przybyło 109 000 osób, a 1727 zostało ochrzczonych. Było to największe zgromadzenie w Meksyku. W roku 2003 w Meksyku i Monterrey odbył się kongres międzynarodowy pod hasłem „Oddajcie chwałę Bogu”. W grudniu 2009 roku w stolicy odbył się następny kongres międzynarodowy, pod hasłem „Czuwajcie!”. Na przełomie października i listopada 2014 roku w stolicy odbył się kongres międzynarodowy pod hasłem „Szukajmy najpierw Królestwa Bożego!”.
Od 7 do 9 czerwca 2019 roku w Monterey odbył się kongres międzynarodowy pod hasłem „Miłość nigdy nie zawodzi!”. Uczestniczyło w nim 39 099 osób, a także 4682 delegatów z 12 krajów. Punkty programu były transmitowane do 38 miejsc kongresowych w 6 krajach w Gwatemali, Hondurasie, Kostaryce, Meksyku, Nikaragui i Panamie.
Kongresy odbywają się w 33 językach.
Tłumaczenie i wydawanie literatury biblijnej.
Od roku 2000 powstały zbory dla głosicieli posługujących się językiem nahuatl. Zorganizowano również zespół tłumaczy, zajmujący się przekładem literatury biblijnej na ten język. W 2002 roku ukazała się pierwsza publikacja Świadków Jehowy w języku tsotsil. 26 grudnia 2014 roku w trakcie kongresu regionalnego pod hasłem „Szukajmy najpierw Królestwa Bożego!” ogłoszono wydanie Chrześcijańskich Pism Greckich w Przekładzie Nowego Świata, a także sześciu innych publikacji w tym języku. W 2015 roku w serwisie internetowym Świadków Jehowy jw.org znajdowało się ponad 60 publikacji w języku tsotsil. 
Od 2005 roku wydawane są publikacje w języku maja. W 2020 roku oddano do użytku nowe Biuro Tłumaczeń na język tojolabal. 
27 września 2019 roku w trakcie kongresu regionalnego pod hasłem „Miłość nigdy nie zawodzi!” w San Blas Atempa (stan Oaxaca) ogłoszono wydanie Chrześcijańskich Pism Greckich w Przekładzie Nowego Świata w języku zapotek (przesmyk). Na kolejnym kongresie regionalnym, który odbył się 25 października 2019 roku w Sali Zgromadzeń w Meridzie, którego program był transmitowany do hali Poliforum Zamná w tym mieście, ogłoszono wydanie Pisma Świętego w Przekładzie Nowego Świata w języku maja, używanym przez Indian Majów (Chrześcijańskie Pisma Greckie w tym języku zostały wydane w 2013 roku). W tym samym dniu na kongresie regionalnym w Chiapas ogłoszono wydanie Pisma Świętego w Przekładzie Nowego Świata w języku tzotzil, używanym przez Indian Tzotzil.
28 czerwca 2020 roku Jesse Pérez, członek Komitetu Oddziału Ameryka Centralna, ogłosił w nagranym wcześniej przemówieniu wydanie Chrześcijańskich Pism Greckich w Przekładzie Nowego Świata w języku totonac. W związku z pandemią COVID-19 zorganizowano specjalne zebrania w trybie wideokonferencji, w którym uczestniczyło ponad 2200 osób z 50 zborów posługujących się tym językiem.
W 2021 po raz pierwszy zorganizowano w całości Kurs Służby Pionierskiej w języku tzotzil (w formie wideokonferencji).
28 czerwca 2021 roku Robert Batko, członek Komitetu Oddziału Ameryka Centralna, w nagranym wcześniej przemówieniu ogłosił wydanie Chrześcijańskich Pism Greckich w Przekładzie Nowego Świata w języku chol. W związku z pandemią COVID-19 zorganizowano specjalne zebrania w trybie wideokonferencji, w którym uczestniczyło około 800 osób. Ponad 500 głosicieli należy do 22 zborów i 2 grup posługujących się tym językiem.
18 lipca 2021 roku Arturo Manzanares, członek Komitetu Oddziału Ameryka Centralna, w nagranym wcześniej przemówieniu ogłosił wydanie Chrześcijańskich Pism Greckich w Przekładzie Nowego Świata w języku tojolabal. W związku z pandemią COVID-19 zorganizowano specjalne zebrania w trybie wideokonferencji, w których uczestniczyło około 2800 osób. Około 1300 głosicieli należy do 28 zborów posługujących się tym językiem. Nowe Biuro Tłumaczeń języka tojolabal znajduje się w Las Margaritas w stanie Chiapas.
8 sierpnia 2021 roku José Nieto, członek Komitetu Oddziału Ameryka Centralna, w nagranym wcześniej przemówieniu ogłosił wydanie Chrześcijańskich Pism Greckich w Przekładzie Nowego Świata w języku mistec (Guerrero). W związku z pandemią COVID-19 zorganizowano specjalne zebrania w trybie wideokonferencji, w których uczestniczyło 785 osób posługujących się tym językiem. 594 głosicieli działa w 14 zborach, 3 grupach i 1 grupie pilotażowej tego języka, z czego 148 głosicieli w 3 zborach w Stanach Zjednoczonych.
28 lutego 2022 roku Carlos Cázare, członek członek Komitetu Oddziału Ameryka Centralna, w nagranym wcześniej przemówieniu ogłosił wydanie Chrześcijańskich Pism Greckich w Przekładzie Nowego Świata w języku tlapanec. W związku z pandemią COVID-19 zorganizowano specjalne zebrania w trybie wideokonferencji, w których uczestniczyło 820 osób. Językiem tym posługuje się 467 głosicieli należących do 19 zborów. Biuro Tłumaczeń na język tlapanec znajduje się w Tlapa w stanie Guerrero.
5 czerwca 2022 roku Edward Bunn z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata (Nowego Testamentu) w języku nahuatl (północna Puebla). Język ten ma około 148 000 użytkowników. Z nagranego wcześniej programu skorzystało ponad 1500 osób. Językiem tym posługuje się 817 głosicieli, należących do 26 zborów, 2 grup oraz 1 grupy pilotażowej. Pierwsze zbory tego języka powstały w roku 2002.
26 czerwca 2022 roku Armando Ochoa z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata (Nowego Testamentu) w języku tzeltal. Język ten ma około pół miliona użytkowników. Z nagranego programu skorzystało około 1400 osób. Językiem tym posługuje się 1373 głosicieli należących do 41 zborów, 1 grupy, 2 grup pilotażowych i 2 grup na oddaleniu.
1 stycznia 2023 roku Armando Ochoa z Komitetu Oddziału Ameryka Centralna ogłosił wydanie Pisma Świętego w Przekładzie Nowego Świata w meksykańskim języku migowym. To pierwsze wydanie całej Biblii w tym języku. Językiem tym posługuje się 7988 głosicieli w 240 zborach, 81 grupach i 11 grupach pilotażowych. Program specjalnego spotkania był transmitowany na żywo z Sali Zgromadzeń El Tejocote (gdzie zgromadziło się 2317 osób) do innych Sal Zgromadzeń i do Sal Królestwa.
W 2015 roku w meksykańskim języku migowym dostępnych było 46 publikacji biblijnych na płytach DVD.
W roku 2017 w Biurze Oddziału w Meksyku oraz w nadzorowanych przez Oddział Biurach Tłumaczeń tłumaczono publikacje Świadków Jehowy na 70 języków używanych od Meksyku po Panamę, a drukowano w ponad 60 językach. Rocznie wysyłano przeszło 6000 ton literatury biblijnej w przeszło 150 językach do kilkunastu krajów. W roku 2012 tamtejsza drukarnia siódmy raz z rzędu otrzymała certyfikat Clean Enterprise za ochronę środowiska.
Między styczniem a lipcem 2022 roku w Meksyku otwarto pięć nowych Biur Tłumaczeń. Tym samym liczba Biur Tłumaczeń na terenie Oddziału Ameryka Centralna zwiększyła się do 25. W nadchodzących miesiącach zostanie otwartych 8 kolejnych, a planuje się jeszcze 34.

</doc>
<doc id="2217989" url="https://pl.wikipedia.org/wiki?curid=2217989" title="Umar Sulajman">
Umar Sulajman

Umar Sulajman (ur. 2 lipca 1936 w Kinie, zm. 19 lipca 2012 w Cleveland) – egipski polityk, szef służb wywiadowczych od 1993 do 2011, wiceprezydent Egiptu od 29 stycznia 2011 do 11 lutego 2011.
Życiorys.
Umar Sulajman urodził się w 1936 w mieście Kina. W 1954 rozpoczął naukę w Egipskiej Akademii Wojskowej, po ukończeniu której przeszedł szkolenie w Akademii Wojskowej im. Michaiła Frunzego w Moskwie. Studiował także nauki polityczne na Uniwersytecie Kairskim i Uniwersytecie Ajn Szams w Kairze.
Uczestniczył w wojnie w Jemenie w 1962 oraz wojnach z Izraelem w 1967 (wojna sześciodniowa) oraz w 1973 (wojna Jom Kipur). W 1992 stanął na czele Władz Operacji Generalnych w egipskich siłach zbrojnych i został dyrektorem jednostki służb wywiadowczych. W 1993 objął stanowisko dyrektora Egipskich Generalnych Służb Wywiadowczych.
29 stycznia 2011, w czasie trwania protestów społecznych, prezydent Husni Mubarak mianował go na stanowisko wiceprezydenta Egiptu. Urząd ten pozostawał nieobsadzony od 1981, kiedy zwolnił go sam Mubarak. Wraz z rezygnacją prezydenta Mubaraka 11 lutego 2011, Sulajman przestał pełnić funkcję wiceprezydenta.
W 2012 planował startować w wyborach prezydenckich w Egipcie, ale jego kandydaturę w kwietniu 2012 zdyskwalifikowała Komisja Wyborcza. Zmarł 19 lipca 2012 w trakcie badań medycznych w szpitalu w Stanach Zjednoczonych.
12 sierpnia 2012 nowym wiceprezydentem Egiptu został Mahmud Makki.

</doc>
<doc id="2217991" url="https://pl.wikipedia.org/wiki?curid=2217991" title="Medaliści mistrzostw Polski seniorów w pchnięciu kulą">
Medaliści mistrzostw Polski seniorów w pchnięciu kulą

Medaliści mistrzostw Polski seniorów w pchnięciu kulą – zdobywcy medali seniorskich mistrzostw Polski w konkurencji pchnięcia kulą.
Pchnięcie kulą jest rozgrywane na mistrzostwach kraju od ich pierwszej edycji, która miała miejsce w lipcu 1920 roku we Lwowie. Pierwszym w historii mistrzem Polski został zawodnik lwowskiej Pogoni Kazimierz Cybulski, który uzyskał wynik 11,25 m. Uzyskany przez niego rezultat był gorszy od ustalonego przez Polski Związek Lekkiej Atletyki minimum uprawniającego do startu w igrzyskach olimpijskich w Antwerpii, w związku z czym nie został wówczas uznany mistrzem kraju (tytuł ten przyznawano w 1920 tylko zawodnikom, którzy osiągnęli wyniki lepsze od minimum olimpijskiego). Mimo to według obecnych zasad PZLA wszyscy zwycięzcy mistrzostw z 1920 noszą tytuły ówczesnych mistrzów Polski. 
Najbardziej utytułowanym zawodnikiem wśród startujących w mistrzostwach Polski jest Władysław Komar, który zdobył siedemnaście medali krajowego czempionatu, w tym czternaście złotych. 
Aktualny rekord mistrzostw Polski seniorów w pchnięciu kulą wynosi 21,85 m i został ustanowiony przez Michała Haratyka podczas mistrzostw w 2018 w Lublinie.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 71 miotaczy. Najwięcej medali – 17 – wywalczył Władysław Komar, który również zdobył najwięcej złotych – 14. W tabeli kolorem wyróżniono zawodników, którzy wciąż są czynnymi lekkoatletami.

</doc>
<doc id="2217995" url="https://pl.wikipedia.org/wiki?curid=2217995" title="Azyrydyna">
Azyrydyna

Azyrydyna – organiczny związek chemiczny należący do związków heterocyklicznych. Azyrydyna zbudowana jest z pierścienia, w skład którego wchodzą dwa atomy węgla, oraz jeden atomu azotu, który jest w pierścieniu heteroatomem.
Otrzymywanie.
Azyrydyna jest przemysłowo wytwarzana przez odwodnienie etanoloaminy w fazie gazowej nad kontaktem, którym są zeolity ZSM5:
Właściwości.
Jest to bezbarwna, lotna ciecz o zapachu amoniaku, rozpuszczalna w wodzie. Azyrydyna jest wysoce łatwopalna, a jej opary mogą tworzyć z powietrzem mieszaninę wybuchową.
Zagrożenia.
Azyrydyna jest toksyczna przez drogi oddechowe, po spożyciu i w kontakcie ze skórą. Pary działają drażniąco na błony śluzowe, ośrodkowy układu nerwowy i mogą doprowadzić do uszkodzenia nerek. Ostre objawy zatrucia to zaczerwienienie, pęcherze i martwica skóry i błon śluzowych, zmętnienie rogówki, odoskrzelowe zapalenie płuc, obrzęk płuc i duszności. Długotrwałe działanie azyrydyny na organizm człowieka jest rakotwórcze.

</doc>
<doc id="2217997" url="https://pl.wikipedia.org/wiki?curid=2217997" title="Świadkowie Jehowy w Stanach Zjednoczonych">
Świadkowie Jehowy w Stanach Zjednoczonych

Świadkowie Jehowy w Stanach Zjednoczonych – społeczność wyznaniowa w Stanach Zjednoczonych, należąca do ogólnoświatowej wspólnoty Świadków Jehowy, licząca w 2022 roku 1 238 431 głosicieli, należących do 12 040 zborów. Na dorocznej uroczystości Wieczerzy Pańskiej w 2022 roku zebrało się 2 344 212 osób (ok. 0,7% mieszkańców kraju). Jest to największa wspólnota tego wyznania na świecie oraz jedna z 27 wspólnot Świadków Jehowy na świecie, których liczebność przekracza 100 000 głosicieli.
Działalność głosicieli koordynuje Biuro Oddziału w Patterson. W Warwick znajduje się Biuro Główne Świadków Jehowy wraz z Ciałem Kierowniczym (w latach 1909–2016 znajdowało się w nowojorskim Brooklynie), a w Wallkill Farmy Strażnicy – ośrodek produkujący żywność na potrzeby Towarzystwa Strażnica oraz jego główne centrum poligraficzne. W 2017 roku Świadkowie Jehowy w Stanach Zjednoczonych posiadali 47 Sal Zgromadzeń. Jak wynika z raportu tamtejszej Krajowej Rady Kościołów, Świadkowie Jehowy są jednym z czterech amerykańskich wyznań, które notują wzrost liczebny.
Historia.
Początki.
W roku 1870 Charles Taze Russell razem z niewielką grupką znajomych z Pittsburgha i Allegheny założył klasę studiów biblijnych. Celem tej grupy było studiowanie Biblii oraz zrozumienie jej nauk. Od lipca 1879 roku Charles T. Russell rozpoczął wydawanie czasopisma „Zion’s Watch Tower and Herald of Christ’s Presence” („Strażnica Syjońska i Zwiastun Obecności Chrystusa”), w którym publikował wyniki swoich dociekań. W roku 1880 w północno-wschodniej części Stanów Zjednoczonych działało 30 zborów. W „Strażnicy” z maja i czerwca 1880 roku Russell ogłosił, że zamierza odwiedzić szereg miast w celu zjednoczenia i wzajemnego poznania licznych, ale bardzo rozproszonych czytelników. W 1881 roku rozpoczęła się działalność kolporterów. W 1886 roku odbyło się w Pittsburghu pierwsze, historyczne zgromadzenie. Pierwotnie wyznawcy spotykali się w domach prywatnych, pomieszczeniach gospodarczych lub wynajętych salach wykładowych. Z czasem zaczęto budować proste budynki lub adaptować pomieszczenia na sale, które zapewniały stałą możliwość organizowania zebrań zborowych. Jeden z pierwszych specjalnie wybudowanych w tym celu obiektów powstał w Wirginii Zachodniej w roku 1890. W roku 1889 w Allegheny odbyło się kolejne zgromadzenie, na którym było 225 obecnych, a 22 ochrzczono. Trzy lata później na podobnym zjeździe obecnych było około 400 osób z 20 amerykańskich stanów i z kanadyjskiej prowincji Manitoba. W roku 1893 zgromadzenie odbyło się w Chicago – obecnych było 360 osób, a 70 ochrzczono. W kolejnych latach odbyły się następne zjazdy. W 1895 roku w Kansas jednym z pierwszych wyznawców była Ida Eisenhower – matka późniejszego prezydenta Dwighta Eisenhowera.
Na początku XX wieku kazania C.T. Russella zaczęły drukować gazety; co tydzień w czterech językach. W 1908 roku były drukowane w 11 gazetach, osiągających łączny nakład 402 000 egzemplarzy. 31 stycznia 1909 roku siedzibę założonego przez C.T. Russella Towarzystwa Strażnica przeniesiono do Nowego Jorku. W roku 1910 kapitan Beams, dowodzący statkiem wielorybniczym, rozpowszechniał literaturę biblijną w portach Alaski, do których zawijał. 15 kwietnia 1912 roku C.T. Russell wygłosił przemówienie w Honolulu na Hawajach, a 5 lutego 1915 roku zorganizowano tam pierwsze zebranie. W 1912 roku C.T. Russell ze współpracownikami przystąpili do realizacji filmu „Fotodrama stworzenia”, którego projekcje – od 11 stycznia 1914 roku odbywały się nie tylko w całym kraju, gdzie obejrzało go ponad 9 milionów widzów, ale też na wszystkich kontynentach. W roku 1914 działało 1200 małych zborów, a kazania publikowało ponad 2 tysiące gazet w Stanach Zjednoczonych, Wielkiej Brytanii, Skandynawii, Afryce Południowej i Australii. Trafiały dzięki temu do około 15 milionów czytelników.
Nowym prezesem Towarzystwa Strażnica został w 1916 roku Joseph Franklin Rutherford. W lipcu 1917 roku wydano książkę pt. „Dokonana tajemnica”, która zawierała szereg bardzo krytycznych uwag wobec kleru chrześcijaństwa – publikacja ta została zakazana w Kanadzie i w Stanach Zjednoczonych. Wzrastał też podsycany przez duchowieństwo sprzeciw wobec Badaczy Pisma Świętego. W wyniku ostrej krytyki kleru zawartej w tej i w innych książkach, wydawanych przez Towarzystwo Strażnica, począwszy od 1918 roku wyznawców dosięgła fala ataków. 7 maja 1918 roku decyzją władz federalnych Stanów Zjednoczonych J.F. Rutherford i jego współpracownicy zostali aresztowani i osadzeni w więzieniu federalnym w Atlancie w stanie Georgia. Zostali zwolnieni 25 marca 1919 roku. Od 1 do 8 września 1919 roku w Cedar Point w stanie Ohio odbyło się zgromadzenie Badaczy Pisma Świętego, na którym m.in. ogłoszono wydanie nowego czasopisma pt. „The Golden Age” („Złoty Wiek”, obecnie znane jako „Przebudźcie się!”).
Po wydaniu książki „Dokonana tajemnica” narastał też sprzeciw wewnętrzny. Paul S.L. Johnson oraz czterech członków zarządu odrzucili wybór Josepha F. Ruterforda na stanowisko prezesa. W 1918 roku odłączyli się oni od zborów związanych z Towarzystwem Strażnica i utworzyli konkurencyjną korporację nazwaną Pastoralnym Instytutem Biblijnym, który wkrótce podzielił się na mniejsze grupy.
16 kwietnia 1922 roku przemówienie Rutherforda było transmitowane z Metropolitan Opera House w Filadelfii przez radio do około 50 tysięcy słuchaczy. Od 5 września do 13 września 1922 roku odbyło się kolejne, 9-dniowe zgromadzenie. W programie zgromadzenia znalazł się punkt, w którym mówca powiedział, że „każdy poświęcony ma obowiązek występować w charakterze publicznego głosiciela Króla i królestwa”. 24 lutego 1924 roku nadano pierwszą audycję w radiu WBBR. Dwa lata później powstała druga stacja radiowa – WORD pod Chicago.
Od 1927 roku wzrastała liczba aresztowań ówczesnych Badaczy Pisma Świętego, ponieważ w niedziele organizowali się w grupy, które głosiły ewangelię. Pod koniec lat 20. Frank Day wyruszył na północ, odwiedzając wioski na Alasce, gdzie rozpowszechniał publikacje religijne tego wyznania.
Rozwój działalności.
Działalność na Hawajach.
W 1934 roku otwarto Biuro Oddziału na Hawajach (funkcjonujące do 2011 roku). W roku 1935 nazwę „Sala Królestwa” zaproponował J.F. Rutherford, gdy był w Honolulu na Hawajach i zalecił zbudowanie sali, w której można by urządzać zebrania. Na archipelagu działało wówczas 12 wyznawców, którzy prowadzili działalność tu już cztery lata, a zapoczątkował ją Joseph Dos Santos, Amerykanin pochodzenia portugalskiego.
Kongresy.
W 1931 roku w Columbus w stanie Ohio zorganizowano kolejne zgromadzenie, którego część była transmitowana przez należące do Towarzystwa Strażnica radio WBBR, służące nadawaniu audycji o tematyce biblijnej oraz przez 450 stacji radiowych w Ameryce Północnej, Australii i Europie. Właśnie na tym zgromadzeniu – 26 lipca 1931 roku – ogłoszono przyjęcie nazwy „Świadkowie Jehowy”.
W 1946 roku w Cleveland odbył się pierwszy kongres międzynarodowy zorganizowany w jednym mieście. W kongresie tym, pod hasłem „Weselące się narody” uczestniczyło przeszło 80 tysięcy osób, w tym 302 delegatów z 32 krajów, a ochrzczono 2602 osoby.
W roku 1950 zorganizowano na nowojorskim "Yankee Stadium" kongres międzynarodowy pod hasłem „Rozrost Teokracji”, na którym było obecnych 123 707 osób, w tym delegaci z 67 krajów. Na tym kongresie ogłoszono wydanie Chrześcijańskich Pism Greckich (Nowego Testamentu) w „Przekładzie Nowego Świata”.
W 1951 roku na serii dziewięciu kongresów pod hasłem „Czyste wielbienie” były obecne 93 303 osoby. Rok później zorganizowano serię 35 kongresów pod hasłem „Przyjmy ku dojrzałości”.
W roku 1953 w kongresie międzynarodowym pod hasłem „Społeczeństwo Nowego Świata” na "Yankee Stadium" w Nowym Jorku uczestniczyło 125 tysięcy osób.
W 1955 roku kongresy międzynarodowe pod hasłem „Tryumfujące Królestwo” odbyły się w Chicago, Dallas, Los Angeles i Nowym Jorku.
Od 27 lipca do 3 sierpnia 1958 roku na dwóch nowojorskich stadionach: "Yankee Stadium" i "Polo Grounds" odbył się kongres międzynarodowy pod hasłem „Wola Boża” z udziałem 253 922 delegatów ze 123 krajów, a chrzest przyjęło 7136 osób.
W roku 1959 zorganizowano 22 kongresy pod hasłem „Czuwający słudzy”, na których zgromadziło się 230 566 osób, a ochrzczono 4890 osób.
W roku 1961 międzynarodowy kongres pod hasłem „Zjednoczeni wielbiciele” odbył się w Houston, Milwaukee, Nowym Jorku, Oklahoma City, Omaha oraz w San Francisco.
Okołoziemski kongres międzynarodowy pod hasłemy „Wiecznotrwała dobra nowina” w roku 1963 odbył się w Milwaukee, Nowym Jorku, Honolulu i Pasadenie. W 1965 roku odbył się kongres międzynarodowy pod hasłem „Słowo prawdy”.
Kolejny kongres międzynarodowy, pod hasłem „Pokój na ziemi”, miał miejsce w roku 1969 w Atlancie, Buffalo, Nowym Jorku, Los Angeles, Chicago, Pomonie i Kansas City.
W serii 34 kongresów pod hasłem „Imię Boże”, które odbył się w 1971 roku, uczestniczyło 212 217 osób. W 1972 roku na 80 stadionach zorganizowano serię kongresów pod hasłem „Panowanie Boskie”. Uczestniczyły w nich 795 863 osoby.
W roku 1973 kongres międzynarodowy pod hasłem „Boskie zwycięstwo” został zorganizowany w Albuquerque, Atlancie, Chicago, Detroit, Filadelfii, Hallandale Beach, Hammond, Honolulu, Houston, Inglewood, Jersey City, Kansas City, Los Angeles, Miami, Nowym Jorku, Oakland i Pittsburghu.
W 1974 roku odbyło się 69 czterodniowych kongresów pod hasłem „Boskie zamierzenie”. Liczba obecnych wyniosła 891 819 osób, ochrzczono 22 760 osób. W 1976 roku w 94 kongresach pod hasłem „Święta służba” wzięło udział 974 039 osób, a 10 181 ochrzczono. W 108 kongresach pod hasłem „Rozradowani pracownicy”, które odbyły się w roku 1977, uczestniczyło 958 008 osób.
W roku 1978 spośród 785 051 obecnych na 20 kongresach międzynarodowych pod hasłem „Zwycięska wiara”, ochrzczonych zostało 5539 osób. W zorganizowanych w 1979 roku 93 kongresach pod hasłem „Żywa nadzieja”, liczba obecnych wyniosła 982 585 osób. W 1980 roku w serii 108 kongresów pod hasłem „Miłość Boża” uczestniczyło przeszło 1 034 000 osób, a 9617 zostało ochrzczonych. W roku 1981 na kongresy pod hasłem „Lojalność wobec Królestwa” przybyło 1 057 237 osób, 8734 zostało ochrzczonych. W serii 105 kongresów pod hasłem „Prawda o Królestwie” zorganizowanych w 1982 roku w 9 językach, zgromadziły się ogółem 1 108 022 osoby. W roku 1989 w 133 kongresach pod hasłem „Prawdziwa pobożność” uczestniczyło 1 366 700 osób, a 18 011 ochrzczono.
W 1998 roku zorganizowano kongres międzynarodowy pod hasłem „Boża droga życia”.
W roku 2003 w miastach Honolulu, Houston, Long Beach i Pontiac odbył się kolejny kongres międzynarodowy pod hasłem „Oddajcie chwałę Bogu”.
W roku 2009 na terenie Stanów Zjednoczonych odbyły się kongresy międzynarodowe pod hasłem „Czuwajcie!” w Honolulu, Long Beach i San Diego.
W roku 2011 zorganizowano 390 kongresów pod hasłem „Niech przyjdzie Królestwo Boże!” w 23 językach (obecnie liczba ta wzrosła do 30 języków).
W roku 2014 szesnaście z 24 kongresów międzynarodowych pod hasłem „Szukajmy najpierw Królestwa Bożego!” odbyło się w Stanach Zjednoczonych w: Arlington, Atlancie, Detroit, East Rutherford, Honolulu, Houston, Indianapolis, Landover, Nowym Orleanie i Seattle.
W roku 2015 zorganizowano 449 kongresów regionalnych pod hasłem „Naśladujmy Jezusa!” w 32 językach, a w 2016 roku zorganizowano 451 kongresów regionalnych pod hasłem „Lojalnie trwajmy przy Jehowie!”.
W 2019 roku zorganizowano siedem kongresów międzynarodowych pod hasłem „Miłość nigdy nie zawodzi!” z udziałem delegacji zagranicznych. Odbyły się one w Houston (angielski i hiszpański), Miami (angielski i hiszpański), Saint Louis (w tym delegacja z Polski), Atlancie i Phoenix.
Działalność kaznodziejska.
W 1936 roku głosiciele po raz pierwszy zaczęli używać na szeroką skalę plakatów informacyjnych, które noszono głównie w dzielnicach handlowych.
W okresie II wojny światowej tutejsi Świadkowie padali ofiarą ataków – dochodziło do licznych przypadków pobicia i gróźb pozbawienia wolności, często przy bezczynnej i obojętnej lub niechętnej postawie policji oraz sprzecznemu z konstytucją nadużywaniu lokalnych przepisów, które utrudniały działalność kaznodziejską. Mimo to, w dniach od 1 grudnia 1940 roku do 12 stycznia 1941 roku zorganizowano trwającą 43 dni kampanię, w trakcie której jakieś 50 tysięcy głosicieli rozpowszechniło blisko 8 milionów broszur. W roku 1940 używano ponad 40 tysięcy specjalnie przez nich zaprojektowanych, przenośnych gramofonów, rozpoczęto też rozpowszechnianie czasopisma „Pociecha”.
Za obstawanie przy neutralności tysiące trafiło do więzień; za odmowę pełnienia służby wojskowej osadzono w więzieniach federalnych co najmniej 4400 Świadków Jehowy. Pomimo tych przeszkód w latach 1938–1945 grono Świadków Jehowy w Stanach Zjednoczonych powiększyło się przeszło dwukrotnie, a liczba godzin, które poświęcili na publiczną działalność kaznodziejską, wzrosła trzykrotnie.
W 1942 roku Nathan H. Knorr, trzeci prezes Towarzystwa Strażnica, powołał do istnienia Kursy Służby Teokratycznej, które odbywały się w każdym zborze, przygotowując i szkoląc głosicieli do przemówień i głoszenia.
1 lutego 1943 roku otwarto Biblijną Szkołę Strażnicy – Gilead, szkolącą misjonarzy.
W 1950 roku przekroczono w Stanach Zjednoczonych liczbę 110 tysięcy głosicieli, w tym 72 na Alasce i 99 na Hawajach. W Stanach Zjednoczonych zamieszkiwała wówczas około 1/3 wszystkich Świadków Jehowy na świecie.
W latach 1969–1977 Świadkowie Jehowy nagrali ponad 350 audycji radiowych z cyklu "Całe Pismo jest pożyteczne", które emitowało 291 rozgłośni w 48 amerykańskich stanach. W 1972 roku odpowiedzialność i nadzór nad ewangelizacją przejęło Ciało Kierownicze.
W 1998 roku przekroczono w Stanach Zjednoczonych (wraz z Alaską i Hawajami) po raz pierwszy liczbę miliona głosicieli.
W 2011 roku na uroczystości Wieczerzy Pańskiej zebrało się 2 563 518 osób (ok. 0,8% mieszkańców kraju).
W listopadzie 2011 roku w Nowym Jorku zapoczątkowano nowy sposób działalności kaznodziejskiej w miejscach publicznych oraz specjalną publiczną działalność kaznodziejską na terenach wielkomiejskich (w 2015 program ten działał w 127 miejscach w 14 największych metropoliach) – obecnie tymi dwoma specjalnymi programami kaznodziejskimi objęto inne kraje świata.
W 2014 roku zanotowano liczbę 1 243 397 głosicieli, a na dorocznej uroczystości Wieczerzy Pańskiej zebrało się 2 505 825 osób (ok. 0,8% mieszkańców kraju). W Palm Coast na Florydzie znajduje się jeden z 17 ośrodków szkoleń biblijnych na świecie.
W 2016 roku w Mira Loma w Kalifornii powstał Regionalny Zespół Wideo. W 2021 roku osiągnięto liczbę 1 255 657 głosicieli.
Działalność wśród rdzennych mieszkańców, obcokrajowców i mniejszości etnicznych.
Działalność prowadzona jest również w rezerwatach Indian.
Według stanu na 2011 rok w Stanach Zjednoczonych istniało 3052 zborów i 53 grup hiszpańskojęzyczne oraz 690 zborów i grup obcojęzycznych (w tym kilkanaście polskojęzycznych) w przeszło 120 językach. W 2015 roku działało też 8 zborów i 16 grup w rezerwacie Nawahów (ponad 430 głosicieli, w tym około 130 pionierów stałych i 20 pionierów specjalnych).
Na Hawajach miejscowy zespół tłumaczy na język pidżyn hawajski.
W 2015 roku w Chinle powstało Biuro Tłumaczeń, które pomaga Biuru Oddziału w tłumaczeniu publikacji na języki rdzenych Amerykanów – północnoamerykańskich Indian: czirokeski, hopi, lakota i nawaho. Od 2014 roku w języku nawaho organizowane są kongresy regionalne.
Do 1 września 2012 roku Świadkowie Jehowy przeprowadzili ponad 1500 kursów, na których uczono głosicieli 37 języków obcych.
W roku 2014 podjęto regularną działalność kaznodziejską w północnej Alasce. Świadkowie Jehowy głosili tam już od dziesiątków lat, jednak przyjeżdżali tylko na krótko i często ograniczali się do rozpowszechniania literatury biblijnej.
25 września 2021 roku Geoffrey Jackson, członek Ciała Kierowniczego, ogłosił w przemówieniu wydanie Ewangelii według Mateusza w Przekładzie Nowego Świata w języku hmong. W związku z pandemią COVID-19 przygotowano specjalny wirtualny program, który był transmitowany do ponad 2500 osób. Na całym świecie językiem tym posługuje się 277 głosicieli, należących do 7 zborów i 14 grup. Świadkowie Jehowy zaczęli tłumaczyć publikacje na ten język w 2007 roku. W 2012 roku w Sacramento w Kalifornii powstało Biuro Tłumaczeń.
Działalność w amerykańskim języku migowym.
Według stanu na 2011 rok w Stanach Zjednoczonych istniało ponad 100 zborów i około 80 grup języka migowego.
14 listopada 2014 roku zespół tłumaczy publikacji na amerykański język migowy przeniósł się do Fort Lauderdale na Florydzie.
15 lutego 2020 roku na specjalnym spotkaniu w Centrum Kongresowym Świadków Jehowy w Palm Beach na Florydzie, członek Ciała Kierowniczego Geoffrey Jackson, ogłosił wydanie całego Pisma Świętego w Przekładzie Nowego Świata w amerykańskim języku migowym. Jest to pierwsza na świecie cała Biblia w języku migowym. W 2020 roku istniało 231 zborów amerykańskiego języka migowego, w których działało około 2300 głuchych.
Budowa obiektów.
Do roku 1983 w Stanach Zjednoczonych i Kanadzie wybudowano metodą szybkościową (w ciągu kilku dni) około 200 Sal Królestwa.
W 1994 roku otwarto pierwsze budynki w Centrum Szkoleniowym Towarzystwa Strażnica w Patterson w Stanach Zjednoczonych (stan Nowy Jork).
W lipcu 2013 roku w Warwick, w amerykańskim stanie Nowy Jork, rozpoczęto budowę obiektów nowego Biura Głównego Świadków Jehowy (poprzednio w dzielnicy Nowego Jorku: Brooklyn), ukończoną 31 sierpnia 2016 roku. Drukarnia w Wallkill drukuje rocznie przeszło 25 milionów egzemplarzy publikacji, a na tamtejszych Farmach Strażnicy wolontariusze produkują żywność dla członków "rodziny Betel". W roku 2013 w Stanach Zjednoczonych działało 137 Regionalnych Komitetów Budowlanych, a do współpracy z nimi było zgłoszonych około 230 000 ochotników. RKB rocznie pomagały budować około 75 nowych Sal Królestwa i remontować około 900. W latach 1962–2013 liczba głosicieli wzrosła z 289 135 do 1 203 642.
5 października 2019 roku na dorocznym spotkaniu statutowym „Pensylwańskiego Towarzystwa Biblijnego i Traktatowego – Strażnica” poinformowano o przygotowaniach do budowy centrum audio-wideo. Powierzchnia projektowanego kompleksu przy 155 Sterling Mine Road w Ramapo koło Warwick wynosi ponad 100 hektarów. Oprócz zakładu produkcyjnego w kompleksie budynków znajdą się również biura, obiekty mieszkalne, parking podziemny i centrum dla zwiedzających. Nowe studio filmowe przyczyni się do zwiększonej produkcji opartych na Biblii programów audiowizualnych. Planuje się, że będzie w nim pracować i mieszkać około 1000 wolontariuszy. Rozpoczęcie budowy planowane jest na 2022 rok, a po jej zakończeniu w grudniu 2026 roku, niektóre prace realizowane obecnie w obiektach w Patterson zostaną przeniesione do tego kompleksu.
Zwycięstwa prawne.
28 marca 1938 roku Sąd Najwyższy Stanów Zjednoczonych uznał za nieważne rozporządzenie, wymagające uzyskania przez Świadków Jehowy pozwolenia na rozprowadzanie literatury biblijnej, a 20 maja 1940 po raz pierwszy orzekł, że gwarancje zamieszczone w Pierwszej Poprawce do Konstytucji, dotyczące wolności wyznania, muszą być uznawane także przez władze stanowe i miejskie, i że działalność Świadków Jehowy nie zakłóca spokoju.
W roku 1941 dzieci Świadków Jehowy wyrzucano ze szkół za odmowę pozdrawiania sztandaru. 14 czerwca 1943 roku (w państwowym Dniu Flagi) Sąd Najwyższy, rozpatrując sprawę "Wydział Oświaty Stanu Wirginia Zachodnia przeciw Barnette", unieważnił swoje orzeczenie z 3 czerwca 1940 roku w sprawie "Okręg Szkolny Minersville przeciw Gobitis" i zezwolił dzieciom będącym Świadkami Jehowy powrócić do szkół.
Korzystne orzeczenie Sądu Najwyższego Stanów Zjednoczonych z roku 1950 wobec Anthony’ego Sicurelli, Świadka Jehowy odmawiającego pełnienia służby wojskowej ze względu na przekonania, stało się precedensem, który pomógł innym obdżektorom w Stanach Zjednoczonych.
30 listopada 1953 roku Sąd Najwyższy orzekł, że wykonywanie pracy zawodowej nie pozbawia pionierów prawa do zwolnienia z obowiązkowej służby wojskowej.
W latach 1919–1988 do Sądu Najwyższego Stanów Zjednoczonych trafiły petycje i odwołania w 138 sprawach dotyczących Świadków Jehowy. Spośród nich 130 złożyli oni sami, a 8 ich oskarżyciele. W 67 wypadkach Sąd Najwyższy odmówił rozpatrzenia sprawy, ponieważ jego zdaniem nie zostały podniesione żadne ważne kwestie związane z konstytucją federalną bądź ustawami federalnymi. Do roku 2015 w 50 rozpatrzonych sprawach zapadły decyzje pomyślne dla Świadków Jehowy.
31 sierpnia 1972 roku Sąd Apelacyjny Dystryktu Kolumbii orzekł, że stan jest zobowiązany uwzględniać świadomą decyzję osoby dorosłej o odmowie transfuzji.
30 października 1985 roku Sąd Najwyższy stanu Missisipi orzekł, że prawo do leczenia bez krwi podlega ochronie na mocy prawa do prywatności i wolności wyznania.
15 kwietnia 1992 roku Sąd Najwyższy Ohio orzekł, że sąd niższej instancji nie ma prawa ograniczać praw rodzicielskich rodzicowi z powodu wyznawanej przez niego religii.
17 czerwca 2002 roku Sąd Najwyższy Stanów Zjednoczonych zwrócił uwagę na wyjaśnienia Świadków Jehowy, że „do głoszenia upoważnia ich Pismo Święte”.
Akcje pomocy.
W ciągu minionych lat zorganizowano kilka wielkich akcji pomocy humanitarnej w kraju i zagranicą dla poszkodowanych przez klęski żywiołowe lub wojny (m.in.: 1946 – Niemcy; 1986, 1992 i 2004 – Floryda i Kalifornia; 2001 – Teksas; 2004 południowo-wschodnie stany; 2011 – Missouri).
Wskutek zamachu z 11 września 2001 zginęło co najmniej 14 Świadków Jehowy, którzy znajdowali się w miejscu tragedii lub w pobliżu. W ciągu pierwszych dwóch dni po tragedii około 70 osób znalazło schronienie w światowym ośrodku działalności Świadków Jehowy. Niektórzy stracili pokoje w hotelach i bagaże, więc zapewniono im nocleg, dostarczono ubrania i jedzenie. Co ważniejsze, zadbano też o potrzeby emocjonalne poszkodowanych – wsparcia udzielali im doświadczeni chrześcijańscy starsi. Świadkowie Jehowy wysłali przydatny sprzęt i zaopatrzenie dla ekip ratowniczych, pracujących w samym centrum zniszczeń, zwanym "strefą zero". Udostępniono też środki transportu, którymi część strażaków docierała na miejsce katastrofy. Starsi ze zborów na Manhattanie otrzymali zgodę na przebywanie w "strefie zero", aby mogli rozmawiać z ratownikami i ich pocieszać.
Po huraganie Katrina w 2005 roku w ciągu 2 lat Świadkowie odbudowali ponad 90 Sal Królestwa i 5500 domów.
W latach 2012–2013 zorganizowano pomoc dla poszkodowanych przez huragan Sandy, powódź w Kolorado, tornado w Oklahomie.
Wiosną 2014 roku zorganizowano pomoc humanitarną dla poszkodowanych przez tornada i lawiny błotne.
W październiku 2016 roku zorganizowano pomoc humanitarną dla poszkodowanych przez huragan Matthew.
W 2017 roku zorganizowano pomoc humanitarną dla poszkodowanych przez huragan Harvey oraz huragan Irma. W grudniu 2017 roku, w lipcu i listopadzie 2018 roku oraz w sierpniu 2021 roku zorganizowano pomoc humanitarną dla poszkodowanych przez pożary w Kalifornii, w październiku 2018 roku dla poszkodowanych przez huragan Michael, w lutym 2018 roku dla poszkodowanych przez powodzie, a w grudniu 2018 roku dla poszkodowanych przez trzęsienie ziemi na Alasce.
W marcu i czerwcu 2019 roku zorganizowano pomoc humanitarną dla poszkodowanych przez tornada i powodzie, w lipcu przez wichury i powodzie oraz trzęsienie ziemi i burze tropikalne, we wrześniu przez sztorm tropikalny, a jesienią 2019 roku przez pożary lasów.
W styczniu i kwietniu 2020 roku oraz w grudniu 2021 roku zorganizowano pomoc humanitarną dla poszkodowanych przez tornada, w sierpniu 2020 roku przez huragan Hanna, huragan Isaias i burze, we wrześniu 2020 roku przez huragan Sally, huragan Laura oraz pożary, w październiku 2020 roku przez huragan Zeta i huragan Delta, w lutym 2021 roku przez burzę śnieżną Uri, w sierpniu przez powodzie oraz huragan Ida, we wrześniu 2022 roku przez huragan Ian, a w styczniu 2023 roku przez burze śnieżne i ulewne deszcze.
Komitet Oddziału.
1 kwietnia 2001 roku w Stanach Zjednoczonych utworzono Komitet Oddziału, w którym znaleźli się: John Kikot, Max H. Larson, George Couch, Maxwell Lloyd, Baltasar Perla, Harold Corkern, Leon Weaver, William Van De Wall, John Larson i Ralph Walls.
Amerykańskie Biuro Oddziału w Wallkill nadzoruje działalność w Stanach Zjednoczonych, a także na terenie Anguilli, Antigui i Barbudy, Aruby, Bahamów, Barbadosu, Bermudów, Bonaire, Brytyjskich Wysp Dziewiczych, Curaçao, Dominiki, Grenady, Jamajki, Kajmanów, Montserratu, Portoryko, Saby, Saint Kitts i Nevis, Saint Lucia, Saint Vincent i Grenadynów, Sint Eustatius, Sint Maarten, Turks i Caicos oraz Wysp Dziewiczych Stanów Zjednoczonych. Wspiera również prace Biura Głównego.
Świadkowie Jehowy w Stanach Zjednoczonych posiadają 47 Sal Zgromadzeń, w tym z Centrum Kongresowego w West Palm Beach w stanie Floryda, oraz z 6949 Sal Królestwa.
Zbory polskojęzyczne w Stanach Zjednoczonych.
Historia.
W roku 1891 kolporter Badaczy Pisma Świętego Constantine Antoszewski, mieszkający wówczas w Chicago, udostępniał publikacje Towarzystwa Strażnica emigrantom. Zapoznał on z publikacjami Towarzystwa Strażnica Hipolita Oleszyńskiego. W 1892 roku Antoszewski powrócił do ojczyzny. H. Oleszyński przyjął chrzest w sierpniu 1893 roku na pierwszej Konwencji Generalnej Stowarzyszenia Badaczy Pisma Świętego w Chicago. W 1895 roku Oleszyński na krótko przyjechał do Polski, by członków rodziny i znajomych zapoznać z wierzeniami Badaczy Pisma Świętego. W 1896 roku H. Oleszyński założył polskojęzyczny zbór w Chicago, który początkowo liczył 5 członków, a rok później już 22.
Wśród obcojęzycznych grup wyznawców działających wówczas w Stanach Zjednoczonych, grupy polskojęzyczne należały do najliczniejszych i najaktywniejszych. Co najmniej od roku 1904 wydaje się publikacje w języku polskim, najpierw były to traktaty i ulotki. W 1904 roku wydano pierwsze publikacje w języku polskim, przeznaczone do bezpłatnego rozpowszechniania, a od roku 1907 kolejne, także skrócone wydanie I tomu "Wykładów Pisma Świętego". W roku 1911 zbór polskojęzyczny w Chicago liczył około 200 członków. Powstały również duże zbory w Detroit, Buffalo, Cleveland, Toledo i innych miejscowościach. 31 sierpnia i 1 września 1913 roku w Kenosha odbyło się niewielkie zgromadzenie w języku polskim, na którym 12 osób przyjęło chrzest. W roku 1915 regularnie co miesiąc wydawano „Strażnicę” w języku polskim. 29 maja 1916 roku w Toledo, odbyło się zgromadzenie polskojęzycznych współwyznawców, na którym był obecny C.T. Russell. Polskimi mówcami byli: Hipolit Oleszyński, Czesław Kasprzykowski, W.S. Kołomyjski, W. Szczudło, Józef Krett i Fr. Szarek. W zgromadzeniu tym uczestniczyło około 300–400 osób. 1–4 lipca odbyła się druga w tym sezonie polska konwencja w Chicago. Wielu z uczestników tych zgromadzeń powróciło później do Polski, aby prowadzić działalność kaznodziejską wśród rodaków.
W początkach roku 1919 utworzono odrębną korporację prawną w celu obsługiwania zborów polskojęzycznych. Zarejestrowana została w Detroit, w stanie Michigan, jako: Strażnica – Towarzystwo Biblijne i Broszur – działała jako filia amerykańskiego Towarzystwa Strażnica. W skład Komitetu Wykonawczego wchodzili: A.A. Backiel, Czesław Kasprzykowski, W.S. Kołomyjski i Mikołaj M. Kostyn, zaś zarząd korporacji stanowili: S. Bończak, M. Job, M.M. Kostyn, Cz. Kasprzykowski, Ludwik Kuźma, W.S. Kołomyjski i W. Świętek. W roku 1920 zbory polskojęzyczne odwiedzało 10 wykładowców, zwanych wówczas "pielgrzymami". Wygłosili oni 622 wykłady publiczne, których wysłuchało 211 692 osoby. Działało też 36 polskich kolporterów.
Od 1 stycznia 1919 roku „Strażnica” w języku polskim wychodziła już jako dwutygodnik. W roku 1921 wydano po polsku nowy śpiewnik. W tym samym roku rozpowszechniono 45 545 egzemplarzy broszur w języku polskim. W roku 1921 na dorocznej uroczystości Wieczerzy Pańskiej, obchodzonej w Stanach Zjednoczonych w języku polskim w 65 miejscowościach, zebrały się 2942 osoby. Pamiątkę obchodzono w 73 polskojęzycznych zborach. W maju 1921 roku biuro oddziału polskiego przeniesiono do Nowego Jorku, a w lipcu 1921 roku polski oddział został wcielony do korporacji amerykańskiej. Na początku lat 20. XX wieku ze Stanów Zjednoczonych powrócił do Polski Jan Kusina, który szybko zorganizował w Krakowie grupkę wyznawców. Do Krakowa powrócił też niejaki Winiarz oraz Franciszek Puchała, który krzewił to wyznanie w mieście i na terenie na wschód od Krakowa. Na jakiś czas przyjechał także do Polski Józef Krett, który w Stanach Zjednoczonych składał wizyty w zborach jako pielgrzym (obecnie "nadzorca podróżujący"). Oprócz Warszawy odwiedził również Kraków. W roku 1923 największe skupiska wyznawców i zainteresowanych polskojęzycznych były (według liczby obecnych na Pamiątce) w Nowym Jorku – 906, w Los Angeles – 850 i w Chicago – 675 osób. W roku 1927 przybył do Polski inny przedstawiciel Towarzystwa Strażnica – Ludwik Kuźma, który od kilku lat odwiedzał, w charakterze pielgrzyma, zbory polskojęzyczne w Stanach Zjednoczonych.
Zbory.
Na terenie Stanów Zjednoczonych działa 10 zborów (Chicago, Nowy Jork, Copiague (Nowy Jork), Long Island (Nowy Jork), Clark (k. New Jersey), Downers Grove (k. Chicago), New Britain, Palatine (k. Chicago), Sarasota i St. Petersburg (Floryda)) i 10 grup polskojęzycznych (Arvada (k. Denver), Charlotte, Chicopee, Carrollton, Madison Heights, Milwaukee, Mount Pocono, Phoenix, Warminster, Webster). Zbory i grupy polskojęzyczne należą do obwodu polskojęzycznego: NY-51-P.
Kongresy regionalne i zgromadzenia obwodowe.
Kongresy w języku polskim odbywają się w Sali Zgromadzeń w Romeoville k. Chicago, (w roku 2017 kongres regionalny w języku polskim odbył się w Sali Zgromadzeń na nowojorskim Brooklynie). Zgromadzenia obwodowe w języku polskim odbywają się w Sali Zgromadzeń w Romeoville oraz w Greenpoint.
Świadkowie Jehowy na terytoriach zależnych Stanów Zjednoczonych.
Świadkowie Jehowy na wyspie Guam.
Świadkowie Jehowy na wyspie Guam – społeczność wyznaniowa na Guam, należąca do ogólnoświatowej wspólnoty Świadków Jehowy, licząca w 2022 roku 742 głosicieli, należących do 9 zborów. W 2022 roku na dorocznej uroczystości Wieczerzy Pańskiej zgromadziły się 1892 osoby. Działalność miejscowych głosicieli koordynuje Biuro Oddziału w Barrigada.
Historia.
Działalność rozpoczęli w roku 1948 Świadkowie Jehowy z Filipin, którzy pracowali na wyspie. W grudniu 1951 roku zorganizowali pierwszy zbór, ale w roku 1954 ich firma upadła i wszyscy z wyjątkiem Tony’ego Salcedo musieli opuścić Guam. Pierwsi misjonarze Szkoły Gilead – Virginia i Sam Wigerowie przyjechali w roku 1954. W roku 1955 otwarto Salę Królestwa, z której korzystał zbór liczący 15 głosicieli. W 1960 roku na wyspę przybył Merle Lowmaster. Dwa lata później zorganizowano pomoc humanitarną, dla poszkodowanych przez tajfun "Karen". W roku 1964 otwarto nową Salę Królestwa, a wyspę odwiedził Nathan H. Knorr. Cztery lata później przybyli kolejni misjonarze, dla których otwarto dom misjonarski. W 1976 roku zorganizowano pomoc humanitarną dla poszkodowanych przez tajfun "Pamela". W tym samym roku otwarto Biuro Oddziału i nową Salę Królestwa przy ulicy Jehowy ("Jehovah Street"); na wyspie działało wówczas 120 głosicieli. W 1995 roku powiększono Biuro Oddziału wraz z drukarnią. W roku 2015 osiągnięto liczbę 790 głosicieli. Wiosną 2015 roku Świadkowie Jehowy z wyspy Guam brali udział w pomocy humanitarnej dla poszkodowanych przez tajfun współwyznawców na wyspie Chuuk. Zebrania zborowe i kongresy odbywają się w języku angielskim, amerykańskim migowym, chińskim, ilokańskim, japońskim, koreańskim, ponapeańskim, tagalskim i truk. W miejscowym Biurze Oddziału literatura biblijna tłumaczona jest na sześć języków mikronezyjskich: japski, kosrae, marszalski, palauański, ponapeański i truk.
Świadkowie Jehowy na Marianach Północnych.
Świadkowie Jehowy na Marianach Północnych – społeczność wyznaniowa na Marianach Północnych, należąca do ogólnoświatowej wspólnoty Świadków Jehowy, licząca w 2022 roku 241 głosicieli w 4 zborach. Na uroczystości Wieczerzy Pańskiej zgromadziły się 602 osoby. Na Saipanie – 226 głosicieli w 3 zborach, 564 osoby zgromadziły się na uroczystości Wieczerzy Pańskiej; na wyspie Rota – 5 głosicieli, na uroczystości Wieczerzy Pańskiej zgromadziło się 8 osób; na wyspie Tinian – 10 głosicieli, 1 zbór, 30 osób zgromadziło się na uroczystości Wieczerzy Pańskiej. Biuro Oddziału znajduje się w Barrigada na wyspie Guam.
Historia.
W 1960 roku na wyspie Saipan działalność kaznodziejską rozpoczął Merle Lowmaster. W 1962 roku na wyspę przybyło małżeństwo misjonarzy – Kay i Ernest Manionowie. Głosili do 1966 roku. Zastąpili ich Sharon i Robert Livingstone’owie. W roku 1970 podjęto regularną działalność kaznodziejską, mimo sprzeciwu miejscowych duchownych katolickich. Jedenaście lat później skierowano na tę wyspę małżeństwo pionierów specjalnych. W roku 1991 na Saipanie w Gualo Rai otwarto Salę Królestwa na 350 miejsc, w której zgromadzają się teraz dwa duże zbory angielskojęzyczne oraz grupa tagalskojęzyczna, chińskojęzyczna, koreańskojęzyczna, amerykańskiego języka migowego i języka truk. W roku 1992 na Tinian przybyli Lee i Robert Moreaux. Po dwóch latach powstał na tej wyspie zbór, składający się z 24 głosicieli. Na Tinianie znajduje się dom misjonarski i Sala Królestwa w San Jose. Na wyspie Rota Sala Królestwa znajduje się w Songsong. Na Saipanie Świadkowie Jehowy prowadzą działalność ewangelizacyjną w przeszło 20 językach. W roku 2011 zanotowano liczbę 292 głosicieli, a w roku 2017 na uroczystości Wieczerzy Pańskiej obecnych było 805 osób. W październiku 2018 roku zorganizowano pomoc humanitarną dla poszkodowanych przez supertajfun Yutu.
Świadkowie Jehowy w Samoa Amerykańskim.
Świadkowie Jehowy w Samoa Amerykańskim – społeczność wyznaniowa w Samoa Amerykańskim, należąca do ogólnoświatowej wspólnoty Świadków Jehowy, licząca w 2022 roku 154 głosicieli, należących do 3 zborów. W 2022 roku na dorocznej uroczystości Wieczerzy Pańskiej zebrało się 647 osób. Działalność miejscowych głosicieli koordynuje australijskie Biuro Oddziału.
Historia.
W 1938 roku na wyspach zatrzymał się w Pago Pago Joseph Franklin Rutherford, który wraz z innymi współwyznawcami rozpowszechniał publikacje religijne. W 1940 roku działalność kaznodziejską na wyspie podjął pionier Harold Gill. 5 stycznia 1954 roku regularną działalność kaznodziejską podjął głosiciel z Australii Ron Sellars z żoną Dolly. 4 lutego tego samego roku do Samoa Amerykańskiego przybyło 4 misjonarzy Szkoły Gilead. W pierwszej dekadzie XXI wieku wielu Świadków Jehowy opuściło wyspy i w 2016 roku liczba głosicieli wyniosła około 210 osób. Zebrania zborowe odbywają się w językach: samoańskim, angielskim i tagalskim.
Świadkowie Jehowy na Wyspach Dziewiczych Stanów Zjednoczonych.
Świadkowie Jehowy na Wyspach Dziewiczych Stanów Zjednoczonych – społeczność wyznaniowa na Wyspach Dziewiczych Stanów Zjednoczonych, należąca do ogólnoświatowej wspólnoty Świadków Jehowy, licząca w 2022 roku 592 głosicieli, należących do 8 zborów. W 2022 roku na dorocznej uroczystości Wieczerzy Pańskiej zebrało się 1289 osób. Działalność miejscowych głosicieli koordynuje amerykańskie Biuro Oddziału.
Historia.
Działalność na wyspach zapoczątkowali w roku 1947 Ted i Doris Kleinowie, misjonarze ze Szkoły Gilead. W roku 1948 inni misjonarze tej szkoły z łodzi "Sibia" rozpoczęli regularną działalność misyjną na różnych wyspach archipelagu. Dwóch misjonarzy działało na Saint Croix i trzech na Saint Thomas. Liczba głosicieli wzrosła z 17 w roku 1947 do 32 w następnym roku. W grudniu 1950 roku w Charlotte Amalie zorganizowano kongres pod hasłem „Rozrost Teokracji” z udziałem Nathana H. Knorra. W kolejnych latach nastąpił dalszy wzrost liczby głosicieli, wybudowano Sale Królestwa, powstawały nowe zbory. W roku 2011 zanotowano liczbę 685 głosicieli, a na doroczną uroczystość Wieczerzy Pańskiej przybyło 1945 osób. We wrześniu 2017 roku zorganizowano pomoc humanitarną dla poszkodowanych przez huragan Irma. Sala Zgromadzeń znajduje się w miejscowości Frederiksted, a Sale Królestwa w Christiansted, Charlotte Amalie West, Cruz Bay oraz Frederiksted, w których zebrania odbywają się w językach: angielskim, hiszpańskim, lokalnym kreolskim i amerykańskim migowym.

</doc>
<doc id="2218000" url="https://pl.wikipedia.org/wiki?curid=2218000" title="Friedrich Dessauer">
Friedrich Dessauer

Friedrich Dessauer (ur. 19 lipca 1881 w Aschaffenburgu, zm. 16 lutego 1963 we Frankfurcie nad Menem) – niemiecki biofizyk, radiolog, filozof, pionier biologii kwantowej. Od 1920 roku profesor uniwersytetu we Frankfurcie nad Menem, od 1922 roku dyrektor tamtejszego Instytutu Biofizyki. Polityk katolickiej partii Centrum (niem. niem. "Deutsche Zentrumspartei"), poseł do Reichstagu (1924–1933), publicysta. Współwłaściciel frankfurckiej gazety "Rhein-Mainischen Volkszeitung".
Aresztowany w 1933 roku, oskarżony o kontakty ze zdrajcą stanu Wilhelmem Mühlonen, uniewinniony – mimo to jego mienie podległo konfiskacie a on sam musiał zrezygnować z funkcji pełnionych na uczelni. W 1934 wyemigrował do Stambułu, gdzie stworzył nowy instytut radiologii. W 1937 roku z przyczyn zdrowotnych podjął pracę na Uniwersytecie we Fryburgu Szwajcarskim. W 1953 roku powrócił na uniwersytet do Frankfurtu nad Menem, gdzie prowadził wykłady z biofizyki i filozofii. 

</doc>
<doc id="2218006" url="https://pl.wikipedia.org/wiki?curid=2218006" title="Causalgia">
Causalgia



</doc>
<doc id="2218009" url="https://pl.wikipedia.org/wiki?curid=2218009" title="Ahmad Szafik">
Ahmad Szafik

Ahmad Szafik (ur. 25 listopada 1941 w Kairze) − egipski wojskowy i polityk, minister lotnictwa cywilnego w latach 2002-2011, premier Egiptu od 29 stycznia do 3 marca 2011 roku. Kandydat w wyborach prezydenckich w 2012.
Życiorys.
Ahmad Szafik urodził się w listopadzie 1941 w Kairze. W 1961 ukończył Egipską Akademię Sił Powietrznych i rozpoczął służbę wojskową jako pilot. W czasie wojny na wyczerpanie był pilotem myśliwca, następnie dowódcą szwadronu myśliwców, dowódcą wielozadaniowej jednostki powietrznej oraz dowódcą baz powietrznych. Brał udział w wojnie Jom Kipur w 1973, w czasie której służył pod dowództwem Husniego Mubaraka. 14 października 1973 w bitwie w pobliżu Al-Mansury zestrzelił dwa izraelskie samoloty.
Od 1984 do 1986 pełnił funkcję attaché wojskowego w Rzymie. W latach 1988-1991 jako marszałek pełnił wiele funkcji dowódczych w siłach zbrojnych. W 1991 objął urząd szefa sztabu sił powietrznych.
W latach 1996-2002 zajmował stanowisko dowódcy Egipskich Sił Powietrznych. W 2002 objął urząd ministra lotnictwa cywilnego w rządzie Atifa Ibaida. Jako minister nadzorował program modernizacji państwowego operatora lotniczego EgyptAir oraz krajowych lotnisk.
29 stycznia 2011, po dymisji rządu Ahmada Nazifa w czasie protestów społecznych, prezydent Hosni Mubarak mianował go nowym szefem rządu. 3 marca Rada Najwyższa Sił Zbrojnych, która przejęła władzę nad krajem po dymisji Mubaraka zdecydowała się przyjąć rezygnację premiera Ahmada Szafika, którego ustąpienia domagała się opozycja i powierzyć funkcję premiera ministrowi transportu w latach 2004–2006, Isamowi Szarafowi.
W kwietniu 2012 Ahmad Szafik zgłosił swoją kandydaturę jako kandydat niezależny w wyborach prezydenckich. Choć początkowo została ona odrzucona przez komisję wyborczą, jako niezgodna z uchwalonym przez parlament prawem zakazującym kandydowania byłym urzędnikom państwowym z czasów prezydentury Mubaraka, ostatecznie został dopuszczony do udziału w wyborach przez Sąd Najwyższy, który w czerwcu 2012 uznał wspomniane prawo za niezgodne z konstytucją. 26 kwietnia 2012 Szafik został oficjalnie jednym z trzynastu kandydatów do urzędu prezydenckiego. Przez wielu komentatorów uważany był za człowieka dawnego reżimu, czemu jednak sam zaprzeczał
W pierwszej turze wyborów przeprowadzonej w dniach 23-24 maja 2012 zajął drugie miejsce, uzyskawszy 23,7% głosów. Przegrał z Mohamedem Mursim, który zdobył 24,8% głosów. W drugiej turze głosowania w dniach 16-17 czerwca 2012 przegrał z Mursim, który uzyskał 51,73%% głosów poparcia. Po przegranych wyborach emigrował do Zjednoczonych Emiratów Arabskich. W Egipcie "in absentia" toczył się jego proces w sprawie o malwersacje finansowe, który zakończył się 19 grudnia wyrokiem uniewinniającym. Nadal rozpatrywana jest sprawa, w której jest oskarżony o korupcję.

</doc>
<doc id="2218010" url="https://pl.wikipedia.org/wiki?curid=2218010" title="Grabiąska Struga">
Grabiąska Struga

Grabiąska Struga – struga na Pojezierzu Drawskim, w woj. zachodniopomorskim, w powiecie szczecineckim; prawy dopływ Gęsiej.
Grabiąska Struga ma źródło przy drodze powiatowej z Kiełpina do drogi wojewódzkiej nr 172, ok. 0,2 km na północny wschód od osady Grabiążek, skąd płynie w kierunku północno-zachodnim. Przepływa przez wieś Stary Grabiąż za którą zaczyna biec na zachód i południowy zachód. Przepływa przez osadę Korzec, a następnie pod drogą wojewódzką nr 171 i uchodzi od prawego brzegu do Gęsiej.
Nazwę "Grabiąska Struga" wprowadzono urzędowo w 1950 roku, zastępując poprzednią niemiecką nazwę – "Husaken Bach".

</doc>
<doc id="2218015" url="https://pl.wikipedia.org/wiki?curid=2218015" title="Eva Bes">
Eva Bes

Eva Bes (ur. 14 stycznia 1973 w Saragossie) – hiszpańska tenisistka.
Tenisistka odnosząca sukcesy głównie w turniejach cyklu ITF. Pierwsze zwycięstwo w tego typu zawodach odniosła w 1992 roku, wygrywając niewielki turniej w Hebronie w Hiszpanii. Następny wygrała dopiero po czterech latach na Majorce. W sumie w swojej karierze wygrała sześć turniejów w grze singlowej i dwadzieścia dziewięć w deblowej rangi ITF.
Start w rozgrywkach WTA rozpoczęła w 1998 roku od udziału w kwalifikacjach do wielkoszlemowego Australian Open, ale przegrała w pierwszej rundzie z Janą Nejedly. W kwietniu tego samego roku, po udanych kwalifikacjach, zagrała po raz pierwszy w turnieju głównym WTA w Budapeszcie, gdzie pokonała w pierwszej rundzie Janette Husarovą a przegrała w drugiej z Sandrine Testud. Udanie przeszła też kwalifikacje do French Open i zagrała w pierwszej rundzie turnieju głównego z Květą Hrdličkovą z Czech, z którą przegrała 6:4, 3:6, 3:6.
W następnych latach wielokrotnie brała udział w rozgrywkach cyklu WTA, ale największe sukcesy w karierze przyniósł jej rok 2001. Na turnieju w Antwerpii, po przejściu kwalifikacji, dotarła do półfinału turnieju głównego, w którym przegrała jednak z Czeszką, Klarą Koukalovą. W wielkoszlemowym French Open, również po wygranych kwalifikacjach, po raz pierwszy i jedyny zagrała w turnieju głównym, gdzie pokonała w pierwszej rundzie Pavlinę Nolę i przegrała w drugiej z Mirjaną Lucic.
Sportową karierę zakończyła w 2003 roku.

</doc>
<doc id="2218016" url="https://pl.wikipedia.org/wiki?curid=2218016" title="Biota (ekologia)">
Biota (ekologia)

Biota – wszystkie organizmy danego regionu geograficznego w określonym czasie w dowolnym środowisku rozpatrywane niezależnie od powiązań ekologicznych.
W jej skład wchodzą np. przedstawiciele fauny i flory organizmów komórkowych (rośliny, zwierzęta, grzyby, bakterie, pierwotniaki itp.) oraz organizmów bezkomórkowych (np. wirusy).

</doc>
<doc id="2218017" url="https://pl.wikipedia.org/wiki?curid=2218017" title="Fred Raymond">
Fred Raymond

Fred Raymond, właśc. Friedrich Vesely (ur. 20 kwietnia 1900 w Wiedniu, zm. 10 stycznia 1954 w Überlingen) – austriacki twórca piosenek i kompozytor operetkowy.
Raymond był Austriakiem czeskiego pochodzenia. Wypełniając wolę ojca poszedł na studia handlowe i ekonomiczne. Po studiach został urzędnikiem Narodowego Banku Austrii. Jego pasją jednak była muzyka i w tajemnicy przed ojcem oraz znajomymi uczył się prywatnie gry na fortepianie oraz kompozycji, amatorsko też występował i pisał piosenki dla amatorskich kabaretów. Aby to ukryć przybrał pseudonim Fredy Raymond, który później zmienił na Fred Raymond.
W wieku 23 lat przerwał pracę w banku i wyjechał do Niemiec, by poświęcić się muzyce. Początkowo występował jako piosenkarz i pianista w nocnym lokalu w Dreźnie. Śpiewał także pisane przez siebie piosenki; jedna z nich, zatytułowana "Ich hab mein Herz in Heidelberg verloren" wydana przez Bohema-Verlag z Wiednia, stała się światowym przebojem. Nie przyniosła jednak Raymondowi dużych korzyści finansowych, gdyż prawa autorskie do niej odsprzedał wydawnictwu za niewielką sumę. Wydawca zaproponował mu za to napisanie operetki, w której motywem wiodącym miała być ta piosenka. Operetka, zatytułowana identycznie jak piosenka, której premiera odbyła się w 1927 roku w Wiedniu również odniosła sukces. Kolejne utwory sceniczne Raymonda nie cieszyły się tak dużym powodzeniem, za to napisał kolejny wielki przebój zatytułowany "In einer kleinen Konditorei". Po nawiązaniu współpracy z piszącym libretta Heinzem Hentschke, dyrektorem berlińskiego Metropol-Theater stał się czołowym kompozytorem operetki berlińskiej lat 30. XX wieku. Utwory Raymonda tworzone w tym okresie cieszyły się powodzeniem: "Lauf ins Glück" (1934), "Ball der Nationen" (1935), "Auf großer Fahrt" (1936), "Marielu" (1936), "Maske in Blau" (1937) – największy sukces. Później, już z innymi librecistami pisał kolejne operetki: "Salzburger Nockerln" (1938), "Die Perle von Tokaj" (1941), "Konfetti" (1948), "Flieder aus Wien" (1949) i "Geliebte Manuela" (1951). Pod koniec II wojny światowej dużą popularność zyskała także jego piosenka "Es geht alles vorüber, es geht alles vorbei..."
Muzyka Raymonda jest prosta, imponuje jednak wyczuciem przeboju. Jego operetki zawierają wiele chwytliwych i melodyjnych utworów.

</doc>
<doc id="2218018" url="https://pl.wikipedia.org/wiki?curid=2218018" title="Friedrich Vesely">
Friedrich Vesely



</doc>
<doc id="2218020" url="https://pl.wikipedia.org/wiki?curid=2218020" title="Świadkowie Jehowy w Papui-Nowej Gwinei">
Świadkowie Jehowy w Papui-Nowej Gwinei

Świadkowie Jehowy w Papui-Nowej Gwinei – społeczność wyznaniowa w Papui-Nowej Gwinei, należąca do ogólnoświatowej wspólnoty Świadków Jehowy, licząca w 2023 roku 5197 głosicieli, należących do 91 zborów. Na dorocznej uroczystości Wieczerzy Pańskiej w 2022 roku zebrało się 35 414 osób. Działalność miejscowych głosicieli koordynuje Biuro Oddziału w Boroko w pobliżu Port Moresby.
Historia.
Początki.
Działalność zapoczątkował w 1932 roku Świadek Jehowy z Wielkiej Brytanii, pionier o nazwisku Peck, który przez kilka tygodni prowadził działalność kaznodziejską. W roku 1935 siedmiu innych pionierów wpłynęło łodzią motorową "Lightbearer" (Nosiciel światła) do Port Moresby i przez miesiąc rozpowszechniali literaturę w okolicy, a Frank Dewar udał się w głąb lądu. W roku 1939 inny pionier działał w głównych miastach obecnej Papui-Nowej Gwinei oraz na Nowej Brytanii, Nowej Irlandii i na Wyspie Bougainville’a.
We wrześniu 1951 roku działalność w tym kraju rozpoczęło małżeństwo Świadków Jehowy z Australii – Tom i Rowenta Kitto, którzy wkrótce zorganizowali grupę zainteresowanych – około 30 osób w miejscowości Hanuabada. Wśród nich był Heni Heni Nioki z plemienia Koiari, który literaturę biblijną otrzymał od załogi "Lightbearera". Zebrania organizowano w domu Heni Heni. Wkrótce grupa ta podzieliła się na dwie, a kolejna grupa ukształtowała się w miejscowości Haima, gdzie powstała pierwsza w Papui-Nowej Gwinei Sala Królestwa (mała). W roku 1952 zanotowano liczbę 11 głosicieli. W roku 1953 powstał 33-osobowy zbór. Do kraju przyjechali kolejni głosiciele z zagranicy.
W 1954 roku przetłumaczono na język motu (używany w Port Moresby) jeden rozdział z książki „Niech Bóg będzie prawdziwy”. Następnie udostępniono ten rozdział w formie broszury. Gdy docierano do kolejnych grup językowych, literaturę biblijną tłumaczono na kolejne miejscowe języki. Jim Smith opracował obszerny słownik języka tairuma, wraz z opisem jego gramatyki, co pozwoliło tłumaczyć artykuły ze „Strażnicy” i dwie inne publikacje. Literaturę biblijną publikowano też w językach hula i toaripi. Z czasem gdy uznano, że wydawanie literatury biblijnej w każdym języku wydaje się niemożliwe, skupiono się na dwóch głównych językach handlowych – hiri motu i tok pisin. „Strażnica Zwiastująca Królestwo Jehowy” w języku motu zaczęła się ukazywać w roku 1958, a dwa lata później w języku tok pisin. W roku 1970 zwiększono objętość czasopisma do 24 stron, a ukazywało się ono w nakładzie ponad 3500 egzemplarzy.
W 1954 roku odbył się pierwszy chrzest w Papui-Nowej Gwinei. W rzece Laloki w pobliżu Haimy ochrzczono 13 osób. W 1955 roku Kanadyjczyk John Cutforth, usługujący jako misjonarz i nadzorca obwodu w Australii, wyświetlał film „Społeczeństwo Nowego Świata w działaniu”, który podczas 14 seansów oglądało za każdym razem od kilkuset do blisko 2000 osób. Na koniec jego wizyty zorganizowano pierwsze zgromadzenie obwodowe, na którym chrzest przyjęło 70 osób. Rok później w zgromadzeniu obwodowym uczestniczyło ponad 400 osób z ośmiu grup etnicznych, a 73 ochrzczono. Liczba głosicieli w kolejnych latach wzrastała do 143 w roku 1956 i 187 w 1957 roku.
W 1957 roku do Papui-Nowej Gwinei przeprowadził się na stałe misjonarz John Cutforth. Opracował "kazania obrazkowe", które pozwalały prowadzić działalność kaznodziejską wśród analfabetów. Były one następnie powielane, tak by każdy głosiciel posiadał własny egzemplarz. Kazania obrazkowe w znacznej mierze przyczyniły się do rozwoju działalności. Metodą obrazkową posługiwano się również na zebraniach zborowych.
Pod koniec lat 50. do Papui-Nowej Gwinei przybywali kolejni głosiciele z Australii. W 1958 na Nowej Brytanii było 22 głosicieli w dwóch zborach, na Nowej Gwinei 26 również w dwóch zborach. Grupy głosicieli działały także na Nowych Hebrydach (4 głosicieli), Nowej Irlandii (4 głosicieli), a na Papui 190 głosicieli w czterech zborach.
Legalizacja i dalszy rozwój.
25 maja 1960 roku prawnie zalegalizowano „Międzynarodowe Stowarzyszenie Badaczy Pisma Świętego” reprezentujące Świadków Jehowy w Papui-Nowej Gwinei. Rejestracja pozwoliła występować o przydział państwowych gruntów pod budowę Sal Królestwa. 1 września 1960 utworzono Biuro Oddziału. Sługą oddziału został John Cutforth, a jednym z członków Komitetu Oddziału był Don Fielder. W roku 1963 wydzierżawiono działkę w Koki, dzielnicy Port Moresby, na której w roku 1965 wzniesiono dwukondygnacyjny budynek służący jako siedziba Biura Oddziału oraz Sala Królestwa. Następne Sale Królestwa wybudowano w dzielnicach stolicy: Sabama, Hohola, Gerehu i Gordon.
W roku 1960 działalność kaznodziejską prowadziło 420 głosicieli, a rok później 580. W 1964 roku pierwsi głosiciele pojawili się w Manus, gdzie powstał siedmioosobowy zbór, a w roku 1968 na Wyspie Bougainville’a. W tym samym roku przekroczono liczbę 1000 głosicieli. W roku 1969 w Haimie zorganizowano kongres międzynarodowy pod hasłem „Pokój na ziemi”. Kolejny kongres międzynarodowy – pod hasłem „Zwycięska wiara” – odbył się w Port Moresby w roku 1978.
W styczniu 1972 roku ukazał się pierwszy numer czasopisma „Przebudźcie się!” w języku tok pisin o objętości 24 stron. W latach 1977–1979 dochodziło do dewastacji Sal Królestwa w prowincji Milne Bay.
12 grudnia 1987 roku uroczyście otwarto nową siedzibę Biura Oddziału. W 1988 roku liczba głosicieli wzrosła do dwóch tysięcy osób. W latach 80. i 90. XX wieku do kraju przyjechało wielu absolwentów Szkoły Gilead oraz Kursu Usługiwania i pionierzy specjalni pochodzących między innymi z Australii, Filipin, Finlandii, Japonii, Kanady, Niemiec, Nowej Zelandii, Stanów Zjednoczonych, Szwecji i Wielkiej Brytanii. W 1989 roku wskutek wojny domowej na wyspie Bougainville’a większość Świadków Jehowy opuściła zagrożony teren. Mimo blokady morskiej Biuro Oddziału dostarczało pozostałym tam współwyznawcom żywność, lekarstwa i literaturę biblijną. Na sąsiedniej wyspie Buka powstał zbór.
W roku 1991 „Strażnica” w językach tok pisin i hiri motu zaczęła ukazywać się jednocześnie z wydaniem angielskim. W 1993 roku liczba głosicieli przekroczyła 3000. We wrześniu 1994 roku zorganizowano pomoc humanitarną dla poszkodowanych przez erupcję wulkanu Tavurvur. Zniszczona została również Sala Królestwa i dom misjonarski w miejscowości Rabaul. Głosiciele z zagrożonego terenu przenieśli się na stałe do pobliskich grup.
W roku 1994 utworzono w kraju Komitet Łączności ze Szpitalami. Pięć lat później utworzono Dział Budowy Sal Królestwa w Biurze Oddziału.
W roku 2002 powstała Sala Zgromadzeń w Gerehu, dzielnicy Port Moresby. W 2010 roku w całym kraju Świadkowie Jehowy użytkowali łącznie 89 Sal Królestwa i innych miejsc chrześcijańskich zebrań. Liczba głosicieli przekroczyła cztery tysiące. 29 maja 2010 roku otwarto rozbudowane Biuro Oddziału z Salą Królestwa i Działem Tłumaczeń. W Dziale Tłumaczeń usługuje 31 osób.
W roku 2010 w języku tok pisin „Strażnica” ukazywała się dwa razy w miesiącu, a „Przebudźcie się!” jako kwartalnik. W języku hiri motu zaś ukazywało się miesięczne wydanie Strażnicy do studium oraz kwartalne wydanie do rozpowszechniania. W roku 2010 w Komitecie Oddziału usługiwali Dan Burks, Timo Rajalehto, Kegawale Biyama, Craig Speegle. W 2010 roku wydano Chrześcijańskie Pisma Greckie w Przekładzie Nowego Świata (Nowy Testament) w języku hiri motu oraz tok pisin. Wiosną 2011 roku do kraju dotarli kolejni misjonarze, absolwenci Szkoły Gilead. W 2011 roku zanotowano liczbę 4191 głosicieli.
1 marca 2013 roku utworzono pierwszy w kraju zbór języka migowego. W dniach od 17 do 19 listopada 2017 roku w indonezyjskiej Dżakarcie odbył się kongres specjalny pod hasłem „Nie poddawaj się!” z udziałem delegacji z Papui-Nowej Gwinei.
W lipcu 2018 roku w Port Moresby odbył się kongres specjalny pod hasłem „Bądź odważny!” z udziałem zagranicznych delegacji z Australii, Francji, Nowej Zelandii i Stanów Zjednoczonych. 20 lipca 2018 roku w Port Moresby ogłoszono wydanie pełnej edycji Pisma Świętego w Przekładzie Nowego Świata w języku tok pisin. 28 listopada 2020 roku Kegawale Biyama, członek miejscowego Komitetu Oddziału, ogłosił w nagranym wcześniej przemówieniu wydanie Pisma Świętego w Przekładzie Nowego Świata w języku hiri motu. W związku z pandemią COVID-19 zorganizowano specjalne zebranie, które było nadawane w trybie telekonferencji, z którego skorzystało ponad 7000 Świadków Jehowy posługującym się tym językiem. 
W 2021 roku osiągnięto liczbę 5876 głosicieli.
Od września do grudnia 2022 roku liczba bezpłatnych kursów biblijnych wzrosła o 15%.
W zborach prowadzone są kursy czytania i pisania. Kongresy odbywają się w językach: tok pisin, hiri motu, jiwaka, motu i angielskim. Zebrania zborowe odbywają się w językach: tok pisin, hiri motu, angielskim, chińskim, jiwaka, motu, tagalskim i melanezyjskim migowym. W 2017 roku funkcjonowało 115 Sal Królestwa. Ze względu na wzrost liczebny głosicieli potrzebne były kolejne 22 Sale Królestwa.
Miejscowe Biuro Oddziału nadzoruje tłumaczenie literatury biblijnej na język hiri motu i tok pisin oraz na 12 lokalnych języków, m.in. na enga, gunantuna, jiwaka, melpa i orokaiva.

</doc>
<doc id="2218022" url="https://pl.wikipedia.org/wiki?curid=2218022" title="William Procter">
William Procter

William Procter (ur. w 1801, zm. w 1884) – amerykański producent świec i przemysłowiec.
Życiorys.
Stał się współzałożycielem Procter &amp; Gamble w 1837, wraz z Jamesem Gamble. Urodzony w Anglii, Procter wyemigrował do Cincinnati w Ohio w 1820, gdy poślubił Oliwię Norris i zaczął swój biznes. Po propozycji swojego teścia Alexandra Norrisa, połączył siły ze szwagrem Jamesem Gamble, by założyć przedsiębiorstwo, które nosi ich imiona. Jego syn William Alexander Procter oraz wnuki William Cooper i Henry Procter pracowali jako prezesi spółki. William Procter miał być rzekomo pochowany w grobie przed budynkiem "St. Bernard Soap Company" główną siedzibą kompanii, ale najprawdopodobniej spoczął obok swojego partnera w interesach Jamesa Gamble na cmentarzu "Spring Grove".

</doc>
<doc id="2218028" url="https://pl.wikipedia.org/wiki?curid=2218028" title="Świadkowie Jehowy w Australii">
Świadkowie Jehowy w Australii

Świadkowie Jehowy w Australii – społeczność religijna w Australii, należąca do ogólnoświatowej społeczności Świadków Jehowy, licząca w 2022 roku 71 355 głosicieli, należących do 739 zborów. Na dorocznej uroczystości Wieczerzy Pańskiej w 2022 roku zebrało się 113 915 osób. Działalność miejscowych głosicieli koordynuje Biuro Oddziału Australazja w Ingleburn.
Historia.
Początki.
Już w roku 1882, trzy lata po rozpoczęciu wydawania czasopisma Strażnica Syjońska, literatura biblijna napisana przez Charlesa T. Russella była zamawiana w Australii. W roku 1884 działalność kaznodziejską rozpoczęli angielscy współwyznawcy. W roku 1896 Arthur Williams, górnik złota w Australii Zachodniej, przyjął wierzenia Badaczy Pisma Świętego. W tym samym czasie w Sydney, na wschodzie kontynentu, Pearson i Flack wygłaszali publiczne przemówienia biblijne i rozprowadzali literaturę. W roku 1900 rozesłano pocztą 1000 traktatów. Pojawili się nowi zainteresowani w Melbourne.
W 1904 roku w Melbourne otwarto Biuro Oddziału, które zorganizował Ernest C. Henninges i był pierwszym przedstawicielem Towarzystwa Strażnica do roku 1909. Biuro to nadzorowało również działalność na wyspach południowego Pacyfiku, w krajach Azji Południowo-Wschodniej i w Chinach. Około roku 1905 do prowadzenia działalności kaznodziejskiej w Australii skierowano małżeństwa Richardsonów i Nicholsonów oraz L.F. Zinka. Trzy lata później w Melbourne odbyła się pierwsza konwencja krajowa. W roku 1909 Ernest C. Henninges wdał się w spór doktrynalny z Charlesem T. Russellem dotyczący Nowego Przymierza. Założył on oddzielną niewielką wspólnotę "New Covenant Fellowship" (Wspólnota Nowego Przymierza).
W roku 1914 Australię odwiedził Robert R. Hollister. W tym czasie około 35 australijskich gazet publikowało kazania Charlesa T. Russella. Działalność głoszenia prowadziło 21 kolporterów (pionierów). „Strażnicę” prenumerowało ponad 900 osób. W tym samym roku w teatrach w całym kraju zaczęto wyświetlać „Fotodramę stworzenia”.
W latach 1909–1918 działalność głoszenia w Australii nadzorował R.E.B. Nicholson. Po śmierci Charlesa T. Russella sekretarz oddziału australijskiego R.E.B. Nicholson odrzucił wybór Josepha F. Rutherforda na stanowisko drugiego prezesa Towarzystwa Strażnica. Zaczął krytykować nowe publikacje biblijne oraz osobę prezesa. Zabrał ze sobą część majątku Towarzystwa, który przepisał na siebie i założył oddzielną niewielką grupę badacką nazwaną Beriańskim Instytutem Biblijnym.
W roku 1918 nadzór nad działalnością przejął William W. Johnston wcześniej kierujący Biurem Oddziału w Afryce Południowej. W 1919 roku Joseph F. Rutherford przemawiał w Sydney do 12 tysięcy słuchaczy. W połowie lat dwudziestych zaczęto wykorzystywać radio w działalności ewangelizacyjnej. Pod koniec lat 20. uruchomioną pierwszą własną stację radiową 2HD w Newcastle, w stanie Nowa Południowa Walia. Trzy następne powstały w stanach Australia Południowa, Tasmania i Queensland.
Do końca lat dwudziestych XX wieku działalność była prowadzona głównie w miastach i miejscowościach położonych wzdłuż wybrzeża. W 1929 roku dwa zbory – jeden w stanie Queensland, a drugi w stanie Australia Zachodnia – rozpoczęły działalność na odległych terenach wewnątrz kraju. W tym celu zbudowały kilka wyposażonych furgonetek. Pionierzy w głąb kraju udawali się również na rowerach. W 1932 roku 23-letni Bennett Brickell wyruszył z Rockhampton w pięciomiesięczną podróż przez północną część stanu Queensland. W ciągu następnych 30 lat przemierzył setki tysięcy kilometrów na rowerze, motorze i samochodem. Zapoczątkował działalność wśród Aborygenów i zakładał nowe zbory. W roku 1933 pionierzy Stuart Keltie i William Torrington rozpoczęli działalność m.in. w Alice Springs. W latach 1936–1937 pionierzy Arthur Willis i Bill Newlands z Sydney, przebyli ponad 19 000 km, prowadząc działalność kaznodziejską na terenie interioru. Charles Bernhardt, ochrzczony przez Arthura Willisa, po sprzedaży swego hotelu w William Creek, przez 15 lat samotnie pełnił służbę pionierską w pustynnych i odludnych rejonach Australii.
W roku 1929 Biuro Oddziału z Melbourne przeniesiono do Sydney. W 1931 roku Alexander MacGillivray, sługa australijskiego Biura Oddziału, skierował trzech pionierów na teren Holenderskich Indii Wschodnich (obecna Indonezja) rozpoczynając na tym terenie działalność kaznodziejską. Na początku lat 30. XX wieku w całej Australii było mniej niż 400 głosicieli. W latach 40. do Świadków Jehowy należały 4 rozgłośnie radiowe.
W lutym 1935 grupa siedmiu australijskich pionierów wypłynęła 16-metrowym dwumasztowcem "Lightbearer" (Nosiciel światła) w rejs, którego celem było dotarcie do mieszkańców wysp Holenderskich Indii Wschodnich, Singapuru i na Malaje, by wśród ich mieszkańców prowadzić działalność kaznodziejską. Gdy wpływali do portów odtwarzali z gramofonów nagrane wykłady J.F. Rutherforda oraz rozpowszechniali literaturę biblijną. W kwietniu 1938 jacht "Lightbearer" powrócił do Sydney.
W kwietniu 1938 roku Australię ponownie odwiedził J.F. Rutherford, który miał wygłosić przemówienie „Ostrzeżenie!” w ratuszu w Sydney. Ponieważ przeciwnicy Świadków Jehowy nie dopuścili do wynajęcia ratusza, wynajęto znacznie większe obiekty sportowe "Leichhardt Stadium". Wykładu przedstawionego przez Rutherforda wysłuchało jakieś 10 tysięcy słuchaczy, podczas gdy w Australii było w tym czasie około 1300 głosicieli.
W roku 1940 pierwsi australijscy aborygeni przyjęli wierzenia Świadków Jehowy. W roku 1943 powstała pierwsza grupa złożona z Aborygenów, która rok później utworzyła w Australii Zachodniej pierwszy aborygeński zbór. W 1940 roku do Biura Oddziału w Australii został skierowany z Estonii Wallace Baxter (zm. 1994), który później usługiwał w australijskim Komitecie Oddziału. Do Australii skierowano również Percy’ego (zm. 1951) i Madge (Margaret) Dunhamów, którzy usługiwali na Łotwie.
Zakaz działalności.
Ze względu na neutralną postawę w trakcie II wojny światowej w styczniu 1941 roku gubernator generalny Australii wydał zakaz działalności Świadków Jehowy. Zamknięto Biuro Oddziału w Sydney, jak również stacje radiowe należące do Towarzystwa Strażnica. Świadków Jehowy oskarżano o poglądy komunistyczne bądź o szpiegostwo na rzecz japońskiej armii. W tym czasie w mieszkaniach głosicieli oraz w miejscach zebrań religijnych dokonywano rewizji i konfiskowano literaturę biblijną, a Sale Królestwa zostały przejęte. Niektórzy za udział w działalności kaznodziejskiej zostali uwięzieni.
W roku 1941 pomimo zakazu i wprowadzonych z powodu trwającej II wojny światowej ograniczeń w podróżowaniu na ogólnokrajowym zjeździe w Sydney zebrało się 6 tysięcy osób, dwa razy więcej niż wynosiła liczba głosicieli. Na kongresie tym ochrzczono 135 osób. Biuro Oddziału zostało przeniesione do Straithfield, a Farma Towarzystwa Strażnica mieściła się w Ingleburn. We wrześniu 1942 roku w siedmiu miejscach konspiracyjnie zorganizowano kongres pod hasłem „Nowy świat”.
W trakcie zakazu drukiem publikacji zajmowały się głosicielki mieszkające w Biurze Oddziału w Straithfield, a prace te nadzorował Malcolm Vale. W tym okresie wydrukowano książki "Dzieci" oraz "Nowy Świat", a także wszystkie numery „Strażnicy”. Ze względów bezpieczeństwa drukarnię przenoszono jakieś 15 razy. Dwa i pół roku później, 14 czerwca 1943 roku, zakaz ten został uznany przez Sąd Najwyższy za „arbitralny, kapryśny i despotyczny” i zniesiony. Zniesienie zakazu umożliwiło odzyskanie skonfiskowanego mienia.
Rozwój działalności.
W latach 1946–1947 do kraju przybyło pierwszych pięciu misjonarzy Biblijnej Szkoły Strażnicy – Gilead. Floyd Garrett został nadzorcą oddziału, a inni usługiwali jako nadzorcy podróżujący. W roku 1951 kraj odwiedził Nathan H. Knorr, który uczestniczył w kongresie w Sydney. Po tym kongresie 17 osób z Australii zaproszono do 19 klasy Szkoły Gilead. W roku 1962 w Australii działalność kaznodziejską prowadziło 15 992 głosicieli. W roku 1963 odbył się kongres międzynarodowy pod hasłem „Wiecznotrwała dobra nowina”, w roku 1969 kongres międzynarodowy pod hasłem „Pokój na ziemi”, a w roku 1973 kongres międzynarodowy pod hasłem „Boskie zwycięstwo”. W roku 1972 rozbudowano Biuro Oddziału. W 1981 roku zanotowano liczbę 32 tysięcy głosicieli. Dwa lata później oddano do użytku nowe Biuro Oddziału w Ingleburn.
21 lipca 1985 roku dokonano zamachu bombowego na Salę Królestwa w Sydney. Jedna osoba zginęła, a około 90 osób zostało rannych, w tym 40 ciężko.
W okresie od 1985 do 1990 roku wybudowano ponad 170 Sal Królestwa. W Cooktown miejscowi wyznawcy przenieśli i odrestaurowali historyczny szpital Old Cooktown Hospital i przekształcili go w Salę Królestwa. Od roku 1989 zwiedza go co miesiąc około 4 tysiące turystów. 25 listopada 1989 roku oddano do użytku rozbudowane Biuro Oddziału. Liczbę 50 tysięcy głosicieli osiągnięto w 1989 roku. Rok później zorganizowano pomoc humanitarną dla poszkodowanych w powodzi w Queensland.
Na początku lat 90. XX wieku zebrania religijne w Australii prowadzono w 18 językach. W 1998 roku liczba głosicieli wzrosła do ponad 60 tysięcy. Rozbudowano Biuro Oddziału. Natomiast w dniach od 30 października do 1 listopada 1998 roku odbyły się trzy kongresy międzynarodowe pod hasłem „Boża droga życia” – w Brisbane, Melbourne i Sydney, na których obecni byli członkowie Ciała Kierowniczego.
W roku 2003 w Australii odbył się kolejny kongres międzynarodowy, pod hasłem „Oddajcie chwałę Bogu”. W 2004 roku zebrania prowadzono już w 30 językach; obecnie liczba ta wzrosła do ponad 40.
W latach 2011–2013 organizowano po 24 kongresy okręgowe w 12 językach. Na przełomie 2012 i 2013 roku zorganizowano pomoc humanitarną dla poszkodowanych przez cyklon tropikalny "Oswald" oraz pożary w Tasmanii.
Od 17 do 19 października 2014 roku w Melbourne odbył się kongres międzynarodowy pod hasłem „Szukajmy najpierw Królestwa Bożego!”, w którym uczestniczyło około 70 tysięcy osób.
Świadkowie Jehowy organizują specjalne kampanie ewangelizacyjne na terenach oddalonych oraz prowadzą działalność w ośrodkach dla uchodźców. W 2014 roku na Tasmanii działało 1729 głosicieli należących do 24 zborów.
W październiku 2015 roku delegacja Świadków Jehowy z Australii uczestniczyła w kongresie specjalnym pod hasłem „Naśladujmy Jezusa!” na Malcie. W dniach od 17 do 19 listopada 2017 roku w indonezyjskiej Dżakarcie odbył się kongres specjalny pod hasłem „Nie poddawaj się!” z udziałem delegacji z Australii. W lipcu 2018 roku w Oslo w Norwegii oraz w Port Moresby w Papui Nowej Gwinei, a we wrześniu 2018 roku w Maputo w Mozambiku odbyły się kongresy specjalne pod hasłem „Bądź odważny!” z udziałem delegacji z Australii.
Od 22 do 24 listopada 2019 roku w Melbourne odbył się kongres międzynarodowy pod hasłem „Miłość nigdy nie zawodzi!”. Uczestniczyły w nim 46 582 osoby, w tym 6083 zagranicznych delegatów z przeszło 70 krajów. Program był przedstawiany w językach angielskim, chińskim (mandaryńskim), hiszpańskim, koreańskim, tagalskim i wietnamskim. Ochrzczono 407 osób. Ciało Kierownicze Świadków Jehowy reprezentował David Splane. Na przełomie lat 2019 i 2020 zorganizowano pomoc materialną dla poszkodowanych przez pożary buszu. W 2021 roku przekroczono liczbę 70 tysięcy głosicieli.
W drukarni w Biurze Oddziału wydaje się publikacje w 55 językach, aby zaspokoić potrzeby współwyznawców w takich krajach i terytoriach jak: Fidżi, Indonezja, Papua-Nowa Gwinea, Nowa Kaledonia, Nowa Zelandia, Wyspy Salomona, Tahiti, Vanuatu, Niue, Samoa Zachodnie, Tonga, Tuvalu, Wallis i Futuna oraz w samej Australii (wraz z wyspami Norfolk, Tasmania, Wyspy w Cieśninie Torresa, Wyspa Bożego Narodzenia i Wyspy Kokosowe).
W 2018 roku Świadkowie Jehowy w Australii korzystali z 455 własnych Sal Królestwa. Sale Zgromadzeń znajdują się w okolicach Sydney, Brisbane, Melbourne i Perth. Kongresy odbywają się w językach: angielskim, arabskim, australijskim języku migowym, chińskim (kantońskim i mandaryńskim), chorwackim, greckim, hiszpańskim, japońskim, koreańskim, samoańskim, tagalskim, wietnamskim i włoskim.
W roku 2012 Biura Oddziałów w Australii i Nowej Zelandii połączono w Oddział Australazja. Koordynuje on działalność w Australii, Niue, Norfolk, Nowej Zelandii, Samoa, Samoa Amerykańskim, Timorze Wschodnim, Tokelau, Tonga, Wyspach Cooka. Znajduje się w nim również jeden z czterech „Regionalnych Działów Projektowo-Budowlanych” na świecie oraz „Lokalny Dział Projektowo-Budowlany”, który ma za zadanie nadzorowanie przedsięwzięć budowlano-remontowych Sal Królestwa, Sal Zgromadzeń oraz Biur Tłumaczeń. Koordynuje też działalność Biur Tłumaczeń w Australii, Nowej Zelandii, Samoa, Timorze Wschodnim i na Tonga, które tłumaczą publikacje biblijne na 24 miejscowe języki. W miejscowym Biurze Oddziału działa również Regionalny Zespół Wideo, w którym od 20 maja 2022 roku rozpoczęto kręcenie zdjęć do serii filmu „Dobra nowina według Jezusa”.
Niektóre Sale Królestwa w Australii
Statystyki.
Liczba głosicieli (w tym pionierów), liczba wyznawców.
Dane na podstawie oficjalnych raportów o działalności:
Dla porównania liczba osób deklarujących swoją przynależność religijną do Świadków Jehowy w spisach powszechnych:
Wartości opisów na wykresie podano w tysiącach:
Świadkowie Jehowy w australijskich terytoriach zależnych.
Świadkowie Jehowy na Norfolk.
Świadkowie Jehowy na Norfolk – społeczność wyznaniowa na Norfolk, należąca do ogólnoświatowej wspólnoty Świadków Jehowy, licząca w 2020 roku 6 głosicieli, należących do 1 zboru, który posiada Salę Królestwa. W 2020 roku na dorocznej uroczystości Wieczerzy Pańskiej zebrało się 11 osób. Działalność miejscowych głosicieli koordynuje australijskie Biuro Oddziału.

</doc>
<doc id="2218030" url="https://pl.wikipedia.org/wiki?curid=2218030" title="Przyczyny bezrobocia">
Przyczyny bezrobocia



</doc>
<doc id="2218031" url="https://pl.wikipedia.org/wiki?curid=2218031" title="Świadkowie Jehowy w Malawi">
Świadkowie Jehowy w Malawi

Świadkowie Jehowy w Malawi – społeczność wyznaniowa w Malawi, należąca do ogólnoświatowej wspólnoty Świadków Jehowy, licząca w 2022 roku 108 044 głosicieli, należących do 1831 zborów. Na dorocznej uroczystości Wieczerzy Pańskiej w 2022 roku zebrały się 305 182 osoby (około 2% mieszkańców kraju). Jedna z 27 wspólnot Świadków Jehowy na świecie, których liczebność przekracza 100 000 głosicieli. Działalność miejscowych głosicieli koordynuje Biuro Oddziału w Lilongwe. W ośmiu miastach (Balaka, Blantyre, Dedza, Nkhotakota, Nsanje, Monkey Bay, Rumphi, Thyolo) znajdują się Sale Zgromadzeń.
Historia.
Początki.
W 1908 roku Elliott Kamwana wysłany z Afryki Południowej przez Josepha Bootha rozpoczął kampanię publicznej działalności kaznodziejskiej w Niasie (obecne Malawi). Jednym z pierwszych malawijskich Badaczy Pisma Świętego został McCoffie Nguluh. Jeszcze przed rokiem 1910 Towarzystwo Strażnica odcięło się zarówno od J. Bootha, jak i E. Kamwany, którzy głosili własne poglądy w znacznej mierze niezgodne z publikacjami Towarzystwa. W roku 1910 Kamwana został przez władze kolonialne deportowany na Seszele. W tym czasie miejscowych Badaczy Pisma Świętego mylnie utożsamiano z "ruchami Kitawala" ("Ruchami Strażnicy"), które działały pod wpływem E. Kamwany. Ruchy te bezprawnie korzystały z nazwy "Watch Tower" należącej do Towarzystwa Strażnica i jej publikacji, co stwarzało problemy niewielkiej grupie wyznawców.
W związku z zaistniałą sytuacją do Niasy został skierowany William W. Johnston z Glasgow, nadzorujący działalność południowoafrykańskiego biura Towarzystwa Strażnica. Wśród osób, do których za sprawą Kitawali trafiły publikacje biblijne, odszukał niewielką grupę osób zainteresowanych wierzeniami Badaczy Pisma Świętego i wyszkolił ich do prowadzenia działalności, po czym powrócił do Afryki Południowej.
W 1925 roku wznowiono działalność w Niasie. Przez 15 miesięcy w zborach na terenie całego kraju wygłaszał wykłady John Hudson i zachęcał do utrzymywania stałego kontaktu z Towarzystwem Strażnica poprzez biuro w Afryce Południowej. Wizyta ta pobudziła do działalności McCoffiego Nguluha i Juniora Phiriego, a Gresham Kwazizirah ochrzczony w 1925 roku działał gorliwie w Mozambiku, a potem w Malawi, zakładając wiele zborów. John Hudson zwrócił też uwagę na Richarda Kalindego, któremu przed swoim wyjazdem powierzył nadzór nad działalnością w Niasie, dopóki nie zostanie przydzielony ktoś inny. Niektórzy jednak odrzucili wskazówki Hudsona i założyli własne „Ruchy Strażnicy”.
W roku 1933 uzyskano od Gubernatora pozwolenie na pobyt w Niasie stałego przedstawiciela Towarzystwa Strażnica. W maju 1934 roku pod nadzorem biura w Afryce Południowej w miejscowości Zomba utworzono skład literatury oraz biuro. Nadzór nad działalnością powierzono Bertowi McLuckie (zm. 1995), a Richard Kalinde został jego bliskim współpracownikiem często służąc jako tłumacz. Pierwszym problem, jakim zajął się McLuckie, było wyjaśnianie władzom, że miejscowe „Ruchy Strażnicy” nie mają nic wspólnego z Towarzystwem Strażnica. Przeprowadził też wizyty w zborach pomagając niektórym zerwać z „Ruchami Strażnicy”. W tym samym roku po raz pierwszy złożono sprawozdanie ze służby, a średnia liczba głosicieli wyniosła 28 osób.
Po roku działalności Bert McLuckie został wezwany z powrotem do południowoafrykańskiego biura i przez 60 lat usługiwał w różnych krajach na południu Afryki, a w Malawi zastąpił go rodzony brat Bill McLuckie (ur. 1907). Pozostał on członkiem Komitetu Oddziału w Malawi do roku 1972, gdy został deportowany z kraju, zaś Gresham Kwazizirah (zm. 1978) usługiwał jako nadzorca podróżujący, odwiedzając zbory na północy kraju. Liczba głosicieli stale rosła i w 1943 roku każdego miesiąca działało przeciętnie 2464 głosicieli należących do 144 zborów.
Rozwój działalności.
W 1944 roku nastąpił znaczny rozwój działalności spowodowany publikacjami zwracającymi uwagę na termin „Nowy Świat”, którym posługiwali się Świadkowie Jehowy. W roku 1946 liczba głosicieli przekroczyła 3000, a w kraju doszło do przebudzenia wywołanego biblijnymi obietnicami raju. Choć już wcześniej władze wydały zakaz sprowadzania publikacji biblijnych Towarzystwa Strażnica poruszającego ten temat, w kraju znajdował się już spory zapas tych publikacji. Szerokie zainteresowanie wywołało sprzeciw ze strony duchowieństwa, które nakłaniało naczelników wsi do nieudzielania zgody na zebrania publiczne organizowane przez Świadków Jehowy. Mimo to wielu naczelników wsi chętnie przyjmowało, a nawet zapraszało Świadków Jehowy.
W styczniu 1948 roku do Niasy przybyli Nathan H. Knorr i Milton G. Henschel. Była to pierwsza wizyta przedstawicieli Biura Głównego w kraju, a z tej okazji w ratuszu w Blantyre urządzono spotkanie dla miejscowych Europejczyków i Hindusów. Następnego dnia zorganizowano wykład publiczny, którego wysłuchało ponad 6000 osób. Tłumaczem na język czewa był Bill McLuckie. W tym samym roku liczba głosicieli przekroczyła 5600 osób.
Magazyn publikacji przeniesiono z Zomby do Blantyre. 1 września 1948 roku otwarto Biuro Oddziału, a do tego czasu nadzór nad działalnością w Niasie sprawowało Biuro Oddziału w Afryce Południowej. Sługą oddziału został Bill McLuckie. Rozpoczęto pracę w obwodach, dwa razy w roku organizowano zgromadzenia obwodowe, a Gresham Kwazizirah został pierwszym nadzorcą okręgu. W 1949 roku przybyli Peter Bridle i Fred Smedley, pierwsi misjonarze absolwenci Szkoły Gilead. Wkrótce do kraju przybywali kolejni misjonarze. Prowadzono też działalność wśród Europejczyków mieszkających w Zombie i Blantyre, a kilka osób zostało ochrzczonych.
W 1956 roku zakupiono nieruchomość w Blantyre, zaprojektowano nowe pomieszczenia biurowe oraz mieszkalne, specjalnie dostosowane do potrzeb Biura Oddziału. Obiekt ten oddano do użytku w maju 1958 roku. W 1963 roku po raz drugi odwiedził Malawi Milton Henschel i przemawiał do blisko 10 tysięcy obecnych na kongresie w pobliżu Blantyre. O zgromadzeniu poinformowała miejscowa prasa.
Brutalne prześladowania i zakaz działalności.
Pierwsza fala przemocy.
Na początku lat. 60 XX wieku w Niasie zaczęły narastać nastroje nacjonalistyczne. Według umowy z Wielką Brytanią w połowie 1964 roku kraj miał uzyskać pełną niepodległość. Premierem mianowano dra Bandę. Przed wyborami rząd postanowił, by w dniach od 30 grudnia 1963 roku do 19 stycznia roku 1964 przeprowadzić nieobowiązkową rejestrację wyborców, w której ze względu na neutralność polityczną nie uczestniczyli malawijscy Świadkowie Jehowy. Spotkało się to z brutalnymi prześladowaniami, „siła została przeciwstawiona wierze”. Świadków brutalnie próbowano zmuszać do zmiany decyzji i wykupienia legitymacji partyjnej "Malawi Congress Party Membership Card" w odróżnieniu od istniejących już wówczas dowodów osobistych (). Spalono lub zburzono ponad 100 Sal Królestwa oraz ponad 1000 domów Świadków Jehowy. Podpalono setki pól i magazynów z żywnością należących do członków wyznania. W obawie o swe życie niektórzy uciekli do sąsiedniego Mozambiku. Wielu brutalnie pobito, niektórzy w wyniku obrażeń zmarli.
30 stycznia 1964 roku na audiencji u premiera Bandy przedstawiciel Biura Oddziału Jack Johansson rozmawiał o brutalnych prześladowaniach wobec Świadków Jehowy z premierem, który wydawał się być zadowolony otrzymanymi wyjaśnieniami. Jednak cztery dni później doszło do kolejnych ataków, a Elaton Mwachande został brutalnie zamordowany. Telegraficznie umówiono kolejną rozmowę, która odbyła się 11 lutego. Premierowi towarzyszyło dwóch ministrów, a Świadków Jehowy reprezentowali Jack Johansson, Harold Guy i Alexander Mafambana. Świadkom zarzucono, że sami sprowokowali ataki oraz obarczono ich winą za niestabilną sytuację w kraju. Później opinii tej nie podzielił jednak malawijski sąd zajmujący się sprawą zabójstwa Elaton Mwachande. W lipcu 1964 roku Niasa uzyskała niepodległość i zmieniła nazwę na Malawi. Prześladowania ustały, ale kosztowały jednak życie ośmiu głosicieli.
Pod koniec 1964 roku nastał krótki okres względnego spokoju. Niezachwianą postawą Świadków Jehowy zainteresowali się nawet niektórzy ich wcześniejsi zaciekli przeciwnicy. Na początku 1966 roku w związku z wystosowaniem prośby o wydanie zgodny na przyjazd kolejnych misjonarzy doszło do spotkania sługi oddziału Malcolma Vigo z doktorem Bandą, podczas którego kolejny raz zapewniono premiera o neutralności Świadków Jehowy wobec polityki kraju. W roku 1967 liczba głosicieli osiągnęła liczbę 18 519 osób. Do kraju przybyli kolejni misjonarze.
Druga fala przemocy.
W kwietniu 1967 roku prezydent Banda oskarżył Świadków Jehowy o prowokowanie funkcjonariuszy partyjnych i członków politycznych organizacji młodzieżowych. Funkcjonariusze partyjni wciąż traktowali odmowę „dobrowolnego” kupna legitymacji partyjnych jako zniewagę. Rozpoczęła się kolejna fala brutalnych prześladowań. We wrześniu 1967 roku na dorocznym zjeździe rządzącej "Partii Kongresu Malawi", przyjęto rezolucję o delegalizacji Świadków Jehowy. Dekret wprowadzający zakaz działalności wspólnoty, składającej się z 18 519 osób, zaczął obowiązywać 20 października 1967 roku. Jeszcze przed jego ogłoszeniem organizowano spotkania, na których przekazywano wskazówki i zachęty dotyczące organizowania zebrań, literatury, korespondencji i działalności głoszenia. Na krótko przed delegalizacją literaturę rozesłano do 405 zborów działających na terenie całego kraju.
Pod eskortą deportowano ośmioro misjonarzy pozostających w Malawi. W okolicach Lilongwe około 3000 głosicieli przetrzymywano w obozach. Działalność w kraju nadzorował Alexander Mafambana, a nadzór przejęło Biuro Oddziału w Rodezji (dzisiejszym Zimbabwe). W kolejnych latach nadzorcy podróżujący odwiedzali Biuro Oddziału w Rodezji oraz uczestniczyli w zgromadzeniach okręgowych i kursach, przekazując ich program głosicielom w Malawi.
Gdy informacja o delegalizacji została podana do opinii publicznej, doszło do kolejnej fali brutalnych prześladowań, którą rozpętali funkcjonariusze partyjni oraz członkowie "Młodych Pionierów" i "Ligi Młodzieży". Ponieważ Świadków Jehowy właściwie wyjęto spod prawa, niszczono Sale Królestwa, domy prywatne i należące do nich przedsiębiorstwa. Niektórzy bezkarnie grabili cały majątek poszczególnych głosicieli. Zaczęły docierać informacje o pobiciach i okaleczeniach. Wyjątkowo brutalnie potraktowano wiele kobiet. Ponad tysiąc z nich zgwałcono. Ofiarami gwałtów padały osoby stare, jak i młode, a także kobiety ciężarne co w niektórych wypadkach doprowadziło do poronień. W tej sytuacji większość głosicieli uciekła do sąsiedniego Mozambiku. Do listopada 1967 roku fala prześladowań pochłonęła co najmniej kolejne pięć ofiar.
W „Strażnicy” i „Przebudźcie się!” z lutego 1968 roku podano obszerne informacje o tych prześladowaniach. Z całego świata napływały głosy protestu. Do władz Malawi dotarło tysiące listów z wyrazami oburzenia, wzywającymi rząd do podjęcia działań aby powstrzymać akty okrucieństwa. Ostre protesty napływające z całego świata sprawiły, że prezydent Banda nakazał zaprzestać prześladowań. Fala brutalnych aktów przemocy zaczęła stopniowo opadać.
Przewodzący działalności Alexander Mafambana choć był obserwowany przez policję otrzymywał wskazówki z Biura Oddziału w Rodezji co pozwalało na stałe utrzymywanie kontaktu. W roku 1969 zmarł na raka. Zastąpił go Kenneth Chimbaza, lecz w roku 1971 zmarł na wylew krwi do mózgu. Gdy prześladowania zelżały podjęto głoszenie nieoficjalne. W 1972 roku zanotowano w Malawi 23 398 głosicieli, a kilka dalszych tysięcy przebywało w obozach dla uchodźców w Mozambiku. W Blantyre w domu Billa McLuckie nieoficjalnie zbierał się zbór angielski, a usługujący w rodezyjskim Biurze Oddziału Guido Otto przemycał publikacje biblijne do Malawi, każdorazowo zatrzymując się w hotelu prowadzonym przez swojego ojca przez co nie wzbudzał podejrzeń. Gdy w 1971 roku w domu Billa McLuckie znaleziono literaturę biblijną został on oskarżony i skazany na 7 lat więzienia, pozwolono mu jednak opuścić kraj w październiku 1972 roku, po 37 latach służby w Malawi.
Trzecia fala przemocy.
W 1972 roku "Partia Kongresu Malawi" na swoim dorocznym zjeździe wezwała do zwolnienia z pracy wszystkich Świadków Jehowy co też przeprowadzono, a także skonfiskowano należące do nich firmy prywatne. Wezwano również do usunięcia Świadków Jehowy z każdej wioski w wyniku czego zniszczono tysiące domów i spalono pola należące do Świadków Jehowy, a w całym kraju grabiono ich mienie. Nie pozwalano im również korzystać z wiejskich studni. Niektórzy zostali zabici w trakcie napadów, które objęły cały kraj. Doszło też do przypadku spalenia żywcem Świadka Jehowy. Gdy kobiety odmawiały wykupywania legitymacji partyjnych były wielokrotnie gwałcone. W wyniku tej fali prześladowań tak wiele osób straciło życie, że pojawiła się realna groźba ludobójstwa.
W październiku 1972 roku rozpoczęła się masowa ucieczka Świadków Jehowy do Zambii. Uchodźców zgromadzono w obozie dla uchodźców Sinda Misale na granicy Malawi, Mozambiku i Zambii, gdzie panowały fatalne warunki sanitarne, sprzyjające szerzeniu się chorób. W krótkim czasie w obozie zmarło ponad 350 osób, w tym wiele dzieci. Świadkowie Jehowy z RPA zorganizowali pomoc materialną wysyłając do obozu namioty, ubrania oraz wszelkie artykuły pierwszej potrzeby. W grudniu zambijskie władze nakazały uchodźcom powrót do Malawi.
Po powrocie do Malawi ponownie spadły na nich prześladowania przez co podjęli ucieczkę tym razem do rządzonego jeszcze przez Portugalczyków Mozambiku, gdzie utworzono obozy dla uchodźców w Milange i Mlangeni. W obozach tych znalazło się około 34 tysiące osób. Zadbano w nich o czystość i porządek, a wzdłuż prowizorycznych uliczek pobudowano proste domy i zaczęto uprawiać poletka wokół obozów. Utworzono też komitet który dbał o podstawowe potrzeby materialne i duchowe uchodźców. Zaczęto też urządzać zebrania zborowe, wybudowano Sale Królestwa, a zbory podzielono na 5 obwodów. Mimo wszystko prześladowcy z Malawi od czasu do czasu urządzali wypady i atakowali Świadków Jehowy mieszkających w obozach, dlatego przedsięwzięto specjalne środki bezpieczeństwa.
W czerwcu 1975 roku Mozambik stał się niepodległym krajem. Również tam zapanowały nastroje nacjonalistyczne przez co tamtejsze władze zmusiły Świadków Jehowy do powrotu do Malawi. Często pozwolono im wrócić do rodzinnych wsi gdzie ponownie żądano od nich wykupienia legitymacji partyjnych. Odmowa kończyła się ponownym brutalnym maltretowaniem. Całe zbory zamknięto w miejscach odosobnienia przypominających obozy koncentracyjne. Do stycznia 1976 roku w więzieniach i obozach na terenie całego kraju znajdowało się ponad 5000 mężczyzn i kobiet.
Okrucieństwa te wywołały długą debatę w bońskim Bundestagu i w marcu 1976 roku minister Hans-Jürgen Wischnewski oświadczył: „"Rząd federalny na podstawie doniesień o prześladowaniu Świadków Jehowy w Malawi polecił ambasadorowi, aby przedstawił rządowi Malawi opinię Niemiec"”. Niektóre ugrupowania prezbiterian w innych krajach wyrzekły się jakichkolwiek powiązań organizacyjnych z prezbiterianami malawijskimi, którzy popierali te prześladowania. W tym też roku szczegółowe omówienie tych prześladowań przedstawiono również na "Światowym Kongresie Wolności Religijnej" w Amsterdamie. Aktorka Teresa Graves, w licznych wywiadach telewizyjnych, zwracała uwagę na te okrutne prześladowania.
Z czasem prześladowania zaczęły tracić na sile. Do obozów sporadycznie docierała przemycona literatura, którą przepisywano i przekazywano dalej. Urządzano nawet Wieczerzę Pańską. Do roku 1979 większość Świadków Jehowy wypuszczono na wolność. Wiele osób postronnych widząc ich postawę zaczęło się do nich przyłączać. Do kraju zaczęła docierać literatura biblijna przemycana z narażeniem wolności z przygranicznych składów z literaturą w Zambii, która przejęła nadzór nad działalnością w Malawi. Zebrania organizowano potajemnie, często w nocy.
Od 1987 roku zaczął regularnie odwiedzać Malawi jako „turysta” Edward Finch, członek zambijskiego Komitetu Oddziału. Organizowano też tajne spotkania z komitetem kraju, nadzorcami obwodu i okręgu oraz kurierami literatury biblijnej. W 1988 roku literaturę zaczęto dowozić również samochodami po nocach, w celu omijania blokad. Od kwietnia 1989 roku artykuły do „studium Strażnicy” drukowano w mniejszym formacie zwanym jako „miniczasopismo” dzięki czemu łatwiej można było je rozwozić i chować. Osoby przyłapane na transporcie literatury trafiały do więzień. Zamykano tam również osoby biorące udział w zebraniach. W tym czasie w więzieniach starano się organizować zebrania.
Uchylenie zakazu.
W 1992 roku międzynarodowa opinia publiczna coraz głośniej domagała się od władz Malawi przestrzegania praw człowieka. Gdy dr Banda ogłosił, że nie wolno nikogo zmuszać do wykupywania legitymacji partyjnej nacisk na Świadków Jehowy ustał. Zaczęto też bez przeszkód urządzać większość zebrań i zgromadzeń. 12 sierpnia 1993 roku, po blisko 26 latach prześladowań uchylono zakaz działalności Świadków Jehowy. Zanotowano liczbę 30 408 głosicieli. 15 listopada 1993 roku prawnie zarejestrowano działalność Świadków Jehowy w Malawi, w czym pomógł Edward Finch, członek zambijskiego Komitetu Oddziału. 25 lutego 1994 roku zniesiono zakaz rozpowszechniania literatury tego wyznania.
Wkrótce do Malawi skierowano Andrew Birda i Karla Offermanna oraz rodowitego Malawijczyka Bernarda Mazundę, absolwentów pierwszej klasy Kursu Usługiwania z Zambii, usługujących w charakterze nadzorcy obwodu. Zakupiono 12-hektarową działkę pod budowę nowego Biura Oddziału. 1 lutego 1995 roku do kraju powróciły dwa małżeństwa misjonarzy usługujących w Malawi przed zakazem: Anne i Keith Eatonowie oraz Linda i Jack Johanssonowie. W lutym 1995 roku Malawi w charakterze nadzorcy strefy odwiedził Malcolm Vigo, który w latach 60. był sługą oddziału w Malawi. W lipcu i sierpniu 1995 roku po raz pierwszy od 28 lat zorganizowano zgromadzenia okręgowe. Na dziewięciu kongresach przeprowadzonych pod hasłem „Rozradowani chwalcy Boga” obecnych było 77 tysięcy osób. 1 września tego samego roku otwarto ponownie Biuro Oddziału, w którym pracowała dziesięcioosobowa rodzina Betel. W 1998 roku w Komitecie Oddziału usługiwali: Lemon Kabwazi, Keith Eaton oraz Colin Carson.
20 marca 1997 roku władze zwróciły Towarzystwu Strażnica dawne obiekty Biura Oddziału skonfiskowane w 1967 roku. W czerwcu roku 1998 przekroczono liczbę 42 tysięcy głosicieli, a w kongresach pod hasłem „Wiara w Słowo Boże” uczestniczyło ponad 152 tysiące osób. 19 maja 2001 roku otwarto nowe Biuro Oddziału, a w uroczystości uczestniczył członek Ciała Kierowniczego Guy H. Pierce. W malawijskim Biurze Oddziału i w czterech Biurach Tłumaczeń literaturę biblijną tłumaczy się na języki: czewa, tonga (Malawi), tumbuka, yao i na malawijski język migowy. Literatura biblijna w języku czewa jest również dostępna pismem Braille’a.
Od 1998 do 2011 roku wzniesiono 1031 Sal Królestwa, a do roku 2015 ponad 1100, a przenośne zadaszenia są montowane w miejscach odbywających się kongresów.
W 2006 roku wydano Chrześcijańskie Pisma Greckie w Przekładzie Nowego Świata (Nowy Testament) w języku czewa, a w roku 2010 całe Pismo Święte w Przekładzie Nowego Świata w tym języku. W 2009 roku wydano Chrześcijańskie Pisma Greckie w Przekładzie Nowego Świata w języku tumbuka. W 2011 roku przekroczono liczbę 80 tysięcy głosicieli – 82 112. Na dorocznej uroczystości Wieczerzy Pańskiej obecnych było 279 581 osób (ok. 2% mieszkańców kraju). Zorganizowano pomoc dla mieszkańców obozu dla uchodźców Dzaleka. W 2014 roku zanotowano liczbę 91 921 głosicieli, a na dorocznej uroczystości Wieczerzy Pańskiej zebrało się 289 499 osób (ok. 1,7% mieszkańców kraju).
W roku 2015 specjalny program z okazji wizyty przedstawiciela Biura Głównego Świadków Jehowy transmitowano do 7 miejsc. Skorzystało z niego ponad 43 tysiące osób. W 2015 roku wydano Pismo Święte w Przekładzie Nowego Świata w języku tumbuka. Od roku 2017 wszystkie Sale Królestwa zostały zaopatrzone w urządzenia do odbioru kanału telewizji satelitarnej JW.
W 1997 roku rząd Malawi wystosował do Świadków Jehowy list, w którym oficjalnie zwolnił ich dzieci z obowiązkowego śpiewania hymnu państwowego podczas apeli szkolnych. W 2017 roku wystosowano list zachęcający pracowników oświaty do poszanowania wolności wyznania uczniów. Wiązało się to z pojedynczymi przypadkami wyrzucenia ze szkół uczniów odmawiających śpiewania hymnu. Pozwoliło to w maju 2017 roku (po odwołaniu się przedstawicieli Biura Oddziału do władz szkolnych) na powrót uczniów do szkół.
W 2017 roku wydano Chrześcijańskie Pisma Greckie w Przekładzie Nowego Świata (Nowy Testament) w języku tonga (Malawi). W sierpniu 2017 roku delegacja Świadków Jehowy z Malawi uczestniczyła w kongresie specjalnym pod hasłem „Nie poddawaj się!” w Antananarywie na Madagaskarze, we wrześniu 2018 roku w Maputo w Mozambiku w kongresie specjalnym pod hasłem „Bądź odważny!”, a we wrześniu 2019 roku w kongresie międzynarodowym pod hasłem „Miłość nigdy nie zawodzi!” w Johannesburgu.
W 2019 roku przekroczono liczbę 102 tysięcy głosicieli. W 2019 roku zorganizowano akcję niesienia pomocy dla poszkodowanych przez cyklon Idai. 7 kwietnia 2020 roku w związku z pandemią COVID-19 program uroczystości Pamiątki śmierci Jezusa Chrystusa nadały stacje radiowe i telewizyjne. Z powodu pandemii emisję programu zebrań zborowych transmitowano w lokalnych stacjach telewizyjnych i radiowych. Szacuje się, że z ich programu nadawanego w języku czewa i malawijskim migowym korzysta ogółem 10 milionów osób (w telewizji ogląda go 2 miliony ludzi, a w radiu słucha 8 milionów). Na niektórych obszarach Świadkowie Jehowy nie mają dostępu do internetu, nie mogą korzystać z aplikacji Zoom w czasie zebrań. Dlatego Biuro Oddziału w Malawi przesyła starszym we wszystkich zborach pocztą elektroniczną na telefon pliki wideo z nagraniami zebrań, które są przekazywane miejscowym głosicielom. W 2020 roku w związku z pandemią COVID-19 program kongresu regionalnego pod hasłem „Zawsze się radujcie!” był emitowany na jednym ogólnokrajowym kanale telewizyjnym i przez jedną ogólnokrajową rozgłośnię radiową.
28 czerwca 2020 roku Augustine Semo, członek Komitetu Oddziału w Malawi, ogłosił w nagranym wcześniej przemówieniu wydanie Pisma Świętego w Przekładzie Nowego Świata w języku tonga (Malawi). W związku z pandemią COVID-19 zorganizowano specjalne zebrania w trybie wideokonferencji. 8 sierpnia 2021 roku Mark Hutchinson, członek Komitetu Oddziału w Malawi, ogłosił w nagranym wcześniej przemówieniu wydanie Ewangelii Mateusza w malawijskim języku migowym. To pierwsza księga biblijna wydana w tym języku. W związku z pandemią COVID-19 zorganizowano specjalne zebrania w trybie wideokonferencji. Program był także nadawany w stacjach radiowych i telewizyjnych. Językiem tym posługuje się ponad 480 głosicieli działających w 26 zborach języka malawijskiego. Pierwszy zbór w tym języku powstał w Lilongwe w 2005 roku. W 2009 roku zaczęto tłumaczyć literaturę na malawijski język migowy. Od tego czasu przetłumaczono na ten język 34 publikacje. W 2021 roku 21 osób działało w pięciu zespołach tłumaczy. W styczniu 2022 roku zorganizowano akcję niesienia pomocy dla poszkodowanych przez burzę tropikalną Ana. W wyniku tego kataklizmu ucierpiało przeszło 30 000 Świadków Jehowy w Malawi i Mozambiku. Na pomoc humanitarną wydano przeszło 33 000 dolarów, a na naprawy i odbudowę domów — ponad 300 000 dolarów. W maju 2022 roku prowadzono ponad 87 000 bezpłatnych kursów biblijnych, a w październiku ich liczba wzrosła do ponad 130 000.
24 kwietnia 2022 roku Frank Madsen, członek Komitetu Oddziału w Malawi, ogłosił wydanie Chrześcijańskich Pism Greckich w Przekładzie Nowego Świata w języku chiyao. Nagrany wcześniej program został udostępniony przy użyciu telewizji satelitarnej oraz innych platform, w tym JW Box i JW Stream, do 148 000 odbiorców. Języka chiyao używa 2203 głosicieli w 45 zborach.
W Malawi działają też misjonarze terenowi.

</doc>
<doc id="2218033" url="https://pl.wikipedia.org/wiki?curid=2218033" title="Haguro (1928)">
Haguro (1928)

 – ostatni krążownik ciężki typu "Myōkō" należący do Japońskiej Cesarskiej Marynarki Wojennej. Jego nazwa pochodzi od góry Haguro w prefekturze Yamagata. Pozostałymi okrętami należącymi do typu były: „Myōkō” (妙高), „Nachi” (那智) i „Ashigara” (足柄).
Wyporność okrętów tego typu wynosiła 13 500 t, a ich długość 201 m. Były w stanie rozwinąć prędkość do 36 węzłów (67 km/h) i przenosić dwa wodnosamoloty, a ich uzbrojenie składało się z dziesięciu dział 203 mm w pięciu dwudziałowych wieżach. W tym czasie kiedy były budowane posiadały najcięższe uzbrojenie ze wszystkich typów krążowników na świecie.
Służba.
Stępkę pod „Haguro” położono w stoczni Mitsubishi w Nagasaki 16 marca 1925 roku, wodowanie i nadanie imienia odbyło się 24 marca 1928 roku, a przyjęcie do służby w Cesarskiej Marynarce 25 kwietnia 1929 roku. Jego służba podczas II wojny światowej rozpoczęła się w Holenderskich Indiach Wschodnich, gdzie wdał się w walkę z nieprzyjacielem koło Makasaru 8 lutego 1942 roku. Odgrywał on główną rolę w bitwie na Morzu Jawajskim 27 lutego 1942 roku i był zaangażowany w zatopienie HMS „Exeter” i holenderskiego okrętu flagowego „De Ruyter” oraz HMS „Encounter” w innej akcji na południe od Borneo 1 marca 1942 roku.
7 maja 1942 roku „Haguro” wziął udział w bitwie na Morzu Koralowym. Następnie, 24 sierpnia 1942 roku, wziął udział w bitwie koło wschodnich Wysp Salomona, a także w ewakuacji z Guadalcanalu pod koniec stycznia 1943 roku. Podczas bitwy w Zatoce Cesarzowej Augusty 2 listopada 1942 roku odniósł lekkie uszkodzenia. 19 czerwca 1944 roku przetrwał on bitwę na Morzu Filipińskim, a między 23 a 25 października 1944 roku został lekko uszkodzony w bitwie w zatoce Leyte.
Utrata.
W maju 1945 roku „Haguro” stał się celem brytyjskiej operacji „Dukedom” i wpadł w zasadzkę. 26. Flotylla Niszczycieli odnalazła go razem z niszczycielem „Kamikaze” wkrótce po północy 16 maja 1945 roku i rozpoczęła atak. Podczas bitwy „Kamikaze” został lekko uszkodzony, ale „Haguro” został ostrzelany przez artylerię i trafiony trzema torpedami Mark IX. „Haguro” zaczął szybko tonąć i osiągnął 30 stopni przechyłu.
O godzinie 2:32 „Haguro” zaczął tonąć rufą w cieśninie Malakka, 89 km od Penang. „Kamikaze” uratował 320 rozbitków. 900 ludzi, w tym wiceadmirał Hashimoto i kontradmirał Sugiura poszli na dno razem z okrętem. Kontradmirał Sugiura pośmiertnie został awansowany do stopnia wiceadmirała 16 maja 1945 roku. Bitwa była ostatnią walką artyleryjską jaką kiedykolwiek stoczono pomiędzy okrętami nawodnymi.
„Haguro” został skreślony z listy floty 20 czerwca 1945 roku.
Wrak został odnaleziony w 2003 roku wykazując poważne uszkodzenia nadbudówki z jego ostatniej i wcześniejszych bitew.

</doc>
<doc id="2218034" url="https://pl.wikipedia.org/wiki?curid=2218034" title="Apollo (statek kosmiczny)">
Apollo (statek kosmiczny)



</doc>
<doc id="2218038" url="https://pl.wikipedia.org/wiki?curid=2218038" title="Jan Antoni Miączyński">
Jan Antoni Miączyński

Jan Baptysta Antoni Julian Miączyński herbu Suchekomnaty (ur. 20 lutego 1906 we Lwowie, zm. 21 kwietnia 1960 w Warszawie) – doktor historii sztuki.
Życiorys.
Był najmłodszym synem hr. Antoniego Miączyńskiego oraz Julii Miączyńskiej z d. Trzeciak, jego prapraprapapradziadkiem był Piotr Michał Miączyński. W kwietniu 1938 roku wziął ślub z hr. Urszulą Tarnowską, jednak po niecałym pół roku nastąpiła separacja. 
Po II wojnie światowej (1947) współtworzył Muzeum Mikołaja Kopernika we Fromborku, wchodząc w skład Komitetu Fromborskiego pod patronatem Muzeum Narodowego.
Autor przewodnika "Poznaj Muzeum Mikołaja Kopernika we Fromborku", wyd. nakł. Związku Historyków Kultury i Sztuki, Warszawa 1949.
Autor artykułów w kwartalniku „Biuletyn Historii Sztuki”.

</doc>
<doc id="2218039" url="https://pl.wikipedia.org/wiki?curid=2218039" title="Władysław Glinka">
Władysław Glinka

Władysław Bonifacy Glinka h. Trzaska, ps. "Trzaska" (ur. 1864 w Szczawinie, zm. 21 września 1930 w Warszawie) – ziemianin, działacz społeczny i polityczny, pisarz. 
Życiorys.
Pochodzenie.
Pochodził z ziemiańskiej rodziny Glinków, osiadłej w majątku Szczawin położonym w pobliżu Ostrołęki. Urodził się w 1864 roku jako syn Mikołaja Zenona (1827–1907) i Marii z Watta-Kosickich (1825–1868), córki Ludwika Kosickiego, historyka, pedagoga, profesora Liceum św. Anny w Krakowie. Miał siostrę Jadwigę (1856–1938) i brata Antoniego (zm. 1933).
Wykształcenie.
W 1881 roku rozpoczął naukę w prestiżowym paryskim Lycée Louis-le-Grand, ukończył je w 1884, uzyskując I nagrodę i medal, po czym rozpoczął studia na wydziale prawa Sorbony.
Działalność społeczna i gospodarcza.
Po powrocie do Polski osiadł w Susku Starym, który to majątek ojciec wydzielił mu z rodowych dóbr w 1890 roku. Przekształcił tamtejszy folwark w jedno z najnowocześniejszych gospodarstw w regionie. Założona przez niego hodowla szwyców była uważana za najlepszą w kraju, zdobyła wiele wyróżnień na wystawach w Warszawie, Kijowie, Moskwie i Petersburgu. Sam zresztą prowadził specjalną komisję hodowlaną bydła Centralnego Towarzystwa Rolniczego w Moskwie. Na wysokim poziomie stała również jego hodowla koni półkrwi angielskiej, które przeznaczone były na potrzeby armii. Pisywał do „Gazety Rolniczej”. W 1904 założył jedno z pierwszych kółek rolniczych w Królestwie Polskim. Przewodził również wielu innym organizacjom społeczno-gospodarczym m.in. Okręgowemu Towarzystwu Rolniczemu, przy którym utworzył kasę drobnego kredytu dla wsi. W Banku Handlowym, w Warszawie gromadzone były, na jego nazwisko, tajne składki na oświatę narodową.
Działalność literacka i publicystyczna.
W dworze w Susku Starym zgromadził bogatą bibliotekę literatury polskiej, angielskiej i francuskiej, liczącą ok. 8 tys. woluminów. Studiował prace filozofów francuskich Henri Bergsona, Blaise’a Pascala, Kartezjusza, Auguste’a Comte'a. Przetłumaczył na polski dzieło księdza Michela d'Herbigny oraz kilka encyklik Leona VIII. Poza wieloma artykułami publicystycznymi, napisał nowele zebrane w tomiku "Panna Żabińska", wydane w 1900 roku pod pseudonimem „Trzaska”. W 1928 roku wydał "Pamiętnik z Wielkiej wojny", napisany na podstawie codziennych notatek prowadzonych od początku wojny do powrotu do kraju z wygnania w 1919 roku.
Działalność polityczna.
Stronnictwo Narodowo-Demokratyczne.
Początkowo związał się z ruchem narodowym. Kolportował „Polaka”, współpracował również z „Głosem”. W 1905 roku zrezygnował z członkostwa w Stronnictwie Narodowo-Demokratycznym, gdyż, jak sam stwierdził, „idea zaczęła się paczyć”.
Po wybuchu I wojny światowej założył i prezesował ostrołęckiemu Komitetowi Obywatelskiemu, organizacji mającej na celu pomoc ofiarom wojny, jednemu z pierwszych w Królestwie. Brał również udział w pracach Gubernialnego Komitetu Obywatelskiego w Łomży. Po cofnięciu się frontu rosyjskiego, został wysiedlony w głąb Rosji, w sierpniu 1915. W czasie podróży zakładał Komitety Obywatelskiego, m.in. w Prużanach, Słonimie i Mińsku. To ostatnie miasto było przez dłuższy czas miejscem jego pobytu.
Stronnictwo Polityki Realnej.
W 1917 roku, w czasie pobytu na emigracji w Moskwie (gdzie osiadł z rodziną), związał się ze Stronnictwem Polityki Realnej. W Moskwie utrzymywał tam kontakty z najwyższymi sferami polskiej emigracji, założył salon polityczny. Działał również w Centralnym Komitecie Obywatelskim, Komitecie Narodowym Polskim, Radzie Zjazdów i Radzie Międzypartyjnej. W ramach tej ostatniej organizacji prezesował Towarzystwu Pomocy Ofiarom Wojny w Polsce.
Pobyt w Rosji.
Po wybuchu rewolucji lutowej organizował ekspedycję legionistów Józefa Dowbor-Muśnickiego na Murmańsk. Po rozpoczęciu rewolucji bolszewickiej został osadzony w lipcu 1918 roku więzieniu, najpierw na Łubiance, potem na Butyrkach, a ostatecznie na Tagance. W czasie pobytu w więzieniu napisał broszurę pt. "Bolszewizm a sprawa agrarna w Polsce", w której wyłożył swój pogląd na sprawę reformy rolnej. Po uwolnieniu w listopadzie 1918 roku, powrócił do Polski.
W II Rzeczypospolitej.
Pierwszym jego czynem po przyjeździe było zorganizowanie Komitetu Powiatowego w Ostrołęce. W 1919 roku przekazał majątek synowi Janowi, a sam wyjechał do Warszawy, gdzie zaangażował się w działalność polityczną. Po śmierci Zygmunta Wielopolskiego stał się liderem SPR, był też jednym z redaktorów „Dziennika Powszechnego” – gazety będącej głosem realistów. Po połączeniu roku SPR z innymi partiami prawicowymi w jeden blok nazwany Stronnictwem Pracy Konstytucyjnej (przemianowany później na Stronnictwo Prawicy Narodowej) znalazł się Zarządzie Głównym nowej organizacji. Był jednym z przywódców „puczu” dawnych realistów, mającego na celu ukrócić wpływy, głównie galicyjskiej grupy wywodzącej się z dawnego SPN, 14 września 1920 roku wystąpił z partii. Po 1923 roku wycofał się z aktywnej działalności politycznej. Zwrócił się też bardziej w kierunku prądów chrześcijańsko-konserwatywnych. Utrzymywał kontakty z tuzami polskiej polityki, m.in. z Władysławem Grabskim czy Stanisławem Wojciechowskim. Pisywał do „Czasu” i „Przeglądu Ziemiańskiego”, głównie na tematy związane z sytuacją rolnictwa. Szczególnie ostro zareagował na przewrót majowy, publikując krytyczny artykuł na łamach prasy. Założył w 1918 roku Towarzystwo Kredytowe Ziemskie z siedzibą w Warszawie, był jego prezesem aż do śmierci. Przewodniczył również Związkowi Instytucji Kredytu Długoterminowego.
Władysław Glinka był zwolennikiem włączenia ziem białoruskich do Polski. Uważał, że Białorusini są "barbarzyńską ludnością", której nie można uważać za "duchowego pana ziemi", którą zamieszkiwali, natomiast Polacy mieszkający na wschodzie zbyt łatwo rezygnują z roli "gospodarzy i przewodników".
W kwestiach kościelnych opowiadał się za ultramontanizmem.
Życie prywatne.
W czasie pobytu w Paryżu poznał swą przyszłą żonę Joannę de Colonne, córkę swojego profesora z liceum. Pobrali się 23 czerwca 1889 roku. Mieli troje dzieci: Jana (1890–1963), Magdalenę (zm. 1917) i Stefana (1900–1940). 
Śmierć i pochówek.
Zmarł na atak serca 21 września 1930 roku w Warszawie, został pochowany na cmentarzu w Rzekuniu k. Ostrołęki.
Publikacje.
Wybrane artykuły.
Publikował na łamach: „Gazety Rolniczej”, „Głosu”, „Czasu”, „Przeglądu Ziemiańskiego”, „Kuriera Warszawskiego”.

</doc>
<doc id="2218040" url="https://pl.wikipedia.org/wiki?curid=2218040" title="Brown Swiss">
Brown Swiss

Brown Swiss (Braunvieh) – rasa bydła ogólnoużytkowego, pochodząca ze Szwajcarii. Charakteryzuje się jednolicie brązowym umaszczeniem o różnych odcieniach.
Wysokość w kłębie buhajów wynosi 146-155 cm (średnio 150 cm), a krów - 135-139 cm (średnio 137 cm). Obwód klatki piersiowej buhajów wynosi 246 cm, a krów - 204 cm. Masa ciała buhajów wynosi 950-1100 kg, a krów - 550-720 kg.

</doc>
<doc id="2218041" url="https://pl.wikipedia.org/wiki?curid=2218041" title="19 Dywizjon Artylerii Ciężkiej (1939)">
19 Dywizjon Artylerii Ciężkiej (1939)

19 Dywizjon Artylerii Ciężkiej (19 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany w sierpniu 1939 roku, w Wilnie, przez 3 pułk artylerii ciężkiej z przeznaczeniem dla 19 Dywizji Piechoty.
W jego skład weszły dwie trzydziałowe baterie: armat 105 mm i haubic 155 mm kpt. Stanisława Totta.
19 dac w kampanii wrześniowej.
19 dac mobilizowany był w grupie zielonej od 24 sierpnia 1939 roku. 29 sierpnia 1939 roku dywizjon załadował się na transporty kolejowe i odjechał do rejonu Łowicz – Sochaczew. Baterie 1 i 2 wyładowały się na stacji w Zielkowicach 31 sierpnia i 1 września, dowództwo dywizjonu i kolumna amunicyjna w Łowiczu. Całością dywizjon przemaszerował do wsi Podczarcie w pobliżu Bełchatowa, gdzie 2 września wszedł w ugrupowanie 19 Dywizji Piechoty. 2 września 19 dac pomaszerował do lasów w rejonie Ujazd-Tomaszów Mazowiecki, zgodnie z wcześniejszymi rozkazami dywizja zorganizowała tam obronę. O świcie 3 września zajął stanowiska ogniowe. W nocy z 3 na 4 września dywizjon był w marszu do nowego rejonu w pobliżu Piotrkowa Trybunalskiego. 
Na rozkaz dowódcy AD 19 DP zajął wieczorem 4 września 19 dac stanowiska ogniowe w rejonie Meszcze. Stąd od świtu 5 września, współdziałając z II/19 pułkiem artylerii lekkiej działał na korzyść 86 pułku piechoty. Pierwsze natarcie niemieckich czołgów zostało zatrzymane. Po południu obrona 86 pułku piechoty została przełamana, a baterie dywizjonu poniosły poważne straty od lotnictwa nieprzyjaciela. Natarcie niemieckie dotarło do miejscowości Meszcze, gdzie dywizjon zwalczał wozy pancerne wroga ogniem na wprost. Dywizjon poniósł koleje straty w ludziach i sprzęcie. Dowódca piechoty dywizyjnej 19 DP nakazał wycofanie w kierunku na Pilicę. Nocny marsz spowodował, że 6 września porządkowano oddziały w lasach koła Barkowic Mokrych, zebrała się w miejscu koncentracji zaledwie połowa dywizjonu. Cały czas trwały bombardowania z powietrza. Wieczorem i pod osłoną nocy 6/7 września większość oddziałów przeprawiła się przez Pilicę. Baterie artylerii ciężkiej szukały objazdów, a most w Sulejowie był zarwany. Po raz kolejny nastąpiło pomieszanie oddziałów. Dywizjon połowę swoich dział stracił na stanowiskach ogniowych. Pozostałe musiał zniszczyć i pozostawić w wyniku stopniowego wybicia wszystkich koni. Żołnierze niewielkimi grupami w nieładzie przebijali się ku Wiśle. Ostatecznie 8 września 19 dac przestał istnieć.
Obsada personalna dywizjonu.
dowódca dywizjonu - mjr Henryk Rajewicz
dowódca 1 baterii armat - NN 
dowódca 2 baterii haubic - kpt. Stanisław Tott

</doc>
<doc id="2218042" url="https://pl.wikipedia.org/wiki?curid=2218042" title="Mareczku, podaj mi pióro">
Mareczku, podaj mi pióro



</doc>
<doc id="2218043" url="https://pl.wikipedia.org/wiki?curid=2218043" title="MyNetworkTV">
MyNetworkTV

MyNetworkTV - usługa współdzielenia nadawania w USA, należąca do Fox Corporation. Do 28 września 2009 r., kiedy była siecią w notowaniach oglądalności była na ostatnim miejscu pośród sieci. Rozpoczęła nadawanie 5 września 2006 r. z zasięgiem około 96 procent kraju. MyNetworkTV powstał, gdy CBS i Warner Bros. ogłosiły połączenie sieci UPN i The WB tworząc nową sieć zwaną The CW. W ciągu poprzednich lat Fox Television Stations Group kupił kilkanaście stacji UPN i The WB, w których zablokował zmianę ich afirmacji na The CW.

</doc>
<doc id="2218045" url="https://pl.wikipedia.org/wiki?curid=2218045" title="Frank Michel">
Frank Michel

Frank Curtis "Curt" Michel (ur. 5 czerwca 1934 w La Crosse, zm. 26 lutego 2015) – amerykański astronauta, profesor astrofizyki na Uniwersytecie Rice w Houston (Teksas), członek Amerykańskiego Towarzystwa Fizycznego .
Wykształcenie.
Absolwent CK McClatchy High School w Sacramento. Uzyskał doktorat z fizyki w 1962 r. na California Institute of Technology.
Kariera wojskowa i astronautyczna.
W 1955 rozpoczął służbę w Siłach Powietrznych Stanów Zjednoczonych. Wylatał około 1000 godzin, w tym 900 na samolotach odrzutowych.
W czerwcu 1965 r. został zakwalifikowany do czwartej grupy astronautów NASA. Przygotowywał się do lotu na statku Apollo. Nigdy jednak w kosmos nie poleciał. Odszedł z NASA we wrześniu 1969 r.
Po opuszczeniu NASA.
Po odejściu z NASA prowadził badania na uniwersytecie Rice. W latach 1974-1979 był przewodniczącym wydziału fizyki kosmicznej i astronomii. W 1980 r. uzyskał Guggenheim Fellowship. W 2001 r. przeszedł na emeryturę, ale nadal aktywnie uczestniczył w badaniach.
Życie prywatne.
Był żonaty, miał dwoje dzieci: Alice i Jeff.

</doc>
<doc id="2218046" url="https://pl.wikipedia.org/wiki?curid=2218046" title="Boks na Letnich Igrzyskach Olimpijskich 1980 – waga musza mężczyzn">
Boks na Letnich Igrzyskach Olimpijskich 1980 – waga musza mężczyzn

Turniej bokserski w wadze muszej (do 51kg) rozgrywany w ramach Igrzysk Olimpijskich w 1980 w Moskwie. W konkurencji wystąpiło 22 zawodników z 22 krajów. Turniej został zdominowany podobnie jak w przypadku pozostałych turniejów w tej dyscyplinie zdominowany przez zawodników z państw socjalistycznych. Cztery lata wcześniej w tej wadze zwyciężył reprezentant Kuby.

</doc>
<doc id="2218048" url="https://pl.wikipedia.org/wiki?curid=2218048" title="Pejzaż wieczorny ze wschodzącym księżycem">
Pejzaż wieczorny ze wschodzącym księżycem

Pejzaż wieczorny ze wschodzącym księżycem (hol. "Ommuurd veld met schoven en opkomende maan", ang. "Evening Landscape with Rising Moon") – obraz olejny Vincenta van Gogha (nr kat.: F 735, JH 1761) namalowany na początku lipca 1889 podczas pobytu artysty w Saint-Rémy.
Historia.
Obraz należy do mniej znanych dziel van Gogha, który wymienia go tylko 2 razy w swoich listach do brata. Pierwsza wzmianka ma miejsce 6 lipca 1889:
Drugi raz wymienia obraz w liście z 19 września, gdy mówi o jego wysyłce do brata (razem z 8 innymi płótnami); nie poświęca mu jednak oddzielnej uwagi, zaliczając go (m.in. z „Gwiaździstą nocą”) do dzieł mniej udanych.
Opis.
Obraz przedstawia księżyc wschodzący nad odległymi wzgórzami, łatwy do pomylenia ze słońcem z powodu swojego koloru. Jego jasna poświata przypomina bowiem światło słońca w dzień. Rozświetla ona, choć trochę blado, niebo, rozchodząc się falami. Oświetla też wzgórza w oddali i stogi siana na pierwszym planie, pozwalając dostrzec ich kształty. Światło księżyca jest oddane wyraziście przy pomocy dobrze znanych, głębokich pociągnięć pędzla van Gogha i dzięki temu ożywa na obrazie.
Obraz dzieli się na dwie części: na pierwszym planie żółte i pomarańczowe stogi siana oraz zielone i błękitne wzgórza w głębi, przeplatające się z niebem. Blada poświata księżyca i falista forma jednoczą obraz nadając mu zharmonizowany wygląd.
Datowanie obrazu.
Ponieważ dokładna data powstania obrazu "Pejzaż wieczorny ze wschodzącym księżycem" nie jest znana, amerykański astronom Donald Olson podjął próbę precyzyjnego określenia daty, a nawet godziny powstania obrazu – otrzymał wynik 13 lipca 1889, godz. 21:08. Za punkt wyjścia przyjął on położenie księżyca takie, jak na obrazie van Gogha i w drodze pomiarów ustalił, że księżyc w pełni w tym właśnie punkcie pojawia się raz na 19 lat; w 114 lat po namalowaniu obrazu, w koincydencji z 2003 rokiem pełnia księżyca w tym miejscu, w którym znajduje się on na obrazie van Gogha, wypadła właśnie 13 lipca.

</doc>
<doc id="2218050" url="https://pl.wikipedia.org/wiki?curid=2218050" title="Msza Krzyżma Świętego">
Msza Krzyżma Świętego



</doc>
<doc id="2218051" url="https://pl.wikipedia.org/wiki?curid=2218051" title="Ferruccio Fazio">
Ferruccio Fazio

Ferruccio Fazio (ur. 7 sierpnia 1944 w Garessio) – włoski lekarz, wykładowca akademicki, polityk, od 2009 do 2011 minister zdrowia.
Życiorys.
W 1968 uzyskał dyplom z zakresu medycyny i chirurgii na Uniwersytecie w Pizie. Specjalizował się później z medycyny nuklearnej i chorób układu oddechowego. Karierę zawodową rozpoczynał na początku lat 70. jako badacz w laboratorium fizjologii klinicznej w Pizie. W latach 1973–1977 był adiunktem na macierzystym uniwersytecie, następne trzy lata spędził w jednym z instytutów medycznych przy University of London. W 1980 i w 1987 obejmował stanowiska profesorskie na wydziale lekarskim Università degli Studi di Milano-Bicocca.
W maju 2008 z rekomendacji Ludu Wolności został podsekretarzem stanu w Ministerstwie Pracy i Polityki Społecznej w czwartym gabinetu Silvia Berlusconiego. W maju 2009 podniesiono go do rangi wiceministra, a w grudniu tego samego roku został mianowany w skład rządu, stając na czele ponownie wydzielonego Ministerstwa Zdrowia. Funkcję tę pełnił do listopada 2011.

</doc>
<doc id="2218052" url="https://pl.wikipedia.org/wiki?curid=2218052" title="RH">
RH

rH – wielkość wyrażająca potencjał oksydoredukcyjny danego układu.
Oblicza się go według wzoru: formula_1 i jego wartość podawana jest bez jednostki. Można jednak podawać go w woltach (V) po przeliczeniu na potencjał elektryczny układu.

</doc>
<doc id="2218053" url="https://pl.wikipedia.org/wiki?curid=2218053" title="Wiciokrzew czarny">
Wiciokrzew czarny

 Wiciokrzew czarny, suchokrzew czarny (" Lonicera nigra" L. – gatunek rośliny wieloletniej o zdrewniałym pnączu, należący do rodziny przewiertniowatych. Występuje w górach środkowej i południowej Europy, w Alpach do 2000 m n.p.m. Na terenie Polski występuje głównie w Sudetach oraz Karpatach od Beskidu Śląskiego po wschodnią część Bieszczadów, od 270 m n.p.m. w Sudetach Zachodnich do 1625 m n.p.m. w Tatrach. Gatunek neutralny wobec kontynentalizmu. Takson rodzimy lub trwale zadomowiony.

</doc>
<doc id="2218054" url="https://pl.wikipedia.org/wiki?curid=2218054" title="Katrin Müller">
Katrin Müller

Katrin Müller (ur. 31 marca 1989 r.) – szwajcarska narciarka dowolna, specjalistka w skicrossie. Jak dotąd nie startowała na mistrzostwach świata. Startowała na igrzyskach olimpijskich w Vancouver, gdzie zajęła 18. miejsce w skicrossie. Najlepsze wyniki w Pucharze Świata, osiągnęła w sezonie 2011/2012, kiedy to zajęła 9. miejsce w klasyfikacji generalnej, a w klasyfikacji skicrossu była 3. 29 stycznia 2011 roku wywalczyła swoje pierwsze podium w Pucharze Świata 2010/2011 w konkurencji skicross.

</doc>
<doc id="2218055" url="https://pl.wikipedia.org/wiki?curid=2218055" title="Kasimpasa">
Kasimpasa



</doc>
<doc id="2218056" url="https://pl.wikipedia.org/wiki?curid=2218056" title="Volkan Arslan">
Volkan Arslan

Volkan Arslan (ur. 29 sierpnia 1978 w Hanowerze) – turecki piłkarz występujący na pozycji pomocnika. Zawodnik Ordusporu.
Kariera klubowa.
Arslan urodził się w RFN w rodzinie pochodzenia tureckiego. Zawodową karierę piłkarską rozpoczynał w 1996 roku w Hannoverze 96 z Regionalligi Nord. W 1998 roku awansował z zespołem do 2. Bundesligi. W 1999 roku odszedł do Rot-Weiss Essen. Spędził tam rok.
W 2000 roku trafił do tureckiego Adanasporu z Süper Lig. W tych rozgrywkach zadebiutował 13 sierpnia 2000 roku w wygranym 6:1 pojedynku z İstanbulsporem. W 2001 roku spadł z klubem do 1. Lig. Występował tam jeszcze przez rok. W 2002 roku przeszedł do pierwszoligowego Kocaelisporu, gdzie grał przez pół roku.
Na początku 2003 roku Arslan podpisał kontrakt z Galatasaray SK. Pierwszy ligowy mecz zaliczył tam 1 marca 2003 roku przeciwko Kocaelisporowi (1:0). W 2005 roku zdobył z klubem Puchar Turcji, a w 2006 roku mistrzostwo Turcji. W tym samym roku został graczem również pierwszoligowego Ankarasporu, w którym grał przez rok.
W 2007 roku odszedł do Gaziantepsporu, także występującego w Süper Lig. Zadebiutował tam 12 sierpnia 2007 roku w wygranym 2:0 pojedynku z Kasımpaşą. W Gaziantepsporze spędził rok. Następnie grał w Antalyasporze (Süper Lig) oraz Ankaragücü (TFF 1. Lig), a od 2010 roku reprezentuje barwy Ordusporu, zespołu TFF 1. Lig.
Kariera reprezentacyjna.
Arslan grał w kadrze Turcji U-16 oraz U-18. W pierwszej reprezentacji Turcji zadebiutował 30 kwietnia 2003 roku w przegranym 0:4 towarzyskim meczu z Czechami. W tym samym roku został powołany do kadry na Puchar Konfederacji. Zagrał na nim w pojedynkach z Stanami Zjednoczonymi (2:1), Kamerunem (0:1), Brazylią (2:2), Francją (2:3) oraz Kolumbią (2:1). Na tamtym turnieju Turcja zajęła 3. miejsce. W latach 2003–2006 w drużynie narodowej Arslan rozegrał w sumie 11 spotkań.

</doc>
<doc id="2218058" url="https://pl.wikipedia.org/wiki?curid=2218058" title="Szczypiornista">
Szczypiornista



</doc>
<doc id="2218059" url="https://pl.wikipedia.org/wiki?curid=2218059" title="Air Force">
Air Force



</doc>
<doc id="2218063" url="https://pl.wikipedia.org/wiki?curid=2218063" title="Verwaltungsgemeinschaft Rennsteig">
Verwaltungsgemeinschaft Rennsteig

Verwaltungsgemeinschaft Rennsteig – dawna wspólnota administracyjna w Niemczech, w kraju związkowym Turyngia, w powiecie Ilm. Siedziba wspólnoty znajdowała się w miejscowości Schmiedefeld am Rennsteig.
Wspólnota administracyjna zrzeszała trzy gminy:
1 stycznia 2019 wspólnota została rozwiązana. Gminy Frauenwald oraz Stützerbach zostały przyłączone do miasta Ilmenau. Gmina Schmiedefeld am Rennsteig została przyłączona do miasta Suhl.

</doc>
<doc id="2218065" url="https://pl.wikipedia.org/wiki?curid=2218065" title="Dominic Kinnear">
Dominic Kinnear

Dominic Kinnear (ur. 26 lipca 1967 w Glasgow) – amerykański piłkarz grający na pozycji obrońcy, a także trener.
Kariera klubowa.
Dominic Kinnear piłkarską karierę rozpoczął w 1986 w drugoligowym szkockim klubie St. Johnstone FC. W 1989 roku powrócił do USA, gdzie się wychował i został zawodnikiem występującego w American Professional Soccer League klubu San Francisco Bay Blackhawks. Z Blackhawks zdobył mistrzostwo APSL w 1991. W 1994 występował w Fort Lauderdale Strikers, z której przeszedł do Meksyku do Necaxy, dzięki czemu stał się pierwszym amerykańskim zawodnikiem w Primera División de México. Z Necaxą zdobył mistrzostwo Meksyku w 1995.
Po powrocie do USA został zawodnikiem Seattle Sounders, z którym zdobył mistrzostwo A-League. W 1996 roku został zawodnikiem występującego w nowo utworzonej Major League Soccer klubu Colorado Rapids. W 1997 roku był zawodnikiem San Jose Clash, z którego przeszedł do Tampa Bay Mutiny, gdzie zakończył karierę w 2000 roku. Ogółem w MLS wystąpił w 117 meczach, w których strzelił 6 bramek.
Kariera reprezentacyjna.
Dominic Kinnear występował w reprezentacji Stanów Zjednoczonych w latach 1990–1993.
W 1991 wystąpił w pierwszej edycji Złotego Pucharu CONCACAF, który USA wygrało, pokonując w finale Honduras w serii rzutów karnych. Kinnear na tym turnieju wystąpił w dwóch meczach z Trynidadem i Tobago i Hondurasem w finale. W finale strzelił bramkę w serii rzutów karnych. W 1992 roku wystąpił w pierwszej edycji Pucharu Konfederacji, który nosił wówczas nazwę "Pucharu Króla Fahda". W tym turnieju wystąpił w meczu o 3. miejsce z Wybrzeżem Kości Słoniowej, wygranym przez USA 5:2. W 1993 wystąpił w drugiej edycji Złotego Pucharu CONCACAF, na którym USA zajęło 2. miejsce, przegrywając w finale z Meksykiem 0:4. Kinnear na tym turnieju wystąpił w czterech meczach z Jamajką, Panamą, Hondurasem oraz Meksykiem w finale. Ogółem w latach 1990–1993 rozegrał w reprezentacji USA rozegrał 54 spotkania, w których strzelił 9 bramek.
Kariera trenerska.
Po zakończeniu kariery piłkarskiej Kinnear został trenerem. W latach 2001–2003 asystentem trenera w San Jose Earthquakes. W latach 2004–2005 samodzielnie trenował San Jose Earthquakes.
Od 2006 do 2014 prowadził Houston Dynamo. Z klubem z Houston dwukrotnie wygrywał rozgrywki Major League Soccer w 2006 i 2007 roku. W 2015 został zatrudniony w San Jose Earthquakes.

</doc>
<doc id="2218069" url="https://pl.wikipedia.org/wiki?curid=2218069" title="1 Dywizjon Artylerii Ciężkiej (1939)">
1 Dywizjon Artylerii Ciężkiej (1939)

1 Dywizjon Artylerii Ciężkiej (1 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany w sierpniu 1939 roku, w Wilnie, przez 3 pułk artylerii ciężkiej z przeznaczeniem dla 1 Dywizji Piechoty Legionów.
W jego skład weszły dwie trzydziałowe baterie: armat 105 mm por. Konstantego Margusza i haubic 155 mm por. Eugeniusza Szulca.
1 dac w kampanii wrześniowej.
Mobilizację 1 dac rozpoczęto w ramach mobilizacji alarmowej w grupie czerwonej w dniu 24 sierpnia 1939 roku. Dywizjon osiągnął gotowość 28 sierpnia 1939 roku. 29 sierpnia został załadowany do transportów kolejowych w Wilnie i poprzez Grodno i Białystok został przetransportowany do Małkini. Następnie po wyładunku 30 sierpnia pomaszerował do uroczyska Glina w pobliżu Broku. 1 września wieczorem pomaszerował w kierunku frontu. Rejon koncentracji w widłach Narwi i Bugu w pobliżu miejscowości Nagoszewo osiągnął rano 2 września. Nocnym marszem 4/5 września 1 dac maszerował w kierunku na Różan i następnej nocy z powrotem do Pułtuska. Na skutek marszu uległy zużyciu wozy amunicyjne. W trakcie marszu był atakowany przez lotnictwo nieprzyjaciela. Rano 6 września dywizjon osiągnął rejon na wschód od Pułtuska i do godzin południowych zajął stanowiska ogniowe w pobliżu Popław. Od godz. 15.00 prowadził ostrzał artyleryjski nadciągającego niemieckiego 151 pułku piechoty 61 DP. W późnych godzinach popołudniowych, prowadził ogień na oddziały niemieckie 11 i 61 DP atakujące Pułtusk. W trakcie prowadzonych pojedynków artyleryjskich uszkodzeniu uległy linie łączności z punktami obserwacyjnymi, dywizjon atakowany był przez lotnictwo wroga. Z uwagi na to, zmienił stanowiska ogniowe. 
7 września 1 dac wspierał obronę przyczółka mostowego w Pułtusku, jednak problemy z łącznością zmniejszyły efektywność strzelań dywizjonu. W godzinach popołudniowych i nocą 7/8 września przemieścił się do rejonu na lewym brzegu Bugu, kilka kilometrów od Wyszkowa z zadaniem obrony Bugu. 8 września po zajęciu stanowisk ogniowych dywizjon od godz. 17.00 kolejno bateriami ostrzeliwał ogniem nękającym szosę Pułtusk-Wyszków. Tego dnia nastąpiła zmiana na stanowisku dowódcy dywizjonu objął je mjr J. Mokrzecki. 9 września 1 dac toczył mało intensywny pojedynek z artylerią niemieckiej 61 DP. 10 września rano dywizjon osłaniał odwrót macierzystej 1 DPLeg. Po czym przemaszerował do rejonu Kęt i po odpoczynku nocą 10/11 września maszerował do rejonu Jakubowa. Ponownie w kolumnie 1 DPLeg. dotarł do Kuflewa. W tym rejonie w godzinach południowych był atakowany przez lotnictwo niemieckie, bez większych strat. Nocą 12/13 września 1 dac samodzielnie maszerował w kierunku miejscowości Wodyń, maszerując szosą przez Latowicze, Oleksiankę i Żelechów. W czasie marszu odłączyła się 2 bateria haubic. W trakcie marszu w rejonie Miastkowa Kościelnego kolumna dywizjonu natknęła się na biwakujące oddziały niemieckiej Dywizji Pancernej "Kempf". Nie mogąc odprzodkować armat mjr Mokrzecki spieszył artylerzystów i nocnym atakiem wyparł wroga z miejscowości zdobył broń maszynową i 2 czołgi, które spalił. Dywizjon następnie przedarł się do miejsca koncentracji dywizji. W boju poległ mjr Mokrzecki i kilku kanonierów, a kilku zostało rannych. 
1 bateria armat została podporządkowana dowódcy I/1 pułku artylerii lekkiej Leg. 14 września 1 bateria zajęła stanowiska ogniowe w rejonie Trzcińca, ostrzeliwała w/g mapy las Jagodno, następnie wspierała jednostki 1 DPLeg. w rejonie Róży Podgórnej. Podczas pojedynku artyleryjskiego pocisk niemiecki trafił w jaszcz 1 baterii powodując eksplozję, w jej wyniku poniosła ciężkie straty, następnie została zbombardowane przez lotnictwo wroga. Poniosła ciężkie straty osobowe i w koniach, w efekcie resztki baterii pozostały z jednym działem. Resztki 1 baterii dołączyły do 1 dac w rejonie Chełma Lubelskiego. Obowiązki dowódcy dywizjonu przejął mjr Świderski. Dowództwo dywizjonu z rzutem kwatermistrzowskim i kolumną amunicyjną dotarło 15 września do Radzynia Podlaskiego, tu dołączyła 2 bateria haubic. 16 września dywizjon osiągnął Parczew, tu nastąpił wypoczynek i uzupełnienie kolumny amunicyjnej i dołączyła zagubiony wcześniej tabor żywnościowy. Nocą 17/18 i 18/19 września 1 dac maszerował trasą przez Sosnowice, Wolę Wereszczyńską, Urszulin, Wierzbice i Rudki w okolicach Chełma. Następnej nocy zajął rejon Wojsławic. 20/21 września dywizjon dotarł przez Grabowiec do Wożuczyna, gdzie znalazł się pod ostrzałem niemieckiej baterii dalekonośnej. 22/23 września 1 dac maszerował na Rachań, przekroczył drogę Zamość-Tomaszów i o świcie 23 września zajął s.o. pod Tarnawatką. Dywizjon ostrzeliwał stanowiska i oddziały niemieckiej 8 DP, ponadto prowadził pojedynek artyleryjski z niemieckimi bateriami. W wyniku czego w godzinach popołudniowych po nakryciu stanowisk ogniowych salwą niemiecką pozostały sprawne jedynie dwa działony haubic 155 mm. W chwilę po tym na stanowiska ogniowe uderzyła z trzech stron niemiecka broń pancerna, strzelające działony zostały zniszczone strzelając do końca. 1 dac przestał istnieć, większość żołnierzy dostała się do niemieckiej niewoli. 

</doc>
<doc id="2218070" url="https://pl.wikipedia.org/wiki?curid=2218070" title="Paolo Romani">
Paolo Romani

Paolo Romani (ur. 18 września 1947 w Mediolanie) – włoski polityk, dziennikarz, parlamentarzysta, od 2010 do 2011 minister rozwoju gospodarczego.
Życiorys.
Uzyskał wykształcenie średnie, zdając egzamin maturalny. Od 1974 związany z dziennikarstwem telewizyjnym. Należał do współtwórców stacji TVL Radiotelevisione Libera (1974) i Milano TV (1976), do połowy lat 80. kierował stacją telewizyjną Rete A. Był również redaktorem i dziennikarzem prasowym, m.in. magazynu "Millecanali", a w 1990 został redaktorem naczelnym kanału TV7 Lombardia.
W 1994 zajął się działalnością polityczną, przyłączając się do nowo powołanej przez Silvia Berlusconiego partii Forza Italia. W tym samym roku po raz pierwszy uzyskał mandat posła do Izby Deputowanych XII kadencji. Reelekcję uzyskiwał w kolejnych wyborach (1996, 2001, 2006, 2008) na XIII, XIV, XV i XVI kadencję. Po zjednoczeniu się partii prawicowych został działaczem Ludu Wolności.
W 2009 objął jednocześnie stanowisko asesora (wiceburmistrza) Monzy ds. organizacji Expo 2015. W tym samym roku został wiceministrem rozwoju gospodarczego. 4 października 2010 stanął na czele tego resortu, zastępując pełniącego obowiązki premiera (w związku ze zdymisjonowaniem kilka miesięcy wcześniej Claudia Scajoli). Funkcję tę pełnił do 16 listopada 2011.
W 2013 z listy PdL został wybrany do Senatu XVII kadencji. Dołączył następnie do reaktywowanej partii Forza Italia. W 2018 utrzymał mandat senatora na kolejną kadencję. Wstąpił później do ugrupowania Cambiamo!, a w 2021 dołączył do nowej formacji Coraggio Italia. W przystąpił do stronnictwa Italia al Centro.

</doc>
<doc id="2218071" url="https://pl.wikipedia.org/wiki?curid=2218071" title="Julia Deakin">
Julia Deakin

Julia Deakin (ur. 1952 w Gainsborough) - brytyjska aktorka, znana przede wszystkim ze swoich występów w serialach telewizyjnych, zwłaszcza w rolach komediowych.
Jej debiut ekranowy miał miejsce w roku 1979, w filmie telewizyjnym "Follow the Star". Później pojawiała się w wielu innych znanych produkcjach telewizyjnych, takich jak "Doktor Martin", "Big Train", "I'm Alan Partridge", "Morderstwa w Midsomer" czy "Coronation Street". Swoje największe role telewizyjne, rozciągające się na wszystkie odcinki serialu, zagrała w dwóch sitcomach: "Stacyjce Hatley" (1995-1997) i "Spaced" (1999-2001). Wystąpiła również w niewielkich rolach w filmach kinowych "Wysyp żywych trupów" i "Hot Fuzz – Ostre psy". Brała udział także w licznych słuchowiskach radiowych, produkowanych głównie dla BBC Radio 4. Obecnie występuje w „Tajemnicach domu Anubisa” w których gra Daphne Andrews- nauczycielkę francuskiego 
Jest żoną aktora i autora książek Michaela Simkinsa.

</doc>
<doc id="2218073" url="https://pl.wikipedia.org/wiki?curid=2218073" title="B&amp;Q">
B&amp;Q

B&amp;Q plc – brytyjska sieć sklepów remontowo-budowlanych (tzw. DIY – zrób to sam) należąca do spółki Kingfisher. Siedziba przedsiębiorstwa znajduje się w Eastleigh.
Przedsiębiorstwo zostało założone w 1969 roku przez Richarda Blocka i Davida Quayle'a, którzy otworzyli pierwszy sklep w Portswood, na przedmieściach Southampton. W 1980 roku B&amp;Q zostało nabyte przez spółkę F. W. Woolworth Company, a dwa lata później przez Paternoster (obecnie Kingfisher).
Obecnie sieć B&amp;Q liczy 321 sklepów na terenie Wielkiej Brytanii, 9 w Irlandii oraz około 60 w innych krajach, m.in. w Chinach.

</doc>
<doc id="2218074" url="https://pl.wikipedia.org/wiki?curid=2218074" title="Zofia Piramowicz">
Zofia Piramowicz

Zofia Piramowicz (ur. 13 września 1880 w Radomiu, zm. 16 lutego 1958 w Clichy) – polska malarka i ilustratorka.
Rodzina.
Jej ojciec Witold Piramowicz był adwokatem i rejentem. Pochodził z Radomia. Jego przodkowie przybyli do Polski z Armenii. Natomiast przodkowie matki Klementyny Malhomme przybyli z Francji.
Życiorys.
Studiowała malarstwo w pracowni Karola Tichego w Warszawskiej Szkole Sztuk Pięknych, pobierała również nauki u Miłosza Kotarbińskiego. Po zerwaniu zaręczyn z Kazimierzem Przerwą-Tetmajerem wyjechała w 1910 r. na studia do drezdeńskiej szkoły sztuki dekoracyjnej. W 1913 r. Zofia wyjechała razem z przyjaciółką Sarą Lipską do Paryża i tam zamieszkała. Mimo że jej związek z poetą trwał długo, nigdy nie przerodził się w małżeństwo. W 1914 przyjechała do Zakopanego na ślubną uroczystość z piętnaście lat starszym od niej Kazimierzem Przerwą-Tetmajerem, jednak do ślubu ostatecznie nie doszło. Do końca życia nie założyła rodziny. W Paryżu była członkinią Société du Salon d’Automne, Société des Artistes Polonais à Paris, Grupy Paryskiej Polskich Artystów Grafików. W 1919 Ferdynand Ruszczyc zaproponował Zofii Piramowicz prowadzenie pracowni litografii na Uniwersytecie Stefana Batorego w Wilnie. Współpracowała z Atelier Artistique Polonais prowadzonym przez Stefanię Łazarską, która w Paryżu otworzyła pracownie, gdzie artyści projektowali przedmioty sztuki stosowanej, głównie szmaciane lalki inspirowane literaturą i polskim folklorem. Zofia specjalizowała się w księżniczkach. Po zakończeniu pierwszej wojny światowej odbyła wiele podróży artystycznych (na południe Francji, do Hiszpanii, Tunisu, Algierii, Włoch). Swoje prace wystawiała m.in. w: Zachęcie, Muzeum Crillon, paryskim Salonie Niezależnych w Tuileries, Salonach Jesiennych. Jej prace prezentowane były również w Belgii i Holandii. Dorobek artystyczny oblicza się na ok. 420 obrazów, akwareli i ilustracji.
Zmarła w Clichy i pochowana została na cmentarzu Père-Lachaise w Paryżu. Jej symboliczny grób znajduje się na Starych Powązkach w Warszawie. Po jej śmierci prace trafiły do rodziny Malhomme w Warszawie.
W 1972 w Muzeum Etnograficznym w Krakowie miała miejsce jej pośmiertna, monograficzna wystawa pt. „Maroko”.

</doc>
<doc id="2218075" url="https://pl.wikipedia.org/wiki?curid=2218075" title="Blyxa">
Blyxa

Blyxa Noronha ex Thouars – rodzaj roślin wodnych należących do rodziny żabiściekowatych ("Hydrocharitaceae"), obejmujący 10 gatunków pochodzących z tropikalnych regionów Starego Świata (Afryki, Azji, Australii i Wysp Karolińskich). "Blyxa japonica" została zawleczona do Europy (Portugalii i Włoch), a "Blyxa aubertii" do Luizjany.
Nazwa naukowa rodzaju pochodzi od greckiego słowa "blyxo", oznaczającego wytrysnąć, wychlupać. 
Systematyka.
Jeden z 7 rodzajów wyróżnianych w obrębie podrodziny "Anacharidoideae" wchodzącej w skład rodziny żabiściekowatych ("Hydrocharitaceae").
Zagrożenie i ochrona.
Dwa afrykańskie gatunki "Blyxa" zostały uwzględnione w Czerwonej księdze gatunków zagrożonych: "Blyxa senegalensis" i "Blyxa hexandra". Zagrożenie obu gatunków zostało oszacowane, jednak niedostatecznie rozpoznane (status "Data Deficient").
Zastosowanie.
"Blyxa aubertii" jest uprawiana jako roślina akwaryjna.

</doc>
<doc id="2218076" url="https://pl.wikipedia.org/wiki?curid=2218076" title="SOFIM">
SOFIM

Societe Franco-Italiana Motori - spółka założona w 1977 roku przez Renault i Fiata (kilka lat później Fiat przekazał swoje udziały Iveco). Celem nowego przedsiębiorstwa była produkcja nowej rodziny silników wysokoprężnych dla samochodów osobowych i lekkich dostawczych w nowoczesnej fabryce w Foggii. Pierwszym silnikiem produkowanym od 1978 roku przez nową spółkę był SOFIM 8140 z serii 1 o pojemności 2,45 l i pośrednim wtrysku paliwa, w wersjach z (od 1980 roku) i bez turbo. W 1989 roku wdrożono do produkcji nową serię silników z serii 7 o pojemności 2,5 l z bezpośrednim wtryskiem paliwa. Ostatnia seria 3 silnika 8140 powstała w 1996 roku i charakteryzowała się pojemnością 2,8 l. Zwieńczeniem serii silników 8140 były silniki 8140.43S i 8140.43N. Silnik oznaczony literą S posiadał wtrysk bezpośredni paliwa typu common rail, w jednostce oznaczonej literą N oprócz wtrysku CR zastosowano także turbosprężarkę o zmiennej geometrii łopatek wirnika (VTG). Silniki montowane w samochodach Renault nosiły oznaczenie S8U i S9W. Pod koniec lat 90 XX wieku Renault wycofało się ze spółki odsprzedając udziały firmie Iveco. Po przemianach strukturalnych w grupie Fiata fabryka trafiła do Fiat Powertrain Technologies.
Niektóre silniki SOFIM i przykłady ich zastosowania w samochodach.

</doc>
<doc id="2218088" url="https://pl.wikipedia.org/wiki?curid=2218088" title="Głowa cukru">
Głowa cukru



</doc>
<doc id="2218090" url="https://pl.wikipedia.org/wiki?curid=2218090" title="Cukrowa Głowa">
Cukrowa Głowa



</doc>
<doc id="2218091" url="https://pl.wikipedia.org/wiki?curid=2218091" title="Rennsteig">
Rennsteig

Niemcy:
Inne:
Zobacz też:

</doc>
<doc id="2218092" url="https://pl.wikipedia.org/wiki?curid=2218092" title="Zbigniew Tilgner">
Zbigniew Tilgner

Zbigniew Tilgner (ur. 9 lutego 1909 w Berlinie, zm. 25 grudnia 1983 w Poznaniu) – polski lekkoatleta, specjalista pchnięcia kulą i rzutu dyskiem, trzykrotny mistrz Polski.
Ukończył Gimnazjum im. Ignacego Paderewskiego w Poznaniu. Pracował jako handlowiec. 
Był mistrzem Polski w rzucie dyskiem w 1933 i w pchnięciu kulą w 1935 i 1939, wicemistrzem w pchnięciu kulą w 1932 i 1934 i w rzucie dyskiem w 1935 oraz brązowym medalistą w pchnięciu kulą w 1931 i 1933 i w rzucie dyskiem w 1932. Był też złotym medalistą halowych mistrzostw Polski w pchnięciu kulą w 1934 i w 1935, srebrnym medalistą w pchnięciu kulą w 1933 oraz brązowym medalistą w skoku w dal z miejsca w 1935 i w pchnięciu kulą w 1939.
Dwukrotny nieoficjalny halowy rekordzista Polski w pchnięciu kulą:
W latach 1935-1937 wystąpił w czterech meczach reprezentacji Polski (7 startów), bez zwycięstw indywidualnych.
Rekordy życiowe:
Był zawodnikiem klubów Sokół Bydgoszcz (1928-1929) i Sokół Poznań (1929-1939).
Po II wojnie światowej był sędzią lekkoatletycznym.
Syn Hieronima i Kazimiery (z domu Wolańskiej), był jednym z 5 dzieci (jeden z braci Damazy, profesor oraz doktor honoris causa Politechniki Gdańskiej).
Jego ojciec prowadził w Berlinie polski Dom Wysyłkowy Towarzystwa św. Rafała, (zatrudniający wyłącznie Polaków).
Ojciec Zbigniewa stracił większość majątku umieszczonego w akcjach kolei rosyjskich, które znacjonalizowali bolszewicy bez odszkodowania, co przyczyniło się do jego przedwczesnej śmierci na atak serca.
Zbigniewa i resztę rodzeństwa wychowywała matka.
Mąż Emilii (z domu Kaletka), ojciec trójki dzieci (najstarszy syn Jerzy) oraz dziadek wnuków (Macieja i Piotra).

</doc>
<doc id="2218095" url="https://pl.wikipedia.org/wiki?curid=2218095" title="Ahmad Fathi Surur">
Ahmad Fathi Surur

Ahmad Fathi Surur, "Ahmed Fathi Sorour" (ur. 9 lipca 1932), egipski prawnik, polityk i dyplomata, były minister edukacji. Przewodniczący Zgromadzenia Ludowego w latach 1990-2011.
Życiorys.
Ahmad Fathi Surur urodził się w 1932. Ukończył prawo na Uniwersytecie Kairskim oraz University of Michigan. Po zakończeniu nauki rozpoczął pracę zawodową, początkowo jako asystent prokuratora generalnego (1953-1959). W 1976 został prawnikiem w Sądzie Apelacyjnym. W 1959 objął funkcję profesora na Wydziale Prawa Uniwersytetu Kairskiego. Od 1983 do 1985 był dziekanem tego wydziału, a następnie zastępcą rektora Uniwersytetu Kairskiego (1985-1986) oraz przewodniczącym Wysokiej Rady Uniwersytetów w Egipcie (1987-1990).
Przez wiele lat pracował jako dyplomata. W 1964 był attaché kulturalnym w egipskiej ambasady w Szwajcarii, doradcą ds. kultury w ambasadzie we Francji (1965-1970) oraz stałym przedstawicielem Ligi Państw Arabskich przy UNESCO (1972-1978).
Jest członkiem Biura Politycznego rządzącej w Egipcie Partii Narodowo-Demokratycznej. W latach 1986-1990 pełnił funkcję ministra edukacji. W kwietniu 1989 został deputowanym do Zgromadzenia Narodowego, niższej izby parlamentu. W listopadzie 1990 objął stanowisko przewodniczącego izby. W latach 1990-1991 pełnił funkcję przewodniczącego Unii Parlamentów Afrykańskich, a w latach 1994-1997 przewodniczącego Unii Międzyparlamentarnej.
W czasie swej kariery zawodowej i politycznej był członkiem wielu organizacji i stowarzyszeń, m.in. Instytutu Nauk Kryminalnych we Włoszech (1985-1993), Międzynarodowej Rady ds. Edukacji w Genewie (1987-1989), Rady Wykonawczej UNESCO (1989-1993), Międzynarodowego Stowarzyszenia Prawa Karnego, Stowarzyszenia Przyjaźni Egipsko-Rosyjskiej. Był także członkiem różnych inicjatyw dotyczących praw człowieka, m.in. przewodniczącym Międzynarodowej Konferencji ds. Praw Człowieka w Prawie Islamskim w 1979 oraz przewodniczącym Międzynarodowej Konferencji ds. Edukacji w Genewie w 1989.
Jako prawnik pełnił funkcję przewodniczącego Związku Prawników Egipskich (1984-1992), przewodniczącego Stowarzyszenia Egipskich Prawników Francuskojęzycznych, przewodniczącego Egipskiego Stowarzyszenia Prawa Karnego oraz przewodniczącego Egipskiego Stowarzyszenia Rozwoju Społecznego i Kulturalnego. Jest autorem wielu publikacji z dziedziny praw człowieka, prawa karnego i edukacji.

</doc>
<doc id="2218099" url="https://pl.wikipedia.org/wiki?curid=2218099" title="Žepa">
Žepa

Žepa (cyr. Жепа) – miejscowość w Bośni i Hercegowinie, w Republice Serbskiej, w gminie Rogatica. W 2013 roku liczyła 114 mieszkańców.
Położona jest nad niewielką rzeką Žepa wpadającą do Driny, w dolinie między górami Javor i Devetak.
W 1991 roku zamieszkiwało ją 2441 osób, w tym 2330 Boszniaków (95%), 103 Serbów oraz 8 Jugosławian.
Podczas wojny w Bośni miasto było jedną z trzech bośniackich enklaw we wschodniej Bośni opanowanej przez Serbów. Siły ONZ ustanowiły tu w maju 1993 roku tzw. „bezpieczną strefę”, którą ochraniał niewielki oddział Ukraińców działających w ramach UNPROFOR. W lipcu 1995 miasto zostało zajęte przez Armię Republiki Serbskiej, której oddziały przeprowadziły czystkę etniczną na muzułmańskich mieszkańcach miasta.

</doc>
<doc id="2218100" url="https://pl.wikipedia.org/wiki?curid=2218100" title="Wspólnota administracyjna Riechheimer Berg">
Wspólnota administracyjna Riechheimer Berg

Wspólnota administracyjna Riechheimer Berg (niem. "Verwaltungsgemeinschaft Riechheimer Berg") – wspólnota administracyjna w Niemczech, w kraju związkowym Turyngia, w powiecie Ilm. Siedziba wspólnoty znajduje się w miejscowości Osthausen-Wülfershausen. Do 5 grudnia 2021 siedziba wspólnoty znajdowała się w miejscowości Kirchheim, która od 1 stycznia 2019 do wspólnoty jednak nie należała.
Wspólnota administracyjna zrzesza siedem gmin wiejskich "(Gemeinde)": 
Do 31 grudnia 2018 do wspólnoty należała również gmina Kirchheim, ale dzień później została przyłączona do gminy Amt Wachsenburg. Do tej samej gminy 31 grudnia 2019 przyłączono należącą do wspólnoty gminę Rockhausen.

</doc>
<doc id="2218103" url="https://pl.wikipedia.org/wiki?curid=2218103" title="Daily Planet (dom publiczny)">
Daily Planet (dom publiczny)

Daily Planet – licencjonowany dom publiczny w Melbourne w Australii.
Pojawił się w mediach w 2003, kiedy został jednym z pierwszych tego typu przedsięwzięć notowanych na giełdzie papierów wartościowych. Lokal zdobył nagrodę "Australian Adult Industry Award" w kategorii "Najlepszy Dom Publiczny" w latach 2004–2008.
Lokal liczący 18 pokoi zlokalizowany jest przy 9 Horne Street w Elsternwick na południowych przedmieściach Melbourne. Został założony w 1975 przez John Trimble, który pozostaje jego właścicielem. Andrew Harris, który pełnił rolę prezesa firmy w latach 2002–2006, stwierdził w 2002 roku, iż działalność przynosi roczny zysk w wysokości 2 mln dolarów australijskich.
W 2003 roku działalność domu publicznego została formalnie rozdzielona od własności nieruchomości a firma Daily Planet Ltd., będąca właścicielem nieruchomości i dzierżawcą budynku w stosunku do domu publicznego zadebiutowała na australijskiej giełdzie papierów wartościowych.

</doc>
<doc id="2218105" url="https://pl.wikipedia.org/wiki?curid=2218105" title="Angelroda">
Angelroda

Angelroda – dzielnica "(Ortsteil)" gminy Martinroda w Niemczech, w kraju związkowym Turyngia, w powiecie Ilm. Do 30 grudnia 2019 jako samodzielna gmina, wchodziła w skład wspólnoty administracyjnej Geratal/Plaue.

</doc>
<doc id="2218106" url="https://pl.wikipedia.org/wiki?curid=2218106" title="Mroczny Rycerz powstaje">
Mroczny Rycerz powstaje

Mroczny Rycerz powstaje (ang. "The Dark Knight Rises") – amerykańsko-brytyjski film akcji w reżyserii Christophera Nolana, którego światowa premiera odbyła się 16 lipca 2012. Jest kontynuacją "Mrocznego Rycerza", a zarazem ostatnim filmem z trylogii o Batmanie w reżyserii Nolana.
Produkcja.
Zdjęcia do filmu rozpoczęto w maju, a zakończono w listopadzie 2011 roku. Były kręcone w Los Angeles, Detroit oraz Wielkiej Brytanii. W odróżnieniu do poprzednich części zdjęcia nie były realizowane w Chicago, zaś więcej scen nakręcono za pomocą kamer 70 mm na taśmach IMAX.
Premiera.
Premiera filmu miała miejsce 16 lipca 2012 w nowojorskim AMC Lincoln Square Theater. Do dystrybucji kinowej w Stanach wszedł 20, a w Polsce 27 lipca tego samego roku.
Odbiór.
Box office.
Budżet filmu jest szacowany na 250 milionów dolarów. W Stanach Zjednoczonych i Kanadzie film zarobił ponad 448 mln USD, w innych krajach przychody blisko 633 mln, a łączny przychód z biletów wyniósł ponad 1,08 miliarda dolarów.
Krytyka w mediach.
Film spotkał się z pozytywną reakcją krytyków. W agregatorze recenzji Rotten Tomatoes 87% z 367 recenzji jest pozytywne, a średnia ocen wystawionych na ich podstawie wyniosła 7,99 na 10. Z kolei w agregatorze Metacritic średnia ważona ocen z 45 recenzji wyniosła 78 punkty na 100.

</doc>
<doc id="2218108" url="https://pl.wikipedia.org/wiki?curid=2218108" title="Scooby-Doo! Mystery Incorporated">
Scooby-Doo! Mystery Incorporated



</doc>
<doc id="2218109" url="https://pl.wikipedia.org/wiki?curid=2218109" title="Demandasaurus">
Demandasaurus

Demandasaurus – rodzaj zauropoda z rodziny Rebbachisauridae żyjącego we wczesnej kredzie (późny barrem lub wczesny apt) na terenach dzisiejszej Europy. Gatunkiem typowym jest "D. darwini"; jego holotypem jest odkryty w osadach formacji Castrillo de la Reina w hiszpańskiej prowincji Burgos niekompletny szkielet z zachowanymi obiema kośćmi przedszczękowymi, lewą kością zębową, sześcioma zębami, trzema kręgami szyjnymi, pięcioma żebrami szyjnymi, dwoma kręgami grzbietowymi, dziewięcioma żebrami, dziewiętnastoma kręgami ogonowymi, dziewięcioma szewronami, obiema kośćmi kulszowymi oraz lewą kością udową. Gatunek ten wyróżnia dziewięć autapomorfii, w tym m.in. obecność otworu poniżej przedniego wyrostka stawowego ("infraprezygapophyseal chamber") na tylnych kręgach szyjnych, w którym to otworze znajduje się pionowa, widełkowata blaszka kostna; obecność dwóch dużych otworów w łukach kręgowych środkowych kręgów grzbietowych; obecność dwóch dużych otworów, rozdzielonych blaszką kostną, w wyrostkach poprzecznych przednich kręgów ogonowych oraz obecność dwóch równoległych grzebieni kostnych na powierzchni bocznej trzonów środkowych kręgów ogonowych. Z przeprowadzonej przez Sereno i współpracowników (2007) analizy kladystycznej wynika, że "Demandasaurus" (wówczas jeszcze nienazwany, autorzy nazywali go jedynie "hiszpańskim rebbachizaurydem") należał do rodziny Rebbachisauridae; nie był jednak blisko spokrewniony z innym możliwym europejskim przedstawicielem rodziny, histriazaurem (który według tej analizy był najbardziej bazalnym przedstawicielem Rebbachisauridae), lecz był taksonem siostrzanym do afrykańskiego rodzaju "Nigersaurus". Analiza kladystyczna przeprowadzona przez autorów opisu "D. darwini" potwierdziła, że był on siostrzany do nigerzaura; potwierdziła też, że histriazaur był najbardziej bazalnym przedstawicielem Rebbachisauridae.
Choć wszyscy znani przedstawiciele Rebbachisauridae żyli w kredzie, pozycja filogenetyczna rodziny (jest ona siostrzana do kladu Flagellicaudata, którego pierwsi przedstawiciele żyli już w jurze) dowodzi, że musiała się ona pojawić już w okresie jurajskim, jeszcze przed ostatecznym rozpadem Pangei; hipotetycznie możliwe jest więc, że "D. darwini" jest przedstawicielem linii ewolucyjnej rebbachizaurów, które żyły na terenach dzisiejszej Hiszpanii jeszcze w jurze. Autorzy jego opisu uznają to jednak za mało prawdopodobne, wskazując na bliskie pokrewieństwo "Demandasaurus" z wczesnokredowym afrykańskim rodzajem "Nigersaurus" oraz na fakt, że nie są znane żadne skamieniałości hiszpańskich rebbachizaurów starszych od "D. darwini". Ich zdaniem rebbachizaury najprawdopodobniej skolonizowały obszar dzisiejszej Europy dopiero w barremie dzięki pomostowi lądowemu, jaki przypuszczalnie powstał wówczas między zachodnią Laurazją a północną Gondwaną. Miejsce odkrycia skamieniałości histriazaura sugeruje, że ów pomost lądowy mógł znajdować się mniej więcej tam, gdzie obecnie znajduje się Półwysep Apeniński.

</doc>
<doc id="2218110" url="https://pl.wikipedia.org/wiki?curid=2218110" title="Popolo e Territorio">
Popolo e Territorio

Ludzie i Ziemia (wł. "Popolo e Territorio") – grupa parlamentarna założona we włoskiej Izbie Deputowanych XVI kadencji, początkowo jako Inicjatywa Odpowiedzialna (wł. "Iniziativa Responsabile"). Nowy klub poselski utworzyło 20 stycznia 2011 dwudziestu jeden deputowanych, wybranych z różnych list wyborczych i należących do różnych ugrupowań centroprawicowych. Inicjatywa Odpowiedzialna skupiła parlamentarzystów wspierających Lud Wolności i rząd Silvia Berlusconiego.
Do frakcji parlamentarnej przystąpiło 6 posłów partii My Południe, 4 posłów partii Ludowcy Włoch Jutra, jedyny deputowany Sojuszu Centrum na rzecz Wolności, ośmiu posłów z różnych ugrupowań (w tym 4 z Przyszłości i Wolności). Nowy klub poselski z przyczyn technicznych zasiliło też dwóch deputowanych Ludu Wolności (pozostających członkami tej partii). Przewodniczącym był Elio Vittorio Belcastro, następnie funkcję tę przejął Silvano Moffa. W kolejnych miesiącach klub poselski zasilali kolejni parlamentarzyści, a liczba deputowanych wzrosła do blisko 30. Pod koniec kadencji frakcja liczyła około 20 posłów.

</doc>
<doc id="2218111" url="https://pl.wikipedia.org/wiki?curid=2218111" title="Demandasaurus darwini">
Demandasaurus darwini



</doc>
<doc id="2218112" url="https://pl.wikipedia.org/wiki?curid=2218112" title="Tamás Szalai (ur. 1980)">
Tamás Szalai (ur. 1980)

Tamás Szalai (ur. 10 stycznia 1980 w Székesfehérvár) – węgierski piłkarz, występujący na pozycji pomocnika.

</doc>
<doc id="2218113" url="https://pl.wikipedia.org/wiki?curid=2218113" title="Elgersburg">
Elgersburg

Elgersburg – miejscowość i gmina w Niemczech, w kraju związkowym Turyngia, w powiecie Ilm, wchodzi w skład wspólnoty administracyjnej Geratal/Plaue.

</doc>
<doc id="2218114" url="https://pl.wikipedia.org/wiki?curid=2218114" title="Melampyrum cristatum">
Melampyrum cristatum



</doc>
<doc id="2218115" url="https://pl.wikipedia.org/wiki?curid=2218115" title="Neusiß">
Neusiß

Neusiß – dzielnica miasta Plaue w Niemczech, w kraju związkowym Turyngia, w powiecie Ilm. Do 31 grudnia 2018 samodzielna gmina wchodząca w skład wspólnoty administracyjnej Geratal.

</doc>
<doc id="2218116" url="https://pl.wikipedia.org/wiki?curid=2218116" title="Neusiss">
Neusiss



</doc>
<doc id="2218117" url="https://pl.wikipedia.org/wiki?curid=2218117" title="Martinroda (powiat Ilm)">
Martinroda (powiat Ilm)

Martinroda – miejscowość i gmina w Niemczech, w kraju związkowym Turyngia, w powiecie Ilm, wchodzi w skład wspólnoty administracyjnej Geratal/Plaue. 31 grudnia 2019 do gminy przyłączono gminę Angelroda, która stała się jej dzielnicą "(Ortsteil)". 

</doc>
<doc id="2218118" url="https://pl.wikipedia.org/wiki?curid=2218118" title="Sleipnir (zespół muzyczny)">
Sleipnir (zespół muzyczny)

Slepnir – nazwa neonazistowskiego zespołu muzycznego z Niemiec i zarazem pseudonim lidera tej grupy – Marco Bartscha (ur. jako Marco Laszcz).
Skład zespołu.
Historia.
Wokalista i frontmen grupy z miasta Gütersloh w zachodnich Niemczech od 1995/6 roku udziela się na scenie RAC. Około roku 1998 Marco Bartsch wraz z dwoma innymi osobami założył zespół muzyczny, i od tej pory przyjmuje on nazwę Sleipnir, która to określa mitycznego ośmionożnego konia Odyna, syna Lokiego – z mitologii germańskiej. Zespół zrealizował szereg występów w Niemczech i w innych krajach europejskich, w tym w Anglii i w Chorwacji (w Zagrzebiu).
Zespół utrzymuje stosunki z zakazanym w Niemczech ugrupowaniem „Blood and Honour” i ich odłamem „Freie Kameradschafen”.
Zespół występował wielokrotnie na koncertach organizowanych przez NPD.
Międzyczasie perkusista grupy Andreas Koroschetz założył własny zespół o nazwie „Division Germania”.
Publikacje.
Pierwsza płyta z Marco Bartscha, zatytułowana „Mein bester Kamerad” („Mój najlepszy przyjaciel”) została wydana w 1996 roku i została skonfiskowana na polecenie sądu okręgowego, gdyż jak to określiły władze „zespół podżegał w utworach do nienawiści na tle rasowym, poprzez określanie innych ras jako: „pasożytów którzy nie mają prawa do życia w Niemczech.” Od dnia 30 czerwca 2006 roku zespół jest na indeksie niemieckich władz federalnych jako „grupa szkodliwa dla młodzieży”.
Zespół do tej pory wydał 14 płyt CD i większość została wydana własnym sumptem. W 2003 roku ukazał się CD „German-Scottish Friendship” split ze szkockim „Blood and Honour” zespołem „Nemesis” z wokalistką, John Cartwright. Ponadto piosenki zespołu są publikowane na różnych kompilacjach, w tym dwie piosenki na dwóch płytach: „Schoolyard CD” z NPD w 2004 i 2005 roku.
Zespół w swoich utworach porusza takie tematy jak narodowa duma, problem imigracji w Niemczech, historia, oraz takie problemy jak pedofilia – czemu to zespół poświęcił jeden ze swoich utworów.
Jeden z członków zespołu – Jan Peter wydał jako oddzielny projekt 2 płyty, a na jednej z nich znalazł się cover polskiego zespołu RAC – Konkwista 88 „Wolność lub śmierć” Jest to bodajże pierwszy przepadek gdzie członek niemieckiej grupy RAC śpiewa w języku polskim.

</doc>
<doc id="2218119" url="https://pl.wikipedia.org/wiki?curid=2218119" title="Martinroda">
Martinroda

Niemcy:

</doc>
<doc id="2218123" url="https://pl.wikipedia.org/wiki?curid=2218123" title="Elpidia Carrillo">
Elpidia Carrillo

Elpidia Carrillo (ur. 16 sierpnia 1961) – meksykańska aktorka, występująca również w filmach amerykańskich. W Polsce najbardziej znana jest z filmów: "Na granicy" (1982), gdzie partnerowała Jackowi Nicholsonowi, "Salwador" (1986) z Jamesem Woodsem i "Predator" (1987) w którym wystąpiła u boku Arnolda Schwarzeneggera.

</doc>
<doc id="2218126" url="https://pl.wikipedia.org/wiki?curid=2218126" title="Geraberg">
Geraberg

Geraberg – część gminy "(Ortsteil)" Geratal w Niemczech, w kraju związkowym Turyngia, w powiecie Ilm. Do 31 grudnia 2018 jako samodzielna gmina była siedzibą wspólnoty administracyjnej Geratal. Obecnie jako "Ortsteil" jest siedzibą wspólnoty administracyjnej Geratal/Plaue chociaż do niej nie należy. 
Współpraca.
Miejscowości partnerskie:

</doc>
<doc id="2218128" url="https://pl.wikipedia.org/wiki?curid=2218128" title="Azyryna">
Azyryna

Azyryna − organiczny związek chemiczny należący do nienasyconych związków heterocyklicznych. Azyryna zbudowana jest z pierścienia, w skład którego wchodzą dwa atomy węgla, oraz jeden atom azotu, który jest w pierścieniu heteroatomem.
Istnieją dwa izomery azyryny:
Obie formy tautomeryczne przekształcają się wzajemnie jedna w drugą.
Kation azyrynowy jest najmniejszym heterocyklicznym pierścieniem aromatycznym:
Otrzymywanie.
2"H"-azyrynę można uzyskać poprzez termolizę azydku winylu pod zmniejszonym ciśnieniem:

</doc>
<doc id="2218130" url="https://pl.wikipedia.org/wiki?curid=2218130" title="Wildenspring">
Wildenspring

Wildenspring – dzielnica miasta Großbreitenbach w Niemczech, w kraju związkowym Turyngia, w powiecie Ilm. Do 31 grudnia 2018 jako samodzielna gmina wchodziła w skład wspólnoty administracyjnej Großbreitenbach.

</doc>
<doc id="2218131" url="https://pl.wikipedia.org/wiki?curid=2218131" title="TIRFM">
TIRFM



</doc>
<doc id="2218132" url="https://pl.wikipedia.org/wiki?curid=2218132" title="Zanieczyszczanie się kałem">
Zanieczyszczanie się kałem

Zanieczyszczanie się kałem () nieorganiczne – zaburzenie polegające na powtarzającym się oddawaniu stolca, mimowolnym, w miejscach do tego nieprzeznaczonych (niezgodnych ze standardami społeczno-kulturowymi). Może występować jako jeden objaw izolowany, ale może też istnieć w przebiegu innych zaburzeń psychiatrycznych.
Epidemiologia.
Według DSM-IV zjawisko to występuje u 1% dzieci w wieku 5 lat, częściej u chłopców niż u dziewcząt (w stosunku 3:1).
Etiologia.
Zaburzenie uwarunkowane psychicznie.
Leczenie.
Główny nacisk w leczeniu kładzie się na psychoedukację i trening behawioralny. Istnieją opisane próby stosowania, z dobrym skutkiem, leczenia farmakologicznego.

</doc>
<doc id="2218133" url="https://pl.wikipedia.org/wiki?curid=2218133" title="Canadian Junior Curling Championships 2011">
Canadian Junior Curling Championships 2011

M&amp;M Meat Shops Canadian Junior Curling Championships 2011 – Mistrzostwa Kanady Juniorów w Curlingu 2011 rozegrano w dniach 29 stycznia-6 lutego 2011 w Calgary, Alberta na lodowiskach North Hill Curling Club (tory A-F) oraz Glencoe Curling Club (tory G-L). Każda sesja w Glencoe CC rozpoczynała się godzinę później niż w North Hill.
Tytułów mistrzowskich bronili reprezentacje Ontario, zarówno w rywalizacji kobiet jak i mężczyzn. Zwycięzcy wyjadą na Mistrzostwa Świata Juniorów 2011 do szkockiego Perth.
Złote medale w konkurencji kobiet zdobyły reprezentantki Saskatchewan (Trish Paulsen), przejęły ostatni end dwoma kamieniami i wygrały finał przeciwko gospodyniom (Nadine Chyz) 6:4. 
Reprezentanci Saskatchewan triumfowali również w rywalizacji mężczyzn. Zespół Braedena Moskowy w finale pokonał drużynę z Ontario (Mat Camm) 8:7. Dodatkowo w całym turnieju Moskowy nie odniósł żadnej porażki.
Kobiety.
Playoff.
Finał.
6 lutego 2011; 17:30
Półfinał.
6 lutego 2011; 10:30
Sesja 1..
29 stycznia 2011; 13:00/14:00
Sesja 2..
29 stycznia 2011; 17:30/18:30
Sesja 3..
30 stycznia 2011; 9:00/10:00
Sesja 4..
30 stycznia 2011; 13:30/14:30
Sesja 5..
30 stycznia 2011; 18:00/19:00
Sesja 6..
31 stycznia 2011; 13:00/14:00
Sesja 7..
31 stycznia 2011; 17:30/18:30
Sesja 8..
1 lutego 2011; 13:00/12:00
Sesja 9..
1 lutego 2011; 17:30/18:30
Sesja 10..
2 lutego 2011; 13:00/12:00
Sesja 11..
2 lutego 2011; 17:30/18:30
Sesja 12..
3 lutego 2011; 13:00/12:00
Sesja 13..
3 lutego 2011; 17:30/18:30
Mężczyźni.
Playoff.
Finał.
6 lutego 2011; 17:30
Półfinał.
6 lutego 2011; 10:30
Tie-breaker.
4 lutego 2011; 14:00
Sesja 1..
29 stycznia 2011; 13:00/14:00
Sesja 2..
29 stycznia 2011; 17:30/18:30
Sesja 3..
30 stycznia 2011; 9:00/10:00
Sesja 4..
30 stycznia 2011; 13:30/14:30
Sesja 5..
30 stycznia 2011; 18:00/19:00
Sesja 6..
31 stycznia 2011; 13:00/14:00
Sesja 7..
31 stycznia 2011; 17:30/18:30
Sesja 8..
1 lutego 2011; 13:00/12:00
Sesja 9..
1 lutego 2011; 17:30/18:30
Sesja 10..
2 lutego 2011; 13:00/12:00
Sesja 11..
2 lutego 2011; 17:30/18:30
Sesja 12..
3 lutego 2011; 13:00/12:00
Sesja 13..
3 lutego 2011; 17:30/18:30

</doc>
<doc id="2218136" url="https://pl.wikipedia.org/wiki?curid=2218136" title="FLIC">
FLIC



</doc>
<doc id="2218137" url="https://pl.wikipedia.org/wiki?curid=2218137" title="Mistrzostwa Holandii w Lekkoatletyce 2010">
Mistrzostwa Holandii w Lekkoatletyce 2010

Mistrzostwa Holandii w Lekkoatletyce 2010 – zawody lekkoatletyczne, które odbyły się 17 i 18 lipca w Amsterdamie.
Wieloboje.
Mistrzostwa Holandii w wielobojach rozegrano 23 i 24 maja w Emmeloord.
Bieg na 10 km.
Mistrzostwa Holandii w biegu na 10 kilometrów rozegrano 5 września w Tilburgu. Człowie miejsce zajęli biegacze z Afryki: wśród mężczyzn zwyciężył Etiopczyk Abera Kuma (27:52), a wśród kobiet najszybsza była jego rodaczka Meselech Melkamu.
Półmaraton.
Mistrzostwa Holandii w półmaratonie rozegrano 3 października w Bredzie w ramach 25. edycji "AMGEN Bredase Singegloop". Czołowie miejsca w biegu zajęli Kenijczycy: Peter Kamais (1:01:55) oraz Pamela Lisoreng (1:12:34).

</doc>
<doc id="2218155" url="https://pl.wikipedia.org/wiki?curid=2218155" title="A Republikanska futbołna grupa (1950)">
A Republikanska futbołna grupa (1950)

A Republikanska futbołna grupa (1950) było 26. edycją najwyższej piłkarskiej klasy rozgrywkowej w Bułgarii. W rozgrywkach brało udział 10 zespołów. Mistrzem Bułgarii został zespół Dinamo Sofia.

</doc>
<doc id="2218158" url="https://pl.wikipedia.org/wiki?curid=2218158" title="Tramwaje w Oslo">
Tramwaje w Oslo

Tramwaje w Oslo – system tramwajowy działający w Oslo. System podzielony jest pomiędzy dwie firmy: Oslotrikken AS która sprawuje pieczę nad siecią tramwajową i 72 tramwajami, a także do firmy Kollektivtransportproduksjon AS która zajmuje się utrzymaniem tramwajów i całej infrastruktury. Tramwaje w Oslo są również nazywane „niebieskimi tramwajami” ("blåtrikk") i „szybkimi tramwajami” ("bytrikken") częściowo dlatego żeby je odróżnić od sieci metra w Oslo, które jest w zachodniej części miasta także nazywane tramwajem ("trikk").
Tramwaje przewożą około 40 mln pasażerów rocznie.
Linie.
Sieć tramwajowa składa się obecnie z sześciu linii.
Tramwaje na każdej linii kursują zwykle co 10 minut, z wyjątkiem wieczorów i weekendów, kiedy kursują co 20 minut.
Historia.
W 1868 inżynier Jens Theodor Paludan Vogt zaprezentował plany budowy linii tramwaju konnego w Christianii, lecz zostały one odrzucone, gdyż zakładano, że będzie to przeszkodą dla normalnego ruchu na wąskich uliczkach. Kapitan marynarki H. Muller miał również plany uruchomienia komunikacji tramwajowej z wykorzystaniem tramwajów parowych, ponieważ ulice były zbyt strome dla tramwajów konnych. Propozycje tych nie zrealizowano, lecz doprowadziły one w kolejnych latach do dyskusji nad uruchomieniem sieci tramwajowej. W roku 1874 argumenty skłoniły władze do wydania zezwolenia na budowę linii tramwajowej i w ten sposób 2 października 1874 założono Christiania Sporveisselskab, które rozpoczęło działalność w dniu 6 października 1875. Pierwsze linie tramwajów konnych zbudowano na trasie od Stortorvert do Homansbyen, Vestbanen i Gamlebyen jak wówczas nazywano Oslo.
W 1894 rozpoczęło swoją działalność Kristiania Elektriske Sporvei (niebieskie tramwaje) razem z otwarciem pierwszej zelektryfikowanej linii tramwajowej w Skandynawii, Briskebylinjen, której trasa wiodła od Jernbanetorget przez Briskeby do Majorstuen z odgałęzieniem linii do Skarpsno. W 1899 rozszerzono sieć elektrycznych tramwajów od Akersgata do Sagene i Rodeløkka, następnie od ulicy Tollbugata do Vippetangen (zielone tramwaje). W 1899 wprowadzono numerację linii, a w 1924 władze miasta Krystianii wykupiły firmy zajmujące się komunikacją tramwajową: Kristiania Elektriske Sporvei (niebieskie tramwaje) i Kristiania Sporveisselskab (zielone tramwaje) i utworzyły z nich jedną firmę AS Christiania Sporveier. W wyniku zmiany nazwy miasta z Krystiania na Oslo w 1925 roku przedsiębiorstwo zmieniło nazwę na AS Oslo Sporveier. W 1939 powstała m.in. linia do Sinsen.
W 1960 roku rada miejska wydała decyzję o stopniowej likwidacji sieci tramwajowej i kilka linii tramwajowych zostało zastąpionych liniami autobusowymi, a od roku 1964 przez linie metra. W 1977 roku rada miasta postanowiła nie likwidować komunikacji tramwajowej. Trasa szybkiego tramwaju Vikalinje przebiegająca wzdłuż zatoki obok Aker Brygge została otwarta w 1995 roku. W 1999 przedłużono trasę szybkiego tramwaju Ulevåll Hageby linje do Rikshospitalet, a 20 sierpnia 2007 trasę szybkiego tramwaju Lilleakerbanen przedłużono od stacji Jar do stacji Bekkestua. To jest trochę specyficzne, bo otwarto linię tramwajową na tej samej trasie w 1924. Przedłużenie linii było wynikiem umowy pomiędzy okręgiem Akershus i Oslo Sporveier. 16 lutego 2009 zamknięto odcinek Jar – Bekkestua
na okres dwóch lat, na czas modernizacji linii Kolsåsbanen. Wspomniany odcinek linii został otwarty ponownie, lecz tramwaje nie zatrzymują się na przystankach Egne hjem, Ringstabekk i Tjernsrud, kursując bez zatrzymania od Jar do Bekkestua po tej samej trasie co pociągi metra.
Tabor.
Obecny tabor.
Tabor tramwajowy w Oslo liczy siedemdziesiąt dwa tramwaje.
Istnieją również stare wagony tramwajowe które są wykorzystywane na specjalne okazje. Wagon tramwajowy o nr bocznym 70 bez wagonu doczepnego nr 647 obsługuje linie turystyczną w sezonie letnim, w niedziele. Tramwaj ten został zbudowany przez firmę Falkenried w Hamburgu w Niemczech w roku 1913 dla Grønntrikken (zielonych tramwajów). Pozostał w ruchu liniowym do roku 1968, później był eksploatowany jako wagon techniczny. Na jubileusz stulecia w roku 1994 tramwaj nr 70 został przywrócony do ruchu liniowego elektrycznych w Oslo. Przyczepa nr 647 razem z klasycznymi otwartymi platformami jest repliką starej przyczepy.

</doc>
<doc id="2218160" url="https://pl.wikipedia.org/wiki?curid=2218160" title="Tozzia alpina">
Tozzia alpina



</doc>
<doc id="2218165" url="https://pl.wikipedia.org/wiki?curid=2218165" title="A Republikanska futbołna grupa (1951)">
A Republikanska futbołna grupa (1951)

A Republikanska futbołna grupa (1951) było 27. edycją najwyższej piłkarskiej klasy rozgrywkowej w Bułgarii. W rozgrywkach brało udział 12 zespołów. Tytułu nie obroniła drużyna Dinamo Sofia. Nowym mistrzem Bułgarii został zespół CDNW Sofia.
Baraż o utrzymanie.
Zespół Czerweno Zname Sofia spadł z 1. ligi, natomiast drużyna Łokomotiw Sofia do niej awansowała.

</doc>
<doc id="2218169" url="https://pl.wikipedia.org/wiki?curid=2218169" title="Piotr (Łukjanow)">
Piotr (Łukjanow)

Piotr, imię świeckie Pawieł Andrejewicz Łukjanow, Loukianoff (ur. 9 sierpnia 1948 w San Francisco) – biskup Rosyjskiego Kościoła Prawosławnego poza granicami Rosji.
Życiorys.
Jest absolwentem seminarium duchownego przy monasterze w Jordanville (1971). W 1972 uzyskał tytuł magistra literatury rosyjskiej na uniwersytecie w Norwich. Ukończył również studia teologiczne na Uniwersytecie Belgradzkim. Od 1972 wykładał historię Rosyjskiego Kościoła Prawosławnego, Nowy Testament i historię świata i cywilizacji w seminarium w Jordanville. W 1988 złożył wieczyste śluby mnisze, po czym przyjął święcenia diakońskie z rąk arcybiskupa Ławra. 25 kwietnia 1989 przyjął święcenia na hieromnicha. Od 2000 do 2002 przebywał w Jerozolimie jako kierownik misji prowadzonej przez swój Kościół na terytorium Izraela. W 2002 został tymczasowym administratorem eparchii Chicago i Detroit. 12 lipca 2003 miała miejsce jego chirotonia na jej biskupa pomocniczego, z tytułem biskupa Cleveland, w której jako konsekratorzy wzięli udział metropolita Ławr, arcybiskup Chicago Alipiusz oraz biskup San Francisco Cyryl.
W 2016 został wyznaczony na nowego ordynariusza eparchii Chicago i Detroit i został podniesiony do godności arcybiskupiej.

</doc>
<doc id="2218170" url="https://pl.wikipedia.org/wiki?curid=2218170" title="Michał Flakowski">
Michał Flakowski

Michał Flakowski (ur. 17 grudnia 1891 w Biskupcu koło Reszla, zm. 14 września 1975 w Bartołtach Wielkich) – Warmiak, polski gawędziarz ludowy.
Był synem Michała i Anny z Jędrychowskich. Pochodził z rodziny zaangażowanej w ruch polski, w okresie plebiscytowym działał w Towarzystwie "Sokół" (wspólnie z bratem). Należał do Związku Polaków w Niemczech. W 1935 osiadł na stałe w Bartołtach Wielkich koło Olsztyna, gdzie pracował jako rolnik. Zmarł w Bartołtach 14 września 1975.
Cieszył się sławą jako gawędziarz ludowy. Część z jego opowieści spisała Maryna Okęcka-Bromkowa i wydała w zbiorze "Nad jeziorem bajka śpi" (Olsztyn 1962).

</doc>
<doc id="2218171" url="https://pl.wikipedia.org/wiki?curid=2218171" title="Łozica (dopływ Perznicy)">
Łozica (dopływ Perznicy)

Łozica – struga na Pojezierzu Drawskim, w województwie zachodniopomorskim; prawy dopływ Perznicy. 
Struga bierze początek od południowo-wschodniego brzegu jeziora Łozica, skąd płynie w kierunku południowo-zachodnim. Uchodzi do Perznicy ok. 0,6 km na wschód od wsi Równe.
Cały obszar doliny Łozicy należy do specjalnego obszaru ochrony siedlisk "Dorzecze Parsęty".
Nazwę "Łozica" wprowadzono urzędowo w 1948 roku, zastępując poprzednią niemiecką nazwę "Lotzbach".

</doc>
