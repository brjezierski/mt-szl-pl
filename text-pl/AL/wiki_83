<doc id="2220582" url="https://pl.wikipedia.org/wiki?curid=2220582" title="Bitwa w rejonie Dubno – Łuck – Brody">
Bitwa w rejonie Dubno – Łuck – Brody

Bitwa w rejonie Dubno – Łuck – Brody – bitwa pancerna stoczona pomiędzy III i XLVIII Korpusem Zmotoryzowanym niemieckiej 1 Grupy Pancernej a sześcioma korpusami zmechanizowanymi radzieckich 5 i 6 Armii w trójkącie uformowanym przez miasta Dubno, Łuck i Brody na Ukrainie pomiędzy 23 a 30 czerwca 1941 roku. Bitwa ta była znana w radzieckiej historiografii jako część obronnych bitew granicznych. W wyniku walk oddziały Armii Czerwonej poniosły ciężkie straty (szczególnie w czołgach) zadając niewielkie straty wojskom niemieckim. Problemy logistyczne Armii Czerwonej, niemieckie panowanie w powietrzu, a także zamieszanie i załamanie się dowództwa Armii Czerwonej zapewniły zwycięstwo Niemców, pomimo liczebnej i technologicznej przewagi wojsk radzieckich. Była to jedna z najbardziej zawziętych bitew pancernych w początkowej fazie operacji „Barbarossa” i jedna z największych bitew pancernych II wojny światowej.
Wstęp.
Niemiecka 1 Grupa Pancerna dowodzona przez gen. płk. Ewalda von Kleista miała za zadanie zabezpieczyć przyczółki na rzece Bug i nacierać w kierunku Równego i Korostenia ze strategicznym celem jakim było zajęcie Kijowa. Grupa pancerna wystawiła do walki dwa korpusy, które nacierały pomiędzy Lwowem a Równem w celu przecięcia linii kolejowej Lwów–Kijów, tym samym wbijając klin pomiędzy radzieckie: 5 i 6 Armię.
Front Południowo-Zachodni, pod dowództwem gen. Michaiła Kirponosa, otrzymał niedokładne informacje wywiadowcze na temat wielkości i kierunków natarcia oddziałów niemieckich. Kirponos był zaskoczony, kiedy otrzymał rozkaz Stawki o przeprowadzeniu generalnego kontrataku pod tytułem dyrektywy nr 3 zatwierdzonej przez szefa Sztabu Generalnego Gieorgija Żukowa. Większość osób w kwaterze głównej była przekonana, że głównym zamiarem było pozostanie w defensywie, dopóki sytuacja na froncie nie stanie się jasna. W późniejszym czasie Iwan Bagramian, oficer sztabu kwatery głównej na froncie, który napisał początkowy raport do Moskwy, powiedział, że „nasz pierwszy raport bojowy wysłany do Moskwy był bardzo ogólny i pełny niejasnych instrukcji”. Rozkazy generalne dyrektywy nr 3 mówiły:
"Utrzymując silne pozycje obronne na granicy z Węgrami 5 i 6 Armia mają wykonać uderzenie w kierunku Lublina, wykorzystując w tym celu pięć korpusów zmechanizowanych i lotnictwo frontu, w celu okrążenia i zniszczenia zgrupowania przeciwnika w rejonie miast Włodzimierz Wołyński–Krystonopol i pod koniec 24 czerwca zająć rejon Lublina".
Pod koniec 22 czerwca Żukow był w drodze do kwatery głównej Frontu Południowo-Zachodniego znajdującej się w Tarnopolu razem z Nikitą Chruszczowem, byłym przywódcą departamentu organizacyjnego Komitetu Centralnego Komunistycznej Partii Bolszewików Ukrainy, w celu upewnienia się, że rozkazy zostały wykonane.
Rozkład sił obu stron.
Sześć radzieckich korpusów zmechanizowanych, z ponad 2500 czołgami, zostały skupione do wzięcia udziału w skoncentrowanym kontrataku na flanki 1 Grupy Pancernej. Zamiarem było przeprowadzenie w późniejszym czasie natarcia oskrzydlającego z północy (radziecka 5 Armia) i z południa (radziecka 6 Armia), które miały się spotkać na zachód od Dubna w celu okrążenia niemieckich 6 i 17 Armii na północnej flance Grupy Armii „Południe”. Żeby to osiągnąć 8 Korpus Zmechanizowany został przeniesiony z 26 Armii do rejonu na południe od 6 Armii i umieszczony pod dowództwo gen. Iwana Muzyczenko – dowódcę 6 Armii. Spowodowało to przesunięcie wszystkich mobilnych jednostek Frontu Południowo-Zachodniego do odparcia natarcia von Kleista w kierunku Kijowa. Głównymi niemieckimi formacjami piechoty znajdującymi się w tym rejonie był IV Korpus Armijny pod dowództwem gen. Viktora von Schwedlera wchodzącego w skład 17 Armii dowodzonej przez gen. Carla-Heinricha von Stülpnagela, który nacierał w kierunku południowo-wschodnim z zamiarem przecięcia linii kolejowej Lwów–Kijów.
Siły obu stron w czołgach.
22 czerwca 1941 roku siły obu stron w czołgach w rejonie operacyjnym Grupy Armii „Południe” i Frontu Południowo-Zachodniego podczas bitwy wyglądały następująco:
Walki w powietrzu.
Stan Wojskowych Sił Powietrznych przydzielonych do Frontu Południowo-Zachodniego był taki sam jak na całej linii frontu – większość radzieckich samolotów została zniszczona na ziemi z powodu samego Stalina, który zignorował wiadomości wywiadu o tym, że niemiecki atak był bliski, odmawiając postawienia radzieckich sił w stan alarmowy. Dla przykładu 17 Pułk Lotnictwa Myśliwskiego porucznika Archipenko został całkowicie zniszczony na ziemi trzeciego dnia wojny. Pozostałości pułku, składające się tylko z dziesięciu I-153 i jednego MiGa-1, zostały wycofane na rezerwowe lotnisko niedaleko Równego. Pomimo tych katastrofalnych strat Rosjanie wysłali swoje ocalałe samoloty do wsparcia własnej ofensywy.
Podczas bitwy powietrznej Rosjanie ponieśli ciężkie straty. Jagdgeschwader 3, należący do IV Korpusu Lotniczego, zestrzelił 24 radzieckie Tupolewy SB pierwszego dnia. Wśród strat był dowódca 84 Pułku Lotnictwa Bombowego, podpułkownik Sorokin. Zaledwie 20 z początkowej liczby 251 SB ocalało. Niemieckie straty także były ciężkie – 28 zniszczonych i 23 uszkodzonych samolotów (w tym 8 He 111 i Ju 88). Działania Wojskowych Sił Powietrznych okazały się jednak mieć skutek, jako że lotnictwo Frontu Południowo-Zachodniego wykonało 523 loty bojowe pomiędzy 22 a 24 czerwca, zrzucając 2500 bomb. Gustav Shrodek, dowódca 15 Pułku Pancernego 11 Dywizji Pancernej, tak opisał zdarzenia: „O świcie 24 czerwca pułk został po raz pierwszy zaatakowany przez rosyjskie bombowce. Nie był to jednak jedyny nalot tego dnia, wręcz przeciwnie. Z powodu ciągłych ataków powietrznych pułk poniósł duże straty wśród zabitych i rannych”. Prawie całkowite panowanie Luftwaffe w powietrzu miało się okazać główną przyczyną powstrzymania radzieckiego kontrataku.
Mobilizacja.
Atak wiązał sześć korpusów zmechanizowanych pod dowództwem 5 Armii na północy i pod dowództwem 6 Armii na południu, pod generalnym przywództwem dowódcy Frontu Południowo-Zachodniego Kirponosa. Pod dowództwem 5 Armii 9 Korpus Zmechanizowany Konstantyna Rokossowskiego i 19 Korpus Zmechanizowany Nikołaja Fieklenka miały się skoncentrować na północny zachód od Równego, podczas gdy 22 Korpus Zmechanizowany miał się zgromadzić na północny wschód od Łucka. Na południu, pod dowództwem 6 Armii, 8 Korpus Zmechanizowany Dmitrija Riabyszewa i 15 Korpus Zmechanizowany gen.mjr. Ignacego „Hnata” Karpezo miały się skoncentrować na południowy zachód i północny wschód od Brodów, a 4 Korpus Zmechanizowany Andrieja Własowa miał się skoncentrować między Sokalem a Radziechowem, na lewej flance 15 Korpusu Zmechanizowanego. Plan rozkazywał tym formacjom skoncentrować się i rozpocząć działania ofensywne o godz. 22:00 23 czerwca, 36 godzin po niemieckiej inwazji, w próbie zaskoczenia przeciwnika i zanim on mógł umocnić swoje zdobyte pozycje poprzez ściągniecie posiłków w celu wsparcia nacierającej 11 Dywizji Pancernej.
Warunki były jednak bardzo ciężkie dla dowódców radzieckich korpusów: brak łączności, bezustanne ataki Luftwaffe, brak środków transportu. Ogromna liczba uchodźców oraz wycofujących się żołnierzy na drogach jeszcze bardziej utrudniały korpusom skoncentrowanie swoich sił na wyznaczonych pozycjach. Łączność pomiędzy dowództwem frontu a dowódcami poszczególnych armii była generalnie dobra, to jednak komunikacja z jednostkami na linii frontu była bardzo wadliwa, ponieważ była ona w dużej mierze uzależniona od cywilnej sieci telefonów i telegrafów. Niemieccy saperzy, ataki powietrzne i ukraińscy partyzanci nacjonalistyczni agresywnie atakowali te systemy. Wielu radzieckich dowódców jednostek na linii frontu było skazanych na używanie własnych urządzeń, a to z kolei miało duży wpływ na efektywność radzieckiego dowództwa i kontroli. W jednym przypadku dowódca 41 Dywizji Pancernej 22 Korpusu Zmechanizowanego nie wiedząc co robić z powodu braku rozkazów przesunął swoją dywizję w rejon Kowla, który wchodził w skład przedwojennego planu obronnego, tym samym oddalając swoją dywizję od pola bitwy. Kolejnym problemem był brak środków transportu dla oddziałów piechoty korpusów zmechanizowanych. Dywizje zmotoryzowane (tylko w nazwie) miały zaledwie połowę zakładanego etatu transportowego. Poszczególni dowódcy korpusów wymyślali improwizowane rozwiązania, by przesunąć swoje oddziały piechoty do punktów koncentracji.
Rokossowski otrzymał 200 ciężarówek z okręgu rezerwowego w Szepetówce, jednak mimo tego część jego żołnierzy była zmuszona do jeżdżenia na pancerzach czołgów. Większość żołnierzy musiała jednak iść, ponieważ ciężarówki transportowały bardzo ważną amunicję i zaopatrzenie. W jednym przypadku ciężkie działa artyleryjskie należące do 22 Korpusu Zmechanizowanego były zostawiane na drodze, by traktory mogły je ciągnąć na pole bitwy. Dowódca 19 Korpusu Zmechanizowanego podzielił swoje wojska na dwie formacje, z czołgami szybko jadącymi daleko przed piechotą, co spowodowało, że jego jednostki pancerne dotarły na pole bitwy kompletnie bez wsparcia własnej piechoty. Riabyszew, dowódca 8 Korpusu Zmechanizowanego, raportował te same problemy. Jego artyleria była ciągnięta przez niezwykle powolne traktory, które spowalniały marsz całej kolumny: „Kolumny poruszały się z największą prędkością. Niestety artyleria ciągnięta przez traktory zostawała bardzo daleko w tyle, różnica w prędkości spowalniała koncentrację całej jednostki”.
Powikłania te zostały spotęgowane przez pozorną niezdolność radzieckich dowódców do odpowiedniej oceny ataku oskrzydlającego w kontekście do szybko rozwijającego się niemieckiego kotła. Pomiędzy 22 a 24 czerwca 8 Korpus Zmechanizowany otrzymał rozkaz skoncentrowania się w trzech różnych lokalizacjach: oryginalny rozkaz od dowództwa frontu, nowy rozkaz od dowództwa 6 Armii i 24 czerwca jeszcze inny rozkaz od dowództwa frontu.
Riabyszew napisał później:
"W drugiej połowie 25 czerwca jednostki korpusu znalazły się na północny zachód od Brodów. Podczas prawie 500 kilometrowego marszu korpus stracił połowę swoich starszych typów czołgów i znaczną część swojej artylerii i dział przeciwpancernych zarówno z powodu ataków powietrznych wroga, jak i usterek technicznych. Wszystkie czołgi znajdujące się jeszcze w służbie potrzebowały różnego rodzaju napraw i nie były w stanie operować na długich dystansach. Z tego powodu korpus znajdował się w bardzo osłabionym stanie, zanim kontrofensywa się jeszcze w ogóle rozpoczęła".
Z powodu tych i innych problemów, które trapiły jednostki mające wziąć udział w ataku czas rozpoczęcia operacji został przesunięty o sześć godzin na godz. 4:00 rano 24 czerwca. W momencie kiedy ta decyzja została podjęta, tj. wieczorem 23 czerwca, niecałe 48 godzin po niemieckiej inwazji, niemiecka 11 Dywizja Pancerna razem z 16 Dywizją Pancerną podążająca za nią weszły już ponad 60 km w głąb Związku Radzieckiego. Niemieckie 13 i 14 Dywizja Pancerna były już w drodze do Łucka z zadaniem sforsowania rzeki Styr, a 44, 298 i 299 Dywizja Piechoty poruszały się za dywizjami pancernymi, by wzmocnić natarcie. Pomimo opóźnionego terminu kontratak rozpoczął się tylko częściowo, ponieważ wszystkie siły niektórych jednostek nie były w stanie dotrzeć do swoich pozycji wcześniej niż po dwóch dniach. 4, 8, 9 i 19 Korpus Zmechanizowany wciąż znajdowały się w marszu na pole bitwy, a jednostki piechoty korpusów były jeszcze bardziej oddalone od miejsc koncentracji. Szef sztabu Kirponosa Maksim Purkajew był przeciwny komisarzowi politycznemu Frontu Południowo-Zachodniego, Nikołajowi Waszuginowi, jednak stanowisko Waszugina i Żukowa pozostało niezmienione: atak miał się rozpocząć bez opóźnień. Zaledwie dwie dywizje pancerne 15 Korpusu Zmechanizowanego na południu i jedna dywizja pancerna 22 Korpusu Zmechanizowanego na północy znajdowały się na pozycji do rozpoczęcia ataku 24 czerwca.
Radzieckie kontrataki.
Trzy radzieckie formacje wystawiły do walki silne oddziały pancerne złożone z nowoczesnych T-34 i KW: 4, 8 i 15 Korpus Zmechanizowany. W korpusach tych znajdowało się razem 717 czołgów tych typów, co stanowiło połowę z 1600 wyprodukowanych. Podczas bitwy skala zamierzonych operacji i dokładna rola każdego korpusu w planie była bardzo źle zakomunikowana lub w ogóle niekomunikowana. Riabyszew napisał, że „skład korpusów odpowiadał tylko za swoje cele w operacji”. Komunikacja pomiędzy poszczególnymi korpusami w celu uzgodnienia koordynacji była mała lub żadna.
10 Dywizja Pancerna.
Radziecka 10 Dywizja Pancerna wchodziła w skład 15 Korpusu Zmechanizowanego. 22 czerwca 1941 roku przednie bataliony dywizji odbiły Radziechów od niemieckiej piechoty, tracąc dwa czołgi. Następnego dnia dywizja starła się z niemiecką 11 Dywizją Pancerną w tym samym rejonie, niszcząc (według źródeł rosyjskich) 20 niemieckich czołgów, tracąc sześć T-34 i 20 BT. Wycofała się ona jednak w skoordynowany sposób z powodu braku amunicji. Według źródeł niemieckich, na polu bitwy pozostało 46 zniszczonych czołgów radzieckich, w tym cztery T-34. Z kolei straty niemieckiego 15 Pułku Pancernego (należącego do 11 DPanc), który brał udział w tych walkach, wyniosły jeden czołg bezpowrotnie zniszczony (PzKpfw III dowodzony przez mjr. Schimmelmanna) oraz nieznaną liczbę czołgów uszkodzonych. Według źródeł rosyjskich, 26 czerwca 1941 roku dywizja zniszczyła 23 niemieckie czołgi i jeden batalion piechoty niedaleko Radziechowa, tracąc 13 czołgów KW i 12 BT-7. Jednak tego dnia niemiecka dywizja, która rzekomo miała stracić te 23 czołgi, w praktyce zajęta była oczyszczaniem okolic Dubna z radzieckich niedobitków i nie zanotowała żadnych większych strat.
15 Korpus Zmechanizowany.
15 Korpus Zmechanizowany posiadał 749 czołgów, w tym 136 T-34 i KW. Z powodu wielu sprzecznych rozkazów korpus spędził całą bitwę poruszając się chaotycznie w trójkącie Radziechów–Brody–Łuck. Oprócz dwóch starć stoczonych przez 10 Dywizję Pancerną jego jednostki nie uczestniczyły w walkach. 7 lipca 1941 roku korpus raportował, że znajduje się w Berezowce (300 km od granicy) z dziewięcioma procentami swoich czołgów.
22 Korpus Zmechanizowany.
24 czerwca 1941 roku korpus zaatakował w kierunku Wojnicy. 29 czerwca meldował on, że posiada 19% ze swojej początkowej liczby czołgów. 1 lipca jeden z pułków korpusu zaatakował Dubno bez sukcesu. 15 lipca 1941 roku 22 Korpus Zmechaniozwany miał zaledwie 4% swojej początkowej liczby czołgów.
19 Korpus Zmechanizowany.
26 czerwca korpus zaatakował w kierunku Dubna, jednak został powstrzymany na kilka kilometrów od miasta. 29 czerwca w swoim składzie miał tylko 32 czołgi z 453 na początku bitwy.
8 Korpus Zmechanizowany.
8 Korpus Zmechanizowany Riabyszewa ostatecznie dotarł na pole bitwy 25 czerwca. 26 czerwca korpus zaatakował z sukcesem na kierunku Brody–Beresteczko przeciwko częściom niemieckiej 11 Dywizji Pancernej. Pomimo przypadkowych ustaleń radziecki korpus odniósł z początku sukces, zaskakując Niemców poza ich przygotowanymi pozycjami, niszcząc szybko ustanowione niemieckie pozycje przeciwpancerne obsadzone przez motocyklistów z XLVIII Korpusu Zmotoryzowanego. W późniejszym czasie 8 Korpus Zmechanizowany rozdzielił się na dwa zgrupowania: grupę Popiela i grupę Riabyszewa.
Grupa Popiela.
Grupa Popiela miała około 300 czołgów, w tym ponad 100 T-34 i KW. 27 czerwca grupa Popiela zaskoczyła i pokonała awangardę 11 Dywizji Pancernej i wyzwoliła Dubno, węzeł komunikacyjny o strategicznym znaczeniu. Była to najbardziej udana akcja wojsk radzieckich, ponieważ odcięła ona linie zaopatrzeniowe 11 Dywizji Pancernej. Niestety nie zostało to wykorzystane przez radzieckie dowództwo, które nie zdołało nawiązać komunikacji z grupą Popiela i wysłać zaopatrzenie oraz posiłki. Grupa czekała w Dubnie i przygotowywała się do obrony, tracąc inicjatywę operacyjną.
Sytuacja była uważana za „poważną” przez niemieckie naczelne dowództwo. Generał Franz Halder napisał w swoim pamiętniku:
"W sektorze Grupy Armii „Południe” ciężkie walki trwają na prawej flance 1 Grupy Pancernej. Rosyjski 8 Korpus Pancerny wbił głęboki klin w nasz front i znajduje się obecnie na tyłach 11 Dywizji Pancernej. Klin poważnie zakłócił nasze rejony tyłowe pomiędzy Brodami a Dubnem. Wróg zagraża Dubnie od południowego zachodu … przeciwnik posiada także wiele oddzielnych grup pancernych działających na tyłach 1 Grupy Pancernej, próbujących zająć wielkie przestrzenie".
Do 28 czerwca Niemcy zgromadzili olbrzymie siły w rejonie. Grupa Popiela została zaatakowana przez elementy 16 Zmotoryzowanej, 75 Dywizji Piechoty, dwóch innych dywizji piechoty i 16 Dywizji Pancernej. Okrążony w Dubnie Popiel bronił się do 1 lipca, kiedy został ostatecznie zmuszony do odwrotu.
Grupa Riabyszewa.
Grupa Riabyszewa posiadała 303 czołgi, w tym 49 T-34 i 46 KW. 28 czerwca podczas próby podążania za grupą Popiela grupa Riabyszewa napotkała i zaatakowała niemieckie 57 i 75 Dywizję Piechoty oraz elementy 16 Dywizji Pancernej. Atak się nie udał i Rosjanie szybko się wycofali. 1 lipca Riabyszew raportował, że znajduje się w Tarnopolu z 207 czołgami, w tym 31 T-34 i 43 KW. Nie kontynuując walk 8 Korpus Zmechanizowany wycofał się do Koziatyna, gdzie 7 lipca 1941 roku posiadał 43 czołgi – 5% początkowej liczby czołgów.
4 Korpus Zmechanizowany.
4 Korpus Zmechanizowany dowodzony przez Andrieja Własowa był najsilniejszy na Ukrainie mając w swoim składzie 979 czołgów, w tym 313 T-34 i 101 KW. Korpus powolnie zareagował na rozkazy i nie udało mu się skoncentrować wszystkich swoich sił na czas. Największym osiągnięciem korpusu było osłanianie wycofującego się 15 Korpusu Zmechanizowanego przed nacierającą niemiecką piechotą. Nie podejmując żadnych ataków, ani samemu nie będąc atakowanym 12 lipca korpus posiadał 6% KW, 12% T-34 i 4% lekkich czołgów z początkowej liczby wszystkich typów czołgów.
Oprócz tych kontrataków nie było więcej dużo znaczących akcji przeprowadzonych przez oddziały radzieckie podczas bitwy.
Decyzja, niezdecydowanie i zamieszanie w dowództwie.
Wpływ wahań i zamieszania w dowództwie 27 czerwca na wynik bitwy i niemiecki atak w głąb Ukrainy jest trudny do oszacowania.
Kiedy radzieckie siły wyzwoliły Dubno i odcięły przednie jednostki niemieckie Kirponos uważał, że ten sam niemiecki atak zagrażał oskrzydleniem i okrążeniem radzieckich wojsk atakujących od południa. Z tego powodu Kirponos rozkazał wstrzymanie ofensywy i wycofanie się w celu skrócenia własnego frontu „w celu uniemożliwienia niemieckim zgrupowaniom pancernym dostania się na tyły 6 i 26 Armii”, według Iwana Bagramiana.
Po rozmowie z dowódcą frontu i jego sztabem Gieorgij Żukow rozkazał odwołanie tych rozkazów i dwie godziny później wydał nowe rozkazy o ponowieniu ataku. Doprowadziło to do jeszcze większego zamieszania, co było typowe dla radzieckiego dowództwa podczas bitwy w rejonie Dubno – Łuck – Brody. Rokossowski, który dowodził 9 Korpusem Zmechanizowanym atakującym od północy sprzeciwił się nowym rozkazom uważając, że „otrzymaliśmy rozkaz o przeprowadzeniu kontrataku. Jednakże wojska przeciwnika były liczniejsze od naszych i wziąłem na siebie całkowitą odpowiedzialność rozkazując o wstrzymaniu ofensywy i starciu się z przeciwnikiem w przygotowanych pozycjach obronnych”. W tym samym czasie Riabyszew, dowodzący 8 Korpusem Zmechanizowanym, posłuchał rozkazu i wznowił kontratak.
Wydaje się, że Riabyszew zajmował to samo stanowisko, co Żukow – gdyby kontratak był kontynuowany agresywnie i bez opóźnień Rosjanie mogliby odnieść większe sukcesy. Jednakże dalsze wydarzenia wydają się bronić stanowisko Kirponosa, który uważał, że atak był zbyt przedwczesny i mógł zdestabilizować cały front. Wkrótce po tym jak radziecki atak został powstrzymany całkowite dowództwo nad połączonymi siłami Frontu Południowo-Zachodniego i Południowego zostało przekazane Siemionowi Budionnemu. Do katastrofy doszło podczas bitwy pod Humaniem – do niewoli trafiło ponad 100 000 radzieckich żołnierzy, kiedy radzieckie 6 i 12 Armia zostały okrążone po ponownym ataku Grupy Armii „Południe” przeprowadzonym w kierunku południowym z pozycji, które zajęła podczas walk o Dubno. Kirponos przewidział zagrożenie, jakim było niemieckie kontruderzenie spod Dubna podczas rozmów z Żukowem.
Konfrontacja pomiędzy Kirponosem a Żukowem doprowadziła to tego, że Żukow powiedział komisarzowi politycznemu Frontu Południowo-Zachodniego, Nikicie Chruszczowowi, „wydaje mi się, że wasz dowódca (Kirponos) jest niestety mięczakiem”. Było to oskarżenie, przed którym Kirponos nigdy nie mógł się wytłumaczyć, ponieważ zginął podczas bitwy o Kijów, po tym jak stolica Ukrainy została okrążona przez Niemców.
Podsumowanie.
Bitwa pomiędzy niemiecką 1 Grupą Pancerną i radzieckimi korpusami zmechanizowanymi była jedną z najbardziej krwawych podczas całej inwazji, trwając cztery pełne dni. Rosjanie walczyli zaciekle, zaś załogi niemieckich czołgów i dział przeciwpancernych odkryły ku swemu przerażeniu, że nowo wyprodukowane T-34 były prawie całkowicie odporne na ich ostrzał. Nowe radzieckie czołgi KW-1 i KW-2 były całkowicie odporne na jakiekolwiek niemieckie działa przeciwpancerne, jednak linie zaopatrzeniowe Armii Czerwonej zostały całkowicie zniszczone z powodu ataków Luftwaffe.
Niemieckie eskadry bombowe (Kampfgeschwader), a mianowicie KG 51, KG 54 i KG 55 przeprowadziły ogromną liczbę ataków z niskiego pułapu na radzieckie oddziały lądowe. Kwatera główna radzieckiego 15 Korpusu Zmechanizowanego została zniszczona, a jej dowódca, gen. mjr Ignacy „Hnat” Karpezo, został bardzo ciężko ranny. Samoloty Luftwaffe zniszczyły około 201 radzieckich czołgów w tym rejonie.
Pięć radzieckich korpusów było pod ciągłymi atakami podczas koncentrowania się w duże zgrupowania bojowe. Niemieccy żołnierze izolowali poszczególne jednostki i niszczyli je. W tym samym czasie Luftwaffe przeczesywała pole bitwy odcinając jednostki piechoty i pozbawiając je możliwości uzupełnienia paliwa i amunicji. Ostatecznie z powodu braku odpowiedniego planu i koordynacji radziecki kontratak pod Dubnem zakończył się porażką.
Po bitwie.
1 Grupa Pancerna poniosła poważne straty podczas walk wokół Dubna, w szczególności tracąc wiele swoich czołgów, jednak była w stanie kontynuować operacje. Rosjanie ponieśli także ciężkie straty, co spowodowało, że większość ich jednostek nie była w stanie kontynuować działań bojowych. Ten obronny sukces Niemców pozwolił im na kontynuowanie swojej ofensywy, nawet jeżeli została ona chwilowo zatrzymana przez zaciekłość radzieckich kontrataków.

</doc>
<doc id="2220583" url="https://pl.wikipedia.org/wiki?curid=2220583" title="Aishwarya">
Aishwarya

Aishwarya Rajya Lakshmi Devi Shah (ur. 7 listopada 1949 w Katmandu, zm. 1 czerwca 2001 tamże) – królowa Nepalu.
Pochodziła z arystokratycznego rodu Rana (w latach 1846-1950 "de facto" dziedzicznie sprawującego funkcję premiera Nepalu). Jej rodzicami byli generał Kendra Shumsher Jang Bahadur Rana i jego żona Rani Rajya Lakshmi Rana.
W 1970 poślubiła następcę tronu Nepalu, księcia Birendrę (od śmierci swojego ojca króla Mahendry 31 stycznia 1972 kolejnego monarchę). Para miała troje dzieci:
Została zastrzelona wraz z wieloma krewnymi przez swojego syna Dipendrę w pałacu królewskim.

</doc>
<doc id="2220584" url="https://pl.wikipedia.org/wiki?curid=2220584" title="Andrea Longo">
Andrea Longo

Andrea Longo (ur. 26 czerwca 1975 w Piove di Sacco) – włoski lekkoatleta, specjalizujący się w biegu na 800 metrów. 
Na ważnej imprezie międzynarodowej zadebiutował w 1994 roku docierając do półfinału mistrzostw świata juniorów, a dwa lata później uplasował się na piątej pozycji halowych mistrzostw Starego Kontynentu. W 1997 najpierw dotarł do półfinału halowych mistrzostw świata, a następnie zdobył srebro igrzysk śródziemnomorskich i został pierwszym w historii młodzieżowym mistrzem Europy w biegu na 800 metrów. Bez sukcesów startował w 1998 podczas halowych mistrzostw Starego Kontynentu, natomiast w sezonie letnim był siódmy na mistrzostwach Europy w Budapeszcie. Zimą 1999 dotarł do półfinału halowego czempionatu globu, a w sierpniu był szósty podczas mistrzostw świata. W swoim debiucie na igrzyskach olimpijskich, we wrześniu 2000, dotarł do półfinału. W 2001 został przyłapany na stosowaniu niedozwolonego dopingu i otrzymał karę dwuletniej dyskwalifikacji od 17 sierpnia 2001 do 16 sierpnia 2003. Tuż po zakończeniu okresu karencji zajął piąte na światowym czempionacie w Paryżu. Na półfinale zakończył udział w igrzyskach olimpijskich w Atenach, a w 2006 był siódmy na mistrzostwach Europy. Sześciokrotny złoty medalista mistrzostw Włoch i reprezentant kraju w pucharze Europy oraz meczach międzypaństwowych. 
Rekordy życiowe: stadion – 1:43,74 (3 września 2000, Rieti); hala – 1:47,56 (11 lutego 1997, Genua). Rezultat z Rieti (1:43,74) jest rekordem Włoch (w 1973 Marcello Fiasconaro uzyskał wynik 1:43,7 z pomiaru ręcznego). Longo do 2016 roku był także rekordzistą Europy w biegu na 600 metrów (1:14,41 w 2000).
Mąż francuskiej sprinterki, Fabé Dia (olimpijki z 2000).

</doc>
<doc id="2220587" url="https://pl.wikipedia.org/wiki?curid=2220587" title="Ringleben (Bad Frankenhausen)">
Ringleben (Bad Frankenhausen)

Ringleben – dzielnica miasta Bad Frankenhausen/Kyffhäuser w Niemczech, w kraju związkowym Turyngia, w powiecie Kyffhäuser. Do 31 grudnia 2018 jako samodzielna gmina wchodziła w skład wspólnoty administracyjnej Mittelzentrum Artern.

</doc>
<doc id="2220588" url="https://pl.wikipedia.org/wiki?curid=2220588" title="Newfoundland and Labrador Tankard 2011">
Newfoundland and Labrador Tankard 2011

Newfoundland and Labrador Tankard 2011, turniej wyłaniający mistrzów Nowej Fundlandii i Labradoru w curlingu. Odbył się między 1 a 6 lutego 2011 w St. John’s, na lodowisku Re/Max Centre.
Zwycięzca reprezentował prowincję w London na Tim Hortons Brier 2011. Piąty raz z rzędu tytuł mistrzowski zdobył zespół Brada Gushue.
W porównaniu do poprzedniej edycji mistrzostw ograniczono liczbę uczestników turnieju finałowego z 9 do 6. Dodatkowo w przypadku gdy w Round Robin jedna z drużyn nie przegrałaby żadnego meczu, w finale musiałaby zostać pokonana dwukrotnie.
Play off.
Finał.
5 lutego 2010; 19:00
Półfinał.
5 lutego 2010; 13:00
Round Robin.
Sesja 1..
2 lutego 2011; 19:00
Sesja 2..
3 lutego 2011; 13:00
Sesja 3..
3 lutego 2011; 19:00
Sesja 4..
4 lutego 2011; 9:00
Sesja 5..
4 lutego 2011; 14 :00

</doc>
<doc id="2220591" url="https://pl.wikipedia.org/wiki?curid=2220591" title="Ringleben">
Ringleben

Niemcy:
Osoby:

</doc>
<doc id="2220597" url="https://pl.wikipedia.org/wiki?curid=2220597" title="Zaginiony na Syberii">
Zaginiony na Syberii

Zaginiony na Syberii, "Lost in Siberia", "Затерянный в Сибири" – brytyjsko-radziecki dramat obyczajowy z 1991 roku w reżyserii Aleksandra Mitty. Film jest oparty na autentycznych wydarzeniach.
Fabuła.
Rok 1945. Brytyjski archeolog Andrew Miller prowadzi obiecujące prace wykopaliskowe w Iranie przy granicy z ZSRR. Jego odkryciami interesuje się sam szach i szachini, wizytujący teren wykopalisk. Pewnego dnia zostaje jednak porwany przez NKWD, wywieziony do Moskwy i oskarżony o szpiegostwo na rzecz Stanów Zjednoczonych. Jak się wkrótce okazuje padł ofiarą pomyłki, jednak NKWD gdy się już w tym zorientowało, chcąc uniknąć międzynarodowego skandalu, przy pomocy tortur zmusza Millera do przyznania się do fikcyjnych zarzutów i zsyła do łagru. Tu Miller, nie znający języka i obozowych zwyczajów, musi przejść ciężką próbę charakteru. Początkowo okradany i poniżany przez współwięźniów, doprowadzony do próby samobójstwa, w końcu odnajduje się w obozowej rzeczywistości, wciąż jednak pozostając człowiekiem i zyskując przyjaciół. Próbuje nieudanie uciekać, jednak schwytany, na wpółżywy i z tej próby wychodzi cało dzięki pomocy Anny – obozowej lekarki. Pomiędzy tym dwojgiem ludzi wkrótce wybucha płomienne uczucie. Niestety, Anna jest obiektem adoracji prymitywnego komendanta obozu – kpt. Małachowa, który gdy odkrywa jej związek z Millerem, umieszcza go w najgorszym baraku z największymi recydywistami. To, oraz podziały pomiędzy osadzonymi w obozie kryminalistami doprowadza do bijatyki pomiędzy przestępczymi grupami w której wielu więźniów ginie. Rozsierdzony komendant wysyła karnie Millera na Kołymę – stamtąd już nikt nie wraca. Anna wraz z przygarniętą sierotą – sprytną, kilkuletnią Lilką podąża za nim. Nieoczekiwanie, podczas załadunku na statek płynący na Kołymę, Miller zostaje odwołany z grupy więźniów i wysłany do Moskwy. Tam okazuje się, że pewien japoński jeniec którego spotkał w transporcie na Syberię w pierwszych scenach filmu i któremu opowiedział historię swojego aresztowania, to japoński generał, który po uwolnieniu rozpoczął interwencję w jego sprawie m.in. na dworze szacha. Sprawa Millera dociera do samego Berii, a ten na wszelki wypadek rozkazuje go uwolnić. Miller w ostatnich scenach filmu goszczony jest na salonach szacha, gdzie znów ma możliwość obcować ze swoimi znajomymi. Jednak w tłumie wytwornych gości widzi Annę i obszarpane postacie więźniów. O tym co zostawił na Syberii pamiętać ma do końca życia.

</doc>
<doc id="2220601" url="https://pl.wikipedia.org/wiki?curid=2220601" title="Eerste klasse (1903/1904)">
Eerste klasse (1903/1904)

Eerste klasse (1903/1904) był 9. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Racing Bruksela. Nowym mistrzem Belgii został zespół Union St-Gilloise.
Grupa flamandzka.
Baraż o udział w turnieju fonałowym.
Zespół FC Brugeois awansował do turnieju finałowego.

</doc>
<doc id="2220605" url="https://pl.wikipedia.org/wiki?curid=2220605" title="Hrabstwo Solano">
Hrabstwo Solano

Hrabstwo Solano (ang. "Solano County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 906,67 mil² (2348,26 km²). Według szacunków United States Census Bureau w roku 2009 miało 407 234 mieszkańców.
Hrabstwo powstało w 1850 roku. 
Na jego terenie znajdują się:

</doc>
<doc id="2220606" url="https://pl.wikipedia.org/wiki?curid=2220606" title="Inugami (mitologia)">
Inugami (mitologia)

 – w mitologii japońskiej, rodzaj ducha (zjawy), który był sprowadzany w celu zemsty bądź jako strażnik swojego właściciela ("inugami-mochi"); rodzaj , duchów przyzywanych przez osoby praktykujące onmyōdō (tradycyjną, japońską kosmologię ezoteryczną).
Według wierzeń, stwory te są bardzo silne i zdolne do niezależnego istnienia, dopóki przyzywający ich nie odeślą. Pochodzą z Kiusiu, rzadko kiedy pojawiają się na wschód od regionu Kinki.
Historia.
Istnieje ogólne przekonanie, że inugami powstaje przez zakopanie psa po szyję oraz ułożenie żywności wokół niego w taki sposób, aby nie mógł jej dosięgnąć, aż umrze. W tym czasie pan psa musi powiedzieć mu, iż ból, który pies odczuwa jest niczym w porównaniu z tym, co czuje właściciel. Gdy pies umiera, staje się inugami, a jego ostatnia wola, którą miało być spożycie posiłku, zaczyna działać jako pojednawcza oferta i tym samym zmusza ducha do posłuszeństwa.
Inna legenda głosi, że staruszek, który pragnął zemsty na swoich wrogach, pogrzebał swojego ulubionego psa właśnie tak, aby tylko jego głowa wystawała i powiedział: "Jeśli masz duszę, spełnij moją wolę, a będą Cię czcił jak boga". Po czym przepiłował psu głowę piłą wykonaną z bambusa. Duch psa uczynił, jak chciał jego pan, ale za bolesną śmierć prześladował staruszka aż do jego śmierci.
Na wyspach Oki inugami przejmuje funkcje, które w innych regionach Japonii przypadają lisowi (kitsune). Uważa się, że inugami-mochi odniesie sukcesy i zdobędzie fortunę, a ci, którym sprzyja, będą zwracali mu wszystko z nadwyżką. "Właściciele inugami" muszą uważać, aby nie obrazić swoich duchów i nie skierować na siebie ich gniewu. W przeciwieństwie do kitsune, inugami nie muszą postępować zgodnie z życzeniem pana. Działają również według własnej woli.
W wielu małych wioskach w Japonii uważa się, iż mieszka w nich co najmniej jedna starsza pani posiadająca moc inugami-mochi.
Ludzcy posiadacze.
Ciało inugami pozostaje na Ziemi, gdy opuszcza on świat na życzenie swojego mistrza. Jeśli jego ciało zostało pochowane, zaczyna powoli gnić. Jeśli jednak powróci z zaświatów i jego ciało nie będzie już nadawać do zamieszkania, może przejąć kontrolę nad ciałem swojego pana, co uczyni go jeszcze bardziej potężnym. Mówi się, iż posiadacze mogą rozkazać inugami, aby wyleczył choroby pana lub poprawił jego zły stan zdrowia. Jednakże, powoduje to, iż osoba leczona zaczyna zachowywać się jak pies.

</doc>
<doc id="2220610" url="https://pl.wikipedia.org/wiki?curid=2220610" title="Ferdynand Szumlas">
Ferdynand Szumlas

Ferdynand Szumlas (ur. 2 stycznia 1924 w Jeleśni pow. Żywiec, zm. 24 czerwca 1979 pod Amsterdamem) – polski chemik oraz geochemik, nauczyciel akademicki.
Życiorys.
Ojciec był robotnikiem kolejowym. Dodatkowo rodzina posiadała 3-morgowe gospodarstwo rolne. Miał dwóch braci i siostrę. W 1935 ukończył 6-klasową szkołę powszechną w Jeleśni i został przyjęty do Państwowego Gimnazjum im. M. Kopernika w Żywcu, gdzie naukę zakończył małą maturą w 1939 roku .
Podczas wojny pracował w różnych miejscach. W latach 1940–1943 w wytwórni skrzyń (Sägewerk u. Kistenfabrik F. Piecha); następnie w latach 1943–1944 był portierem i kelnerem w pensjonacie Kurhaus Schweizerhof w Zwardoniu. Pod koniec wojny (1944–1945) był laborantem w zakładach chemicznych w Kędzierzynie (I.G. Farbenindustrie Werk Heydebreck). Przez całą okupację uczył się zaocznie chemii w prywatnej szkole korespondencyjnej (Rustin-Fernschule Berlin).
Po wyzwoleniu przez kilka miesięcy pracował w Polskich Kolejach Państwowych i równocześnie uczęszczał do gimnazjum dla dorosłych w Żywcu, gdzie w 1946 uzyskał świadectwo dojrzałości. W tym samym roku zapisał się na I rok studiów na Wydziale Matematyczno-Przyrodniczym Uniwersytetu Poznańskiego i w grudniu 1950 otrzymał dyplom magistra filozofii w zakresie chemii na podstawie pracy z chemii fizycznej wykonanej pod kierunkiem prof. Głowackiego.
Podczas studiów zarabiał korepetycjami i jako nauczyciel, najpierw w Państwowym Gimnazjum i Liceum im. Karola Marcinkowskiego w Poznaniu (IX.47-IX.48), później w Państwowym Liceum Rolniczo-Gospodarczym w Rokietnicy koło Poznania (IX.48-IX.49) i w II Państwowym Liceum dla Pracujących (IX.48-IX.51) w Poznaniu. Przez cały okres studiów działał społecznie w "Caritas Academica" i przez dłuższy czas był też prezesem tej instytucji.
W 1949 ożenił się z Elżbietą Stachowską, córką poznańskiego aptekarza, z którą miał troje dzieci: Marka (1950), Małgorzatę (1951) i Jacka (1954).
Od III roku studiów był zatrudniony najpierw jako asystent, później starszy asystent i adiunkt na Uniwersytecie Poznańskim w Zakładzie Mineralogii i Petrografii, kierowanym przez prof. Kazimierza Smulikowskiego. Prowadził ćwiczenia z krystalografii i mineralogii dla chemików, farmaceutów i geologów.
W 1952 otrzymał nagrodę Rektora Uniwersytetu Poznańskiego za szczególne osiągnięcia pedagogiczne. W tym samym roku został służbowo przeniesiony do Warszawy wraz z Zakładem prof. K. Smulikowskiego na nowo organizowany Wydział Geologii Uniwersytetu Warszawskiego. W latach 1952–1954 zatrudniony był na stanowisku adiunkta, później p.o. samodzielnego pracownika nauki, a od 1 września 1954 do 30 września 1961 na stanowisku zastępcy profesora przy Katedrze Mineralogii i Geochemii Wydziału Geologii UW. W latach 1954–1956 zorganizował i kierował Wieczorowym Studium Geologii Technicznej przy Wydziale Geologii UW, a przez cały okres istnienia Studium (do 1961) kierował jej Komisją Egzaminacyjną i prowadził zajęcia dydaktyczne z krystalografii, mineralogii, petrografii technicznej. Równocześnie dla uczestników studiów dziennych prowadził wykłady i ćwiczenia z fizykochemicznych metod analizy i technologii surowców mineralnych. Prowadził badania naukowe dotyczące petrografii skał zasadowych okolic Sobótki, amfibolitów i gnejsów okolic źródlisk Białej Lądeckiej oraz surowców kwarcowych z Rozdroża Izerskiego.
Przez cały czas był konsultantem i weryfikatorem opracowań i dokumentacji geologicznych, m.in. w „Geoprojekcie”, w Centralnym Zarządzie Przemysłu Surowców Mineralnych i w Komisji Zasobów Kopalin Centralnego Urzędu Geologii.
Od 1957 pracował też na części etatu w Zakładzie Nauk Geologicznych PAN, gdzie zajmował się geochemią serpentynitów okolic Sobótki. Wyniki wykonanych wówczas badań stały się podstawą pracy wykonanej pod kierunkiem prof. Kazimierza Smulikowskiego "Nikiel, kobalt i chrom w serpentynitach okolic Sobótki na Dolnym Śląsku", na podstawie której 19 grudnia 1960 otrzymał tytuł doktora nauk przyrodniczych na Wydziale Geologii Uniwersytetu Warszawskiego.
Z początkiem 1960 otrzymał od dyrektora Instytutu Geologicznego w Warszawie, prof. Edwarda Rühle propozycję zorganizowania, a następnie kierowania Zakładem Geochemii. Z dniem 1 marca 1960 rozpoczął pracę w Instytucie Geologicznym. Dobierał personel, kompletował aparaturę, wyposażenie nowego Zakładu i uruchamiał pracownie analityczne badań fizykochemicznych.
Ghana.
We wrześniu 1963 zakończył pracę w Instytucie Geologicznym w związku z delegowaniem wraz z Janem Brudzińskim i Jerzym Wróblickim do pracy w Służbie Geologicznej w Ghanie. Podczas prawie 5-letniego pobytu w Ghanie prowadził prace poszukiwawcze w terenie, nadzorował prace wiertnicze i kierował laboratorium analitycznym w Saltpond (około 75 km na zachód od Akry). Współpracował z geologami dokumentującymi nowo odkryte złoża pegmatytów spodumenowych, boksytów i kaolinów i nadzorował działalność specjalistycznych pracowni: mineralogicznej, chemicznej, rentgenowskiej i kruszcowej w Akrze. Nawiązał kontakty z ośrodkami naukowymi w Anglii i Holandii (m.in. Uniwersytetem w Leiden oraz z Laboratorium Izotopowym w Amsterdamie), gdzie badał wiek bezwzględny skał z Ghany. Podczas jednej z wizyt na Uniwersytecie w Leiden, w Holandii, otrzymał propozycję zatrudnienia w charakterze wykładowcy.
Lejda.
W kwietniu 1968, po zakończeniu kontraktu w Ghanie, podjął pracę w Lejdzie (Geological Institute, State University, Leiden). Wykładał dla studentów petrografię, mineralogię i geochemię. Równocześnie podjął pracę w International Training Centrum – International Institute for Aerial Survey and Earth Sciences, w Delfcie. Były tam prowadzone dwuletnie studia dla inżynierów z krajów rozwijających się, głównie afrykańskich, w tym także z Ghany.
Zginął 24 czerwca 1979 w wypadku samochodowym, gdy odwoził na lotnisko w Amsterdamie koleżankę z Polski, którą gościł w swoim domu. Został pochowany na cmentarzu Rijnhof w Leiden.
Publikacje.
W najważniejszej swojej opublikowanej w Polsce pracy („Archiwum Mineralogiczne” vol. XXIV, 1960), dotyczącej geochemii niklu, kobaltu i chromu w serpentynitach z okolic Sobótki na Dolnym Śląsku, jako jeden z pierwszych wykorzystał metody statystyki matematycznej do interpretacji danych geochemicznych. Unikatowe wyniki oznaczeń wieku skał zebranych w Ghanie zostały opublikowane w Holandii („Geologie en Mijnbouw” vol. 46, no 5). Łącznie był autorem kilkudziesięciu publikacji i opracowań archiwalnych, głównie zagranicznych, oraz licznych recenzji.

</doc>
<doc id="2220614" url="https://pl.wikipedia.org/wiki?curid=2220614" title="José Luis Villarreal">
José Luis Villarreal

José Luis Villareal Acevedo (ur. 17 marca 1966 w Córdobie) – argentyński piłkarz, grający na pozycji pomocnika.
Kariera klubowa.
José Luis Villareal rozpoczął karierę w 1986 roku w klubie Belgrano Córdoba. Kolejnym jego klubem było stołeczne Boca Juniors, w którym grał w latach 1987-1992. Z Boca Juniors dwukrotnie zdobył mistrzostwo Argentyny 1991 oraz Apertura 1991. W ciągu pięciu lat wystąpił w barwach Boca w 119 meczach, w którym strzelił 8 bramek.
Wiosną 1993 miał epizod w Atlético Madryt, po którym powrócił do Argentyny do River Plate. Z River Plate dwukrotnie zdobył mistrzostwo w: Apertura 1993 i Apertura 1994. W latach 1995-1996 występował we Francji w Montpellier HSC. W 1997 roku występował w Meksyku w klubie CF Pachuca. Po powrocie do Argentyny został zawodnikiem Estudiantes La Plata, w którym występował w latach 1997-1998. Ostatnie lata kariery spędził głównie w macierzystym Belgrano Córdoba, w którym zakończył karierę w 2004 roku.
Kariera reprezentacyjna.
W reprezentacji Argentyny Villareal zadebiutował 19 lutego 1991 w wygranym 2-0 towarzyskim meczu z Węgrami. W 1992 roku wystąpił w pierwszej edycji Pucharu Konfederacji, który zakończył się tryumfem Argentyny. Na turnieju w Rijadzie wystąpił w obu meczach z Wybrzeżem Kości Słoniowej oraz Arabią Saudyjską. Ostatni raz w reprezentacji wystąpił 8 sierpnia 1993 w przegranym 1-3 meczu eliminacji Mistrzostw Świata 1994 z Paragwajem. Ogółem w latach 1991-1993 wystąpił w barwach "albicelestes" w 8 meczach.

</doc>
<doc id="2220617" url="https://pl.wikipedia.org/wiki?curid=2220617" title="Nova Scotia Men’s Molson Provincial Championship 2011">
Nova Scotia Men’s Molson Provincial Championship 2011

Nova Scotia Men’s Molson Provincial Championship 2011, turniej wyłaniający mistrzów Nowej Szkocji mężczyzn w curlingu. Turniej finałowy odbył się w dniach 1 – 6 lutego 2011 w Dartmouth, na lodowisku Dartmouth Curling Club. 
W turnieju finałowym brało udział 16 drużyn, które zostały wyłonione podczas turnieju strefy północnej i południowej oraz turnieju challenge. Z rywalizacji strefowych wyłoniono po 7 drużyn, 2 awansowały z challenge'u. Tytułu mistrzowskiego z Nova Scotia Men’s Molson Provincial Championship 2010 bronił Ian Fitzner-LeBlanc, jego drużyna zajęła 3. miejsce. 
Turniej wygrał Shawn Adams, którego drużyna w finale pokonała 7:5 Steve Ogdena. Zwycięzca wystąpił jako reprezentacja prowincji na Tim Hortons Brier 2011.
Runda A.
1.
2 lutego 2011; 9:00Przegrany do 103
2.
2 lutego 2011; 9:00Przegrany do 103
3.
2 lutego 2011; 9:00Przegrany do 101
4.
2 lutego 2011; 9:00Przegrany do 101
5.
2 lutego 2011; 14:00Przegrany do 102
6.
2 lutego 2011; 14:00Przegrany do 102
7.
2 lutego 2011; 14:00Przegrany do 104
8.
2 lutego 2011; 14:00Przegrany do 104
9.
2 lutego 2011; 19:00Przegrany do 105
10.
2 lutego 2011; 19:00Przegrany do 107
11.
3 lutego 2011; 9:00Przegrany do 108
12.
3 lutego 2011; 9:00Przegrany do 106
13.
3 lutego 2011; 14:00Przegrany do 110
14.
3 lutego 2011; 19:00Przegrany do 109
15.
4 lutego 2011; 14:00Przegrany do 113
Runda B.
101.
2 lutego 2011; 19:00Przegrany 3 – przegrany 4; pokonany do 201
102.
2 lutego 2011; 19:00Przegrany 5 – przegrany 6; pokonany do 201
103.
3 lutego 2011; 9:00Przegrany 1 – przegrany 2; pokonany do 202
104.
3 lutego 2011; 9:00Przegrany 7 – przegrany 8; pokonany do 202
105.
3 lutego 2011; 14:00Przegrany 9 – wygrany 101; pokonany do 204
106.
3 lutego 2011; 14:00Przegrany 12 – wygrany 102; pokonany do 205
107.
3 lutego 2011; 19:00Przegrany 10 – wygrany 103; pokonany do 204
108.
3 lutego 2011; 19:00Przegrany 11 – wygrany 104; pokonany do 205
109.
4 lutego 2011; 9:00Przegrany 14 – wygrany 105; pokonany do 206
110.
4 lutego 2011; 9:00Przegrany 13 – wygrany 106; pokonany do 206
111.
4 lutego 2011; 14:00Wygrany 107 – wygrany 108; pokonany do 207
112.
4 lutego 2011; 19:00Wygrany 109 – wygrany 110; pokonany do 209
113.
4 lutego 2011; 19:00Przegrany 15 – wygrany 111; pokonany do 208
114.
5 lutego 2011; 9:00Wygrany 112 – wygrany 113; pokonany do 212
201.
3 lutego 2011; 14:00Przegrany 101 – przegrany 102
202.
3 lutego 2011; 19:00Przegrany 103 – przegrany 104
203.
4 lutego 2011; 14:00Wygrany 201 – wygrany 203
204.
4 lutego 2011; 9:00Przegrany 105 – przegrany 107
205.
4 lutego 2011; 9:00Przegrany 106 – przegrany 108
206.
4 lutego 2011; 19:00Przegrany 109 – przegrany 110
207.
4 lutego 2011; 19:00Przegrany 111 – wygrany 203
208.
5 lutego 2011; 9:00Przegrany 113 – wygrany 204
209.
5 lutego 2011; 9:00Przegrany 112 – wygrany 205
210.
5 lutego 2011; 9:00Wygrany 206 – wygrany 207
211.
5 lutego 2011; 14:00Wygrany 208 – wygrany 209
212.
5 lutego 2011; 14:00Przegrany 114 – wygrany 210
Runda finałowa.
A-B.
5 lutego 2010; 20:00
C1-C2.
5 lutego 2010; 20:00
Półfinał.
6 lutego 2010; 9:00
Finał.
6 lutego 2010; 14:00

</doc>
<doc id="2220619" url="https://pl.wikipedia.org/wiki?curid=2220619" title="José Villareal">
José Villareal



</doc>
<doc id="2220623" url="https://pl.wikipedia.org/wiki?curid=2220623" title="Nordhausen (ujednoznacznienie)">
Nordhausen (ujednoznacznienie)

Niemcy:
Osoby:
Inne:
Zobacz też:

</doc>
<doc id="2220625" url="https://pl.wikipedia.org/wiki?curid=2220625" title="Knives Out">
Knives Out

Knives Out – drugi singiel angielskiej grupy Radiohead z jej piątego albumu Amnesiac. Nagrany podczas sesji do albumu Kid A utwór wydany został 6 sierpnia 2001 roku, a jego nagranie zajęło 373 dni.
„Knives Out” dostało się na 13. pozycję listy UK Singles Chart, a przez 4 tygodnie gościło na szczycie Canadian Singles Chart. Covery piosenki nagrali: The Flaming Lips, Christopher O’Riley oraz jazzowy pianista Brad Mehldau. Od piosenki pochodzi tytuł filmu z 2019 roku – "Knives Out".
Zdaniem Thoma Yorke’a utwór opowiada o kanibalach.
Teledysk.
Teledysk wyreżyserował Michel Gondry. Filmowany był w jednym ujęciu i przedstawiał Thoma Yorke’a siedzącego przy łożku swojej partnerki granej przez Emmę de Caunes.

</doc>
<doc id="2220627" url="https://pl.wikipedia.org/wiki?curid=2220627" title="Eerste klasse (1904/1905)">
Eerste klasse (1904/1905)

Eerste klasse (1904/1905) był 10. edycją najwyższej piłkarskiej klasy rozgrywkowej w Belgii. W rozgrywkach brało udział 11 zespołów. Tytuł obroniła drużyna Union St-Gilloise.

</doc>
<doc id="2220629" url="https://pl.wikipedia.org/wiki?curid=2220629" title="Mohammad Gholami">
Mohammad Gholami

Mohammad Gholami (per. محمد غلامی, ur. 13 lutego 1983 w Bandar-e Anzali) – irański piłkarz występujący na pozycji napastnika w drużynie Sepidrood Raszt.
Kariera piłkarska.
Mohammad Gholami jest wychowankiem klubu Malawan. W 2006 odszedł do drużyny PAS Teheran. Potem występował w PAS Hamedan, a od 2009 do 2011 był zawodnikiem zespołu Steel Azin. Następnie grał w takich klubach jak: Damasz Gilan, Sepahan Isfahan, Rah Ahan, Padideh FC, Esteghlal Ahwaz, FC Khooneh be Khooneh i Gol Gohar Sirdżan. W 2018 przeszedł do Sepidrood Raszt.
Mohammad Gholami w 2010 zadebiutował w reprezentacji Iranu. W 2011 został powołany do kadry narodowej na Puchar Azji. Jego drużyna zajęła pierwsze miejsce w grupie i odpadła w ćwierćfinale z Koreą Południową.

</doc>
<doc id="2220632" url="https://pl.wikipedia.org/wiki?curid=2220632" title="Hrabstwo Stanislaus">
Hrabstwo Stanislaus

Hrabstwo Stanislaus (ang. "Stanislaus County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 1514,67 mil² (3922,98 km²). Według szacunków United States Census Bureau w roku 2009 miało 510 385 mieszkańców.
Hrabstwo powstało w 1854 roku. 
Na jego terenie znajdują się:

</doc>
<doc id="2220635" url="https://pl.wikipedia.org/wiki?curid=2220635" title="Albidella nymphaeifolia">
Albidella nymphaeifolia

Albidella nymphaeifolia (Griseb.) Pichon – gatunek roślin słodkowodnych z monotypowego rodzaju "Albidella" z rodziny żabieńcowatych, występujący w Ameryce Środkowej, na obszarze od południowo-wschodniego Meksyku do Gwatemali i Kuby.
Zastosowanie.
Gatunek sadzony w akwariach jako roślina ozdobna.

</doc>
<doc id="2220636" url="https://pl.wikipedia.org/wiki?curid=2220636" title="Gabi Aszkenazi">
Gabi Aszkenazi

Gabi Aszkenazi (hebr. גבי אשכנזי; ur. 25 lutego 1954 w Chagor) – izraelski wojskowy i polityk, generał porucznik ("raw alluf"), oficer dyplomowany Sił Obronnych Izraela, w latach 2007–2011 szef Sztabu Generalnego Sił Obronnych Izraela, od 2020 minister spraw zagranicznych, od 2019 poseł do Knesetu.
Życiorys.
Młodość.
Dorastał w moszawie Chagor, położonym na równinie Szaron w centralnym regionie Izraela. Ojciec był żydowskim imigrantem z Bułgarii, który przeżył Holocaust. Matka była syryjską Żydówką, która znalazła pracę w moszawie. Aszkenazi ukończył wojskową szkołę średnią z internatem, związaną z prestiżowym Gimnazjum Herclija w Tel Awiwie. Jego współlokatorami w internacie byli Jigal Szwarc (ważna postać izraelskiej literatury) i Yoav Toker (dziennikarz pracujący w Paryżu).
Posiada tytuł licencjata nauk politycznych Uniwersytetu w Hajfie i jest absolwentem Harvard Business Management Program dla wyższej kadry kierowniczej.
Służba wojskowa.
Brygada Golani.
W 1972 rozpoczął służbę wojskową w Siłach Obronnych Izraela. Po odbyciu obowiązkowego szkolenia wojskowego został przyjęty jako rekrut do elitarnej Brygady Golani. Pierwszy kontakt z działaniami wojennymi miał na półwyspie Synaj podczas wojny Jom Kipur w 1973. W lipcu 1976 Aszkenazi dowodził plutonem podczas operacji Entebbe, której celem było uratowanie zakładników w Ugandzie. Nie brał on jednak bezpośredniego udziału w walkach w porcie lotniczym Entebbe. Po raz pierwszy wszedł do bezpośrednich działań wojennych podczas operacji „Litani” w 1978 w południowym Libanie. Aszkenazi został ranny i opuścił jednostkę. W latach 1979–1980 przeszedł oficerskie szkolenie sztabowe, które ukończył z wyróżnieniem. W 1981 powrócił do Brygady Golani, otrzymał awans na podpułkownika ("segan alluf") i objął dowództwo batalionu. Podczas wojny libańskiej w 1982 Aszkenazi pełnił obowiązki zastępcy dowódcy Brygady Golani, i bezpośrednio dowodził siłami zdobywającymi zamek Beaufort, oraz miasta An-Nabatijja i Jabel Baruch. W latach 1983–1984 wziął udział w kursie dowództwa sztabu amerykańskiej piechoty morskiej. Po jego ukończeniu, w 1984 został wyznaczony na oficera operacyjnego w dowództwie Korpusu Piechoty i Spadochroniarzy. W 1985 awansował na pułkownika ("alluf miszne") i został dowódcą brygady w Północnym Dowództwie Sił Obronnych Izraela. W 1987 powrócił do Brygady Golani, już jako jej dowódca. Podobno cieszył się dużą sympatią żołnierzy.
Północne Dowództwo.
W 1988 został mianowany szefem wywiadu w Północnym Dowództwie. W 1990 otrzymał awans na generała brygadiera ("tat alluf") i objął dowództwo Dywizji Pancernej Rezerwy w Północnym Dowództwie. W 1992 został dowódcą jednostki łącznikowej w południowym Libanie. W 1994 przeniesiono go na szefa Zarządzania Operacyjnego w Sztabie Generalnym. W 1996 otrzymał awans na generała majora ("alluf"), i od tej pory służył jako asystent szefa Sztabu Generalnego Sił Obronnych Izraela. W 1998 został szefem Północnego Dowództwa. Był osobą odpowiedzialną za wycofanie izraelskich wojsk ze strefy bezpieczeństwa w południowym Libanie. Aszkenazi skrytykował decyzję o wycofaniu, ponieważ uważał, że powinny mu towarzyszyć negocjacje z Syrią.
Zastępca szefa Sztabu Generalnego.
W 2002 Aszkenazi został zastępcą szefa Sztabu Generalnego. Podczas intifady Al-Aksa izraelski dziennik Ha-Arec uznał go za najbardziej umiarkowanego członka Sztabu Generalnego. Kiedy rozpoczęto budowę muru bezpieczeństwa Aszkenazi został osobą odpowiedzialną za ten projekt. Do jego zadań należało minimalizować negatywne skutki budowy muru dla Palestyńczyków. Aszkenazi wielokrotnie w tym okresie wypowiadał się przeciwko stosowaniu nadmiernej agresji wobec Palestyńczyków. Na początku 2005 był czołowym kandydatem do zastąpienia odchodzącego szefa Sztabu Generalnego, generała Mosze Ja’alona. Ostatecznie wybór padł na Dana Chaluca, a rozczarowany Aszkenazi w maju 2005 odszedł z armii. Został doradcą w firmie ubezpieczeniowej w Tel Awiwie.
Dyrektor generalny w Ministerstwie Obrony.
W 2006 minister obrony Amir Perec powierzył Aszkenaziemu cywilne stanowisko dyrektora generalnego w Ministerstwie Obrony. Początkowo wydawało się, że będzie stosunkowo niedoświadczonym politykiem, jednak podczas II wojny libańskiej okazał się być o wiele bardziej sprawnym politykiem od swojego szefa.
Szef Sztabu Generalnego.
W dniu 4 lutego 2007 rząd Izraela postanowił powołać Aszkenaziego na 19. szefa Sztabu Generalnego. 14 lutego otrzymał awans na generała porucznika ("raw alluf") i został mianowany szefem Sztabu Generalnego.
Aszkenazi musiał wyciągnąć lekcje z II wojny libańskiej. Pod jego dowództwem Siły Obronne Izraela przeszły proces ustalenia win i słabości, które ujawniły się podczas wojny. Aszkenazi wprowadził liczne nowe intensywne szkolenia wojskowe, które obejmowały ćwiczenia indywidualne umiejętności żołnierzy, oraz duże ćwiczenia korpusów i brygad.
W grudniu 2007 spotkał się ze swoim amerykańskim odpowiednikiem admirałem Michaelem Mullenem, przewodniczącym Kolegium Połączonych Szefów Sztabów. Podczas wizyty w Stanach Zjednoczonych w lipcu 2008 otrzymał amerykańskie odznaczenie wojskowe Legion of Merit w stopniu „Commander”.
Pod koniec grudnia 2008 rozkazał rozpocząć operację Płynny Ołów w Strefie Gazy. Działania izraelskiej armii dowiodły, że wyciągnięto lekcje z wojny libańskiej i Siły Obronne Izraela odzyskały swoją reputację. W dniu 14 lutego 2011 zakończył pełnienie swoich obowiązków.
Kariera polityczna.
Przed wyborami w kwietniu 2019 dołączył do koalicji Niebiesko-Biali stworzonej przez Beniego Ganca, Moszego Ja’alona i Ja’ira Lapida. Otrzymał czwarte miejsce na liście. W wyborach uzyskał mandat posła.
17 maja 2020 roku został zaprzysiężony na ministra spraw zagranicznych. 13 czerwca 2021 wraz z zaprzysiężeniem nowego, trzydziestego szóstego rządu, na stanowisku zastąpił go Ja’ir Lapid.
Życie prywatne.
Jest żonaty z Ronit, mają dwoje dzieci Gali i Jitaja.

</doc>
<doc id="2220639" url="https://pl.wikipedia.org/wiki?curid=2220639" title="Szpital imienia Jana Pawła II">
Szpital imienia Jana Pawła II



</doc>
<doc id="2220641" url="https://pl.wikipedia.org/wiki?curid=2220641" title="Hrabstwo Sutter">
Hrabstwo Sutter

Hrabstwo Sutter (ang. "Sutter County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 608,58 mil² (1576,21 km²). Według szacunków United States Census Bureau w roku 2009 miało 92 614 mieszkańców.
Hrabstwo powstało w 1850 roku. 

</doc>
<doc id="2220642" url="https://pl.wikipedia.org/wiki?curid=2220642" title="ATPL">
ATPL

Airline Transport Pilot License (ATPL) – najwyższa cywilna kategoria licencji pilota statku powietrznego. Osoby posiadające ATPL mogą pełnić rolę dowódcy statków powietrznych o masie całkowitej powyżej 5700 kg lub zabierających na pokład ponad 9 pasażerów.
Niższymi kategoriami licencji lotniczych są CPL, PPL oraz LAPL.
W Stanach Zjednoczonych odpowiednikiem ATPL jest Airline Transport Pilot Certificate (ATP).
W Europie licencja ATPL wydawana jest z godnie z wymogami Agencji Unii Europejskiej ds. Bezpieczeństwa Lotniczego (EASA).
Do uzyskania licencji ATPL wymagane jest zdanie egzaminów teoretycznych powyżej 75% z następujących przedmiotów:
Wszystkie egzaminy przeprowadzane są w języku angielskim.
W Polsce od września 2017 roku, pytania na egzaminie państwowym są punktowane tzn. zależnie od poziomu trudności pytania.
Chętny wszystkie egzaminy musi zaliczyć maksymalnie w sześciu sesjach przeprowadzanych przez Urząd Lotnictwa Cywilnego (lub jego odpowiednik) w przeciągu osiemnastu miesięcy. Do każdego z przedmiotów chętny może podejść maksymalnie cztery razy (tylko jeden raz w danej sesji egzaminacyjnej - jeśli zaliczy na mniej niż wymagane 75% - kolejny raz może podejść dopiero w następnej sesji)
Komplet zdanych egzaminów teoretycznych na licencję ATPL oraz egzaminów praktycznych: CPL, IR, ME oraz MCC pozwala uzyskać tzw. licencję ATPL frozen, upoważniającą jedynie do pełnienia funkcji drugiego pilota w przewozie lotniczym. Pełną licencję ATPL uprawniającą do pełnienia funkcji dowódcy statku powietrznego można uzyskać dopiero posiadając 1500 h nalotu ogólnego, w tym 500 h nalotu na samolotach wielosilnikowych.

</doc>
<doc id="2220654" url="https://pl.wikipedia.org/wiki?curid=2220654" title="Mustapha Jarju">
Mustapha Jarju

Mustapha Jarju (ur. 18 lipca 1986 w Bandżulu) – gambijski piłkarz występujący na pozycji napastnika. Zawodnik klubu Irtysz Pawłodar.
Kariera klubowa.
Jarju seniorską karierę rozpoczynał w 2003 roku w zespole Steve Biko Bakau. W 2005 roku przeszedł do Gambia Ports Authority, a w 2006 roku trafił do belgijskiego Lierse SK z Eerste klasse. W tych rozgrywkach zadebiutował 19 sierpnia 2006 roku w przegranym 1:2 pojedynku z SV Zulte Waregem. 18 listopada 2006 roku w przegranym 2:3 spotkaniu z Germinalem Beerschot strzelił pierwszego gola w Eerste klasse. W 2007 roku spadł z klubem do Tweede klasse. W Lierse spędził jeszcze rok.
W 2008 roku Jarju odszedł do pierwszoligowego RAEC Mons. Pierwszy ligowy mecz zaliczył tam 17 sierpnia 2008 roku przeciwko KAA Gent (0:5). W 2009 roku spadł z zespołem do Tweede klasse. W RAEC grał tam jeszcze przez 2 lata.
W 2011 roku Jarju podpisał kontrakt z kanadyjskim zespołem Vancouver Whitecaps, grającym w amerykańskiej lidze MLS. Zadebiutował w niej 21 lipca 2011 roku w zremisowanym 2:2 pojedynku z San Jose Earthquakes. W sezonie 2011 w barwach Vancouver zagrał 10 razy.
W styczniu 2012 roku Jarju wrócił do RAEC Mons, grającego teraz w Eerste klasse. W sezonie 2014/2015 grał w Hatta Club, a następnie przeszedł do kazachskiego klubu Irtysz Pawłodar.
Kariera reprezentacyjna.
W reprezentacji Gambii Jarju zadebiutował w 2006 roku.

</doc>
<doc id="2220655" url="https://pl.wikipedia.org/wiki?curid=2220655" title="Hrabstwo Tehama">
Hrabstwo Tehama

Hrabstwo Tehama (ang. "Tehama County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 2962,27 mil² (7672,24 km²). Według szacunków United States Census Bureau w roku 2009 miało 61 138 mieszkańców.
Hrabstwo powstało w 1856 roku. 
Na jego terenie znajdują się:

</doc>
<doc id="2220656" url="https://pl.wikipedia.org/wiki?curid=2220656" title="Pochmurny dzień">
Pochmurny dzień

Posępny dzień, "Pochmurny dzień" () – obraz niderlandzkiego malarza Pietera Bruegla namalowany w 1565, w Antwerpii. Obecnie znajduje się w Muzeum Historii Sztuki w Wiedniu. Dzieło namalowane jest techniką olejną na desce, a jego wymiary wynoszą odpowiednio 118 cm wysokości, oraz 163 cm szerokości.
Obraz należy do cyklu obrazów przedstawiających poszczególne miesiące odpowiednie dla danej pory roku, wykonane dla prywatnego zleceniodawcy Niclaesa Jonghelincka. Wszystkie miały podobne formaty. Obecnie zachowało się jedynie pięć płócien: "Myśliwi na śniegu", "Sianokosy", "Żniwa", "Powrót stada" i "Pochmurny dzień".
Opis.
"Pochmurny dzień" prawdopodobnie obrazuje miesiąc luty i okres karnawału. Z lewej strony u dołu obrazu widoczna jest wioska i gospoda "Pod Gwiazdą", przed którą stoi wędrowny śpiewak. Po prawej stronie znajduje się grupa postaci. Wśród nich jeden chłopiec ma na głowie papierową koronę, nawiązującą do Święta Trzech Króli, a jego kompan je wafle, jakie tradycyjnie spożywało się w okresie karnawału. Pośrodku dwaj mężczyźni ścinają wierzbowe gałęzie i układają je. Było to typowe zajęcie zimowe, a drewno było potrzebne na opał oraz do wyplatania ogrodzeń i ścian.
Spokój sceny jest pozorny. Bruegel po raz kolejny przedstawia człowieka w obliczu sił natury i jego bezsilność wobec niej. Na drugim planie rozgrywa się wzburzona scena walki człowieka z siłami natury. Po lewej stronie widoczne są groźne i mroźne góry, przypominające o bliskości zimna i śniegu. Pośrodku widoczna jest zatoka, a dalej – otwarte morze, na którym panuje sztorm. Fale są wzburzone i niebezpiecznie rzucają o brzeg małe statki. Scena sztormu ukazuje niemoc człowieka wobec praw natury. Malarz, jako Niderlandczyk, wiedział czym jest morze i jak bardzo jest niebezpieczne w okresie zimowym. Skupisko smukłych drzew w centralnej części obrazu stanowi "zakotwiczenie wzburzonego krajobrazu". Również zbocze, na którym stoją drzewa i na którym pracują ludzie, wydaje się niebezpieczne i poszarpane przez burzę.

</doc>
<doc id="2220658" url="https://pl.wikipedia.org/wiki?curid=2220658" title="Submedianta">
Submedianta

Submedianta (łac. sub 'przed', 'pod', ang. sub 'pod'; wł. mediante z łac. medians, -ntis 'dzielący na połowy'; ang. submediant) – zwana inaczej mediantą dolną lub mediantą VI stopnia; w skali durowej lub molowej (systemu dur-moll) nazwa VI stopnia gamy.
Submedianta stanowi połowę odległości między toniką i jej dolną kwintą (stąd przedrostek 'sub' - pod).
Medianta VI stopnia należy do akordów pobocznych. Trójdźwięk zbudowany na VI stopniu gamy ma dwa dźwięki wspólne z trójdźwiękiem tonicznym oraz trójdźwiękiem subdominanty. Akord medianty VI stopnia często zastępuje akordy toniczne i nazywany jest toniką VI stopnia (TVI).
Przykładowo dla tonacji C-dur submediantę stanowi dźwięk "A", zaś akordem opartym na tym dźwięku jest akord medianty a-moll. Inny przykład: dla tonacji a-moll submediantę stanowi dźwięk "F", zaś akordem opartym na tym dźwięku jest akord medianty F-dur.

</doc>
<doc id="2220661" url="https://pl.wikipedia.org/wiki?curid=2220661" title="Hrabstwo Trinity (Kalifornia)">
Hrabstwo Trinity (Kalifornia)

Hrabstwo Trinity (ang. "Trinity County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 2962,27 mil² (7672,24 km²). Według szacunków United States Census Bureau w roku 2009 miało 14 165 mieszkańców.
Hrabstwo powstało w 1850 roku. 
Na jego terenie znajduje się

</doc>
<doc id="2220662" url="https://pl.wikipedia.org/wiki?curid=2220662" title="Muzeum Korali i Kamea">
Muzeum Korali i Kamea



</doc>
<doc id="2220665" url="https://pl.wikipedia.org/wiki?curid=2220665" title="Caja Laboral Baskonia">
Caja Laboral Baskonia



</doc>
<doc id="2220666" url="https://pl.wikipedia.org/wiki?curid=2220666" title="Saski Baskonia">
Saski Baskonia

Saski Baskonia – hiszpański zawodowy klub koszykarski z siedzibą w baskijskim mieście Vitoria. Poza krajem często klub jest określany jako TAU Ceràmica, głównie przez od marki producenta ceramiki – TAULELL, który jest sponsorem od 1987 roku. Początkowo zespół jednak nazywał się Taugres Vitoria, ale od 1997 do 2009 roku występował pod nazwą TAU Ceràmica. Od sezonu 2009/2010 ze względu na nowego sponsora, klub przyjął nazwę Caja Laboral Vitoria. Inne nazwy, tj. Baskonia, Baskonia TAU czy po prostu TAU, są ogólnie przyjęte.
Historia.
Klub został założony w 1959 roku jako Baskonia Deportivo Club. W 1971 roku, drużyna awansować do I ligi, dając podwaliny do budowania mocnej drużyny w latach 90. Pierwszymi sukcesami baskijczyków były finały rozgrywek Pucharu Saporty w latach 1994-1996. Za pierwszym razem Tau zmierzyło się z Olimpiją Ljubljana, przegrywając 81:91. Sezon później rywalem był Benetton Treviso, który wygrał 94:86. Za trzecim razem szczęście już uśmiechnęło się w stronę "czerwono-niebieskich" – zwycięstwo 88:81 nad PAOK Saloniki, gdzie grał m.in. Predrag Stojaković. Na arenie krajowej Tau w tym samym czasie okresie udało się zdobyć dwukrotnie Puchar Króla (1995 i 1999), a także dojść do finału play-off ACB, gdzie jednak ulegli 1:3 Ricoh Manresa.
Na początku lat 2000. do zespołu dołączyli Saulius Štombergas, Fabricio Oberto, Luis Scola i Elmer Bennett. Nowi gracze spowodowali, że Tau w sezonie 2000/2001 zagrało w pierwszym finale nowych rozgrywek o nazwie Euroliga (w tym sezonie rozgrywki były podzielone na te organizowane przez FIBA – Suproliga, i te organizowane przez ULEB – Euroliga). W finale Hiszpanie zmierzyli się z włoskim Virtusem Bolonia, ale w pięciu meczach ulegli 2:3. Przed kolejnym sezonie zespół z Vitorii wzmocnili Dejan Tomašević – MVP rozgrywek Euroligi i Andrés Nocioni. Obaj pomogli drużynie z Baskonii święcić podwójną koronę – po raz trzeci zdobyli Puchar Króla i po raz pierwszy okazali się najlepszymi w lidze ACB. W następnych latach jeszcze trzykrotnie zdobywali Puchar Króla (2004, 2006 i 2009), a także zdobyli kolejne Mistrzostwa Hiszpanii (2008 i 2010).
Obecny skład.
"Skład aktualny na 22 stycznia 2011"
Ekipa Techniczna.
"Skład aktualny na 22 stycznia 2011"
Osiągnięcia.
Indywidualne.
MVP ACB
Wschdząca Gwiazda ACB
MVP finałów ACB
MVP Pucharu Hiszpanii
MVP Superpucharu Hiszpanii
Zwycięzcy konkursu rzutów za 3 punkty ACB
I skład Euroligi
II skład Euroligi
I skład ACB
II skład ACB

</doc>
<doc id="2220667" url="https://pl.wikipedia.org/wiki?curid=2220667" title="Private Pilot Licence">
Private Pilot Licence

Licencja pilota turystycznego () – kategoria licencji pilota statku powietrznego uprawniającą do pilotowania w celach niezarobkowych. 
Piloci komercyjni muszą posiadać licencje wyższych kategorii (CPL lub ATPL).
W Stanach Zjednoczonych odpowiednikiem PPL jest Private Pilot Certificate, w Polsce – Licencja Turystyczna.

</doc>
<doc id="2220670" url="https://pl.wikipedia.org/wiki?curid=2220670" title="Polska na młodzieżowych mistrzostwach Europy w lekkoatletyce">
Polska na młodzieżowych mistrzostwach Europy w lekkoatletyce

Polska na młodzieżowych mistrzostwach Europy w lekkoatletyce – reprezentacja Polski występuje w czempionacie Starego Kontynentu dla zawodników do lat 23 od jego pierwszej edycji, która odbyła się w 1997 w Turku, w Finlandii. 
W ciągu 14-letniej historii mistrzostw Europy do lat 23 Polacy zdobyli w sumie 87 medali – 32 złotych, 23 srebrnych i 32 brązowych. W latach 1997–2011 reprezentanci Polski wystartowali w 208 finałach oraz zdobyli 978,5 punktów w klasyfikacji punktowej wszech czasów.

</doc>
<doc id="2220673" url="https://pl.wikipedia.org/wiki?curid=2220673" title="Commercial Pilot Licence">
Commercial Pilot Licence

Commercial Pilot Licence (CPL) () – kategoria licencji pilota statku powietrznego uprawniającą do wykonywania lotów w celach zarobkowych.
Niższą kategorią jest licencja pilota turystycznego PPL, a wyższą – licencja pilota transportowego ATPL.
W Stanach Zjednoczonych odpowiednikiem CPL jest Commercial Pilot Certificate.
Typy licencji CPL.
CPL(A) - licencja pilota samolotowego zawodowego
CPL(H) - licencja pilota śmigłowcowego zawodowego
CPL(AS) - licencja pilota sterowcowego zawodowego
CPL(AG) - licencja pilota wiatrakowcowego zawodowego

</doc>
<doc id="2220674" url="https://pl.wikipedia.org/wiki?curid=2220674" title="Hrabstwo Tuolumne">
Hrabstwo Tuolumne

Hrabstwo Tuolumne (ang. "Tuolumne County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 2274,34 mil² (5890,51 km²). Według szacunków United States Census Bureau w roku 2009 miało 55 175 mieszkańców.
Hrabstwo powstało w 1850 roku. 
Na jego terenie znajduje się 

</doc>
<doc id="2220676" url="https://pl.wikipedia.org/wiki?curid=2220676" title="Inugami (film)">
Inugami (film)

Inugami – japoński horror z 2001 roku w reżyserii Masato Harada. Film został oparty na powieści napisanej przez Masako Bando oraz legendach dotyczących Inugami.
Nagrody.
Opracowano na podstawie.

</doc>
<doc id="2220680" url="https://pl.wikipedia.org/wiki?curid=2220680" title="Misraim">
Misraim

Misraim, Micraim (hebr. מצרים) – hebrajska nazwa Egiptu. Jest to rzeczownik w liczbie mnogiej, używany w odniesieniu zarówno do Górnego jak i Dolnego Egiptu. Nazwa ta ma pochodzenie semickie o niepewnej etymologii. Pokrewna jest pojawiającemu się w Listach z Amarna "miṣri", ugaryckiemu "mṣrm" i akadyjskiemu "Muṣru".
Według Księgi Rodzaju (Rdz 10,6) imię takie nosił drugi syn Chama. Miał on synów Ludima, Anamima, Lehabima, Naftuchima, Patrusima i Kasluchima, od których wywodzić się mieli Filistyni i Kaftoryci (Rdz 10,13-14).

</doc>
<doc id="2220682" url="https://pl.wikipedia.org/wiki?curid=2220682" title="Szerokie Siodło (Ciemniak)">
Szerokie Siodło (Ciemniak)

Szerokie Siodło – płytka przełęcz w północno-zachodniej grani Ciemniaka w polskich Tatrach Zachodnich, pomiędzy szczytem Ciemniaka (2096 m) a Twardą Kopą (2026 m). Znajduje się na obszarze skał granitowych (alaskity), które przykrywają cały Twardy Grzbiet. Wschodnie stoki spod przełęczy opadają do Mułowego Kotła. U góry są trawiaste i strome, dołem w Mułowym Kotle podcięte stromymi ściankami. Stoki zachodnie opadają do Zadniego Kamiennego i górą są trawiaste.
Dawniej rejon przełęczy był wypasany, należał do Hali Upłaz.

</doc>
<doc id="2220684" url="https://pl.wikipedia.org/wiki?curid=2220684" title="Hrabstwo Ventura">
Hrabstwo Ventura

Hrabstwo Ventura (ang. "Ventura County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 2208,20 mil² (5719,21 km²). Według szacunków United States Census Bureau w roku 2009 miało 802 983 mieszkańców.
Hrabstwo powstało w 1873 roku. 
Na jego terenie znajdują się:

</doc>
<doc id="2220685" url="https://pl.wikipedia.org/wiki?curid=2220685" title="Mădălina Gojnea">
Mădălina Gojnea

Mădălina Gojnea (ur. 23 sierpnia 1987 w Ploeszti) – rumuńska tenisistka, reprezentantka kraju w Fed Cup.
Kariera tenisowa.
Zadebiutowała jako piętnastolatka w 2002 roku w kwalifikacjach do turnieju ITF w Bukareszcie. Wygrała kwalifikacje i dwukrotnie wystąpiła w fazie głównej, za każdym razem dochodząc do ćwierćfinału. W następnym roku, dzięki dzikiej karcie, zagrała na tym samym turnieju od razu w fazie głównej i doszła do finału, gdzie jednak pokonała ją Niemka Antonela Voina. W 2004 roku wygrała swój pierwszy w karierze turniej singlowy w Cluj, jak również pierwszy turniej w grze deblowej w Bukareszcie (w parze z Monicą Niculescu). W sumie wygrała dwanaście turniejów singlowych i jedenaście deblowych rangi ITF.
W 2006 roku zagrała po raz pierwszy w turnieju WTA Tour, w Rabacie, gdzie po przejściu kwalifikacji wygrała pierwsza rundę turnieju głównego z Conchitą Martínez Granados, ale przegrała w drugiej z Chinką Yan Zi. 2007 rok przyniósł jej doświadczenia związane z turniejami wielkoszlemowymi. Wzięła udział w kwalifikacjach do French Open (przegrana w pierwszej rundzie z Galiną Woskobojewą) i Wimbledonu, w których pokonała Julię Bejgelzimer z Ukrainy w pierwszej rundzie i przegrała z Argentynką Jorgeliną Cravero w drugiej.
W latach 2008–2009 nie występowała w zawodowych turniejach tenisowych. Po dwóch latach przerwy wróciła na korty w 2010 roku i w ciągu jednego roku wygrała sześć turniejów singlowych i trzy deblowe rangi ITF. W 2011 roku doszła do trzeciej rundy kwalifikacji Australian Open, pokonując po drodze Han Xinyun i Sloane Stephens. W trzeciej rundzie przegrała z Kathrin Wörle-Scheller.
W latach 2006 i 2007 reprezentowała Rumunię w Fed Cup, notując bilans ośmiu zwycięstw i sześciu porażek.
W rankingu gry pojedynczej Gojnea najwyżej była na 149. miejscu (4 lipca 2011), a w klasyfikacji gry podwójnej na 191. pozycji (9 lipca 2007).

</doc>
<doc id="2220690" url="https://pl.wikipedia.org/wiki?curid=2220690" title="Hrabstwo Yolo">
Hrabstwo Yolo

Hrabstwo Yolo (ang. "Yolo County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 1022,89 mil² (2649,27 km²). Według szacunków United States Census Bureau w roku 2009 miało 199 407 mieszkańców.
Hrabstwo powstało w 1850 roku. 
Na jego terenie znajdują się:

</doc>
<doc id="2220693" url="https://pl.wikipedia.org/wiki?curid=2220693" title="Hrabstwo Yuba">
Hrabstwo Yuba

Hrabstwo Yuba (ang. "Yuba County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 643,73 mil² (1667,25 km²). Według szacunków United States Census Bureau w roku 2009 miało 72 925 mieszkańców.
Hrabstwo powstało w 1850 roku. Na jego terenie znajdują się:

</doc>
<doc id="2220694" url="https://pl.wikipedia.org/wiki?curid=2220694" title="Madalina Gojnea">
Madalina Gojnea



</doc>
<doc id="2220695" url="https://pl.wikipedia.org/wiki?curid=2220695" title="Pasmo Działu">
Pasmo Działu

Pasmo Działu – pasmo górskie w południowej części pogórza przemyskiego, najwyższym szczytem jest góra Turnica (598 m n.p.m.). Według niektórych podziałów regionalizacyjnych pasmo zaliczane jest do Gór Sanocko-Turczańskich.
Topografia.
Pasmo ciągnie się lekkim łukiem w kierunku płn.-zach. – płd.-wsch. Na północy graniczy z przełomem rzeki Wiar, na zachodzie poprzez dolinę Jamninki ciągnącej się wzdłuż prawie całej długości pasma sąsiaduje z równie długim Pasmem Jamnej. Bardziej na południu poprzez Przełęcz pod Jamną (524 m n.p.m.) łączy się z głównym szczytem Pasma Jamnej, Jamną (598 m n.p.m.). Na samym południu graniczy z dolinami potoków Wyrwa i Arłamówka, tuż przy granicy polsko-ukraińskiej. Na płd.-wsch. przez Przełęcz pod Suchym Obyczem (572 m n.p.m.) łączy się z Masywem Suchego Obycza oraz Połoninkami Arłamowskimi. Na wschodzie graniczy z doliną potoku Turnica.
Na płn.-wsch. od głównego grzbietu odzielają się dwa grzbiety boczne, biegnące w kierunku płn.-wsch. Pierwszy, ze szczytami Kanasin (555 m n.p.m.), "Przedkanasinie" (472 m n.p.m.), "Zapust" (525 m n.p.m.), "Polanka" (382 m n.p.m.); łączy się poprzez Przełęcz pod Kanasinem z innym szczytem głównego grzbietu, Działem (553 m n.p.m.). Drugi, ze szczytem Łysa (474 m n.p.m.), położony bardziej na północ. Oba boczne grzbiety oddziela dolina potoku Borysławka.
Opis.
Pasmo w znacznej części zalesione. Inne ważniejsze szczyty głównego grzbietu to: "Nad Przełomem" (486 m n.p.m.), "Kamionka" (553 m n.p.m.), "Staszów" (566 m n.p.m.), "Kiczora" (579 m n.p.m.), "Leśna" (586 m n.p.m.), "Wierch" (590 m n.p.m.), punkt widokowy; "Pecyków" (571 m n.p.m.).
To właśnie na tym paśmie, nieco na południe od Turnicy, znajduje się Ośrodek Wypoczynkowy "Arłamów", niegdyś obiekt Urzędu Rady Ministrów. Od północy do ośrodka przylega Rezerwat przyrody Turnica.

</doc>
<doc id="2220697" url="https://pl.wikipedia.org/wiki?curid=2220697" title="I Spit On Your Grave">
I Spit On Your Grave



</doc>
<doc id="2220699" url="https://pl.wikipedia.org/wiki?curid=2220699" title="Art informel">
Art informel



</doc>
<doc id="2220700" url="https://pl.wikipedia.org/wiki?curid=2220700" title="Wiesneria">
Wiesneria

Wiesneria Micheli – rodzaj roślin z rodziny żabieńcowatych ("Alismataceae"), obejmujący trzy gatunki występujące w tropikalnej Afryce, na Madagaskarze i w południowych Indiach.
Nazwa naukowa rodzaju została nadana na cześć austriackiego botanika i odkrywcy Juliusa Wiesnera.
Morfologia.
Rośliny jednopienne, wodne, wynurzone. Łodygi krótkie, kłączowate. Liście odziomkowe, zanurzone lub pływające. Ogonki liściowe cylindryczne, zwężające się. Blaszki liściowe równowąsko-lancetowate, niekiedy zwinięte, o ostrym wierzchołku i stopniowo zwężającej się nasadzie. Groniasty kwiatostan wynurzony, wyrastający na głąbiku. Kwiaty męskie położone w najniższym okółku. Kwiaty siedzące lub krótko szypułkowate. Okwiat podwójny. Działki kielicha jajowate. Płatki korony białe do różowawych, mniejsze od działek lub zredukowane. Kwiaty męskie trójpręcikowe, z owocolistkami zredukowanymi do miodników. Kwiaty żeńskie z lekko skrzywionym dnem, 3 prątniczkami i 3–6 wolnymi owocolistkami. Owoce w postaci jajowatych, zaokrąglonych niełupek.
Systematyka.
Klad siostrzany rodzaju "Astonia", należący do rodziny żabieńcowatych ("Alismataceae") w obrębie rzędu żabieńcowców ("Alismatales") należącego do kladu jednoliściennych.

</doc>
<doc id="2220701" url="https://pl.wikipedia.org/wiki?curid=2220701" title="Rozejm Bożonarodzeniowy">
Rozejm Bożonarodzeniowy



</doc>
<doc id="2220702" url="https://pl.wikipedia.org/wiki?curid=2220702" title="IEEE 802.1p">
IEEE 802.1p

IEEE 802.1p – standard wykorzystujący 3-bitową część nagłówka pakietu ethernetowego, aby określić każdemu pakietowi konkretny poziom priorytetu na lokalnym łączu danych. Poziom priorytetu określa zachowanie na przeskoku. 802.1p określa nadawanie priorytetu jako "traffic class expediting".

</doc>
<doc id="2220703" url="https://pl.wikipedia.org/wiki?curid=2220703" title="Puchar Wołoszczyzny (1911/1912)">
Puchar Wołoszczyzny (1911/1912)

Puchar Wołoszczyzny 1911/1912 – 3. sezon najwyższej klasy rozgrywkowej w Rumunii. W rozgrywkach brały udział 4 zespoły, grając systemem kołowym. Tytuł nie obroniła drużyna Olympia Bukareszt. Nowym mistrzem Rumunii został zespół United Ploeszti.

</doc>
<doc id="2220705" url="https://pl.wikipedia.org/wiki?curid=2220705" title="Puchary Wołoszczyzny (1911/1912)">
Puchary Wołoszczyzny (1911/1912)



</doc>
<doc id="2220708" url="https://pl.wikipedia.org/wiki?curid=2220708" title="Robert Goodwill">
Robert Goodwill

Robert Goodwill (ur. 31 grudnia 1956 w North Yorkshire) – brytyjski polityk, w latach 1999–2004 deputowany do Parlamentu Europejskiego, poseł do Izby Gmin.
Życiorys.
Kształcił się na Newcastle University. Pracował na liczącym 250 akrów rodzinnym gospodarstwie rolnym.
W 1992 i 1997 bez powodzenia startował do Izby Gmin. W 1999 z listy Partii Konserwatywnej został wybrany do Parlamentu Europejskiego. Zasiadał w grupie chadeckiej, pracował w Komisji Ochrony Środowiska, Zdrowia i Ochrony Konsumentów oraz w Komisji Praw Kobiet i Równouprawnienia. Z PE odszedł w 2004.
W 2005 z ramienia torysów uzyskał mandat deputowanego do Izby Gmin w okręgu wyborczym Scarborough i Whitby. Był m.in. whipem opozycji i ministrem transportu w gabinecie cieni. W wyborach w 2010, 2015, 2017 i 2019 uzyskiwał reelekcję.
Od października 2013 był parlamentarnym podsekretarzem stanu w departamencie transportu, w grudniu 2015 został ministrem stanu ds. transportu, w lipcu 2016 ministrem stanu ds. imigracji, a w czerwcu 2017 ministrem stanu w departamencie edukacji. Funkcję tę pełnił do stycznia 2018. Do administracji rządowej powrócił w marcu 2019 jako minister stanu w departamencie środowiska, żywności i obszarów wiejskich, stanowisko to zajmował do lipca tegoż roku.

</doc>
<doc id="2220712" url="https://pl.wikipedia.org/wiki?curid=2220712" title="S.S. San Giovanni">
S.S. San Giovanni



</doc>
<doc id="2220714" url="https://pl.wikipedia.org/wiki?curid=2220714" title="S.P. La Fiorita">
S.P. La Fiorita



</doc>
<doc id="2220715" url="https://pl.wikipedia.org/wiki?curid=2220715" title="S.P. Cailungo">
S.P. Cailungo



</doc>
<doc id="2220718" url="https://pl.wikipedia.org/wiki?curid=2220718" title="A.C. Libertas">
A.C. Libertas



</doc>
<doc id="2220719" url="https://pl.wikipedia.org/wiki?curid=2220719" title="Reprezentacja Rumunii w łucznictwie">
Reprezentacja Rumunii w łucznictwie

Reprezentacja Rumunii w łucznictwie – zespół reprezentujący Rumunię w zawodach międzynarodowych w łucznictwie. Opiekunem reprezentacji jest Rumuńska Federacja Łucznicza (rum. Federatia Romana de Tir cu Arcul), która powstała w 1936.
Rumuni wystartowali w dwóch edycjach letnich igrzysk olimpijskich w 1980 w Moskwie i w 2008 w Pekinie, na których nie zdobyli żadnego medalu.

</doc>
<doc id="2220721" url="https://pl.wikipedia.org/wiki?curid=2220721" title="S.P. Tre Penne">
S.P. Tre Penne



</doc>
<doc id="2220723" url="https://pl.wikipedia.org/wiki?curid=2220723" title="A.C. Juvenes/Dogana">
A.C. Juvenes/Dogana



</doc>
<doc id="2220729" url="https://pl.wikipedia.org/wiki?curid=2220729" title="Obrona Cywilna">
Obrona Cywilna



</doc>
<doc id="2220731" url="https://pl.wikipedia.org/wiki?curid=2220731" title="S.S. Folgore/Falciano">
S.S. Folgore/Falciano



</doc>
<doc id="2220733" url="https://pl.wikipedia.org/wiki?curid=2220733" title="S.S. Cosmos">
S.S. Cosmos



</doc>
<doc id="2220736" url="https://pl.wikipedia.org/wiki?curid=2220736" title="Raffaella Calloni">
Raffaella Calloni

Raffaella Calloni (ur. 4 maja 1983 w Busto Arsizio) – włoska siatkarka, grająca na pozycji środkowej. 
Sukcesy klubowe.
Mistrzostwo Włoch:
Superpuchar Włoch:
Puchar Top Teams:
Puchar Challenge:
Puchar Włoch:
Sukcesy reprezentacyjne.
Igrzyska Śródziemnomorskie:

</doc>
<doc id="2220738" url="https://pl.wikipedia.org/wiki?curid=2220738" title="S.P. Tre Fiori">
S.P. Tre Fiori



</doc>
<doc id="2220740" url="https://pl.wikipedia.org/wiki?curid=2220740" title="S.S. Pennarossa">
S.S. Pennarossa



</doc>
<doc id="2220742" url="https://pl.wikipedia.org/wiki?curid=2220742" title="S.S. Virtus">
S.S. Virtus



</doc>
<doc id="2220746" url="https://pl.wikipedia.org/wiki?curid=2220746" title="Chiara Negrini">
Chiara Negrini

Chiara Negrini (ur. 27 kwietnia 1979 w Chiaravalle) – włoska siatkarka grająca na pozycji przyjmującej. Od sezonu 2016/2017 występuje w drużynie Lardini Filottrano.
Sukcesy klubowe.
Puchar Challenge:
Puchar Włoch:
Mistrzostwo Włoch:
Sukcesy reprezentacyjne.
Igrzyska Śródziemnomorskie:

</doc>
<doc id="2220750" url="https://pl.wikipedia.org/wiki?curid=2220750" title="Kalamity">
Kalamity



</doc>
<doc id="2220752" url="https://pl.wikipedia.org/wiki?curid=2220752" title="Caterina Bosetti">
Caterina Bosetti

Caterina Chiara Bosetti (ur. 2 lutego 1994 w Busto Arsizio) – włoska siatkarka, reprezentantka kraju, grająca na pozycji przyjmującej. 
Życie prywatne.
Jej ojciec Giuseppe Bosetti jest trenerem siatkarskim, aktualnie prowadzi juniorską reprezentację Włoch kobiet, a jej matka Franca Bardelli była siatkarką, wielokrotną reprezentantką Włoch. Ma dwie siostry, starszą Lucię i młodszą Chiarę, które są również siatkarkami.
Sukcesy klubowe.
Liga włoska:
Puchar Włoch: 
Puchar Brazylii: 
Klubowe Mistrzostwa Ameryki Południowej:
Liga brazylijska: 
Klubowe Mistrzostwa Świata:
Sukcesy reprezentacyjne.
Mistrzostwa Europy Juniorek:
Mistrzostwa Europy Kadetek:
Mistrzostwa Świata Juniorek:
Puchar Świata:
Grand Prix:
Liga Narodów:
Mistrzostwa Świata:

</doc>
<doc id="2220754" url="https://pl.wikipedia.org/wiki?curid=2220754" title="Mohamed Bouazizi">
Mohamed Bouazizi

Mohamed Bouazizi, właśc. Tarek al-Tayyib Muhammad ibn Bouazizi (ar. محمد البوعزيزي, ur. 29 marca 1984 w Sidi Bu Zajd, zm. 4 stycznia 2011 w Bin Arus) – jedna z ofiar śmiertelnych rewolucji w Tunezji 2011. 17 grudnia 2010 dokonał samospalenia na znak protestu przeciwko władzy i zmarł osiemnaście dni później.
Wczesne życie.
Mohamed Bouazizi urodził się w Sidi Bu Zajd w Tunezji, stolicy gubernatorstwa o tej nazwie. Jego ojciec był robotnikiem budowlanym osiadłym w Libii; zmarł na atak serca, kiedy Mohamed miał trzy lata, a matka wyszła za mąż za brata zmarłego męża. Mohamed uczył się w wiejskiej szkole Sidi Salah.
Konfiskacja straganu i samospalenie.
Bouazizi zaczął wcześnie zarabiać u boku swego wujka. Ten jednak z powodów zdrowotnych nie pracował regularnie. W mieście o 30% bezrobociu jego podania o pracę były wielokrotnie odrzucane, tak jak starania o przyjęcie do wojska. Bouazizi zarabiał na życie na straganie na miejskim suku. Dzięki miesięcznym dochodom w wysokości 140 dolarów wspierał matkę i pięcioro rodzeństwa, umożliwiając ich naukę, zamierzając nawet wysłać ich na uniwersytet.
Planował zakup dostawczego pick-upa. Był bardzo znanym i popularnym człowiekiem, znanym w mieście jako "Basboosa", m.in. dzięki temu, że co jakiś czas zaopatrywał w darmowe owoce i warzywa bardzo ubogie rodziny.
Wielokrotnie, już od czasu dzieciństwa był upokarzany przez policję, często również konfiskowano jego majątek. 17 grudnia 2010 Mohamed zaciągnął dług w wysokości 200 dolarów amerykańskich na rozbudowę swojego straganu. Tego samego dnia spotkał patrol policji. Po wymianie zdań, policjantka Fedya Hamdi uderzyła go w twarz i z pomocą swoich kolegów zmusiła go oddania wagi i skonfiskowała jego stragan. Publicznie znieważony (uderzenie przez kobietę) i zdesperowany Bouazizi próbował odwołać się idąc do miejscowego merostwa. Zażądał spotkania z urzędnikiem, jednak nikt z obecnych nie zwrócił na niego uwagi. Wykrzyczał wtedy słowa "Jeśli mnie nie widzicie, to się podpalę". Następnie wylał na siebie mały kanister benzyny, wybiegł z budynku i o 11:30 czasu miejscowego, podpalił się.
Śmierć i pogrzeb.
Mohamed został wkrótce odwieziony do Safakis odległego o 70 km od jego rodzinnego miasta. Podczas jego pobytu w szpitalu, po dwóch tygodniach, kiedy trwała już rewolucja, której zapalnikiem było samobójstwo Mohameda Bouazizi, odwiedził go prezydent Tunezji Zajn al-Abidin ibn Ali, obiecując przewiezienie na leczenie we Francji i przyjmując na audiencji jego rodzinę. W istocie, prezydentowi chodziło tylko o uśmierzenie fali protestów. Po 18 dniach, 4 stycznia 2011, Bouazizi zmarł na skutek bardzo rozległego poparzenia o godzinie 17:30 czasu lokalnego. Był tak popularny w mieście, że w jego pogrzebie wzięło udział ponad pięć tysięcy osób.

</doc>
<doc id="2220759" url="https://pl.wikipedia.org/wiki?curid=2220759" title="Sonia Gioria">
Sonia Gioria

Sonia Gioria (ur. 6 stycznia 1978 w Borgomanero we Włoszech) – włoska siatkarka grająca na pozycji rozgrywającej. Obecnie występuje w drużynie GSO Villa Cortese.

</doc>
<doc id="2220761" url="https://pl.wikipedia.org/wiki?curid=2220761" title="Polska na Młodzieżowych Mistrzostwach Europy w Lekkoatletyce 1997">
Polska na Młodzieżowych Mistrzostwach Europy w Lekkoatletyce 1997

Polska na Młodzieżowych Mistrzostwach Europy w Lekkoatletyce 1997 – reprezentacja Polski podczas pierwszej w historii edycji czempionatu Starego Kontynentu dla zawodników do lat 23 zdobyła 11 medali w tym dwa złote.

</doc>
<doc id="2220762" url="https://pl.wikipedia.org/wiki?curid=2220762" title="Marcelo Escudero">
Marcelo Escudero

Marcelo Alejandro Escudero (ur. 25 lipca 1972 w Punta Alta) – argentyński piłkarz, grający na pozycji pomocnika.
Kariera klubowa.
Marcelo Escudero rozpoczął karierę w 1991 roku w prowincjonalnym klubie Sporting Punta Alta. Kolejnym jego klubem był Newell’s Old Boys Rosario. Z Newell’s Old Boys zdobył mistrzostwo Argentyny w turnieju Clausura w 1992.
W latach 1996-2002 był zawodnikiem stołecznego River Plate. Z River Plate czterokrotnie zdobył mistrzostwo Argentyny Clausura 1997, Apertura 1999, Clausura 2000, Clausura 2002, Copa Libertadores 1996 i Supercopa Sudamericana w 1997. W lidze argentyńskiej rozegrał 203 spotkania, w których strzelił 22 bramki. W 2003 roku miał epizod w brazylijskiej Fortalezie. Ostatnim klubem w karierze Escudero było Olimpo Bahía Blanca, gdzie zakończył karierę w 2004 roku.
Kariera reprezentacyjna.
W latach 1994-1995 Escudero grał dla reprezentacji Argentyny. W 1995 roku wystąpił w drugiej edycji Pucharu Konfederacji, na którym Argentyna zajęła drugie miejsce. Na turnieju w Rijadzie wystąpił we wszystkich trzech meczach z Japonią, Nigerią oraz w finale z Danią. W tym samym roku uczestniczył w Copa América 1995, na którym Argentyna odpadła w ćwierćfinale. Na turnieju w Urugwaju wystąpił tylko w meczu z USA. W latach 1994-1995 wystąpił w barwach "albicelestes" w 9 meczach, w których strzelił 1 bramkę.

</doc>
<doc id="2220764" url="https://pl.wikipedia.org/wiki?curid=2220764" title="Ranalisma">
Ranalisma

Ranalisma Stapf – rodzaj roślin błotnopączkowych z rodziny żabieńcowatych ("Alismataceae"), obejmujący dwa gatunki: "Ranalisma humile" (Rich. ex Kunth) Hutch., pochodzący z tropikalnej Afryki, i "Ranalisma rostrata" Stapf, pochodzący z Chin, Wietnamu i Malezji.
Nazwa naukowa rodzaju została złożona z dwóch innych rodzajów roślin: "Ranunculus" (jaskier) i "Alisma" (żabieniec), będącego rodzajem typowym rodziny żabieńcowatych, i odnosi się do podobieństwa kwiatów i owoców roślin zaliczanych do tego rodzaju i niektórych gatunków jaskrów.
Morfologia.
Zielne rośliny wodne lub błotne. Liście zanurzone, pływające lub wynurzone, długoogonkowe, o jajowatej do jajowato-eliptycznej blaszce. Kwiaty obupłciowe, zwykle pojedyncze, rzadziej 2–3 zebrane w baldach, wyrastają na głąbiku. Okwiat podwójny. Płatki korony większe lub tej samej wielkości co działki kielicha. Każdy kwiat składa się z 9 pręcików i licznych, wolnych, jednozalążkowych owocolistków, zebranych spiralnie w niemal kulistą główkę. Szyjki słupków wzniesione. Owocami są bocznie spłaszczone niełupki z długim dzióbkiem.
Systematyka.
Według Angiosperm Phylogeny Website (aktualizowany system APG IV z 2016) należy do rodziny żabieńcowatych ("Alismataceae") w obrębie rzędu żabieńcowców ("Alismatales") należącego do kladu jednoliściennych. 
Zagrożenie i ochrona.
Gatunek "Ranalisma humile" umieszczony jest w Czerwonej księdze gatunków zagrożonych ze statusem LC (mniejszej troski). Gatunek tek uznany został za rozpowszechniony, o dużej i stabilnej populacji, jednak potencjalnie zagrożony utratą siedlisk, związaną z rozwojem rolnictwa, ekspansją gatunków inwazyjnych, budową tam i katastrofami naturalnymi, w tym suszami.

</doc>
<doc id="2220765" url="https://pl.wikipedia.org/wiki?curid=2220765" title="Herb Náchodu">
Herb Náchodu

Herb Náchodu przedstawia w polu błękitnym srebrną bramę miejską, znajdującą się pomiędzy dwoma srebrnymi wieżami murów miejskich. Brama ma podniesioną, złotą kratę. Nad bramą znajduje się tarcza - w czerwonym polu umieszczono srebrnego, ukoronowanego lwa z podwójnym ogonem.
Otwarta brama murów miejskich ma symbolizować graniczne położenie Náchodu pomiędzy ziemiami czeskimi (których godłem jest srebrny lew) a Śląskiem, a od 1742 również między dwoma państwami. Taki wizerunek pojawił się już na miejskiej pieczęci w I połowie XIV wieku i wkrótce stał się herbem miejskim.

</doc>
<doc id="2220766" url="https://pl.wikipedia.org/wiki?curid=2220766" title="Alessia Lanzini">
Alessia Lanzini

Alessia Lanzini (ur. 28 sierpnia 1981 w Premosello-Chiovenda) – włoska siatkarka, grająca na pozycji libero. Od sezonu 2019/2020 występuje w drużynie Reale Mutua Fenera Chieri.
Sukcesy klubowe.
Puchar Włoch:
Mistrzostwo Włoch:

</doc>
<doc id="2220767" url="https://pl.wikipedia.org/wiki?curid=2220767" title="Polska na Młodzieżowych Mistrzostwach Europy w Lekkoatletyce 1999">
Polska na Młodzieżowych Mistrzostwach Europy w Lekkoatletyce 1999

Polska na Młodzieżowych Mistrzostwach Europy w Lekkoatletyce 1999 – reprezentacja Polski podczas drugiej edycji czempionatu Starego Kontynentu dla zawodników do lat 23 zdobyła 10 medali w tym cztery złote.

</doc>
<doc id="2220769" url="https://pl.wikipedia.org/wiki?curid=2220769" title="Andriej Zubow">
Andriej Zubow

Andriej Borisowicz Zubow (, ur. 16 stycznia 1952 w Moskwie) – rosyjski historyk i religioznawca.
Syn kontradmirała Borysa Nikołajewicza Zubowa, konstruktora okrętów wojennych. W 1973 r. ukończył studia magisterskie w Moskiewskim Państwowym Instytucie Stosunków Międzynarodowych (MGIMO). Długoletni (od momentu ukończenia studiów do 2001) pracownik Instytutu Orientalistyki Rosyjskiej Akademii Nauk. Doktorat (1978) i habilitację (1989) uzyskał tamże. Tę ostatnią na podstawie pracy "Demokracja parlamentarna i polityczne tradycje Wschodu", która ukazała się drukiem w 1990 r. W latach 1988–1994 docent Moskiewskiej Akademii Duchownej, a także kierownik katedry historii religii moskiewskiego Rosyjskiego Uniwersytetu Prawosławnego im. Apostoła Jana. W latach 2001–2014 profesor katedry filozofii MGIMO, tamże kierownik centrum „Cerkiew i Stosunki Międzynarodowe”.
Autor licznych rozpraw na tematy historii religii, historii idei, kultury politycznej i współczesnej polityki rosyjskiej. Jeden z autorów doktryny społecznej Rosyjskiej Cerkwi Prawosławnej, przyjętej na soborze w roku 2000. Koordynator społecznego komitetu „Ciągłość i odrodzenie Rosji”. Redaktor dwutomowej pozycji "Historia Rosji. XX wiek" ("История России. XX век", wydanie pierwsze 2009). Od 2003 r. członek Ludowo-Pracowniczego Związku Solidarystów Rosyjskich (NTS), w latach 2006–2008 przewodniczący Biura Wykonawczego NTS. Nie był nigdy członkiem KPZR.
Andriej Zubow krytycznie wypowiadał się o rosyjskiej aneksji Krymu.
1 marca 2014 na łamach dziennika Wiedomosti opublikował artykuł, w którym przyłączenie Krymu do Rosji porównał do anszlusu Austrii przez Hitlera. Po tej publikacji został zwolniony z pracy w MGIMO (początkowo w trybie administracyjnym, który okazał się zastosowany niezgodnie z przepisami prawa, następnie po dwu miesiącach nie przedłużono mu umowy o pracę oskarżając o nielojalność na stronie uczelni). W 2016 kandyduje w wyborach do Dumy z poparciem partii PARNAS.

</doc>
<doc id="2220772" url="https://pl.wikipedia.org/wiki?curid=2220772" title="Polska na Młodzieżowych Mistrzostwach Europy w Lekkoatletyce 2007">
Polska na Młodzieżowych Mistrzostwach Europy w Lekkoatletyce 2007

Polska na Młodzieżowych Mistrzostwach Europy w Lekkoatletyce 2007 – reprezentacja Polski podczas kolejnej edycji czempionatu Starego Kontynentu dla zawodników do lat 23 zdobyła 9 medali w tym cztery złote.

</doc>
<doc id="2220774" url="https://pl.wikipedia.org/wiki?curid=2220774" title="Wanda Wolska-Conus">
Wanda Wolska-Conus

Wanda Wolska-Conus (ur. 22 października 1919 roku w Berdyczowie na Podolu, zm. 25 kwietnia 2012 w Paryżu) – polska i francuska historyk, bizantynolog, filolog klasyczny, mecenas kultury.
Życiorys.
Ojciec był zarządcą majątku Chreptowiczów, matka pochodziła z Łotwy. Brat Jerzy zmarł bezdzietnie w latach 90. w Białymstoku. Edukację średnią pobierała w Gimnazjum Skrzypkowskiej w Łodzi. Studia z zakresu filologii klasycznej, przerwane II wojną światową, rozpoczęła na Uniwersytecie Warszawskim w 1937 roku pod kierunkiem min. profesora Kazimierza Kumanieckiego.
W okresie II wojny światowej była żołnierzem Armii Krajowej – łączniczką w powstaniu warszawskim. Następnie przebywała w obozach niemieckich: Faringbosten, Bergen-Belsen i Niederlangen. Po wyzwoleniu tego ostatniego obozu przez generała Stanisława Maczka udała się do Paryża, gdzie zamieszkała w domu rodziny – Jana i Eugenii Żarnowskich, historyków sztuki.
Ukończyła studia klasyczne na Sorbonie. Związała się z prestiżowym seminarium bizantynistycznym mediewisty Paula Lemerle'a. Studia uzupełniała w Collège de France. Jej doktorat obroniony w 1958 roku, opublikowano w roku 1962. Długo pracowała w Centre Nationale des Recherches Scietnifiques – francuskim odpowiedniku PAN). Bardzo aktywna naukowo. Najważniejsze prace poświęciła Kosmasowi Indikopleustesowi, szkole prawniczej w Konstantynopolu (Psellos, Ksyfilinos), Stefanosowi z Aleksandrii. Długo współpracowała z „Revue des Etudes Byzantines”. Pod koniec życia zainteresowała się medycyną bizantyńską i temu poświęciła ostatnie artykuły.
Jej największym osiągnięciem jest praca o Kosmasie Indikopleustesie, najsłynniejszym bizantyńskim podróżniku (żył w VI w.). Miejsce w światowej historiografii zapewniło jej wydanie wraz z komentarzem i przekładem jego dzieła „Chrześcijańska topografia wszechświata” (do czasu Marco Polo było to najważniejsze dzieło geograficzne średniowiecza). Edycja źródła wraz z bogatym komentarzem i przekładem na francuski pozostaje do dziś pozycją klasyczną.
Wanda Wolska była drugą żona Borysa Conusa, starszego o 20 lat wdowca. Nie mieli dzieci. Po rodzinie Żarnowskich odziedziczyła kolekcję ok. 200 rysunków i rycin związanych z włoska szkołą Tycjana. W latach 90. podarowała ją Zamkowi Królewskiemu w Warszawie wraz z biblioteką wujostwa oraz szklanymi fotografiami dotyczącymi historii sztuki. Stanowiło to zaczątek Funduszu Wandy Wolskiej-Conus, w sprawie którego porozumiała się z profesorem Andrzejem Rottermundem, wspierając finansowo zakupy biblioteczne Zamku. Uczyniła także legat na rzecz Zamku Królewskiego. Przez lata emigracji utrzymywała ścisły kontakt z Biblioteką Polską w Paryżu oraz z serią „Sources chrétiennes” w Lyonie, będąc stałym dobroczyńcą tych instytucji. Wspomagała przez długie lata polskie środowisko bizantynistyczne w kwerendach naukowych. 
Została pochowana 2 maja 2012 na Cmentarzu Les Champeaux w Montmorency pod Paryżem.
Nagrody.
W roku 2002 otrzymała Nagrodę Ministra Kultury Waldemara Dąbrowskiego „Mecenas Kultury” w kategorii Donator – za przekazanie wielu darów dla Zamku Królewskiego w Warszawie, min. ofiarowanie zbioru rysunków i obrazów reprezentujących szkoły europejskie od XVI do XVII wieku.

</doc>
<doc id="2220777" url="https://pl.wikipedia.org/wiki?curid=2220777" title="Jelena Jemieljanowa">
Jelena Jemieljanowa

Jelena Lwowna Jemieljanowa; z d. Lisowska (ros. Елена Львовна Емельянова, Лисовская; ur. 10 lipca 1983 w Sierpuchowie) – rosyjska siatkarka grająca na pozycji środkowej. Obecnie występuje w drużynie Zarieczje Odincowo.
Sukcesy klubowe.
Mistrzostwo Rosji:
Mistrzostwo Rosji:
Puchar Challenge:

</doc>
<doc id="2220778" url="https://pl.wikipedia.org/wiki?curid=2220778" title="Polska na Młodzieżowych Mistrzostwach Europy w Lekkoatletyce 2009">
Polska na Młodzieżowych Mistrzostwach Europy w Lekkoatletyce 2009

Polska na Młodzieżowych Mistrzostwach Europy w Lekkoatletyce 2009 – reprezentacja Polski podczas kolejnej edycji czempionatu Starego Kontynentu dla zawodników do lat 23 zdobyła aż 15 medali, w tym cztery złote.

</doc>
<doc id="2220781" url="https://pl.wikipedia.org/wiki?curid=2220781" title="Pośródek pospolity">
Pośródek pospolity

Pośródek pospolity "(Diastylis rathkei)" – gatunek skorupiaka, pospolity w Bałtyku. Występuje także w Morzu Północnym oraz u wybrzeży Wielkiej Brytanii i Irlandii. Ma bardzo charakterystyczny pokrój, dorasta do 22 mm (jednak rzadko). Ciało ma zbudowane z owalnego, rozszerzonego głowotułowia, następnie kilku wolnych segmentów i wyraźnego, cienkiego odwłoka zakończonego płytką ogonową, otoczoną uropodiami.
Pośródka można znaleźć na drobno piaszczystym dnie, w którym się zakopuje. Preferuje wody zimniejsze w związku z tym przebywa na głębokościach poniżej 30 m jednak nie schodzi niżej niż 200 m. Jest odporny na warunki beztlenowe a nawet na obecność związków amonowych.
Odżywianie.
Pośródki odżywiają się mikroorganizmami i materią organiczną zgarnianymi z powierzchni dna.

</doc>
<doc id="2220782" url="https://pl.wikipedia.org/wiki?curid=2220782" title="Hindenburgbaude">
Hindenburgbaude



</doc>
<doc id="2220787" url="https://pl.wikipedia.org/wiki?curid=2220787" title="Jekatierina Lubuszkina">
Jekatierina Lubuszkina

Jekatierina Olegowna Lubuszkina, z d. Bogaczewa (ros. Екатерина Олеговна Любушкина, Богачёва; ur. 2 stycznia 1990 w Wołgogradzie) – rosyjska siatkarka, reprezentantka kraju, grająca na pozycji środkowej.
Sukcesy klubowe.
Puchar Rosji:
Mistrzostwo Rosji:
Liga Mistrzyń:
Superpuchar Rosji:
Sukcesy reprezentacyjne.
Mistrzostwa Świata Kadetek:
Mistrzostwa Europy Juniorek:
Grand Prix:
Mistrzostwa Europy:
Letnia Uniwersjada:
Volley Masters Montreux:

</doc>
<doc id="2220795" url="https://pl.wikipedia.org/wiki?curid=2220795" title="Jekatierina Kosjanienko">
Jekatierina Kosjanienko

Jekatierina Wadimowna Kosjanienko, ros. Екатерина Вадимовна Косьяненко; z d. Pankowa; Панкова (ur. 2 lutego 1990 w Swierdłowsku) – rosyjska siatkarka grająca na pozycji rozgrywającej. Mistrzyni Europy 2013. 
Życie prywatne.
16 września 2013 wyszła za mąż za rosyjskiego siatkarza Aleksandra Kosjanienkę. Pochodzi z rodziny siatkarskiej. Jej tata Wadim Pankow jest trenerem Zarieczja Odincowo, a mama Marina Pankowa również była siatkarką zmarła 5 listopada 2015 roku. Jej bratem jest siatkarz Pawieł Pankow, który obecnie występuje w Dinamie Moskwa.
Sukcesy klubowe.
Puchar Rosji:
Liga Mistrzyń:
Mistrzostwo Rosji:
Puchar Challenge:
Superpuchar Rosji:
Sukcesy reprezentacyjne.
Mistrzostwa Świata Kadetek:
Mistrzostwa Europy Juniorek:
Volley Masters Montreux:
Letnia Uniwersjada:
Mistrzostwa Europy:
Grand Prix:

</doc>
<doc id="2220799" url="https://pl.wikipedia.org/wiki?curid=2220799" title="Ksienija Naumowa">
Ksienija Naumowa

Ksienija Naumowa, ros. Ксения Игоревна Наумова (ur. 1 lutego 1990 w Rosji) – rosyjska siatkarka grająca na pozycji przyjmującej. Obecnie występuje w drużynie Zarieczje Odincowo.

</doc>
<doc id="2220800" url="https://pl.wikipedia.org/wiki?curid=2220800" title="Arabska wiosna">
Arabska wiosna

Arabska wiosna (określana także jako "Arabska Wiosna Ludów", "Zima Ludów", "Arabska Zima Ludów" lub "Arabskie przebudzenie") – protesty społeczne i konflikty zbrojne w krajach arabskich, w latach 2010–2012. Przyczynami ich wybuchu były: niezadowolenie obywateli z warunków życiowych, bezrobocie, rosnące ceny żywności, a także korupcja i nepotyzm władz oraz ograniczanie swobód obywatelskich przez autokratyczne reżimy.
Zarys wydarzeń.
Do pierwszych wystąpień społecznych doszło w Tunezji po tym, jak 17 grudnia 2010 bezrobotny sprzedawca uliczny Mohamed Bouazizi podpalił się w proteście przeciwko brakowi perspektyw na poprawę swojej sytuacji życiowej. Z czasem demonstracje przybierały coraz gwałtowniejszą formę, prowadząc do starć ze służbami bezpieczeństwa. Protesty w Tunezji, które przerodziły się w rewolucję, stanowiły przykład i inspirację dla mieszkańców pozostałych państw regionu. W ich wyniku obalony został wieloletni prezydent Zajn al-Abidin ibn Ali, a władzę w kraju do czasu planowanych demokratycznych wyborów objął rząd tymczasowy, w którym znaleźli się także przedstawiciele opozycji. Działalność rządzącego Zgromadzenia Demokratyczno-Konstytucyjnego została zawieszona.
Do wybuchu rewolucji doszło także 25 stycznia 2011 w Egipcie. Egipcjanie, zmagający się z podobnymi problemami jak Tunezyjczycy, wyszli na ulice największych miast, domagając się ustąpienia prezydenta Hosniego Mubaraka. Pod ich wpływem prezydent powołał nowy gabinet na czele z Ahmadem Szafikiem oraz mianował Omara Suleimana na nieobsadzony od 30 lat urząd wiceprezydenta. Nie wyciszyło to jednak nastrojów społecznych i po 18 dniach demonstracji Mubarak zmuszony był zrezygnować ze stanowiska. Władzę do czasu planowanych wyborów przejęło wojsko na czele z marszałkiem Mohamedem Husseinem Tantawim.
Już wcześniej protesty na masową skalę wybuchły pod koniec grudnia 2010 w Algierii. W ich wyniku rząd zobowiązał się znieść do końca lutego 2011 obowiązujący od 1992 stan wyjątkowy. W styczniu 2011 rozpoczęły się protesty w Jordanii i Jemenie. W konsekwencji król Jordanii Abdullah II powołał nowy rząd na czele Marufem al-Bachitem. Natomiast prezydent Jemenu Ali Abd Allah Salih zobowiązał się do nieubiegania się o kolejną kadencję w wyborach prezydenckich w 2013. W lutym 2011 do masowych wystąpień społecznych doszło w Bahrajnie oraz Libii, które przerodziły się w wojnę domową, podczas której interweniowały siły lotnicze NATO.
Do wystąpień, choć już na mniejszą skalę, doszło także w Arabii Saudyjskiej, Dżibuti, Iraku, Kuwejcie, Libanie, Maroku, Omanie, Palestynie, Somalii, Sudanie i Syrii. Przez region przetoczyła się ponadto fala prób samobójczych w formie samospaleń, m.in. w Mauretanii oraz sąsiadującym z państwami Maghrebu Senegalu. Pod wpływem wydarzeń w krajach arabskich do protestów doszło także w sąsiednim Iranie.
Ośmiomiesięczna wojna domowa w Libii zakończyła się obaleniem reżimu Mauammara al-Kaddafiego i jego zabiciem przez powstańców, co miało miejsce 20 października 2011. Silny opór stawiali powstańcy w Syrii (zob. wojna domowa w Syrii). Tamtejszy prezydent Baszszar al-Asad mimo presji międzynarodowej krwawo rozprawiał się z opozycjonistami. Na Syrię nakładano sankcje, kraj został zawieszony, podobnie jak Libia, w prawach członka Ligi Państw Arabskich. Rewolucja owładnęła także Jemen. Mimo że prezydent poszedł na ustępstwa wobec obywateli, kraj szybko pogrążył się w wewnętrznym chaosie. Widmo wojny domowej zostało odsunięte, kiedy Ali Abd Allah Salih podpisał 23 listopada 2011 porozumienie, na mocy którego zrzekł się władzy. 10 grudnia 2011 powołano nowy rząd pod kierownictwem Mohammeda Basindawy, natomiast 25 lutego 2012 na nowego prezydenta zaprzysiężono Abd Rabbuh Mansur Hadiego.
Tymczasem niebezpiecznie sytuacja zaogniała się w Syrii, gdzie w wyniku działań sił rządowych przeciwko rebeliantom ginęły tysiące ludzi. Nieskuteczne zabiegi areny międzynarodowej spowodowały, że nieugięty reżim Baszara al-Assada doprowadził kraj do krwawej wojny domowej.

</doc>
<doc id="2220802" url="https://pl.wikipedia.org/wiki?curid=2220802" title="802.1Q">
802.1Q



</doc>
<doc id="2220827" url="https://pl.wikipedia.org/wiki?curid=2220827" title="Echinodorus nymphaeifolius">
Echinodorus nymphaeifolius



</doc>
<doc id="2220828" url="https://pl.wikipedia.org/wiki?curid=2220828" title="KIM 10">
KIM 10

KIM-10 (ros. "КИМ-10") – radziecki samochód osobowy, produkowany w małej serii przez moskiewskie Zakłady im. KIM w latach 1940–1941.
Historia i opis modelu.
KIM-10 był pierwszym radzieckim samochodem osobowym przewidzianym jako samochód popularny, dostępny w sprzedaży dla prywatnych użytkowników. Decyzję o produkcji małolitrażowego samochodu w Moskiewskich Zakładach Montażu Samochodów imienia Komunistycznej Międzynarodówki Młodzieży (KIM – "Kommunisticzeskij internacjonał mołodioży"), podjęły 10 stycznia 1939 wspólnie Rada Komisarzy Ludowych (ministrów) ZSRR i Centralny Komitet partii WKP(b). 1 lutego 1939 zakłady te przeorganizowano na Moskiewską Fabrykę Samochodów im. KIM. Zaprojektowanie samochodu powierzono instytutowi NATI, zalecając jednak skopiowanie odpowiedniej konstrukcji zagranicznej. Po testach kilku zakupionych samochodów popularnych (m.in. Fiat 508 i Opel Kadett), rosyjscy konstruktorzy wybrali brytyjski samochód Ford Prefect. W następstwie tego, Rada Ekonomiczna przy Radzie Komisarzy Ludowych postanowiła 5 marca 1939 skopiować samochód Ford Prefect w wersji dwudrzwiowego sedana oraz kabrioletu. Ważnymi czynnikami wyboru była mało nowoczesna, lecz prosta i tania konstrukcja, oraz doświadczenie radzieckich inżynierów z samochodami Forda, produkowanymi na licencji (GAZ-A). Na bazie inżynierów z NATI i GAZ sformowano biuro konstrukcyjne w zakładach KIM, mające zająć się adaptacją samochodu, którego głównym konstruktorem został A. Ostrowcew.
Pomimo skopiowania części mechanicznej, radzieccy konstruktorzy zmodyfikowali nadwozie samochodu KIM, przez co nie było ono dokładną kopią Forda. Różniło się od pierwowzoru m.in. osłoną chłodnicy, maską otwieraną wraz z jej przednią częścią, całkowicie stalowym dachem zamiast dermatoidowego, osobnym dostępnym od tyłu bagażnikiem i dwudzielną łamaną szybą przednią. Wykonanie form do tłoczenia blach nadwozia oraz pierwszej partii wytłoczonych blach zamówiono w amerykańskiej firmie Budd (współpracującej wcześniej przy samochodzie ZiS-101). Pierwsze trzy przedseryjne egzemplarze zbudowano 25, 26 i 27 kwietnia 1940 i zademonstrowano na pochodzie pierwszomajowym.
W losy samochodu wmieszała się jednak polityka. Latem 1940 KIM-10 został zaprezentowany Stalinowi, który skrytykował samochód, a przede wszystkim jego dwudrzwiowe nadwozie. W sierpniu Rada Komisarzy Ludowych i CK WKP(b) wydały specjalne postanowienie o sprawie samochodu KIM, w którym obwiniono ludowego komisarza średniego przemysłu maszynowego I. Lichaczowa o rzekome samowolne zmiany w projekcie zatwierdzonym przez Radę Ekonomiczną i zdymisjonowano go ze stanowiska. Nakazano wprowadzenie licznych zmian w konstrukcji, jak obniżenie wysokości nadwozia, usunięcie bocznych stopni, a przede wszystkim zastosowanie czterech drzwi. W październiku 1940 kolejnym postanowieniem nakazano oprzeć nadwozie na czterodrzwiowej wersji samochodu Opel Kadett, pozostawiając dotychczasowe podwozie. Ponieważ jednak w tym czasie nadeszła zamówiona w USA partia blach dla 500 nadwozi, zezwolono zakładom wyjątkowo użyć je do budowy dwudrzwiowych samochodów.
25 października 1940 zakład zaprezentował zmodyfikowane samochody KIM-10-50 (nadwozie sedan) i KIM-10-51 (nadwozie kabriolet). Główną zmianą było wymagające stosunkowo niewielkich modyfikacji przeniesienie reflektorów wolno stojących na przednich błotnikach (jak w Fordzie) na boki poszerzonej maski silnika, jak w Oplu Kadecie. Zlikwidowano ponadto boczne stopnie i chromowane listwy oraz zastosowano jednolitą tylną szybę zamiast dzielonej. Od listopada 1940 prowadzona była produkcja tych samochodów, przerwana w lipcu 1941, po ataku Niemiec na ZSRR. W tym czasie zbudowano 378 samochodów (w tym 13 w 1940 roku i 365 w 1941 roku, przy tym ostatnie 53 już w lipcu 1941). W tym było nie więcej, niż 10 kabrioletów.
Przed wybuchem wojny opracowano wersję KIM-10-52 z czterodrzwiowym nadwoziem skopiowanym z Opla Kadetta, lecz nie zdążyła ona wejść do produkcji. Po wojnie z kolei zamiast niej w moskiewskich zakładach podjęto produkcję dokładnej kopii Opla Kadetta, jako Moskwicz 400/401-420.

</doc>
<doc id="2220832" url="https://pl.wikipedia.org/wiki?curid=2220832" title="Krzysztof Uwijała">
Krzysztof Uwijała

Krzysztof Uwijała (ur. 27 listopada 1990) – polski lekkoatleta, skoczek w dal i trójskoczek.
Medalista mistrzostw Polski w różnych kategoriach wiekowych, w tym podwójny medalista mistrzostw Polski seniorów na stadionie (2010), dwukrotny srebrny medalista halowych mistrzostw kraju (2011) i srebrny medalista halowych mistrzostw kraju (2020) oraz brązowy medalista halowych mistrzostw Polski (2013).

</doc>
<doc id="2220840" url="https://pl.wikipedia.org/wiki?curid=2220840" title="Heleen de Greef">
Heleen de Greef

Heleen de Greef (ur. 15 września 1965) – holenderska szachista, mistrzyni międzynarodowa od 1986 roku.
Kariera szachowa.
W 1981 r. zdobyła w Bognor Regis brązowy medal Pucharu Świata juniorek do 16 lat (wówczas były to nieoficjalne mistrzostwa świata w tej kategorii wiekowej). W latach 1984 (wspólnie z Carlą Bruinenberg) i 1986 dwukrotnie zdobyła tytuły indywidualnej mistrzyni Holandii, była również brązową medalistką mistrzostw kraju (1990). Pomiędzy 1984 a 1992 r. czterokrotnie reprezentowała narodowe barwy na szachowych olimpiadach. Dwukrotnie startowała w turniejach strefowych (eliminacjach mistrzostw świata): w 1985 r. podzieliła w Amsterdamie II-IV miejsce (za Julią Lebel-Arias), natomiast w 1991 r. w Oisterwijk podzieliła III-V miejsce (za Anne Marie Benschop i Sylvią de Vries).
Najwyższy ranking w dotychczasowej karierze osiągnęła 1 lipca 1987 r., z wynikiem 2250 punktów dzieliła wówczas 64-69. miejsce na światowej liście FIDE, jednocześnie zajmując 1. miejsce wśród holenderskich szachistek. Od 1996 r. nie uczestniczy w turniejach klasyfikowanych przez Międzynarodową Federacje Szachową.

</doc>
<doc id="2220841" url="https://pl.wikipedia.org/wiki?curid=2220841" title="Liczba formolowa">
Liczba formolowa

Liczba formolowa - liczba milimoli wodorotlenku sodowego zużywana na 100 ml badanej próbki i jest miarą zawartości aminokwasów w próbce. Udział aminokwasów, w tym lizyny, jest w białku stały (uwarunkowany genetycznie), dlatego też ilość jonów wodorowych uwalnianych po dodaniu formaliny jest proporcjonalna do ilości białka w produkcie. Liczba ta uzależniona jest od dojrzałości owoców, jak i odmiany stosowanych pomarańczy.

</doc>
<doc id="2220849" url="https://pl.wikipedia.org/wiki?curid=2220849" title="Agnieszka Maluśkiewicz">
Agnieszka Maluśkiewicz

Agnieszka Maluśkiewicz (ur. 18 marca 1989 w Szamotułach) – polska lekkoatletka, kulomiotka.
Kariera.
Medalistka mistrzostw Polski w różnych kategoriach wiekowych, w tym trzykrotna wicemistrzyni Polski Seniorów (2014-2016), brązowa medalistka Mistrzostw Polski Seniorów (2010). Halowa mistrzyni kraju (2013).
Karierę sportową rozpoczęła w klubie LKS Orkan Wielkopolska Poznań pod okiem trenera Jerzego Śwista. Od 2009 roku zawodniczka Organizacji Środowiskowej Akademickiego Związku Sportowego w Poznaniu (OŚ AZS Poznań) - podopieczna trenera Grzegorza Nowaka.

</doc>
<doc id="2220854" url="https://pl.wikipedia.org/wiki?curid=2220854" title="Jerzy Utiešenović">
Jerzy Utiešenović

Juraj Utišinović, Jerzy Martinuzzi (łac. Georgius Martinusius), na Węgrzech znany także jako Fráter György ("Brat Jerzy", ur. 1482, zm. 17 grudnia 1551) – węgierski polityk i mąż stanu pochodzenia chorwackiego, biskup Wielkiego Waradynu (od 1534), kardynał (od 1551), jeden z głównych doradców króla Jana Zápolyi, a po jego śmierci w latach 1540-1551 współregent (wraz z wdową po królu, Izabelą Jagiellonką) tzw. Wschodniego Królestwa Węgier, w imieniu Jana II Zygmunta Zápolyi. Prowadził politykę lawirowania między Habsburgami a Imperium osmańskim. Gdy w 1551 roku ostatecznie przeszedł na stronę Ferdynanda Habsburga i poddał kraj Austriakom, został z rozkazu Ferdynanda zamordowany w obawie przed kolejną zmianą orientacji politycznej.
Życiorys.
Młodość i wczesna kariera.
Juraj Utišinović wywodził się ze starej, choć zubożałej szlacheckiej rodziny chorwackiej, posiadającej dobra w Dalmacji. Był czwartym, najmłodszym synem Grgura Utišinovicia i Any Martinušević (Martinuzzi). Miał rodzeństwo: siostrę Anę, braci Nikolę, Matiję i Jakova. Matka, chcąc zapewnić synowi karierę poleciła go swemu bratu, biskupowi Scardony. Jerzy zaczął się nawet podpisywać zlatynizowaną formą nazwiska wuja, stąd znany jest również pod nazwiskiem Martinuzzi. Wuj jednak nie wsparł kariery siostrzeńca, gdyż uważał go za mało zdolnego. Staraniem rodziców Jerzy w wieku 8 lat dostał się na dwór Jana Korwina, nieślubnego syna narodowego króla Węgier, Macieja Korwina. Jan będąc jedynym męskim potomkiem potężnego króla był szykowany na jego następcę. Jednak protektor młodego J.Utišinovicia nie zdołał zdobyć korony po śmierci ojca i za panowania Władysława Jagiellończyka stracił na znaczeniu. Gdy więc Jerzy dorósł, postanowił zmienić otoczenie i w 1503 roku zaciągnął się na służbę u Zápolyów, jednej z najważniejszych rodzin magnackich ówczesnych Węgier. Będąc na służbie u Jadwigi z Cieszyna Zápolyowej nie miał wielkiego znaczenia, jako człowiek bez majątku i koneksji. Dlatego postanowił wstąpić na drogę kariery kościelnej i został mnichem w zakonie paulinów (1510). Z czasem został wysłany do Polski, gdzie mianowano go przeorem klasztoru na Jasnej Górze. W Polsce przebywał do ok. 1526 roku, kiedy to wrócił na Węgry by zostać przeorem klasztoru w Lad.
Doradca Jana Zápolyi.
Gdy królem Węgier obrano Jana Zápolyę – przeciw Ferdynandowi Habsburgowi, Utiešenović od razu stanął po stronie Zápolyi. Jan był bowiem synem Jadwigi, której protegowanym był niegdyś sam Jerzy. Korzystając ze swoich koneksji w Polsce Utišinović przemawiał na sejmikach na rzecz udzielenia pomocy narodowemu kandydatowi do korony. Zebrał też w Polsce ochotników, którzy walczyli za sprawę Jana w bitwie pod Koszycami w roku 1528. Po klęsce Zápolyi i jego ucieczce do Polski Utišinović kilkukrotnie przekraczał granicę polsko-węgierską by nieść wieści królowi przebywającemu w Tarnowie, a jego zwolennikom na Węgrzech rozkazy wygnanego władcy. Od tego czasu zaskarbił sobie bezgraniczne zaufanie króla i stał się jego najbliższym doradcą. Najpierw nosił tylko tytuł królewskiego doradcy ale wkrótce został podskarbim państwa, a w 1534 biskupem Wielkiego Waradynu. Władza „brata Jerzego”, jak go zwano wzrosła bardzo pod koniec panowania Jana Zápolyi, o czym informują liczne relacje z dworu węgierskiego:
"„Między królem i jego ministrem ukształtował się autorytatywny związek, jak to się dzieje zwykle w przypadku, gdy mniej uzdolniony książę wybiera ministra, który umysłem, wiedzą i wolą przerasta swego pana.”"
"„Paulin rządzi wszystkim, łupi i zbiera skarby dla siebie i swego pana”"
"„Brat Jerzy jest obecny, bez jego obecności nic nie może się dokonać w tym państwie – jego niezmierna tyrania rządzi tu wszystkim.”"
O ile jednak za rządów Jana, duchowny Martinuzzi był wpływowym doradcą, to jednak ostateczne decyzje podejmował sam król. Sytuacja zmieniła się gdy Zápolya zmarł. Wprawdzie w roku 1538 Jan podpisał w Wielkim Waradynie ugodę, w świetle której jego śmierć torowała Ferdynandowi Habsburgowi drogę do władzy na Węgrzech, lecz podpisywał ją nie mając dziedzica, ani nawet żony. Gdy jednak po latach starań Zápolya poślubił wreszcie Izabelę Jagiellonkę i tuż przed śmiercią doczekał się męskiego potomka, wypełnienie postanowień wielkowaradyńskich stało się sprzeczne zarówno z interesem rodzinnym Zápolyów, jak i samego Juraja Utišinovicia. Nie wiemy czy król zdołał przekazać Jurajowi swą wolę dotyczącą losów nowo narodzonego syna – należy pamiętać, że Jan Zápolya ostatnie dni przed śmiercią był częściowo sparaliżowany i przebywał z dala od stolicy, a swego syna nie zdołał nigdy ujrzeć. Niezależnie od planów samego króla, po jego śmierci J.Utišinović postanowił podjąć walkę o koronę dla Jana Zygmunta i tym samym przejąć ster władzy państwowej na czas jego małoletności.
Współregent Węgier: walka o władzę.
Ogłoszenie Jana II Zygmunta królem.
By zrealizować swoje plany Utišinović musiał dokonać kilku posunięć politycznych. Po pierwsze przekonał szlachtę by obwołała Jana Zygmunta królem Węgier. Po drugie przekonał (lub postawił przed faktem dokonanym) młodą wdowę Izabelę Jagiellonkę, by uznała wybór szlachty i nie opuszczała wraz z synem stolicy Węgier – wbrew postanowieniom układu w Wielkim Waradynie. Po trzecie musiał zdobyć uznanie wyboru i wsparcie ze strony tureckiego sułtana Sulejmana Wspaniałego, który od czasu bitwy pod Mohaczem uważał Węgry za kraj zależny i tylko dzięki jego pomocy Jan Zápolya utrzymał się na tronie. Po czwarte musiał Jerzy wraz z Izabelą odegrać zręczne przedstawienie przed posłami Habsburgów, którzy domagali się odstąpienia Węgier na podstawie wcześniejszych umów. Przy czym królowa Izabela brak decyzji o wyjeździe zasłaniała bezsilnością wobec „tyranii” Utišinovicia, a sam Utišinović oczekiwał od Ferdynanda wypełnienia zobowiązań wobec Jana Zygmunta i zebrania sił, które zdołałyby obronić Węgry przed najazdem tureckim. Oświadczenia królowej na temat wszechwładzy brata Jerzego były najprawdopodobniej rodzajem gry politycznej niż rzeczywistymi skargami. Choć oczywiście w jakimś stopniu musiały one oddawać stan faktyczny i realne wpływy paulina. Władzę regencyjną według postanowień z Rákos otrzymali: Utišinović, Piotr Petrovics, Walenty Török (dowódca sił zbrojnych) i królowa wdowa – Izabela. Szybko na czoło rady wysunął się Utišinović, który górował nad pozostałymi doświadczeniem politycznym i wpływami. Zaledwie 21-letnia królowa i jej stronnik – Petrovics stawali nieraz w opozycji do działań mnicha, co z czasem doprowadzić miało do wojny domowej.
Habsburgowie i Turcja: upadek Węgier.
Oficjalne ogłoszenie Jana Zygmunta królem we wrześniu 1540 roku doprowadziło do otwartego zerwania układów z Habsburgami. Ferdynand przewidując taki obrót rzeczy zebrał zawczasu armię i jeszcze w tym samym roku ruszył na Budę. J.Utišinović był już wtedy zapewniony o poparciu osmańskiego mocarstwa, ale zimą Turcy nie wyprawiali wielkich armii na północ, więc do tego czasu Węgrzy musieli bronić się niemal wyłącznie sami. Gdy wojska austriackie wydawały się bliskie zdobycia stolicy Węgier brat Jerzy musiał naciskać na królową by nie poddała się dyktatowi Ferdynanda, co młoda matka – w obawie o los malutkiego syna – była gotowa zrobić. Rachuby polityczne Jerzego dotyczące odsieczy tureckiej były poprawne, jednak mnich nie przewidział głębszych konsekwencji osmańskiej interwencji.
Wojska sułtańskie przybyły w okolice Budy (ówcześnie stolicą Królewskich Węgier był Pożoń, a Buda Królestwa Wschodnich Węgier) w drugiej połowie sierpnia 1541 roku. W nocy z 21 na 22 sierpnia wycofujące się wojska austriackie zostały zaskoczone i wybite przez osmańskich wojowników w czasie przeprawy przez Dunaj. 27 sierpnia pod Budą namioty rozbił sułtan Sulejman. Następnego dnia w jego obozie pojawił się brat zakonny Utišinović i inni panowie królewskiej rady by złożyć mu hołd. Sułtan przesłał dary królowej i małemu królewiczowi uznając ich w ten sposób za wasali. Samego królewicza rozkazał przynieść do obozu, na co Izabela nie chciała wyrazić zgody, lecz pod wpływem Utišinovicia ustąpiła. W czasie tego posłuchania, w którym przy boku małego Jana Zygmunta był J.Utišinović sułtan obwieścił swą wolę: Turcy mieli zająć węgierską stolicę wraz z pasem centralnych ziem węgierskich, a Jan Zygmunt i Izabela do czasu osiągnięcia przez chłopca pełnoletności mieli otrzymać w lenno Siedmiogród i ziemie nad Cisą. Nikt jednak nie wątpił w to, że wojska osmańskie zagarniają Budę bez zamiaru jej zwrotu. Zajęte przez Osmanów ziemie miały rozgraniczać władztwo Habsburgów od domeny Zápolyów. W efekcie oznaczało to rozbiór Węgier i oddalało perspektywę ich zjednoczenia, o którym niewątpliwie marzył zarówno Ferdynand jak i J.Utišinović.
Rządy w Siedmiogrodzie.
Utrata Budy była wielkim ciosem dla Utišinovicia i jego polityki. Miał to przyznać sam wypowiadając znamienne słowa do jednego z możnowładców, Pawła Bornemiszy: "„W czynach moich nie zbłądziłem aż do chwili, gdy Budę wydałem w ręce tureckie!”" W trakcie pertraktacji z osmańskimi Sulejman uwięził i wysłał do Konstantynopola dowódcę wojsk węgierskich, Walentego Töröka, który w tureckim więzieniu miał zakończyć życie. Usunięcie jednego z regentów przypisywano intrygom Utišinovicia, aczkolwiek nie da się tego jednoznacznie potwierdzić. Sejm siedmiogrodzki w styczniu 1542 roku potwierdził władzę Izabeli i jej syna nad krajem, jako lenników tureckich (wiązało się to z rocznym trybutem w wysokości 10 tys. dukatów). Jednocześnie Utišinović zagwarantował sobie uchwałę sejmu przyznającą mu władzę gubernatora w imieniu królowej, co wzmocniło jego pozycję głównego decydenta w kraju.
Zwrot ku Habsburgom.
Klęska polityki proosmańskiej unaocznił bratu Jerzemu potrzebę zmiany orientacji politycznej. Postanowił więc zbliżyć się do Habsburgów i za pomocą wojsk niemieckich zjednoczyć kraj – nawet jeśli pod berłem Ferdynanda nie będzie on w pełni niepodległy. Już w listopadzie 1541 roku uzyskał od Ferdynanda zapewnienie bezpieczeństwa swojej osoby i majątku w razie poddania Siedmiogrodu Austriakom. Królowa Izabela również popierała plan pierwszego ministra, pod warunkiem, że Ferdynand odda jej i jej synowi w ramach zadośćuczynienia obiecany niegdyś Spisz. Rokowania toczyły się więc wokół wykonania ustaleń z Wielkiego Waradynu z roku 1538. Sam J.Utišinović miał zostać wojewodą siedmiogrodzkim i zachować swe dotychczasowe stanowiska: biskupa Waradynu i podskarbiego korony. Traktat między wysłannikami Habsburgów i Zápolyów podpisano 29 grudnia 1541 na zamku w Gyálu.
Warunkiem wykonania traktatu było jednak zebranie przez Cesarstwo armii, która odbije Budę i zabezpieczy Węgry przed Osmanami. Sulejman bowiem nie będzie chciał dopuścić do wzmocnienia potęgi Habsburgów i na samą wieść o traktacie w Gyálu może najechać Siedmiogród. Ferdynand istotnie zebrał armię mającą pomóc Węgrom (poparły go zarówno stany czeskie jak i sejm Rzeszy), ale wyprawa ruszyła na Węgry opieszale a dowództwa nie objął ani Ferdynand, ani jego brat – cesarz Karol V. Ekspedycja roku 1542 dowodzona przez Joachima II Hohenzollerna zakończyła się spektakularną porażką. Plany J.Utišinovicia znów legły w gruzach, postanowił nie realizować postanowień umowy z Gyálu, stracił więc teraz zaufanie zarówno ze strony Niemców jak i Osmanów. W kolejnym, 1543 roku sułtan Sulejman wyprawił się znów na Węgry przyłączając do swojej części liczne miasta i twierdze. W tym te, które formalnie dotąd podlegały wschodniemu królestwu. Ferdynand zebrał wprawdzie armię, ale nie odważył się z nią ruszyć na Siedmiogród, gdzie Utišinović nawoływał Siedmiogrodzian do zebrania podatków i wystawienia wojska do walki z osmańskimi siłami. Ostatecznie sułtan wycofał się na południe wraz z nastaniem jesieni. Podział Węgier został utrwalony.
Na dworze Siedmiogrodzkim.
W kolejnych latach antagonizm między Utišinoviciem a królową Izabelą pogłębiał się. Mnich odsuwał od rządów stronnika królowej, Petrovicsa i ograniczał władzę Izabeli. Tak pisano o ówczesnych relacjach ministra z Izabelą: "„Martinuzzi wzrósłszy w pychę, srożej niż kiedykolwiek obchodził się z nieszczęśliwą królową(...)”" Czasem jednak biskup Waradynu musiał ukorzyć się przed królową gdy posunął się za daleko, co drażniło jego ambicje. Jednym z ówczesnych problemów Siedmiogrodu była szerząca się reformacja, którą Utišinović starał się zwalczać, jakkolwiek bezskutecznie. Nie popierała go w tym względzie królowa Izabela, która choć sama do końca życia pozostała gorliwą katoliczką, to protestantów nie chciała prześladować. Po kilku latach stabilizacji politycznej Utišinović pod koniec lat czterdziestych szesnastego wieku ponownie zaczął szukać zbliżenia z królem Ferdynandem. Przyczyniła się do tego zaborcza polityka sułtana, który stopniowo poszerzał swą domenę zarówno kosztem Habsburgów jak i Zápolyów. Można było oczekiwać, że jeśli poczuje się wystarczająco silny to postanowi zająć cały Siedmiogród. Także konflikty z królową Izabelą nastrajały jej ministra do zmiany polityki. Gdyby udało się poddać kraj Ferdynandowi mógł zostać niezależnym wojewodą Siedmiogrodu, a władza odległego Ferdynanda byłaby iluzoryczna. Tymczasem jednak rokowania pokojowe między Habsburgami a Osmanami przybrały niekorzystny dla Utišinovicia obrót gdy wielki wezyr ostrzegał posła austriackiego przed bratem Jerzym: "„mnich próbuje wszystkich oszukać i szczyci się tym”". Mimo uzasadnionej niechęci Ferdynanda do biskupa Waradynu, Habsburg postanowił podjąć ponownie rokowania w sprawie Siedmiogrodu. Tym razem traktat ułożony został za plecami lub za nikłą wiedzą królowej. Podpisano go we wrześniu 1549 roku w Nyírbátor. Na jego mocy Izabela miała zrzec się w swoim i syna imieniu praw do korony węgierskiej, a w zamian dostać ziemie na Śląsku. Jerzy Utišinović natomiast miał zostać arcybiskupem Ostrzyhomia i kardynałem, co miało mu zagwarantować bezpieczeństwo. Ponieważ jednak brat Jerzy obawiał się oporu królowej i części możnych z Petrowicsem na czele, prosił Habsburgów o oddanie mu do dyspozycji wojsk. W grudniu 1549 roku zdołał na sejmie siedmiogrodzkim przeforsować oddanie sobie pełni władzy i to tuż po tym jak poprzedni zjazd szlachecki poszerzył kompetencje królowej Izabeli. Królowa nie poddała się jednak dyktatowi mnicha. Odmówiła podpisania traktatu i wiosną roku 1550 wysłała do Stambułu wiadomość o zdradzie Jerzego. Po rozeznaniu się w sytuacji z końcem lipca 1550 sułtan wysłał do Siedmiogrodu ferman z rozkazem stracenia Utišinovicia. Jedynym wyjściem brata Jerzego było oparcie się na Habsburgach.
Wojna domowa.
Utišinović próbował wprawdzie oczyścić się z zarzutów przed sułtanem, jednak jego listy nic już nie zmieniły. Stambuł jednak nie zareagował początkowo militarnie i Izabela wraz z Petrovicsem musieli podjąć walkę i uzbroić armię na własną rękę. Brat Jerzy nie pozostawał jednak w tyle. Wojska wierne Jagiellonce zebrały się w Gyulafehérvárze, zwolennicy mnicha podążali do Szászsebes. Walki wybuchły we wrześniu 1550 roku. Początkowo inicjatywę posiadał Petrovics, który zajął kilka miast i zamków wiernych Utišinoviciowi. Później jednak jeden z dowódców wiernych Jagiellonce został rozbity przez oddziały mnicha, a sam Utišinović zdołał przeciągnąć na swą stronę Szeklerów. Wkrótce jego wojska opanowały sytuację w kraju i obległy Izabelę w Gyulafehérvárze. Bezpośredniego ataku na królową i jej syna jednak obawiał się przypuścić. Rozpoczęły się pertraktacje. Sułtan wprawdzie rozkazał paszy budyńskiemu i hospodarowi mołdawskiemu i wołoskiemu interwencję, ale zanim ich wojska wyruszyły, to Izabela 13 października poddała się Utišinoviciowi. Interwencja zresztą nie powiodła się – Mołdawianie zostali rozbici, co spowodowało wycofanie się Wołochów, natomiast w grudniu oddziały Utišinovicia pokonały Osmanów. Mimo tych sukcesów mnich słał do Ferdynanda prośby o przysłanie pomocy wojskowej. Obawiał się bowiem zarówno kolejnej interwencji jak i buntu poddanych na wieść o poddaniu kraju Habsburgom. Ferdynand początkowo nie spieszył się z pomocą (Habsburgowi wciąż brakowało pieniędzy), ale po sukcesach Utišinovicia zaczął obawiać się, że on sam postanowi przejąć władzę nad krajem. 3 lutego 1551 roku pełnomocnicy Habsburga podpisali z biskupem Waradynu układ, w którym Ferdynand zobowiązywał się jak najszybciej przysłać wojsko, a Utišinović ze swej strony miał zmusić Izabelę do abdykacji i poddać kraj władzy habsburskiej. W tym samym jednak czasie królowa otrzymała od sułtana zgodę na koronację królewską 10-letniego Jana Zygmunta. Zebrała pospiesznie sejm do Gyulafehérváru, który poparł jej plany i wysłał posłów do Utišinovicia (który przebywał na zachodzie pertraktując z posłami Ferdynanda) aby odstąpił od swych planów. Na kolejnym sejmie, który został zwołany 15 marca w Enyed Izabela doprowadziła do przegłosowania uchwały odbierającej Utišinoviciowi wszelkie urzędy i wzywającej albo do opuszczenia Siedmiogrodu, albo do przybycia na sejm bez orszaku zbrojnego i stawienia się w procesie przeciw niemu. Utišinović ruszył jednak przeciw obradującym zbrojnie. Nie zaatakował wprawdzie bezpośrednio Izabeli, ale rozpędził sejm i usiłował zmusić Izabelę do ponownego poddania się jego dyktatowi. Postanowił w tym celu zwołać nowy sejm (na 10 kwietnia), ale królowa zakazała w nim udziału i ostatecznie nie doszedł on do skutku. W tym czasie jednak Utišinović wymógł na Ferdynandzie posiłki wojskowe i gdy był już ich pewien zwołał nowy, przychylny sobie sejm do Tordy, który 7 maja zatwierdził układy z Ferdynandem a przeciw Izabeli powołał pospolite ruszenie.
Poddanie Siedmiogrodu Habsburgom i wygnanie Izabeli.
Królowa w odpowiedzi wezwała swoich stronników i paszę Budy na pomoc, jednak wojska habsburskie pod dowództwem Jana Baptysty Castaldo wkroczyły do Siedmiogrodu szybciej i już 11 czerwca zajęły Kolozsvár, a wkrótce inne miasta kraju. Izabela nie czuła się ostatecznie pokonana i po ucieczce z Gyulafehérváru chciała kontynuować opór, ale wówczas Utišinović po mistrzowsku rozegrał sprawę dyplomatycznie. Poprosił Jagiellonkę o posłuchanie, a gdy ta go przyjęła padł na kolana i prosił ją o „ratunek dla Siedmiogrodu”. Miał on polegać na przyjęciu oferty Ferdynanda (czyli zamiany korony Węgier i panowania w Siedmiogrodzie na Księstwo Opolskie) i opuszczenia kraju. Zrezygnowana i wzruszona sceną Izabela przyjęła warunki mnicha. Ostatecznie traktat z Ferdynandem królowa podpisała po pertraktacjach z Castaldem, 19 lipca 1551 roku. Osiem dni później abdykację Jana Zygmunta zatwierdził sejm stanów siedmiogrodzkich zebranych w Kolozsvárze. Utišinović tryumfował, ale miał to być tryumf bardzo krótki. Na mocy układów z Ferdynandem otrzymał Jerzy Utišinović od papieża obiecany kapelusz kardynalski. Został również wojewodą siedmiogrodzkim ("ex aequo" z Andrzejem Batorym) oraz zwierzchnikiem załóg siedmiogrodzkich zamków. Jednak współpraca między dowódcą habsburskim a bratem Jerzym nie przebiegała gładko. Nowo mianowany kardynał był doświadczony i dobrze rozeznany w miejscowych sprawach oraz zdecydowanie inteligentniejszy od Castaldo, przez co irytował zarówno habsburskiego kondotiera jak i jego mocodawcę – Ferdynanda. Przede wszystkim nie mógł wzbudzić w swych nowych sojusznikach ani krzty zaufania – znali oni bowiem z autopsji jego poprzednie zmiany orientacji politycznej. Ferdynand w liście do Castaldo zalecał swemu dowódcy:
"„(...)choć ufamy, że brat Jerzy będzie się zachowywał jako wierny i posłuszny człowiek, tym niemniej zalecamy i rozkazujemy ci, na wypadek gdybyś stwierdził, że podejmuje on cokolwiek na naszą jawną niekorzyść, byś tak przeciw niemu wystąpił, jak tego wymaga potrzeba naszego kraju i naszych poddanych. Od Ciebie zależy w tym wypadku wypełnienie naszej woli.”" Było to jednocześnie zalecenie szpiegowania jak i oddanie Castaldo wolnej ręki w postępowaniu z Jerzym Utišinoviciem.
Wojna z Imp. Osmańskim i śmierć J.Utišinovicia.
Tymczasem Utišinović musiał przede wszystkim oddalić widmo najazdu tureckiego. Na wieść o wkroczeniu oddziałów niemieckich do Siedmiogrodu sułtan rozkazał ruszyć na Siedmiogród swym przygranicznym paszom. Brat Jerzy wysyłał w tym czasie do Stambułu listy donosząc, że oddziały te przyszły z pomocą przeciw „antytureckiemu powstaniu Petrovicsa” i że trybut z Siedmiogrodu będzie nadal płacony regularnie. Wszelka gra dyplomatyczna wojewody siedmiogrodzkiego zdała się na nic gdy w lipcu 1551 roku do Konstantynopola wysłane zostało poselstwo Ferdynanda Habsburga, który postanowił oświadczyć Sulejmanowi, że bierze Siedmiogród w posiadanie. Na tę wieść sułtan rozkazał wysłać na Siedmiogród silniejsze wojsko liczące 40 tys. żołnierzy. Wojsko przekroczyło Dunaj i Cisę w dniach 5-7 września i wkroczyła szybkim marszem do Siedmiogrodu zajmując szereg miast. Ferdynand nie miał pieniędzy na wystawienie siły odwetowej, posłał Utišinoviciowi jedynie symboliczne posiłki. W tej sytuacji brat Jerzy słał wciąż nowe listy do tureckiego dowódcy, Paszy Mehmeda Sokollu zapewniając o wierności Siedmiogrodu, a pobyt Jana Zygmunta w Koszycach tłumacząc jego zaręczynami z Habsburżanką. Wymiana listów pomiędzy wojewodą a Osmanami przyciągnęła uwagę Castalda. Następne działania mnicha, który wypuścił osmańskich jeńców i wciąż starał się czynić przyjazne gesty sułtanowi przekonały habsburskiego dowódcę o zdradzie Utišinovicia. Jego polityka była jednak pragmatyczna – chciał uniknąć tureckiego podboju. Przyniosła też pożądany skutek, gdyż już w listopadzie 1551 roku Turcy rozpoczęli odwrót. Nie ocaliło to jednak samego Jerzego, choć Habsburgowie pozornie wciąż obsypywali go łaskami donosząc o przyznaniu kolejnego zaszczytu: tytułu arcybiskupa Ostrzyhomia. Castaldo został powiadomiony przez swoich szpiegów, że Utiešenović chce go wydać Turkom i obwołać się władcą Siedmiogrodu. Było to mało prawdopodobne, gdyż Osmanie w tym czasie już się wycofywali. Jednak habsburski kondotier postanowił działać i gdy nadarzyła się okazja i mnich miał przy sobie niewiele straży, spiskowcy z Castaldem na czele opanowali jego rezydencję i zamordowali brata zakonnego Utišinovicia 17 grudnia 1551 roku. Tego samego dnia Jan Castaldo wysłał do Ferdynanda list w którym donosił: "„Podobało się Bogu, że odwołał brata Jerzego z tego świata (...)”".
Nie jest znany bezpośredni rozkaz Ferdynanda nakazujący zgładzenie wojewody siedmiogrodzkiego, jednak odpowiedzialność Habsburga jest dość jasna, czego sam nie krył. W liście do papieża Juliusza III z 2 stycznia 1552 roku Ferdynand tak tłumaczył śmierć nowo kreowanego kardynała: "„jeśli sprawie nie można zaradzić inaczej, powinien on raczej ubiec mnicha i usunąć go z drogi niż czekać aż ten wymierzy cios z największą szkodą dla naszego państwa i całego chrześcijaństwa”".
Ocena Jerzego Utišinovicia.
Współcześni mu ludzie, zwłaszcza ci, którzy się z nim stykali mieli o nim skrajne opinie, choć przeważały raczej te negatywne, oskarżające Utišinovicia o „tyranię” i „żądzę władzy”, podkreślając jednak jego inteligencję. Szczególnie jaskrawym przykładem może być relacja Jana Castaldo, który tak opisywał Utišinovicia (Martinuzziego) swemu mocodawcy, Ferdynandowi Habsburgowi: "„Nawet większy od ludzkiego umysł nie wystarczyłby, by zgłębić istotę tego człowieka, w tym samym momencie śmieje się i płacze, obiecuje i odmawia, ujawnia święte zamiary i diabelskie czyny (...) Jednakże sądzę, że jest bardziej Turkiem niż chrześcijaninem, bardziej Lucyferem niż Janem(...)”". Tajemniczość jego motywów podkreślali również historycy. XIX-wieczny badacz węgierski Johann Mailáth pisał o nim: „był nieprzenikniony i ukrywał swoje zamiary tak dobrze, że nawet teraz (...) ile by o nim nie napisano, o jego właściwych celach można tylko snuć przypuszczenia, ale nie można ich dowieść z historyczną precyzją”. Wśród historyków do dziś trwają spory, czy Juraj Utišinović był mężem stanu, który jako jeden z nielicznych usiłował podtrzymać niezawisłość Węgier, czy też raczej był intrygantem, którego żądza władzy posuwała do ciągłych zdrad. Faktem jest, że słabnąca pozycja państwa Zápolyów, a w końcu Siedmiogrodu, była zależna od obcych potęg i być może tylko lawirowanie między Habsburgami a Imperium Osmańskim dawało szansę na przetrwanie samodzielnego państwa w tym regionie. Jakkolwiek oceniać działalność brata Jerzego, był on jedną z czołowych postaci swej epoki i jego polityka przyczyniła się do powstania Księstwa Siedmiogrodzkiego.

</doc>
<doc id="2220855" url="https://pl.wikipedia.org/wiki?curid=2220855" title="Barbus pentazona">
Barbus pentazona



</doc>
<doc id="2220856" url="https://pl.wikipedia.org/wiki?curid=2220856" title="Barbus titeya">
Barbus titeya



</doc>
<doc id="2220858" url="https://pl.wikipedia.org/wiki?curid=2220858" title="Jerzy Martinuzzi">
Jerzy Martinuzzi



</doc>
<doc id="2220860" url="https://pl.wikipedia.org/wiki?curid=2220860" title="BW-Bank Meeting 2011">
BW-Bank Meeting 2011

BW-Bank Meeting 2011 – halowy mityng lekkoatletyczny, który odbył się 13 lutego w niemieckim Karlsruhe. 

</doc>
<doc id="2220863" url="https://pl.wikipedia.org/wiki?curid=2220863" title="Piłodziób rdzawy">
Piłodziób rdzawy

Piłodziób rdzawy ("Baryphthengus martii") – gatunek ptaka z rodziny piłodziobów (Momotidae) występujący w Ameryce Centralnej i Południowej od Hondurasu po Ekwador, północną Boliwię i południowo-zachodnią Brazylię. Nie jest zagrożony.
Morfologia.
Upierzenie jaskrawe: ruda głowa i brzuch kontrastuje z zielonym wierzchem skrzydeł, które na końcach i ogonie przechodzą stopniowo przez kolor szmaragdowy po niebieski. Głowę z każdej strony od dzioba poprzez oko przepasa czarna wstęga, nie łącząc się jednak z tyłu głowy. W ogonie znajdują się dwie długie niebieskie sterówki z ciemno zakończonymi „łopatkami”. Brak dymorfizmu płciowego.
Długość ciała: 46 cm, w tym ogon blisko 30 cm
Masa ciała: 195 g
Status.
Przez IUCN piłodziób rdzawy klasyfikowany jest jako gatunek najmniejszej troski (LC, "Least Concern"). W 2019 roku organizacja Partners in Flight szacowała, że liczebność światowej populacji mieści się w przedziale 5–50 milionów dorosłych osobników; trend liczebności oceniła jako umiarkowanie spadkowy. 
Podgatunki.
Wyróżnia się dwa podgatunki "B. martii":

</doc>
<doc id="2220864" url="https://pl.wikipedia.org/wiki?curid=2220864" title="T30 Heavy Tank">
T30 Heavy Tank

T30 – amerykański ciężki czołg, zaprojektowany pod koniec II wojny światowej aby stawić czoła nowym niemieckim wozom bojowym. Był tworzony jednocześnie z innym czołgiem ciężkim – T29. Był wyposażony w armatę T7 o kalibrze 155 milimetrów. Prace projektowe ruszyły w kwietniu 1945 i trwały do 1947.
Wersja czołgu oznaczona jako T30E1 posiadała dodatkowy właz z tyłu wieży do wyrzucania łusek. Drugi wariant został oznaczony jako T30E2. Jeden egzemplarz, ze zmodernizowaną wieżą, został zbudowany po wojnie i otrzymał oznaczenie T57.
Jedyny ocalały egzemplarz czołgu T30 znajduje się obecnie w Fort Knox, w stanie Kentucky.

</doc>
<doc id="2220865" url="https://pl.wikipedia.org/wiki?curid=2220865" title="Piłodziób czarnogardły">
Piłodziób czarnogardły

Piłodziób czarnogardły, piłodziób błękitnobrwisty ("Eumomota superciliosa") – gatunek ptaka z rodziny piłodziobów (Momotidae), jedyny przedstawiciel rodzaju "Eumomota". Występuje w Ameryce Centralnej od południowego Meksyku po Kostarykę. Nie jest zagrożony.
Morfologia.
Posiada wielobarwne upierzenie: wierzch głowy i skrzydeł, grzbiet oraz pierś zielone, brzuch i plama na środku grzbietu rudobrązowe, czarna pręga przechodząca przez oko i czarne gardło. Piórka wokół czarnego gardła i na brwi o intensywnym kolorze turkusu. Lotki i sterówki również niebieskie, w ogonie znajdują się dwie wydłużone sterówki z ciemno zakończonymi „łopatkami”. Brak dymorfizmu płciowego.
Długość ciała: 35 cm, w tym ogon ok. 20 cm 
Masa ciała: 65 g
Status.
Przez IUCN piłodziób czarnogardły klasyfikowany jest jako gatunek najmniejszej troski (LC, "Least Concern"). W 2019 roku organizacja Partners in Flight szacowała, że liczebność światowej populacji mieści się w przedziale 0,5–5,0 milionów dorosłych osobników, trend liczebności oceniła jako lekko spadkowy. 
Podgatunki.
Wyróżnia się 7 podgatunków "E. superciliosa":

</doc>
<doc id="2220867" url="https://pl.wikipedia.org/wiki?curid=2220867" title="Parkietnik">
Parkietnik

Parkietnik, altannik Archbolda ("Amblyornis papuensis") – gatunek średniej wielkości ptaka z rodziny altanników (Ptilonorhynchidae). Jest rzadkim ptakiem endemicznym, charakterystycznym tylko dla wewnętrznych, wyżej położonych obszarów Nowej Gwinei. Jako jedyny przedstawiciel altanników tworzy w okresie godowym zamiast altanek ozdobne dywany mające na celu przywabić samice. Nie jest zagrożony wyginięciem.
Systematyka.
Takson ten został po raz pierwszy opisany przez kanadyjskiego ornitologa Austina L. Randa w 1940 roku. Holotyp pochodził znad rzeki Bele River w Górach Śnieżnych (zachodnio-środkowa Nowa Gwinea). Autor nadał nowemu gatunkowi nazwę "Archboldia papuensis" i utworzył dla niego rodzaj "Archboldia". Nazwa rodzajowa została nadana na cześć amerykańskiego zoologa i badacza Nowej Gwinei, Richarda Archbolda. Przez niektórych autorów gatunek nadal zaliczany jest do tego monotypowego rodzaju, inni umieszczają go w rodzaju "Amblyornis".
Wyróżnia się dwa podgatunki, czasem podnoszone do rangi osobnych gatunków: 
Parkietnik czarny zamieszkuje zachodnie, a złotoczuby wschodnie regiony Nowej Gwinei.
Ekologia i zachowanie.
Biologia tego gatunku jest wciąż mało poznana.
Status.
Międzynarodowa Unia Ochrony Przyrody (IUCN) od 2022 roku uznaje parkietnika za gatunek najmniejszej troski (LC, "Least Concern"); wcześniej, od 2004 roku klasyfikowała go jako gatunek bliski zagrożenia (NT – "near threatened"), zaś w 1996 roku otrzymał status gatunku narażonego na wyginięcie (VU – "vulnerable"). Liczebność populacji nie została oszacowana, ale prawdopodobnie przekracza 10 tysięcy dorosłych osobników. Generalnie jest to ptak rzadki, lokalnie może być pospolity. Trend liczebności populacji oceniany jest jako stabilny.

</doc>
<doc id="2220868" url="https://pl.wikipedia.org/wiki?curid=2220868" title="Françoise Hardy">
Françoise Hardy

Françoise Madeleine Hardy (ur. 17 stycznia 1944 r. w Paryżu) – francuska piosenkarka, kompozytorka i autorka tekstów, aktorka.
Odniosła sukces w 1962 piosenką "Tous les garçons et les filles". Wkrótce przerwała działalność koncertową, skupiając się na kompozycjach i nagraniach płytowych. Współpracuje artystycznie ze swoim mężem Jacques'em Dutronc i synem Thomasem.

</doc>
<doc id="2220869" url="https://pl.wikipedia.org/wiki?curid=2220869" title="Aviva Indoor Grand Prix 2011">
Aviva Indoor Grand Prix 2011

Aviva Indoor Grand Prix 2011 – halowy mityng lekkoatletyczny, który odbył się 19 lutego w Birmingham.

</doc>
<doc id="2220878" url="https://pl.wikipedia.org/wiki?curid=2220878" title="Katastrofa górnicza w kopalni Wałbrzych">
Katastrofa górnicza w kopalni Wałbrzych

Katastrofa górnicza w kopalni Wałbrzych – katastrofa, która miała miejsce 22 grudnia 1985 roku w KWK Wałbrzych w Wałbrzychu. Przyczyną był wybuch metanu. W jej wyniku zginęło 18 górników.
Przebieg katastrofy.
Do katastrofy doszło około godziny 15.10. Wtedy dyspozytor ruchu kopalni Wałbrzych zauważył na tablicy informacyjnej centralki metanometrycznej wskazania uszkodzenia czujnika zawartości metanu oraz czujnika ciągłości pracy wentylatora lutniowego, zamontowanych w przekopie III-Zachód na oddziale wydobywczym G-3. Krótko później otrzymał telefon od sztygara zmianowego przebywającego w tym rejonie z informacją o wybuchu metanu na głębokości 671 metrów pod ziemią. Na miejsce dyspozytor natychmiast wezwał kopalnianych ratowników, a także zastępy z Okręgowej Stacji Ratownictwa Górniczego.
Eksplozja wywołała potężną falę uderzeniową. Temperatura wzrosła do około 2600 stopni Celsjusza, zaś ciśnienie do około 10 atmosfer. Nagromadzony metan podczas wybuchu zużył znajdujący się w wyrobisku tlen, tym samym zwiększając stężenie tlenku węgla. Ogień sięgnął stropu, czyli wysokości około 1,3 metra.
Wybuch zabił 18 górników. Ciało ostatniej ofiary odnaleziono dopiero po kilkunastu godzinach poszukiwań w kanale ściekowym, pod wózkiem do przewozu urobku. Ustalono, że próbował uciekać z miejsca katastrofy, ale zabłądził w jednym z korytarzy i ze względu na brak maski ochronnej udusił się pyłem węglowym. Wyrobisko upadowe o dwóch załamaniach uchroniło od śmierci pozostałych górników przebywających w pobliżu miejsca eksplozji, zaś dzięki zastosowaniu kurtyn pyłowych nie doszło do połączenia wybuchu metanu z wybuchem pyłu węglowego.
Następstwa.
Kilkanaście godzin po zdarzeniu na miejscu pojawili się wicepremier Zbigniew Szałajda oraz minister górnictwa i energetyki generał Czesław Piotrowski. Sejm uczcił pamięć zmarłych górników minutą ciszy. Do kraju napłynęły depesze kondolencyjne od państw socjalistycznych, m.in. z NRD, Czechosłowacji i Chińskiej Republiki Ludowej. Do wyjaśnienia przyczyn katastrofy powołano komisję rządową oraz komisję Wyższego Urzędu Górniczego. Po kilkunastotygodniowym śledztwie ustalono, że wybuch metanu był spowodowany przez iskrę z pantografu elektrowozu, a ponadto wyrobisko, w którym doszło do eksplozji, w wyniku rażących zaniedbań kierownictwa kopalni nie posiadało dobrej wentylacji. Osoby za to odpowiedzialne zostały ukarane dyscyplinarnie lub służbowo.

</doc>
<doc id="2220881" url="https://pl.wikipedia.org/wiki?curid=2220881" title="Francoise Hardy">
Francoise Hardy



</doc>
<doc id="2220882" url="https://pl.wikipedia.org/wiki?curid=2220882" title="Chelsea (Alabama)">
Chelsea (Alabama)

Chelsea – miasto w stanie Alabama, hrabstwie Shelby. W 2019 roku miasto osiągnęło ponad 14 tys. mieszkańców i należy do najszybciej rozwijających się miast stanu Alabama. 

</doc>
<doc id="2220883" url="https://pl.wikipedia.org/wiki?curid=2220883" title="Lista krajów według wielkości eksportu">
Lista krajów według wielkości eksportu

Poniższe tabele zawierają kraje uszeregowane według wielkości eksportu towarów ogółem i w przeliczeniu na mieszkańca na podstawie bazy danych FAOSTAT publikowanych przez FAO. Dane o rozmiarach eksportu na mieszkańca obliczono dzieląc eksport towarów ogółem przez liczbę mieszkańców. Dla celów porównawczych umieszczono także niektóre "niesuwerenne terytoria", lecz pozycje numerowane dotyczą tylko suwerennych państw. Wartość eksportu zawiera także reeksport, który w może stanowić duży udział w mniejszych krajach rozwiniętych.

</doc>
<doc id="2220884" url="https://pl.wikipedia.org/wiki?curid=2220884" title="Flanders Indoor 2011">
Flanders Indoor 2011

Flanders Indoor 2011 – halowy mityng lekkoatletyczny, który odbył się 13 lutego w Gandawie. 
W ramach mityngu rozegrane zostały halowe mistrzostwa Belgii w sztafecie 4 × 200 metrów, a także mecz kobiet między Belgią i Holandią w biegu na 800 metrów.

</doc>
<doc id="2220887" url="https://pl.wikipedia.org/wiki?curid=2220887" title="Balawat">
Balawat

Balawat – nazwa wioski w północnym Iraku, położonej ok. 25 km na południowy wschód od Mosulu; ważne stanowisko archeologiczne kryjące pozostałości nowoasyryjskiego miasta Imgur-Enlil.
Historia.
Odkrycia na głównym tellu w Balawat wskazują, iż stanowisko to zamieszkane było już w okresie Ubajd (ok. 5000-3750 p.n.e.). Małe osiedla znajdowały się tu również w okresie Uruk (ok. 3750-3150 p.n.e.) i okresie środkowoasyryjskim (XIV-X w. p.n.e.). Główna faza zasiedlenia stanowiska przypada jednak na IX-VII wiek p.n.e., kiedy to istniało tu ważne nowoasyryjskie miasto Imgur-Enlil (akad. "Imgur-Enlil", tłum. „"bóg Enlil wyraził zgodę"”). Według odnalezionej na stanowisku inskrypcji fundacyjnej miasto to założyć miał król asyryjski Aszurnasirpal II (883-859 p.n.e.). To on nadać miał miastu nazwę i wznieść pałac i świątynię poświęconą bogu snów Mamu. Budowę miasta kontynuował Salmanasar III (858-824 p.n.e.), syn i następca Aszurnasirpala II. Miejsce na założenie miasta nie zostało wybrane przypadkowo, gdyż ulokowane ono zostało na skrzyżowaniu ważnych dróg królewskich, w odległości ok. 15 km od miasta Kalchu, które Aszurnasirpal II uczynił nową stolicą państwa. Mury miejskie otaczały obszar o powierzchni 52 ha. Centralne miejsce w mieście zajmowały pałac i świątynia. Imgur-Enlil istniało przez ponad dwa stulecia, aż do upadku Asyrii (koniec VII w. p.n.e.), kiedy to najprawdopodobniej zostało zdobyte i zniszczone przez Medów i Babilończyków. Ślady późniejszego zasiedlenia z okresu hellenistycznego (IV-I w. p.n.e.) odkryto na szczycie tellu.
Prace wykopaliskowe.
Pierwsze prace wykopaliskowe w Balawat przeprowadził w 1878 r. Hormuzd Rassam, działając z ramienia British Museum. Prace swe skoncentrował on na głównym tellu, gdzie odkrył pozostałości pałacu, a w nich fragmenty dwóch zestawów brązowych paneli, które stanowiły oryginalnie dekorację dwóch monumentalnych wrót wiodących do pałacu. Panele te, na których przedstawione zostały sceny królewskich polowań i wypraw wojennych, nosiły inskrypcje, dzięki którym udało się ustalić, iż jeden zestaw (gorzej zachowany) pochodził z czasów panowania Aszurnasirpala II, a drugi (w o wiele lepszym stanie) z czasów panowania jego syna Salmanasara III. Na tellu Rassam odkrył również pozostałości świątyni, a w nich inskrypcje fundacyjne Aszurnasirpala II. Stanowisko przebadane zostało ponownie w latach 1956-57 przez brytyjskiego archeologa Maxa Mallowana, który w jednym z pomieszczeń świątyni odnalazł trzeci zestaw brązowych paneli pochodzących z czasów Aszurnasirpala II. W innym z pomieszczeń znaleziono ok. 40 tabliczek glinianych, które okazały się być dokumentami administracyjnymi z końca VIII i VII w. p.n.e. W 1989 roku badania powierzchniowe na stanowisku przeprowadził zespół archeologów z British Museum pod kierunkiem D.J. Tuckera. 
Wrota Salmanasara III.
Monumentalne drewniane wrota wzniesione przez asyryjskiego króla Salmanasara III (858–824 p.n.e.) w jego pałacu w Imgur-Enlil. Ich pozostałości, w postaci fragmentów brązowych paneli, stanowiących pierwotnie elementy okucia drewnianych skrzydeł, zostały odkryte w 1878 r. w trakcie wykopalisk prowadzonych w Balawat przez Hormuzda Rassama. Elementy z drewna nie zachowały się, ale znaleziona na stanowisku inskrypcja fundacyjna Aszurnasirpala II wspomina, iż tego rodzaju wrota budowano z drewna cedrowego. Skrzydła wrót nie były zawieszone na zawiasach, lecz przytwierdzone na stałe do obrobionych, osadzonych w kamiennych gniazdach pni. Oryginalnie wrota te były wysokie na 6,8 metra i szerokie na 2,3 metra. Ich rekonstrukcja obecnie eksponowana jest w British Museum w Londynie.
Fragmenty brązowych paneli to wszystko, co przetrwało z wrót. Oryginalnie takich paneli w postaci metalowych pasów z wykutymi przedstawieniami było osiem, każdy o wysokości ok. 27 cm. Rozmieszczone one były w równych odległościach od siebie, w układzie pasowym, od szczytu do podstawy wrót. Każdy panel podzielony był na dwa rejestry - górny i dolny, na których ukazano wydarzenia z pierwszych 10 lat panowania Salmanasara III. Tematem przewodnim przedstawionych scen są wyprawy wojenne - przemarsz wojsk asyryjskich przez nieprzyjacielskie kraje, oblężenia, życie obozowe, składanie trybutu przez pokonanych władców, dziękczynne ofiary ze zwierząt. Z dużą dbałością o szczegóły ukazano ubiór, uzbrojenie i wyposażenie wojsk, a także elementy przyrody. Niektóre ze scen opatrzone są krótkimi inskrypcjami, wyjaśniającymi jakie dokładnie wydarzenia zostały na nich przedstawione.

</doc>
<doc id="2220888" url="https://pl.wikipedia.org/wiki?curid=2220888" title="Moskwicz 2141 Aleko">
Moskwicz 2141 Aleko



</doc>
<doc id="2220889" url="https://pl.wikipedia.org/wiki?curid=2220889" title="Fabio">
Fabio



</doc>
<doc id="2220890" url="https://pl.wikipedia.org/wiki?curid=2220890" title="Grafit kłaczkowy">
Grafit kłaczkowy

Grafit kłaczkowy (węgiel żarzenia) - jedna z form wydzieleń grafitu w żeliwie szarym. Powstaje wskutek rozkładu cementytu w procesie wyżarzania grafityzującego żeliwa białego. Wydzielenia grafitu kłaczkowego są skupione przez co w niewielkim stopniu wpływają na osłabienie przekroju użytecznego żeliwa i nie powodują dużej koncentracji naprężeń.

</doc>
<doc id="2220893" url="https://pl.wikipedia.org/wiki?curid=2220893" title="Barbus Schuberti">
Barbus Schuberti



</doc>
<doc id="2220894" url="https://pl.wikipedia.org/wiki?curid=2220894" title="Brzanka brokatowa">
Brzanka brokatowa



</doc>
<doc id="2220895" url="https://pl.wikipedia.org/wiki?curid=2220895" title="Su-6">
Su-6

Su-6 (ros. Су-6) – radziecki, prototypowy samolot szturmowy konstrukcji Pawła Suchoja. Pomimo bardzo dobrych ocen i właściwości pilotażowych maszyna nigdy nie weszła do produkcji seryjnej.
Historia.
Geneza.
W 1932 roku Wojskowe Siły Powietrzne Robotniczo-Chłopskiej Armii Czerwonej (WWS RKKA) przyjęła nową doktrynę operacyjną. W jej następstwie w Związku Radzieckim rozpoczęto szeroki program modernizacji wojskowej floty powietrznej. Jednym z rozpoczętych projektów był program pozyskania nowego samolotu szturmowego. W maju 1939 roku Ludowy Komisariat Przemysłu Lotniczego zwrócił się z prośbą do Pawła Suchoja o przedstawienie do dnia 1 lipca tego samego roku, wstępnej oceny możliwości budowy samolotu szturmowego. Zakładano, iż nowa maszyna ma powstać w oparciu o konstrukcję Su-2. Od nowej konstrukcji oczekiwano: prędkości rzędu 450 km/h, maksymalnego zasięgu wynoszącego 1200 km, uzbrojenia w dwa karabiny maszynowe kalibru 12,7 mm i dwa kalibru 7,62 mm, opancerzenia kabiny pilota i zbiornika z paliwem. Suchoj pozytywnie odniósł się do projektu i 29 lipca 1939 roku Komitet Obrony przy Radzie Komisarzy Ludowych ZSRR zobowiązał Suchoja do zaprojektowania nowego samolotu.
Projekt.
8 września tego samego roku gotowy był szczegółowy projekt samolotu. Zakładał on możliwość zamontowania silnika gwiazdowego Tumanski M-88 lub nowocześniejszego Szwiecow M-71. 25 września 1939 roku zatwierdzono realizację projektu samolotu oznaczonego wstępnie jako OBSz M-71. 1 lutego 1940 roku zatwierdzono naturalnej wielkości makietę samolotu wykonaną w Fabryce nr 135 w Charkowie. 4 marca tego samego roku Komitet Obrony przy Radzie Komisarzy Ludowych ZSRR zobowiązał Suchoja i kierownictwo fabryki do wybudowania dwóch prototypów samolotu. Gotowe maszyny miały być przekazane do prób państwowych odpowiednio 15 listopada i 15 grudnia 1940 roku. Problemy z terminowymi dostawami silników M-71 oraz przeniesienie biura konstrukcyjnego Suchoja z Fabryki nr 135 do podmoskiewskiej Fabryki nr 289 opóźniły prace. Ostatecznie pierwszy prototyp (Su-6/81) gotowy był 28 lutego 1941 roku. Otrzymał on oficjalne oznaczenie Su-6 i 13 marca 1941 roku po raz pierwszy wzbił się w powietrze. Samolot był klasycznym, jednomiejscowym, wolnonośnym dolnopłatem o mieszanej konstrukcji. Do napędu użyto 18-cylindrowy, chłodzony powietrzem silnik w układzie podwójnej gwiazdy M-71 z trójłopatowym śmigłem samonastawnym AW-5-4A o rozpiętości 3250 mm. Samolot uzbrojony był w sześć karabinów maszynowych SzKAS kalibru 7,62 mm. Dwa z nich strzelały poprzez śmigło, pozostałe cztery poza jego obrysem. Pierwsze badania w locie nowej konstrukcji przeprowadzono pomiędzy marcem a kwietniem 1941 roku w Naukowo-Badawczym Instytucie Ludowego Komisariatu Przemysłu Lotniczego. W ich trakcie zmodyfikowano opancerzenie samolotu powiększając boczne płyty chroniące pilota, zamontowano celownik optyczny PBP-1a, radiostację, zmieniono kształt chwytu powietrza do silnika. Drugi prototyp (Su-6/82) ukończony został 10 czerwca 1941 roku, sześć dni później wzbił się po raz pierwszy w powietrze. Względem pierwszego samolotu zmieniono kształt osłony głowy pilota montując półkolistą płytę pancerną, zamontowano przednią płytę pancerną oraz nowe osłony boczne. Przednia część owiewki chroniona była pancerną szybą o grubości 65 mm. W lipcu 1941 roku podczas podchodzenia do lądowania uszkodzono podwozie samolotu ale szybko przywrócono go do normalnego stanu. Pomiędzy sierpniem a wrześniem 1941 roku przeprowadzono ostatnie badania w locie pierwszego prototypu. Uzyskano zadowalające wyniki potwierdzające dobre właściwości pilotażowe. Wskazano jednak na potrzebę dalszego opancerzenia samolotu, zalecono zamontowanie działek WJa-23 kalibru 23 mm, zwiększenie udźwigu bomb i przystosowanie samolotu do przenoszenia niekierowanych pocisków rakietowych. Su-6/81 skierowano do dalszych prób w Naukowo-Badawczym Instytucie Sił Powietrznych Robotniczo-Chłopskiej Armii Czerwonej (NII WWS RKKA) a prototyp Su-6/82 poddano modyfikacjom zgodnie ze wskazówkami. Samolot otrzymał przesunięty do osi maszyny, mniejszy chwyt powietrza do silnika, automatyczne sloty ułatwiające manewrowanie samolotem na dużych kątach natarcia, uzbrojono w dwa działka WJa-23 i cztery karabiny SzKAS. Pod skrzydłami umieszczono dziesięć wyrzutni pocisków rakietowych RS-82 (po pięć na skrzydło). Tak zmodyfikowany samolot skierowano na próby państwowe w NII WWS RKKA. Badania w locie przeprowadzano w okresie od lutego do marca 1942 roku oraz od kwietnia do maja tego samego roku wykazały, że Su-6 ma większą prędkość maksymalną, stateczność i sterowność niż Ił-2. Jest lepiej od niego uzbrojony ale posiada mniejszy udźwig bomb (o 200 kg) i mniejszy zasięg w porównaniu z konstrukcją Iliuszyna. Wskazano także na konieczność poprawy widoczności z kabiny poprzez podniesienie fotela pilota, dalsze dopancerzenia samolotu, zdublowanie układu sterowania. W lipcu 1942 roku samolot skierowano ponownie na badania w locie, które zakończyły się przygotowaniem projektu o budowie do 1 grudnia 1942 roku serii 25 maszyn do przeprowadzenia prób w realnych warunkach bojowych.
Brak silnika.
Po próbach zmodyfikowanego prototypu Su-6/82, którego osiągi przewyższały parametry Ił-2 wydawało się, że nic już nie stoi na przeszkodzie, aby uruchomić produkcję seryjną samolotu. Na przeszkodzie stanęły wydarzenia na froncie. Przemysł lotniczy Związku Radzieckiego nie ma wolnych mocy produkcyjnych, aby uruchomić produkcję silników M-71. Do Kaukazu i Stalingradu w błyskawicznym tempie zbliżają się wojska niemieckie. W tym momencie przemysł nastawiony jest na maksymalizację produkcji wdrożonych już typów uzbrojenia i wyposażenia. Jedyną fabryką, która mogła się podjąć produkcji silników M-71 jest Fabryka nr 19, ale jej priorytetem jest produkcja silników M-82 stosowanych w najnowszych w owym okresie myśliwcach Ła-5. W tej sytuacji w sierpniu 1942 roku zapada decyzja o budowie jedynie dwóch zmodernizowanych egzemplarzy. Samoloty otrzymują nowe uzbrojenie strzeleckie, w miejsce WJa-23 montowane są działka kalibru 37 mm (w pierwszej maszynie NS-37, w drugiej Sz-37), z czterech karabinów kalibru 7,62 mm pozostają tylko dwa. Obydwa samoloty mają otrzymać mocniejsze silniki M-71F. Kadłub samolotów podzielono na dwie części, przednią, metalową, całkowicie opanacerzoną i tylną drewnianą. Zdublowano sterowanie sterami wysokości i kierunku. W grudniu 1942 roku ukończono pierwszy (z działkami NS-37) z zaplanowanych dwóch samolotów Su-6M-71F. Nie ukończono drugiego samolotu, a pierwszy nigdy nie wzbił się w powietrze.
Wersja dwumiejscowa.
Tymczasem na froncie głównym samolotem szturmowym radzieckich sił powietrznych stawał się Ił-2. Stało się jasne, że tylko dwumiejscowa maszyna może uzyskać akceptacje w kręgach decyzyjnych i zostać skierowana do produkcji seryjnej. W styczniu 1943 roku Suchoj przedstawił projekt wersji dwumiejscowej Su-6M-71F, który został zaakceptowany przez siły powietrzne i 20 stycznia 1943 roku skierowany do realizacji. W nowej konstrukcji za kabiną pilota umieszczono stanowisko strzelca pokładowego obsługującego karabin UBT-12,7 kalibru 12,7 mm. Zwiększono wysokość kabiny, zmodyfikowano opancerzenie, podzielono komorę bombową na dwa przedziały a trójłopatowe śmigło AW-5-4A zastąpiono czterołopatowym AW-9-4A. Nowy samolot po raz pierwszy wzniósł się w powietrze 10 marca 1943 roku a pomiędzy czerwcem a sierpniem tego samego roku przeprowadzono próby państwowe w locie. Maszyna uzyskała bardzo pozytywne opinię i rekomendację do uruchomienia produkcji seryjnej. Swoimi osiągami Su-6 deklasował masowo produkowanego Ił-2. I tym razem na przeszkodzie stanęły problemy z uruchomieniem seryjnego montażu silnika M-71F. W takiej sytuacji Suchoj zaproponował przystosowanie samolotu do dostępnego masowo silnika Szwiecow M-82FN. Władny podjąć decyzję co do dalszych losów samolotu Ludowy Komisariat Przemysłu Lotniczego wybrał drogę dalszych prac, badań i testów. Nakazano przeprowadzenie prób samolotu z rzędowym silnikiem chłodzonym cieczą AM-42, silnikiem o mniejszej mocy niż M-71F oraz przeprowadzić próby porównawcze z najnowszymi Ił-8 i Ił-10. Ten krok w tył w konstrukcji samolotu zaowocował pismem wystosowanym do Józefa Stalina, w którym inżynierowie zaangażowani w pracę nad samolotem wskazywali na bezzasadność budowania samolotu z silnikiem AM-42, skutkującą pogorszeniem się osiągów samolotu. Pismo pozostało bez odpowiedzi a 12 grudnia 1943 roku ludowy komisariat oficjalnie polecił Suchojowi wybudowanie wersji z silnikiem AM-42. Nowy samolot ukończony został do końca lutego 1944 roku. Zwiększono rozpiętość usuwając jednocześnie sloty, zmodyfikowano usterzenie poziome, powiększono tylne kółko, przednie golenie przesunięto do przodu, wolant zastąpiono drążkiem sterowym. Zastosowano nowe, czterołopatowe śmigło AW-9Ł-172, wzrosła masa opancerzenia. Gotowy samolot Su-6AM-42 po raz pierwszy wzbił się w powietrze 22 lutego 1944 roku. Po wykonaniu ośmiu lotów maszynę poddano dalszym modyfikacjom, między innymi usunięto działka NS-37 a w ich miejsce zamontowano WJa-23. Po przebudowie, między kwietniem a lipcem 1944 roku samolot przeszedł próby państwowe, które przerwano 15 maja 1944 roku z powodu problemów z silnikiem AM-42. Porównanie Su-6 z Ił-8, który nie wszedł do produkcji i Ił-10, którego seryjną produkcję uruchomiono wypadło na korzyść konstrukcji Pawła Suchoja. Ostatnie loty Su-6 wykonano 12 i 17 lipca 1944 roku. Z powodu dalszych problemów z silnikiem dalsze badania i próby zostały przerwane.
Samolot myśliwski.
Równolegle do prac nad szturmowym Su-6, Suchoj prowadził badania nad myśliwską wersją maszyny. Pierwsze rysunki techniczne myśliwca bazującego na konstrukcji Su-6 ukończono 25 lutego 1942 roku. Samolot napędzany miał być silnikiem M-71, uzbrojony w karabin BS-12,7 zamontowany w kadłubie i strzelający poprzez śmigło oraz dwa karabiny SzWAK-20 w płacie. Samolot miał mieć również możliwość przenoszenia pod skrzydłami sześciu rakiet RS-82 i dwóch bomb FAB-100. Po dalaszych modyfikacjach mających na celu zmniejszenie ciężaru samolotu do 4850 kg (między innymi zrezygnowano z karabinu BS-12,7 a SzWAK-20 zastąpiono dwoma działkami WJa-23) tak zmodernizowany samolot (Su-6/82) poddano badaniom we wrześniu 1943. Z powodów problemów z silnikiem i instalacją hydrauliczną sterującą podwoziem próby samolotu w konfiguracji samolotu myśliwskiego przerwano. Innym projektem Suchoja była wersja myśliwskiego samolotu wysokościowego oznaczona jako Su-6GK kontynuowana później w samolocie Su-7.

</doc>
<doc id="2220899" url="https://pl.wikipedia.org/wiki?curid=2220899" title="Jalapa (gmina)">
Jalapa (gmina)

Jalapa – gmina meksykańskiego stanu Tabasco, położona w jego południowo – środkowej części, której północny kraniec jest w odległości około 80 kilometrów od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto Jalapa. Nazwa gminy pochodzi od słów w języku nahuatl “Shal- apan”, oznaczające "brzeg piasku".
Ludność gminy Jalapa w 2005 roku liczyła 33 595 mieszkańców, co czyniło ją przedostatnią gminą pod względem liczebności w stanie Tabasco.
Geografia gminy.
Powierzchnia gminy wynosi 642,91 km² zajmując tylko 2,6% powierzchni stanu, co czyni ją 11 gminą w stanie Tabasco. Obszar gminy jest równinny a położenie w odległości kilkudziesięciu kilometrów od Zatoki Meksykańskiej sprawia, że większość powierzchni jest nieznacznie wyniesione ponad poziom morza. Głównymi rzekami są Usumacinta i Grijalva. Teren gminy w dużej części pokryty jest lasami, które mają charakter lasów deszczowych.
Klimat.
Klimat jest ciepły ze średnią roczną temperaturą wynoszącą 25,7 °C oraz z niewielką roczną amplitudą, gdyż rekordowa temperatura najcieplejszego miesiąca (maj) wynosi 42 °C, podczas gdy rekordowa temperatura najchłodniejszego (styczeń) wynosi 10 °C. Wiatry znad Morza Karaibskiego (30%) oraz znad Zatoki Meksykańskiej (65%) przynoszą bardzo dużą masę wilgotnego powietrza, które przed wejściem w wyżej położone tereny stanu Chiapas uwalnia wodę powodując gwałtowne opady (głównie w porze deszczowej przypadającej w lecie), czyniąc klimat wilgotnym ze średniorocznym opadem na poziomie aż 3783 mm (w sierpniu średnio 728 mm w przeciwieństwie do "najsuchszego" miesiąca – kwietnia z ilością 81 mm).
Gospodarka.
Ludność gminy jest zatrudniona wg ważności w następujących gałęziach: rolnictwie, hodowli i rybołówstwie(53,3%), przetwórstwie rolno-spożywczym i przemyśle (14,8%) oraz w usługach, handlu i turystyce (29,3%). Najczęściej uprawia się kukurydzę, ryż, sorgo, fasolę oraz wiele gatunków sadowniczych m.in. mango, avokado, pomarańcze i bananowce. Z hodowli najpowszechniejsza jest hodowla bydła mięsnego i owiec.

</doc>
<doc id="2220901" url="https://pl.wikipedia.org/wiki?curid=2220901" title="Egipt mameluków (średniowieczny)">
Egipt mameluków (średniowieczny)



</doc>
<doc id="2220902" url="https://pl.wikipedia.org/wiki?curid=2220902" title="Sułtanat Mameluków">
Sułtanat Mameluków



</doc>
<doc id="2220906" url="https://pl.wikipedia.org/wiki?curid=2220906" title="Lista krajów największych producentów moreli">
Lista krajów największych producentów moreli

Poniższa lista zawiera kraje uporządkowane według wielkości produkcji moreli w 2017 roku w oparciu o dane FAO opublikowane w maju 2018 roku.
Dane zawierają produkcję owoców moreli pospolitej z wyłączeniem produkowanej w Azji moreli japońskiej.

</doc>
<doc id="2220907" url="https://pl.wikipedia.org/wiki?curid=2220907" title="Bitwa pod Fuzhou">
Bitwa pod Fuzhou

Bitwa pod Fuzhou – bitwa morska 23 sierpnia 1884, w czasie wojny chińsko-francuskiej. W czasie konfliktu o zwierzchnictwo nad Wietnamem między Chinami a Francją, ta ostatnia strona usiłowała wymusić ustępstwa, grożąc zniszczeniem floty i arsenału w Fuzhou. W tym celu admirał Amédée Courbet przeprowadził ryzykowny manewr, jakim było wprowadzenie ciężkich okrętów pancernych na wąską i bronioną przez silne baterie nadbrzeżne rzekę Min. Przewaga pancerza, nowoczesnej artylerii i lepszego wyszkolenia załóg zapewniła mu druzgoczące zwycięstwo, potwierdzając tym samym słuszność jego planu.
Tło.
Od 1883 między Chinami a Francją toczyła się niewypowiedziana wojna o zwierzchnictwo nad Wietnamem. W maju 1884 Li Hongzhang zawarł układ z kapitanem Francois Ernestem Fourierem, który przewidywał wycofanie wojsk chińskich z Tonkinu (nie określając jednak czasu). Na skutek niejasności w traktacie i ambicji obu stron, doszło do starcia pod Bắc Lệ. Francuska opinia publiczna i prokolonizatorski rząd Jules’a Ferry’ego żądały odwetu, a przynajmniej wysokiego odszkodowania. Aby skłonić Pekin do ustępstw, Francuzi skierowali przeciw Chinom Eskadrę Dalekowschodnią adm. Amédée Courbeta. Admirał Courbet postanowił przede wszystkim zlikwidować jedyną liczącą się na południowym obszarze działań siłę chińską: eskadrę Fujian, stacjonującą w Fuzhou. Port ten był idealnym celem, bo oprócz bazy floty znajdował się w nim – zbudowany zresztą z francuską pomocą – arsenał oraz stocznia, lecz był z dala od głównych ośrodków handlu międzynarodowego, co zmniejszało ryzyko incydentu dyplomatycznego.
Przygotowania do bitwy.
W lipcu 1884 Courbet zwiększał liczbę swoich okrętów na kotwicowisku na rzece Min, koło Fuzhou. Wzdłuż rzeki prowadzącej do Fuzhou, portu otwartego na mocy traktatu nankińskiego po I wojnie opiumowej, Chińczycy posiadali silne baterie nadbrzeżne, zdolne zablokować wąski odcinek rzeki między kotwicowiskiem a otwartym morzem. Fortów owych, na mocy traktatu, w ogóle nie powinno być; posiadając je, obrońcy nie podjęli żadnych działań, by je wykorzystać (być może bojąc się wywołania międzynarodowego incydentu).
Próby nacisku przez atak na Keelung się nie powiodły, więc Courbet zdecydował przystąpić do akcji. 21 sierpnia otrzymał zezwolenie z Paryża. Zostawiwszy u ujścia rzeki krążowniki „Châteaurenault” (1420 t, 1 × 160mm, 6 × 140 mm) i „Sane” (2017 t, 6 × 140 mm), z pozostałymi okrętami przeszedł wąską (do 400 m) rzeką na tzw. Kotwicowisku Pagody, nazwanym tak od buddyjskiej budowli na sąsiadującym wzgórzu. Tam zakotwiczył naprzeciw okrętów chińskich, w bezpośredniej bliskości stoczni i arsenału. 22 sierpnia ostrzegł zarówno kapitanów obecnych na kotwicowisku jednostek neutralnych, jak i władze chińskie, że następnego dnia rozpocznie działania.
Siły i plan akcji.
Mimo że na rzece Min brakowało najsilniejszych okrętów pancernych Eskadry Dalekowschodniej, Francuzi i tak dysponowali przygniatającą przewagą. Okręt pancerny „La Galissonnière” (4585 t, 6 × 240mm, 1 × 190mm, 4 × 120mm), krążowniki „Duguay-Trouin” (3479 t, 5 × 240 mm, 5 × 140 mm), „Villars”, „d’Estaing” (oba po 2363 t, 15 × 140mm) były wszystkie większe od największej chińskiej jednostki, drewnianej korwety „Yangwu” (1608 t, 1 × 190mm, 2 × 160mm). Nawet najsłabszy francuski krążownik „Volta” (1323 t, 1 × 160mm, 5 × 140 mm; okręt flagowy adm. Courbeta podczas starcia) był silniejszy od przeciwnika, dysponując pancerzem i nowoczesną artylerią. Na kilka minut przed pierwszymi strzałami do francuskiej eskadry dołączył jeszcze bliźniak „La Galissonnière” – „Triomphante”.
Okręty francuskie stały w jednej grupie, w zakolu rzeki Min. Krążowniki uzupełniały trzy kanonierki „Lynx”, „Aspic” i „Vipère” oraz dwa 30-tonowe torpedowce: No. 45 i No. 46. Według dokładnie przygotowanego planu adm. Courbeta, te ostatnie okręty miały rozpocząć atak, wsparte, jeśli to będzie potrzebne, przez kutry parowe z krążowników. Pozostałe kutry miały ubezpieczać eskadrę przez atakiem kutrów nieprzyjaciela, a lżejsze jednostki uderzyć na północ i zbombardować arsenał i stocznię. Cele – chińskie okręty i budowle na wybrzeżu, zostały rozdzielone między krążowniki. Akcja miała się rozpocząć o godz. 14.00, kiedy układ prądów pływowych był najkorzystniejszy dla Francuzów i kiedy mógł dotrzeć podążający w górę rzeki „Triomphante”. Ten ostatni rzeczywiście się pojawił na czas, bez przeszkód przepływając przed milczącymi chińskimi bateriami. Choć Courbet jeszcze rano uprzedzał o ataku, być może wiadomość ta nie dotarła do dowódców chińskich, ze względu na niesłychanie skomplikowany system dowodzenia. Chińskie okręty też nie podjęły żadnej akcji, nawet próby ucieczki.
Flotylla chińska podzielona była na dwie grupy. Północna: „Yangwu”, drewniana kanonierka „Fuxing” (578 t, 1 × 160mm, 2 × 120mm), dwie małe żelazne kanonierki „Jiansheng” i „Fusheng” (256 t, 1 × 254 mm), uzbrojony transportowiec „Fupo” (1258 t, 1 × 160mm, 4 × 120mm), bocznokołowiec „Yixin”, zabezpieczała Arsenał Fuzhou. Grupa południowa: uzbrojone drewniane transportowce „Ji’an” i „Feiyun”, drewniana kanonierka „Zhenwei” (578 t, 1 × 160mm, 2 × 120mm), miała prawdopodobnie za zadanie odciąć drogę ucieczki w dół rzeki eskadrze francuskiej. Nieuzbrojone transportowce „Yongbao” i „Chenhang” kotwiczyły dalej, koło arsenału.
Bitwa.
23 sierpnia, wczesnym popołudniem, francuskie załogi, przygotowawszy okręty do starcia i zająwszy stanowiska, oczekiwały na rozkaz otwarcia ognia. Chińska eskadra nie podjęła dotąd żadnej akcji ofensywnej lub defensywnej, ale tuż przez 14.00 do „Lynxa” zaczęła się zbliżać łódź z miną. Francuzi, korzystając z pływu, który obrócił nieprzyjacielskie jednostki dziobami do nich, otworzyli ogień.
Torpedowiec No.45 ugodził mina wytykową „Yangwu”, który zatonął. Zaraz po nim, storpedowany najpierw przez No. 46, a dobity przez kuter z „Volty”, zatonął „Fuxing”. Na jednej z żelaznych kanonierek eksplodował trafiony francuskim pociskiem magazyn amunicyjny; druga zatonęła tuż potem. „Yixin” i „Fupo” wyrzuciły się na brzeg. „Triomphante”, przyniesiony ostatnią falą przypływu, rozstrzelał z niewielkiej odległości „Zhenwei”; pozostałe okręty chińskie także zostały poważnie uszkodzone lub zatopione.
Mimo zaciętego oporu (podczas ataku torpedowca No.46 na „Fuxing” Chińczycy próbowali nawet abordażu), przewaga nowoczesnej, wielkokalibrowej (działa 190–240 mm), a przede wszystkim szybkostrzelnej artylerii francuskiej była miażdżąca i zadecydowała o przebiegu bitwy: po 7 minutach chińska eskadra została obezwładniona, a po około 40 – zniszczona. Zhang stracił 700 ludzi i 22 okręty i dżonki; Courbet – 5 zabitych i 27 rannych.
W nocy Chińczycy próbowali atakować branderami i kutrami torpedowymi, ale bez powodzenia (okręty Courbeta skutecznie broniły się lekką bronią: kartaczownicami i działkami Hotchkiss). Następnego dnia Francuzi ponownie zbombardowali arsenał. 25 sierpnia eskadra ruszyła powoli w dół rzeki, z pomocą kompanii desantowych eliminując forty nadbrzeżne, których działa nie zabezpieczały tyłów. Zajęło im to cztery dni i dopiero 28 sierpnia cała eskadra połączyła się u wylotu rzeki. Przedarcie się w dół rzeki, choć kosztowało 58 ludzi, więcej niż zasadnicza bitwa, potwierdziło słuszność pomysłu adm. Courbeta, by wprowadzić ciężkie, pancerne okręty na wąską rzekę.
W wyniku bitwy Chińczycy wypowiedzieli wojnę Francji; eskadra Courbeta rozpoczęła działania blokadowe przeciw Tajwanowi. Próba chińskiego przeciwdziałania skończyła się kolejną porażką pod Shipu.

</doc>
<doc id="2220910" url="https://pl.wikipedia.org/wiki?curid=2220910" title="Lista krajów największych producentów grusz">
Lista krajów największych producentów grusz

Poniższa lista zawiera państwa uporządkowane według wielkości produkcji grusz w 2016 roku w oparciu o dane FAO opublikowane w styczniu 2017 roku. Należy pamiętać, że produkowane na świecie grusze należą do dwóch grup – grusz europejskich pochodzących głównie od "Gruszy pospolitej" oraz grusz azjatyckich pochodzących głównie od "Gruszy chińskiej" i nie uprawianych w Polsce, a i w Europie w niewielkim zakresie. Dane statystyczne podawane są jednak dla obu grup łącznie.

</doc>
<doc id="2220920" url="https://pl.wikipedia.org/wiki?curid=2220920" title="Eurotas (mitologia)">
Eurotas (mitologia)

Eurotas ( Eurṓtas, ) – w mitologii greckiej bóg i uosobienie lakońskiej rzeki Ewrotas (daw. Eurotas).
Uchodził za syna Mylesa lub Leleksa. Był ojcem Sparty (eponima miasta Sparty), Tiasy, Pitane.

</doc>
<doc id="2220922" url="https://pl.wikipedia.org/wiki?curid=2220922" title="Chodowiecki">
Chodowiecki

Chodowiecki:

</doc>
<doc id="2220923" url="https://pl.wikipedia.org/wiki?curid=2220923" title="Chodowiecka">
Chodowiecka



</doc>
<doc id="2220926" url="https://pl.wikipedia.org/wiki?curid=2220926" title="Ehrenreich">
Ehrenreich

Ehrenreich:

</doc>
<doc id="2220927" url="https://pl.wikipedia.org/wiki?curid=2220927" title="Moskiewska Szkoła Malarstwa, Rzeźby i Architektury">
Moskiewska Szkoła Malarstwa, Rzeźby i Architektury

Moskiewska Szkoła Malarstwa, Rzeźby i Architektury (ros. Моско́вское учи́лище жи́вописи, вая́ния и зо́дчества, МУЖВЗ) – rosyjska szkoła wyższa, jedna z najważniejszych uczelni artystycznych Rosji przed rewolucją październikową.
Historia.
W roku 1832 malarz amator Jegor Makowski, bracia malarze Aleksiej i Wasilij Dobrowolscy oraz litograf Aleksandr Jastriebiłow zorganizowali w Moskwie „Naturnyj kłas”, umożliwiający artystom doskonalenie się w rysunku i malarstwie. Wkrótce przemianowano ją na „Chudożestwiennyj kłas”, z którego w roku 1843 powstała Szkoła Malarstwa i Rzeźby Moskiewskiego Towarzystwa Artystycznego. 
Od roku 1834 uczelnia mieściła się przy ulicy Wielkiej Nikitskiej, po roku 1844 przeniesiono ją na ulicę Miasnicką. W roku 1865 przyłączono do niej Uczelnię Architektury, wcześniej działającą przy Moskiewskim Biurze Pałacowym (wcześniej Ekspedycja Budownictwa Kremlowskiego). Odtąd działała pod nazwą Moskiewskiej Szkoły Malarstwa, Rzeźby i Architektury.
Mimo że formalnie nie nosiła nazwy Akademii, jej absolwentom przysługiwał status równy absolwentom Akademii Sztuk Pięknych w Sankt-Petersburgu. 
Dopiero w roku 1896 uczelni nadano formalny status szkoły wyższej z wydziałami: ogólnokształcącym, architektonicznym i artystycznym. Nauka trwała 8 lat dla malarzy i 10 lat dla architektów.
Od roku 1915 uczelnia podlegała Ministerstwu Handlu i Przemysłu Cesarstwa Rosyjskiego.
Po rewolucji październikowej uczelnię przekształcono w Drugie Wolne Warsztaty Artystyczne, a te z kolei przekształcono w Moskiewski Państwowy Akademicki Instytut Artystyczny im. Wasilija Surikowa oraz w Moskiewski Instytut Architektury.

</doc>
<doc id="2220928" url="https://pl.wikipedia.org/wiki?curid=2220928" title="Operacja Vésuve">
Operacja Vésuve

Operacja „Vésuve” (ang. Operation „Vésuve”, fr. Opération „Vésuve”) – aliancka operacja wojskowa mająca na celu wyzwolenie Korsyki we wrześniu i październiku 1943 r.
Operacja.
Po wylądowaniu wojsk alianckich na południu Włoch na początku września 1943 r., najwyższe ich dowództwo postanowiło wyzwolić francuską Korsykę. Wyspa miała stanowić bazę wypadową dla różnego rodzaju operacji w basenie Morza Śródziemnego. W tej sytuacji na Korsykę zostały przerzucone z Sardynii okupacyjne oddziały niemieckie, które obsadziły głównie południową część wyspy. Dwie brygady francuskie, podlegające władzom Francji Vichy, zostały rozwiązane. W środku wyspy rządzili niepodzielnie miejscowi partyzanci.
Główną rolę w inwazji odegrały oddziały Wolnych Francuzów. Jeszcze przed głównym desantem na Korsykę została dowieziona (w nocy z 10 na 11 oraz z 12 na 13 września) przez okręt podwodny „Casabianca” kompania francuskich komandosów z batalionu szturmowego, która połączyła się z miejscowymi siłami partyzanckimi (obliczanymi na ok. 20 tys. ludzi). W operacji wziął udział także „Perle”, który 16 i 17 września wysadził nieopodal Ajaccio 30 francuskich komandosów i siedem ton materiałów wojennych, przewiezionych z Algieru. 13 września lądowały w Ajaccio wojska francuskie, liczące ok. 6,6 tys. ludzi. Dowódca wojsk niemieckich, gen. F. von Senger und Etterlin, liczył na wzmocnienie własnych oddziałów, ale do tego nie doszło. Ze względu na brak ochoty do walki stacjonujących na wyspie oddziałów włoskich, Niemcy przystąpili do ich rozbrajania. Brygadzie Szturmowej SS „Reichsführer-SS” udało się zabezpieczyć port w Bastii po wzięciu do niewoli ok. 2 tys. włoskich żołnierzy. W odpowiedzi gen. G. Magli rozkazał traktować Niemców bardziej jako wrogów, niż sojuszników. Część oddziałów włoskich przeszła na stronę wojsk francuskich. Z powodu zdecydowanej przewagi wojsk francuskich, wspieranych przez panujące w powietrzu lotnictwo brytyjskie i amerykańskie, Niemcy podjęli decyzję o ewakuacji wojsk przez port w Bastii. Pomimo bombardowań i ostrzału z morza udało im się przewieźć większość żołnierzy z powrotem na Sardynię (operacja „Lehrgang”). Największa bitwa podczas wyzwalania Korsyki miała miejsce podczas zdobywania Bastii, zajętej ostatecznie 4 października.
Łączne straty wojsk niemieckich w kampanii wyniosły ok. 700 zabitych i rannych oraz ok. 350 wziętych do niewoli. Włosi stracili ok. 600-800 żołnierzy zabitych i ok. 2 tys. rannych, głównie z 20 DP „Friuli”. Francuzi mieli zaledwie 75 zabitych, 239 rannych i 12 zaginionych.
Siły obu stron.
Wojska Wolnych Francuzów (ok. 6,6 tys. ludzi)
Wojska niemieckie (ok. 12 tys. ludzi) – d-ca gen. Fridolin von Senger und Etterlin
Wojska włoskie (ok. 80 tys. ludzi) – d-ca gen. Giovanni Magli

</doc>
<doc id="2220929" url="https://pl.wikipedia.org/wiki?curid=2220929" title="Schreiner">
Schreiner

Schreiner:

</doc>
<doc id="2220932" url="https://pl.wikipedia.org/wiki?curid=2220932" title="Puchar Świata w skokach narciarskich w Ironwood">
Puchar Świata w skokach narciarskich w Ironwood

Puchar Świata w skokach narciarskich w Ironwood odbył się tylko w sezonie 1980/81. Areną zmagań była mamucia skocznia Copper Peak, jedyny mamut poza Europą. Z zaplanowanych trzech konkursów udało się przeprowadzić tylko dwa, z czego jeden skończył się na 1. serii. Oba wygrał późniejszy trener Austriaków, Alois Lipburger, przed jego rodakiem, Andreasem Felderem. 3. miejsce raz zajął gospodarz John Broman, a drugi raz kolejny Austriak, Fritz Koch. Po tamtym sezonie PŚ nie powrócił już na Ironwood.

</doc>
<doc id="2220936" url="https://pl.wikipedia.org/wiki?curid=2220936" title="Grand Prix Południowej Afryki 1969">
Grand Prix Południowej Afryki 1969

Grand Prix Południowej Afryki 1969 (oryg. South African Grand Prix) – pierwsza runda Mistrzostw Świata Formuły 1 w sezonie 1969, która odbyła się 1 marca 1969, po raz trzeci na torze Kyalami.
15. Grand Prix Południowej Afryki, szóste zaliczane do Mistrzostw Świata Formuły 1.

</doc>
<doc id="2220937" url="https://pl.wikipedia.org/wiki?curid=2220937" title="Grand Prix Południowej Afryki 1972">
Grand Prix Południowej Afryki 1972

Grand Prix Południowej Afryki 1972 (oryg. South African Grand Prix) – 2. runda Mistrzostw Świata Formuły 1 w sezonie 1972, która odbyła się 4 marca 1972, po raz 6. na torze Kyalami.
18. Grand Prix Południowej Afryki, 9. zaliczane do Mistrzostw Świata Formuły 1.

</doc>
<doc id="2220938" url="https://pl.wikipedia.org/wiki?curid=2220938" title="Sinterklaas boot (Boten Anna)">
Sinterklaas boot (Boten Anna)

„Sinterklaas boot (Boten Anna)” – singel holenderskiego zespołu Gebroeders Ko, drugi cover utworu „Boten Anna” Basshuntera tego zespołu. Poprzednim coverem była piosenka o tym samym tytule.

</doc>
<doc id="2220939" url="https://pl.wikipedia.org/wiki?curid=2220939" title="Grand Prix Południowej Afryki 1973">
Grand Prix Południowej Afryki 1973

Grand Prix Południowej Afryki 1973 (oryg. South African Grand Prix) – trzecia runda Mistrzostw Świata Formuły 1 w sezonie 1973, która odbyła się 3 marca 1973, po raz siódmy na torze Kyalami.
19. Grand Prix Południowej Afryki, 10. zaliczane do Mistrzostw Świata Formuły 1.

</doc>
<doc id="2220943" url="https://pl.wikipedia.org/wiki?curid=2220943" title="Dan Chaluc">
Dan Chaluc

Dan Chaluc (hebr. דני חלוץ, ang. "Dan Halutz" (ur. 7 sierpnia 1948 w Tel Awiwie) – izraelski dowódca wojskowy w stopniu generała porucznika ("raw alluf"), oficer dyplomowany Sił Obronnych Izraela, w latach 2005–2007 szef Sztabu Generalnego Sił Obronnych Izraela.
Życiorys.
Młodość.
Urodził się w żydowskiej rodzinie wywodzącej się z Iranu (Mizrachim). Rozpoczął naukę w szkole średniej "Brenner" w Petach Tikwie, którą kontynuował w "Kugel High School" w Holonie.
Służba wojskowa.
Pilot bojowy.
W 1966 wstąpił do Sił Obronnych Izraela i został skierowany do Sił Powietrznych Izraela. Przeszedł kurs pilotażu, który zakończył w lipcu 1968 jako pilot samolotów myśliwskich. Następnie przeszedł szkolenie pilotażu na samolotach myśliwsko-bombowych Ouragan, które kontynuował przez następne cztery miesiące na Mystère IV A i osiem miesięcy na Vautour II. W grudniu 1969 został przeniesiony do 201 Eskadry jako pilot samolotów myśliwsko-bombowych F-4 Phantom II. Pierwsze loty bojowe odbył podczas wojny na wyczerpanie – uczestniczył w 40 operacyjnych lotach bojowych. Po wojnie pracował jako instruktor w szkole latania. W sierpniu odszedł z armii w stopniu kapitana ("Seren"). Gdy w 1973 wybuchła wojna Jom Kipur służył w rezerwie 201 Eskadry i latał na phantomah. Wziął udział w 43 lotach bojowych, zestrzeliwując trzy samoloty wroga (jeden syryjski i dwa egipskie myśliwce MiG-21). Po wojnie powrócił do ciągłej służby i do 1975 pełnił obowiązki zastępcy dowódcy 201 Eskadry. W 1978 ponownie odszedł z armii i zdał dyplom licencjata w dziedzinie ekonomii na Uniwersytecie Telawiwskim, a następnie administrację biznesu na Uniwersytecie Harvarda.
Powrócił do służby w 1982 podczas wojny libańskiej. Przeszedł szkolenie na samolotach wielozadaniowych F-16. W 1983 został mianowany szefem Departamentu Broni Sił Powietrznych Izraela. W 1984 został dowódcą 107 Eskadry, latającej na F-4 Phantom. W 1986 awansował na pułkownika ("alluf miszne") i zostało mu powierzone dowództwo nad jednostką operacyjną w projekcie budowy izraelskiego samolotu wielozadaniowego IAI Lavi. W latach 1988–1991 był szefem uzbrojenia Sił Powietrznych Izraela. W 1991 został dowódcą bazy lotniczej Chacor, na której stacjonują eskadry samolotów wielozadaniowych F-16. W sierpniu 1993 został awansowany na generała brygadiera ("tat alluf") i mianowany szefem grupy lotniczej w sztabie Sił Powietrznych Izraela.
Dowódca Sił Powietrznych Izraela.
W 1995 został dowódcą Sił Powietrznych Izraela. W lipcu 1998 został awansowany na generała majora ("alluf") i otrzymał przeniesienie na asystenta szefa zarządzania operacyjnego w sztabie generalnym Sił Obronnych Izraela. W 1999 po zmianach strukturalnych w sztabie generalnym, został dowódcą Dywizji Operacyjnej, a w kwietniu 2000 ponownie objął stanowisko dowódcy Sił Powietrznych Izraela.
Podczas jego kadencji rozpoczęła się intifada Al-Aksa, w której zwiększono współpracę sił powietrznych z wojskami lądowymi. Rozwijając nowoczesne metody walki powietrznej, przyczynił się do zwiększenia wykorzystania samolotów bezzałogowych i doskonalenia metod bombardowań przy użyciu F-16 i bomb kierowanych w każdych warunkach pogodowych. W okresie tym Siły Powietrzne Izraela przeprowadziły setki ataków na Palestyńczyków, zabijając dziesiątki z nich. Wśród ofiar znajdowały się bojownicy jak i osoby przypadkowe.
W dniu 22 lipca 2002 siły powietrzne zbombardowały budynek w mieście Gaza, zabijając wysokiego dowódcę organizacji terrorystycznej Hamas, Salah Shehade. W trakcie bombardowania zginęło także 14 niewinnych cywilów, w tym dzieci. Opinia publiczna i media oskarżyły izraelskich pilotów o zbrodnię wojenną, mówiąc, że osoby odpowiedzialne za atak powinny być sądzone przez Międzynarodowy Trybunał Karny w Hadze. Jako dowódca Sił Powietrznych Izraela był zaangażowany w przeprowadzenie tej operacji i składał w tej sprawie wyjaśnienia. Jednak najsłynniejszą operacją było zabicie 22 marca 2004 przywódcy duchowego Hamasu, szejka Ahmada Jasina.
W kwietniu 2004 został zastępcą szefa sztabu generalnego Sił Obronnych Izraela.
Szef Sztabu Generalnego.
W dniu 1 czerwca 2005 rząd Izraela postanowił powołać Dana Chaluca na 18. szefa Sztabu Generalnego. Otrzymał on awans na generała porucznika ("raw alluf") i został mianowany szefem Sztabu Generalnego.
Jednym z głównych zadań, jakie musiał wykonać, była ewakuacja żydowskich osadników ze Strefy Gazy, która rozpoczęła się 15 sierpnia 2005. Przy wydawaniu zadań operacyjnych ukuł slogan „determinacji i wrażliwości”, jakie miały cechować postępowanie izraelskich żołnierzy podczas tej operacji. W jej trakcie Siły Obronne Izraela ściśle współpracowały ze wszystkimi izraelskimi siłami bezpieczeństwa.
W 2006 Siły Obronne Izraela zaangażowały się w II wojnę libańską, którą rozpoczęto zmasowanymi bombardowaniami lotniczymi, a następnie rozwinięto działania sił lądowych. W czasie bombardowań trwających 33 dni zginęło ponad tysiąc libańskich cywilów. W trakcie działań wojennych pojawiły się liczne spory pomiędzy dowództwami, które były spostrzegane jako brak zaufania dla szefa sztabu generalnego. W dniu 28 lipca został przewieziony do szpitala z powodu ostrego bólu brzucha i wyczerpania emocjonalnego. Wydarzenia te były szeroko komentowane w mediach. Po wojnie dyskusja przekształciła się w debatę publiczną. 17 stycznia 2007 napisał rezygnację ze stanowiska, i 14 lutego 2007 został zastąpiony przez generała Gabiego Aszkenaziego. 30 kwietnia 2007 Komisja Winograda opublikowała raport w sprawie przebiegu II wojny libańskiej.
Późniejsze życie.
Po odejściu z sił zbrojnych zaangażował się w biznes.

</doc>
<doc id="2220946" url="https://pl.wikipedia.org/wiki?curid=2220946" title="Grand Prix Południowej Afryki 1976">
Grand Prix Południowej Afryki 1976

Grand Prix Południowej Afryki 1976 (oryg. South African Grand Prix) – druga runda Mistrzostw Świata Formuły 1 w sezonie 1976, która odbyła się 6 marca 1976, po raz 10. na torze Kyalami.
22. Grand Prix Południowej Afryki, 13. zaliczane do Mistrzostw Świata Formuły 1.

</doc>
<doc id="2220947" url="https://pl.wikipedia.org/wiki?curid=2220947" title="Hodownica">
Hodownica



</doc>
<doc id="2220948" url="https://pl.wikipedia.org/wiki?curid=2220948" title="Arash (singel)">
Arash (singel)

"Arash" – czwarty singel Arasha wydany w 2006 roku przez Warner Music i jej szwedzki oddział.

</doc>
<doc id="2220949" url="https://pl.wikipedia.org/wiki?curid=2220949" title="I/111 Azerbejdżański Batalion Polowy">
I/111 Azerbejdżański Batalion Polowy

I/111 Azerbejdżański Batalion Polowy "Dönmec" (niem. Aserbeidschanische Feld Bataillon I/111 "Dönmec") – pododdział wojskowy Wehrmachtu podczas II wojny światowej złożony z Azerów.
Historia.
Oddział został sformowany na okupowanej Ukrainie 4 sierpnia 1942 jako I Batalion Szkoleniowy. Formalnie wchodził w skład Legionu Azerskiego. Miał pięć kompanii. Liczył ponad 929 Azerów i 33 Niemców. Dowództwo objął kpt. Werner Scharrenberg. Pod koniec sierpnia tego roku oddział przemianowano na I/111 Azerbejdżański Batalion Polowy z nieoficjalnym przydomkiem "Dönmec". Po skierowaniu na front wschodni jako I Batalion wszedł w skład 111 Dywizji Piechoty gen. Hermanna Recknagela. Początkowo walczył na północnym Kaukazie w rejonie Nalczyka i Mozdoka, zaś po odwrocie wojsk niemieckich na początku 1943 zwalczał partyzantkę na Krymie, ponosząc duże straty. W pierwszej połowie 1944 został przeniesiony w rejon Warszawy. Liczył wówczas ok. 650 ludzi. Od pierwszych dni sierpnia tego roku w składzie Grupy Bojowej "Dirlewanger" zwalczał powstanie warszawskie. Odpowiadał za masakry cywilów na Woli. Na początku 1945 został przeniesiony do Prus Wschodnich. 27 marca tego roku został przekształcony w III Batalion 1607 Pułku Grenadierów nowo sformowanej 599 Brygady Grenadierów, stacjonującej w Danii.

</doc>
<doc id="2220951" url="https://pl.wikipedia.org/wiki?curid=2220951" title="Ostrołódka polna">
Ostrołódka polna

Ostrołódka polna ("Oxytropis campestris" (L/) DC) – gatunek rośliny wieloletniej należący do rodziny bobowatych ("Fabaceae").
Zasięg występowania.
Gatunek arktyczno-alpejski. Występuje w górach i tundrze Ameryki Północnej, Mongolii i Europy. W Europie występuje w Szkocji, Szwecji, Pirenejach, Apeninach, Alpach, górach Półwyspu Bałkańskiego, Karpatach. Występuje też na Syberii (Jakucja) i w północnej części Ameryki Północnej (od Utah i Kolorado po Jukon i Alaskę). W Polsce występuje wyłącznie w Tatrach, i to tylko w Tatrach Zachodnich na nielicznych stanowiskach: Czerwony Żleb, Dolina Litworowa, Dolina Małej Łąki, Dolina Mułowa, Giewont, Kobylarz, Kobylarzowa Turnia, Kobylarzowy Zachód, Kopa Kondracka, Mała Świstówka, Małołączniak, Mały Giewont, Tomanowe Stoły, Wielka Świstówka, Wielka Turnia. W 2008 r. najliczniej występował na Kobylarzowej Turni i na Kobylarzowym Zachodzie.
Biologia i ekologia.
Bylina, hemikryptofit. Kwitnie od lipca do sierpnia. Rośnie na skałach, upłazach i naskalnych murawach, wyłącznie na podłożu wapiennym (kalcyfit). W Tatrach występuje głównie w piętrze kosówki i piętrze hal, z rzadka również w reglu górnym. Gatunek charakterystyczny dla klasy (Cl.) "Sesleriietea variae". Liczba chromosomów 2n = 32.
Zmienność.
Występuje w 6 odmianach:
W Europie i w Polsce występuje tylko odmiana "Oxytropis campestris" (L.) DC. var. "campestris".
Zagrożenia i ochrona.
Według klasyfikacji IUCN z 2001 jest gatunkiem narażonym na wyginięcie w polskich Karpatach (kategoria VU). W Polsce zagrożony jest głównie ze względu na nieliczne stanowiska i niewielki obszar, na którym występuje. Wszystkie jego stanowiska w Polsce znajdują się na obszarze Tatrzańskiego Parku Narodowego i to głównie w strefie ochrony ścisłej. Jest też uprawiany w ogrodzie Instytutu Ochrony PAN w Zakopanem (przy Muzeum Tatrzańskim). W Polskiej Czerwonej Księdze Roślin (2001) jest wymieniony jako gatunek zagrożony wyginięciem (kategoria zagrożenia EN). W wydaniu z 2014 roku otrzymał kategorię VU (narażony). Tę samą kategorię posiada na polskiej czerwonej liście. 
Objęty ścisłą ochroną.

</doc>
<doc id="2220952" url="https://pl.wikipedia.org/wiki?curid=2220952" title="Oxytropis campestris">
Oxytropis campestris



</doc>
<doc id="2220954" url="https://pl.wikipedia.org/wiki?curid=2220954" title="Grand Prix Stanów Zjednoczonych 1976">
Grand Prix Stanów Zjednoczonych 1976

Grand Prix Stanów Zjednoczonych 1976 (oryg. United States Grand Prix) – 15. runda Mistrzostw Świata Formuły 1 w sezonie 1976, która odbyła się 10 października 1976, po raz 16. na torze Watkins Glen.
19. Grand Prix Stanów Zjednoczonych, 18. zaliczane do Mistrzostw Świata Formuły 1.

</doc>
<doc id="2220955" url="https://pl.wikipedia.org/wiki?curid=2220955" title="Pętla iteracyjna">
Pętla iteracyjna

Pętla iteracyjna (pętla licznikowa) w programowaniu, to rodzaj pętli, w ramach której następuje wykonanie określonej liczby iteracji. Do kontroli przebiegu wykonania pętli iteracyjnej stosuje się specjalną zmienną, w odniesieniu do której używa się określeń: zmienna sterująca, a także zmienna kontrolna, czy też zmienna licznikowa. W ramach pętli przejście do kolejnej iteracji wiąże się ze zmianą wartości zmiennej sterującej o określoną wielkość i sprawdzenie warunku, czy nowa wartość zmiennej sterującej znajduje się nadal w dopuszczalnym zakresie wartości, określonym dla tej zmiennej w ramach definicji pętli – co jest równoznaczne z powtórzeniem pętli (wykonaniem kolejnej iteracji), czy też wartość ta znajduje się już poza zakresem – co jest równoznaczne z zakończeniem wykonywania pętli i przejściem do wykonania kolejnej – następnej – instrukcji w programie.
Działanie pętli iteracyjnej.
W pewnym uogólnieniu działanie pętli iteracyjnej polega na powtarzaniu kolejnych iteracji dla kolejnych wartości przyjmowanych przez zmienną sterującą, aż do osiągnięcia przez tę zmienną wartości spoza dopuszczalnego zakresu. Kolejność wykonywania działań będzie więc następująca:
W językach programowania zwykle pętla iteracyjna jest wykonywana także dla wartości zmiennej sterującej równej wartości granicznej, np. dla pętli w Pascalu codice_1, instrukcja zostanie wykonana także dla wartości i=10, jak w powyższych przykładach, gdzie użyto do sprawdzania warunków w programach równoważnych operatorów porównań codice_2 i codice_3. Tylko wybrane, specyficzne języki są tak zdefiniowane, że dla wartości końcowej nie zostanie wykonana iteracja, co odpowiadałoby użyciu operatorów porównań odpowiednio codice_4 i codice_5. Tak jest np. w języku Forth.
Jak wyżej podano warunek kontrolujący, czy należy przejść do kolejnej iteracji, w większości języków programowania sprawdzany jest na początku. Oznacza to możliwość wystąpienia sytuacji, w której pętla nie zostanie wykonana ani razu. Istnieją jednak języki programowania, w których warunek pętli iteracyjnej sprawdzany jest na końcu pętli, a pętla dla warunków początkowych zostanie wykonana przynajmniej jeden raz (np. Forth, Fortran IV, 1900). Różnice w obu podejściach można prześledzić na przykładzie języka Fortan: w Fortranie IV, 1900 sprawdzaniu warunku kontrolnego jest na końcu pętli; od wersji Fortran 77 sprawdzanie to dokonywane jest na początku pętli.
Zmienna sterująca.
Jak wyżej zaznaczono, zmienna sterująca służy do kontroli przebiegu realizacji pętli iteracyjnej. Przyjmuje ona kolejne wartości z zadanego zakresu zmieniane o określoną wartość kroku. W różnych językach programowania mogą być stawiane określone wymagania i ograniczenia dotyczące zmiennych sterujących. Ograniczenia te mogą dotyczyć takich między innymi atrybutów tej zmiennej jak np. dozwolony typ danych (np. w Pascalu musi to być jeden z typów porządkowych, podczas gdy np. Basic, Jean, czy Fortran 77 dopuszczają także typy rzeczywiste, co w przypadku Fortranu stanowi rozszerzenie w stosunku do wcześniejszych standardów tego języka takich jak Fortran IV, 1900, w których istniało ograniczenie do wartości całkowitych i tylko dodatnich, w PL/I mogą to być nawet dane napisowe), zasięgu danej (np. w Pascalu musi to być zmienna lokalna bloku, a w języku Ada jest to zmienna lokalna dla bloku iteracji i nie jest dostępna na zewnątrz, tzn. nie jest dostępna po zakończeniu pętli), lub inne.
Zmiana wartości zmiennej sterującej.
Zmiana wartości zmiennej sterującej może nastąpić:
Charakterystyczną cechę pętli iteracyjnych jest automatyczna i ukryta (nie zapisana jawnie w kodzie źródłowym) zmiana wartości zmiennej sterującej przy każdym przejściu po zakończeniu kolejnej iteracji. Zmiana ta następuje więc po zakończeniu bloku kodu zawartego w pętli, a przed sprawdzeniem warunku kontrolnego wykonywanego przed kolejną iteracją.
Możliwość zmiany wartości zmiennej sterującej jawnie przez programistę w bloku pętli jest dostępna jedynie w niektórych językach programowania (np. Pascal, Visual Basic i VBA). W pozostałych brak takiej możliwości oznacza, iż mamy do czynienia ze zmienną tylko do odczytu (np. Ada, Forth).
Złożone konstrukcje.
Istnieje grupa języków programowania, w których instrukcja pętli może zostać zdefiniowana równocześnie z warunków iteracyjnych jak i repetycyjnych. Do takich języków należą między innymi Algol 60 i PL/I. Przyjęte w tych językach programowania rozwiązania pozwalają na definiowanie w pętli konstrukcji iteracyjnych, na które zostaną nałożone dodatkowe warunki repetycyjne. Ponadto można po znaku przecinek (”,”) kontynuować wykonywanie pętli dla nowych warunków bądź o charakterze iteracyjnym, bądź o charakterze repetycyjnym, bądź mieszanym.

</doc>
<doc id="2220956" url="https://pl.wikipedia.org/wiki?curid=2220956" title="Pętla licznikowa">
Pętla licznikowa



</doc>
<doc id="2220957" url="https://pl.wikipedia.org/wiki?curid=2220957" title="Chori Chori (singel)">
Chori Chori (singel)

"Chori Chori" – szósty singel Arasha, został wykonany z Aneelą, wydany w 2006 roku przez Warner Music Sweden, Zeitgeist i Universal Music.

</doc>
<doc id="2220958" url="https://pl.wikipedia.org/wiki?curid=2220958" title="Ulica Obornicka w Poznaniu">
Ulica Obornicka w Poznaniu

Ulica Obornicka - ulica Poznania biegnąca od Winiar w kierunku północnym. Do 1918 nosiła nazwę "Chaussee v.Obornik", 1918–1939: "Obornicka", 1939–1945: "Obornikerstrasse, Obersalzbergerallee", od 1945: "Obornicka".
Historia.
Dawniej ulica Obornicka rozpoczynała się na skrzyżowaniu ulic: Pułaskiego, Armii Poznań, Winogrady. Przy budowie Trasy Niestachowskiej (w latach 70. XX w.) jej bieg został przerwany. Funkcjonowały dwie ulice o tej samej nazwie, które nie łączyły się ze sobą. Dopiero przy budowie PST skorygowano nazwy i na odcinku Pułaskiego-Serbska stała się kontynuacją istniejącej ulicy o nazwie "Piątkowska".
Na narożniku ul. Włościańskiej znajdowało się nieistniejące gospodarstwo rolne Maksymiliana Bajerleina (1895–1956) – prezesa kółka rolniczego na Winiarach i członka tutejszej rady gminy. Był m.in. posiadaczem pierwszego roweru i telefonu na Winiarach. Dom pod numerem 303, murowany, pochodzący z 1890 i potem przebudowany, należał do Feliksa Nowowiejskiego. Tutaj kompozytor napisał m.in. muzykę do "Kolendy Warmińskiej" Marii Zientary-Malewskiej.
4 lutego 1945 w domu pod numerem 123 (obecnie Piątkowska) doszło do krwawej potyczki między oddziałem radzieckim, któremu towarzyszyli polscy ochotnicy, a żołnierzami Wehrmachtu. Z 25 członków oddziału radzieckiego przy życiu pozostało tylko dwóch zdolnych do walki ludzi. Na pomoc przyszli wtedy polscy cywile w liczbie sześciu osób, tworząc drużynę bojową. Pod ogniem niemieckim z okrążenia wydostała się Helena Mroczyńska, która dotarła do pozostałych Rosjan i sprowadziła odsiecz. Wydarzenia te stały się potem kanwą sztuki telewizyjnej "Dom", którą napisał Zbigniew Szumowski.
Od lat 60. do lutego 1986 roku ulica Obornicka była częścią drogi państwowej nr 155, następnie do 19 grudnia 2014 r. wchodziła w skład drogi krajowej nr 11. Od 1 stycznia 2016 biegnie nią droga wojewódzka nr 433.
Stan obecny i przyszłość.
W całości jest jednojezdniowa, na znacznym odcinku charakteryzuje się fatalnym stanym technicznym – ma zniszczoną nawierzchnię z głębokimi koleinami, brak chodników oraz kanalizacji deszczowej. Istnieją plany zbudowania tzw. ulicy "Nowej Obornickiej", która zaczynałaby się na wysokości skrzyżowania z ulicą Kurpińskiego i przejęłaby ruch z obecnie istniejącej drogi. Rozpoczęcie budowy nowej arterii prawdopodobnie nastąpi po 2022 roku.
Obiekty.
Od północy:
Na całej swojej długości ulica stanowi granicę między Podolanami, a Piątkowem.

</doc>
<doc id="2220959" url="https://pl.wikipedia.org/wiki?curid=2220959" title="Ulica Warszawska w Poznaniu">
Ulica Warszawska w Poznaniu

Ulica Warszawska – ulica Poznania biegnąca od Śródki w kierunku wschodnim. Na odcinku od Wiaduktu Antoninek do granicy administracyjnej miasta stanowi odcinek drogi krajowej nr 92 (wcześniej 2 E30), zaś od ronda Śródka aż do okolic Cmentarza Miłostowo wzdłuż ulicy biegnie trasa linii tramwajowych nr 6, 8.
Na odcinku od Śródki do Antoninka ulica była dawniej obsadzona gęstymi szpalerami drzew. Przetrwały one II wojnę światową i zostały wycięte dopiero podczas przebudowy arterii w latach 70. XX wieku.
Przed oddaniem do użytku w latach 70. ronda Śródka ulica rozpoczynała się na Rynku Śródeckim.
W latach 1986 – 1998 była zaliczana do kategorii dróg wojewódzkich.
Historia nazwy.
Ulica posiadała różne nazwy na przestrzeni lat:
Opisane obiekty.
Od zachodu:

</doc>
<doc id="2220961" url="https://pl.wikipedia.org/wiki?curid=2220961" title="To przyszło z głębin morza">
To przyszło z głębin morza

To przyszło z głębin morza – amerykański film katastroficzny science-fiction, wyreżyserowany przez Roberta Gordona. Jego premiera odbyła się w 1955 roku.
Fabuła.
Zmutowana ośmiornica atakuje San Francisco. Kapitan atomowego okrętu podwodnego w towarzystwie dwóch naukowców starają się powstrzymać giganta zanim zniszczy most Golden Gate.

</doc>
<doc id="2220962" url="https://pl.wikipedia.org/wiki?curid=2220962" title="It Came from Beneath the Sea">
It Came from Beneath the Sea



</doc>
<doc id="2220963" url="https://pl.wikipedia.org/wiki?curid=2220963" title="Grand Prix San Marino 1988">
Grand Prix San Marino 1988

Grand Prix San Marino 1988 (oryg. Kronenbourg Gran Premio di San Marino) – druga runda Mistrzostw Świata Formuły 1 w sezonie 1988, która odbyła się 1 maja 1988, po raz ósmy na torze Imola.
8. Grand Prix San Marino, ósme zaliczane do Mistrzostw Świata Formuły 1.

</doc>
<doc id="2220964" url="https://pl.wikipedia.org/wiki?curid=2220964" title="Uniwersytet Świętego Józefa">
Uniwersytet Świętego Józefa

Uniwersytet Świętego Józefa w Bejrucie (fr.: "Université Saint-Joseph", "USJ") – francuskojęzyczna, prywatna, katolicka uczelnia w Libanie.
Historia.
Zalążkiem uczelni było kolegium jezuickie w Ghazirze założone przez oo. Benoit Plancheta i Paula-Marię Roccadonnę.
Główną rolę w utworzeniu USJ odegrali jezuici, w tym pochodzący z Polski o. Maksymilian Ryłło. W 1875 roku członkowie zakonu przenieśli kolegium z Ghaziru do Bejrutu. Władze zaszczyciły nową szkołę tytułem „uniwersytet”, co pozwoliło na przyznawanie stopni naukowych, głównie stopnia doktora filozofii i teologii. W 1883 powstał Wydział Lekarski, a sześć lat później Wydział Medycyny i Farmacji. W 1896 otwarto klinikę położniczą, w 1902 Kolegium Orientalne, a w 1913 Szkołę Prawa Francuskiego, która przekształciła się w 1946 w Wydział Prawa. W 1913 powstała również Francuska Szkoła Inżynierii (od 1948 Wyższa Szkoła Inżynierii).
Współczesność.
Informacje ogólne.
Na Uniwersytecie Świętego Józefa studiuje 11 tys. studentów i pracuje ponad 1880 pracowników naukowych różnych stopni. Językami nauczania są francuski, arabski i angielski. Uniwersytet posiada cztery kampusy w Bejrucie oraz trzy filie w: Sydonie, Zahla i Trypolisie.
Współpraca międzynarodowa.
Uniwersytet Świętego Józefa współpracuje głównie z uczelniami z Francji (82 uczelni). Nawiązał również bliskie kontakty z uniwersytetami z 20 krajów: Belgii, Kanady, Chin, Cypru, Ekwadoru, Egiptu, Finlandii, Niemiec, Węgier, Włoch, Japonii, Holandii, Portugalii, Rumunii, Hiszpanii, Syrii, Szwajcarii, Tunezji, Zjednoczonych Emiratów Arabskich i USA.
Jest również członkiem wielu organizacji międzynarodowych: Stowarzyszenia Uniwersytetów Arabskich (AAU), Międzynarodowego Stowarzyszenia Uniwersytetów (IAU), Stowarzyszenia Uniwersytetów Francuskojęzycznych (AUPELF), Międzynarodowej Federacji Uniwersytetów Katolickich, Europejskiej Federacji Uniwersytetów Katolickich, Stowarzyszenia Jezuickich Instytucji Szkolnictwa Wyższego w Europie i Libanie oraz Euro-Med University (Tethys).

</doc>
<doc id="2220965" url="https://pl.wikipedia.org/wiki?curid=2220965" title="Leoncjusz (Bartoszewicz)">
Leoncjusz (Bartoszewicz)

Leoncjusz, imię świeckie: Lew Jurjewicz Bartoszewicz (ur. 14 września 1914 w Petersburgu, zm. 19 sierpnia 1956 w Genewie) – biskup Rosyjskiego Kościoła Prawosławnego poza granicami Rosji.
Pochodził z rodziny inżyniera wojskowego, pułkownika armii rosyjskiej. W 1924 razem z matką emigrował do Królestwa Serbów, Chorwatów i Słoweńców. W 1932 w Belgradzie ukończył gimnazjum rosyjsko-serbskie. Kontynuował naukę w akademii muzycznej w Belgradzie oraz na wydziale teologicznym Uniwersytetu Belgradzkiego (dyplom 1938). W 1941 w monasterze Tuman złożył wieczyste śluby mnisze, przyjmując imię Leoncjusz. W tym samym roku przyjmował święcenia diakońskie i kapłańskie. Został skierowany do pracy duszpasterskiej w cerkwi Trójcy Świętej w Belgradzie.
Od 1943 służył w soborze Podwyższenia Krzyża Pańskiego w Genewie. W 1944 otrzymał godność igumena, zaś w 1945 – archimandryty. W 1950 otrzymał godność biskupa genewskiego, wikariusza eparchii zachodnioeuropejskiej Rosyjskiego Kościoła Prawosławnego poza granicami Rosji.
Zmarł w 1956 wskutek grypy. Został pochowany w soborze w Genewie.
Był bratem innego hierarchy Cerkwi zagranicznej, arcybiskupa Antoniego (Bartoszewicza).

</doc>
<doc id="2220966" url="https://pl.wikipedia.org/wiki?curid=2220966" title="Uniwersytet Amerykański w Bejrucie">
Uniwersytet Amerykański w Bejrucie

Uniwersytet Amerykański w Bejrucie, ang.: American University of Beirut, arab.الجامعة الأميركية في بيروت – prywatna uczelnia w Libanie.
Uniwersytet został założony w 1866 r. jako Syryjski College Protestancki przez amerykańskich misjonarzy Daniela Blissa i Henry’ego Harrisa Jessupa. Obecną nazwę otrzymał 18 listopada 1920 r., znany jest również pod skrótem AUB. Językiem wykładowym jest angielski.

</doc>
<doc id="2220967" url="https://pl.wikipedia.org/wiki?curid=2220967" title="Inlandsbanan">
Inlandsbanan

Inlandsbanan ("linia śródlądowa") – linia kolejowa o długości 1 288 km biegnąca z Kristinehamn do Gällivare w Szwecji. Wybudowana w latach 1908 - 1937. Obecnie pełni rolę przede wszystkim turystyczną oraz towarową. Zarządzana przez Inlandsbanan AB, spółkę piętnastu gmin leżących wzdłuż linii.
Historia.
Pomysł wybudowania linii kolejowej łączącej słabo zaludnioną i trudno dostępną północną Szwecję z prowincją Värmland pojawił się w roku 1894 z inicjatywy Axela Rappe. W 1907 rząd szwedzki zdecydował się na rozpoczęcie budowy pierwszego odcinka z Östersund do Ulriksfors (125 km). W 1911 przedłużono ją do Vilhelminy, by w końcu w 1917 dotrzeć do Gällivare. W międzyczasie, w 1912, powstał też odcinek Sveg-Brunflo.
Pomiędzy 1916 a 1918 znacjonalizowano prywatne linie pomiędzy Sveg a Kristinehamn.
Ukończenie Inlandsbanan planowano na 1924, jednak z powodu wojny, braku siły roboczej i kryzysu gospodarczego otwarcie linii nastąpiło dopiero 6 sierpnia 1937. Przewodniczył mu książę Gustaw VI Adolf. W Jokkmokk wzniesiono z tej okazji pomnik.
Całkowity koszt budowy linii wyniósł około 136 milionów koron szwedzkich, z czego 110 mln na budowę, a pozostałe 26 na wykupienie prywatnych linii.
Do 1992 linia zarządzana była przez Statens Järnvägar, nie przynosiła jednak zysków i została zamknięta. Poszczególne odcinki Inlandsbanan sprzedano gminom, na obszarze których leżały. W 1993 utworzyły one Inlandsbanan AB, który zarządza linią do dziś.

</doc>
<doc id="2220969" url="https://pl.wikipedia.org/wiki?curid=2220969" title="Chava Rosenfarb">
Chava Rosenfarb

Chava Rosenfarb (ur. 9 lutego 1923 w Łodzi, zm. 30 stycznia 2011 w Lethbridge) – żydowska pisarka i poetka tworząca w jidysz.
Życiorys.
Dzieciństwo i okres II wojny światowej.
Urodziła się w Łodzi, gdzie spędziła dzieciństwo. Ojciec był kelnerem, zaś matka pracowała w jednej z fabryk w Łodzi. Oboje byli zeświecczonymi Żydami związanymi z organizacją Bund. W momencie wybuchu II wojny światowej uczyła się w prowadzonej przez Bund szkole im. Włodzimierza Medema w Łodzi, gdzie językiem wykładowym był jidisz. Podczas wojny mieszkała z rodziną w łódzkim getcie, gdzie zaczęła pisać wiersze i została wciągnięta przez Symchę Bunim Szajewicza do kręgu poetów i pisarzy tworzących w jidisz. W tym czasie zaprzyjaźniła się także z Zenią Marcinkowską, z którą później przez lata prowadziła korespondencję.
W 1944 w ramach likwidacji getta została wywieziona wraz z siostrą i matką do obozu Auschwitz, następnie rodzina pracowała w obozie Sasel (podobóz obozu koncentracyjnego Neuengamme). Po zniszczeniu obozu przez nalot dywanowy Hamburga, została przewieziona wraz z matką i siostrą do obozu Bergen-Belsen. Wygłodzoną i chorą na tyfus rodzinę uratowało przed śmiercią wyzwolenie obozu przez armię brytyjską 15 kwietnia 1945. 
Po II wojnie światowej.
Po wyzwoleniu osiedliła się pierwotnie w Belgii, gdzie wzięła ślub z Henrykiem Morganalerem i utrzymywała się jako nauczycielka w miejscowej szkole. W 1950 r. wyemigrowała wraz z mężem do Kanady, gdzie osiedliła się na stałe w Montrealu. W tym samym roku urodziła córkę Goldie Morgentaler, która później została profesorką literatury na University of Lethbridge i tłumaczką oraz propagatorką twórczości swojej matki. Z Henrykiem miała też drugie dziecko, syna Abrahama. 
Po rozwodzie z Henrykiem Morganalerem w połowie lat 70. XX w. związała się z Simkha-Binem Wienerem, współwłaścicielem Astronaut Travel Agency z Melbourne, którego znała z czasów dzieciństwa. W latach 70. i 80. mieszkała z Wienerem częściowo w Melbourne i częściowo w Kanadzie. W 1998 osiediła się na stałe w Toronto, a następnie w 2003 przeniosła się do Lethbridge, gdzie pozostała pod opieką swojej córki aż do śmierci. 
Twórczość i uznanie.
Pierwszą opublikowaną pracą Chavy Rosenfarb był tomik poezji „The ballad of yesterday’s forest” wydany w Londynie w 1947. Druga książka, „The song of the Jewish waiter Abram” mająca formę poematu upamiętnia życie jej ojca, który zmarł w transporcie do obozu w Dachau. W 1966 r. na deskach Narodowego Teatru Habima w Tel Awiwie wystawiono jej dramat "Der foigl fun geto" poświęcony postaci lidera powstania w getcie w Wilnie. 
W 1972 r. ukazała się jej najbardziej znana powieść „Drzewo Życia”, nad którą pracowała od lat 50. XX w. Trzytomowe dzieło opisuje życie jej rodziny oraz kręgu przyjaciół w łódzkim getcie. Druga jej powieść „Bociany” opisuje życie pary żydowskiej przybywającej z tytułowego miasteczka do Łodzi. Powieść ta jest oparta na wspomnieniach matki autorki. W latach 80. XX w. opublikowała w czasopiśmie "Di goldene keyt" serię opowiadań opisujących losy jej znajomych i przyjaciół którzy przeżyli holokaust. Przetłumaczone na angielski przez jej córkę opowiadania te zostały opublikowane w Kanadzie w 2005 r.
Chava Rosenfarb tworzyła wyłącznie w języku jidisz, głównie z myślą o czytelnikach z jej własnego kręgu kulturowego. Jednak w 2000 r. nakłoniona przez córkę zdecydowała się sama przetłumaczyć na angielski i wydać „Bociany” oraz „Of Lodz and Love”. Według słów jej córki w swojej twórczości świadomie unikała opisywania rzeczywistości obozów zagłady. „Drzewo Życia” świadomie kończy się z dniem likwidacji łódzkiego getta. Jedynym wyłomem w tej zasadzie jest powieść "Briv tsu Abrashn", w której autorka odnosi się do swoich wspomnień obozowych w formie listów pisanych już po wojnie do męża żyjącego w Niemczech.
Jeszcze za jej życia promocją jej twórczości zajęła się jej córka, która przetłumaczyła na angielski większość jej twórczości i prowadzi stronę internetową poświęconą swojej matce. W 2011 r. kandayjskie radio CBC nagrało i wyemitowało serię programów dotyczących życia i twórczości Chavy Rosenfarb.
Twórczość Chavy Rosenfarb w jidisz, a także tłumaczenia jej książek otrzymały łącznie kilkanaście nagród. M.in. otrzymała dwukrotnie nagrodę Mangera, przyznawaną najwybitniejszym pisarzom tworzącym w jidysz. 
Chava Rosenfarb długo pozostawała zupełnie nieznana w Polsce. W 2018 r. promocją i tłumaczeniem jej twórczości zajęło się Centrum Dialogu im. Marka Edelmana w Łodzi, które uzyskało grant na wydanie polskiego tłumaczenia „Drzewa Życia” a następnie „Bocianów” i „Między miasteczkiem i Łodzią”.
W 2022 r. Rada Miasta Łodzi postanowiła uczcić pisarkę ogłaszając rok 2023 rokiem Chavy Rosenfarb oraz Pawła Kleckiego. 

</doc>
<doc id="2220970" url="https://pl.wikipedia.org/wiki?curid=2220970" title="Konflikt w Libanie (2011–2014)">
Konflikt w Libanie (2011–2014)

Konflikt w Libanie (2011–2014) − seria antyrządowych protestów w Libanie, w związku z formowaniem w 2011 roku rządu zdominowanego przez partie prosyryjskie. Następnie protesty przekształciły się w konflikt między sunnitami i szyitami. Na Liban wpływ miała wojna domowa w Syrii, gdyż w kraju dochodziło do walk między zwolennikami syryjskiego prezydenta Baszara al-Asada (szyici z alawitami) i jego przeciwnikami (sunnici).
Podłoże.
W styczniu 2011 roku ministrowie związani z Hezbollahem i prezydentem Michelem Sulaimanem opuścili rząd, kierowany przez Saada Hariririego. Miało to związek z odmową zerwania współpracy z Trybunałem Specjalnym dla Libanu, który oskarżył członków Hezbollahu o udział w zamachu na Rafiqa Haririrego.
Hezbollah i jego sojusznicy (Sojusz 8 Marca, SPP) zdobyli nominację własnego kandydata na kolejnego premiera. Podczas konsultacji z prezydentem Michelem Sulaimanem w Pałacu Prezydenckim w Babdzie Nażib Mikati, sunnita i wykształcony w USA biznesmen-miliarder, uzyskał poparcie 65 z 128 członków Izby Deputowanych.
Nażib Mikati napotkał trudności w tworzeniu rządu ze względu na bojkot ze strony polityków Sojuszu 14 Marca oraz rywalizację przy obsadzaniu poszczególnych tek ministerialnych (m.in. spór o wybór ministra spraw wewnętrznych pomiędzy przywódcą Wolnego Ruchu Patriotycznego, Michelem Aounem a prezydentem Michelem Sulaimanem).
Pod koniec maja wybuchł skandal w związku z tym, że związany z WLP, p.o. ministra telekomunikacji, Szarbel Nahhas usiłował zająć siłą pomieszczenia należące do firmy telekomunikacyjnej Ogero. Przeszkodziła w tym dopiero interwencja komendanta libańskiej policji, gen. Aszrafa Rifiego.
13 czerwca, po prawie pięciu miesiącach od nominacji Nażib Mikati ogłosił skład rządu. W trzydziestoosobowym gabinecie 3 miejsca przeznaczono dla ministrów prezydenckich, 7 dla osób związanych z premierem, 3 dla członków SPP Walida Dżumblatta, zaś 17 tek ministerialnych objęli przedstawiciele Sojuszu 8 Marca (w tym 10 z WRP Michela Aouna). Zwolennicy Talala Arslana, lidera Libańskiej Partii Demokratycznej, niezadowolonego z otrzymanego stanowiska, zablokowali drogę łączącą Bejrut z Damaszkiem.
7 lipca 2011 rząd Nażiba Mikatiego uzyskał wotum zaufania. Poparło go 68 spośród 128 członków libańskiego parlamentu.
Na sytuację polityczną, społeczną i gospodarczą Libanu destabilizująco wpływa krwawa wojna domowa w Syrii.
Wydarzenia wywołane Arabską Wiosną.
Protesty przeciwko nowemu rządowi.
24 stycznia 2011 wybuchły demonstracje w różnych regionach kraju o znacznej populacji sunnickiej. Zwolennicy ustępującego premiera Libanu Saada Haririego wyszli na ulice w proteście przeciwko Hezbollahowi. Protestujący, którzy oskarżają ten ruch islamski o inscenizację zamachu stanu, zablokowali drogi i palili opony w kilku miastach. W portowym mieście Trypolis protestujący symbolicznie zablokowali główną drogę do Syrii, która jest jednym ze sponsorów Hezbollahu.
W niedzielę, 13 marca 2011 odbyły się w Bejrucie masowe manifestacje upamiętniające szóstą rocznicę cedrowej rewolucji. W wiecu wzięli udział przywódcy Sojuszu 14 Marca, m.in. Saad Hariri, Samir Dżadża i Amin Dżemajel. Manifestanci, reprezentujący różne społeczności religijne, domagali się rozbrojenia Hezbollahu oraz postawienia zabójców Rafika Haririego przed Trybunałem Specjalnym ONZ.
Zamachy na żołnierzy UNIFIL.
27 maja 2011 pojazd, którym poruszali się żołnierze sił pokojowych UNIFIL, został wysadzony w powietrze w pobliżu Sydonu. Zginął jeden włoski żołnierz, a kilka osób zostało rannych. Do ponownego ataku bombowego doszło 26 lipca, kiedy to zostało rannych 6 żołnierzy francuskich. Kolejnych 5 żołnierzy francuskich odniosło rany 9 grudnia 2011 w wyniku wybuchu przydrożnej miny w pobliżu Tyru.
Marsze zwolenników sekularyzacji.
26 czerwca 2011 (niedziela) odbył się marsz, podczas którego ponad 500 osób domagało się zniesienia w Libanie systemu konfesjonalistycznego. Pierwszy, większy taki protest miał miejsce 15 kwietnia 2010, kiedy to zgromadziło się ok. 5 tys. zwolenników sekularyzacji libańskiego życia politycznego.
5 lutego 2013 r. zwolennicy wprowadzenia cywilnych małżeństw zorganizowali manifestację w Bejrucie. Wcześniej prezydent Michel Sulaiman opowiedział się za prawnym uregulowaniem tej kwestii, co wywołało ożywioną dyskusję wśród libańskich elit i społeczeństwa.
Protesty antyamerykańskie i antypapieskie.
14 września 2012 roku setki ludzi demonstrowały w Trypolisie przeciwko wizycie papieża Benedykta XVI, który tego dnia przyleciał do Libanu, a także przeciwko nakręconemu w USA filmowi szkalującemu Mahometa. Demonstranci spalili restaurację Kentucky Fried Chicken, zaś w starciach z policją zginął jeden z protestujących.
Incydenty na granicy libańsko-izraelskiej.
15 maja 2011 podczas manifestacji palestyńskich na granicy libańsko-izraelskiej w pobliżu wioski Marun ar-Ras zginęło 10 Palestyńczyków, a ponad 100 zostało rannych w wyniku ostrzelania ich przez Siły Obronne Izraela.
6 sierpnia 2013 r. czterech żołnierzy izraelskich zostało rannych w wyniku eksplozji miny podczas patrolu na granicy. Według źródeł libańskich Izraelczycy wtargnęli kilkaset metrów w głąb terytorium Libanu. Do ataku przyznał się Hezbollah.
15 grudnia 2013 libański żołnierz postrzelił śmiertelnie członka izraelskiego CaHalu, pilnującego granicy w pobliżu wioski Ras Nakura.
Starcia w Sydonie.
11 listopada 2012 roku w pobliżu obozu uchodźców palestyńskich Ain al-Hilweh w Sajdzie (Sydon) doszło do starć pomiędzy zwolennikami salafickiego duchownego Ahmada al-Assira i miejscowymi szyitami. W ich rezultacie strzelaniny zginęły trzy osoby, a 5 zostało rannych. Sytuację uspokoiła interwencja libańskiej armii.
18 czerwca 2013 w starciach w Sydonie między zwolennikami Hezbollahu, a sunnickimi radykałami zginęły dwie osoby.
23 czerwca salaficcy ekstremiści zaatakowali wojskowy posterunek w Sydonie po tym jak siły bezpieczeństwa aresztowały dwóch aktywistów. Nazajutrz po ciężkich walkach armia libańska zajęła bastion sunnickich radykałów w meczecie Bilala ibn Rabaha w dzielnicy Abra. Zginęło 17 żołnierzy, 2 cywilów oraz 25 bojówkarzy. Schwytano ok. 30 uzbrojonych mężczyzn, zaś prokuratura wojskowa wydała nakaz aresztowania ponad stu członków milicji sunnickich. Przywódca radykałów, Ahmad al-Assir prawdopodobnie zbiegł do Syrii.
4 sierpnia w wiosce Daraja w sunnickim regionie Iklim al-Kharroub w dystrykcie Asz-Szuf nastąpiła przypadkowa eksplozja bomby domowej produkcji. W wyniku wybuchu zginęło dwóch synów sunnickiego duchownego Ahmada Abdel-Latifa Dakhakhniego, powiązanego z szejkiem al-Assirem.
15 grudnia doszło do dwóch zamachów wymierzonych w armię libańską. Zamachowiec za pomocą granatu ranił dwóch żołnierzy na punkcie kontrolnym w północnej części Sydonu, po czym został zastrzelony. Kilka godzin później następny zamachowiec-samobójca zdetonował ładunek wybuchowy, zabijając siebie oraz jednego z żołnierzy i raniąc drugiego na posterunku wojskowym na wschodzie miasta.
Zabójstwa polityczne.
Zabójstwo szefa wywiadu Służb Bezpieczeństwa Wewnętrznego.
19 października 2012 roku osiem osób zginęło, a kilkadziesiąt zostało rannych w eksplozji samochodu pułapki we wschodnim Bejrucie. Wśród zabitych był antysyryjski generał policji Wissam al-Hassan.
Zabójstwo Hassana al-Lakisa.
Rano 4 grudnia 2013 przed swoim domem został zastrzelony Hassan al-Lakis. Był jednym z najważniejszych dowódców wojskowych struktur Hezbollahu. Hezbollah natychmiast poinformował o jego śmierci oskarżając o zamach Izrael. Do zabójstwa natomiast przyznała się ekstremistyczna organizacja sunnicka Brygady Abdullaha Azzama.
Zabójstwo Muhammad Szataha.
27 grudnia 2013 w wyniku wybuchu w Bejrucie samochodu-pułapki zginęło sześć osób, a 71 zostało rannych. Wśród zabitych był były minister finansów w rządzie Fuada Siniory, Muhammad Szatah.
Proces w sprawie zamachu na Rafika Haririego.
16 stycznia 2014 r. rozpoczął obrady w holenderskiej Hadze Trybunał Specjalny dla Libanu powołany na mocy Rezolucji Rady Bezpieczeństwa ONZ nr 1757 z 30 maja 2007r. Proces ruszył pod nieobecność oskarżonych, czterech członków Hezbollahu, którzy są ścigani międzynarodowymi nakazami aresztowania.
Wpływ syryjskiego konfliktu na Liban.
Wojna domowa w Syrii miała wpływ na konflikt religijny w Libanie, w którym dochodziło do potyczek między wspierających reżim syryjski Alawitów i opowiadających się za opozycją sunnitów. Konflikt między wyznaniami sięga wojny domowej w Libanie z lat 1975-1990. Najbardziej niestabilna sytuacja panowała w Trypolisie zamieszkałej przez sunnitów i okrążonych przez alawitów z wzgórz Dżabal Mohsen.
Walki w Trypolisie.
Trypolis to drugie co do wielkości miasto Libanu. Zamieszkują go głównie konserwatywni sunnici, skłóceni od czasu wojny domowej z mniejszością alawicką, popierającą reżim syryjski. Główną areną zbrojnej rywalizacji są ubogie dzielnice Bab al-Tabanijja (sunnicka) i Dżabal Mohsen (alawicka).
17 czerwca 2011 (piątek) doszło do walk pomiędzy sunnitami a alawitami w dzielnicach Bab al-Tabanijja i Dżabal Mohsen. Zamieszki wybuchły po tym jak ok. 600 sunnitów zgromadziło się na wiecu przeciwko prezydentowi Syrii, Baszarowi Assadowi, tłumiącemu powstanie we własnym kraju. Członkowie zwalczających się bojówek użyli broni palnej. Interweniowały służby bezpieczeństwa. W starciach zginęło siedem osób, w tym członek władz alawickiej Arabskiej Partii Demokratycznej oraz 1 żołnierz libański i kilkunastoletni chłopiec, raniono także 59 osób.
Między 10 i 11 lutego 2012 roku w ponownych walkach zginęły 3 osoby, a około 20 raniono.
W maju 2012, kierowany przez szyitów Generalny Dyrektoriat Bezpieczeństwa ("Direction Générale de la Sureté Générale") aresztował 25-letniego sunnickiego islamistę Szadiego Mawlawiego pod zarzutami o terroryzm (później go zwolniono). Wywołało to kolejną rundę krwawych porachunków pomiędzy sunnitami i alawitami. W dniach 14-18 maja 2012 w walkach pomiędzy zwolennikami i przeciwnikami reżimu syryjskiego zginęło 12, a rannych zostało ok. 100 osób.
Kolejny raz do starć zbrojnych doszło w Trypolisie w dniach 2-3 czerwca 2012. Zginęło wówczas 15 Libańczyków.
8 czerwca 2012 jeden mężczyzna został zabity przez snajpera w alawickiej części miasta. 18 lipca 2012 jedna osoba zginęła podczas świętowania zamachu na syryjskie kierownictwo.
W dniach 20-21 sierpnia 2012 w zaciekłych starciach zginęło co najmniej 12 osób, a 75 zostało rannych. Do akcji wkroczyło libańskie wojsko, aby rozdzielić zwaśnione frakcje. Ogłoszono również krótkotrwałe zawieszenie broni. 24 sierpnia 2012 walki przyniosły kolejne 3 ofiary śmiertelne.
4 grudnia 2012 r. ponownie doszło do walk po tym, jak 30 listopada co najmniej 14 ochotników z Libanu wspierających rebeliantów zginęło w zasadzce syryjskich sił rządowych. Do 9 grudnia śmierć poniosło 19 osób.
22 marca 2013 r. walki rozgorzały na nowo. W ciągu trzech dni zginęło 12 osób. Tego samego dnia do dymisji podał się premier Nadżib Mikati. Wpływ na jego decyzję miało rosnące napięcie w kraju wywołane konfliktem między przeciwnikami i zwolennikami syryjskiego prezydenta Baszara al-Asada.
Ponowne walki w Trypolisie wybuchły 19 maja 2013 i były reperkusją na bitwę pod Al-Kusajr w Syrii, gdzie walczył Hezbollah. W Trypolisie starli się sunnici z dzielnicy Bab al-Tabbaneh i alawici z Dżabal Mohsen. Sunnici jako warunek zakończenia walk stawiali wycofanie się bojowników szyickiego Hezbollahu z syryjskiego miasta Al-Kusajr. Najbardziej zacięte boje toczono w nocy z 22 na 23 maja 2013, kiedy zginęło sześć osób, a 40 zostało rannych. Łącznie w fali przemocy poległo 24 osób, a ponad 170 zostało rannych.
29 czerwca jeden islamista zginął podczas konstruowania bomby, druga osoba została zastrzelona, a kilka raniono podczas zamieszek.
22 października 2013 starcia zwaśnionych frakcji rozpoczęły się na nowo. W ciągu pięciu kolejnych dni zginęło 17 osób, a około 100 raniono.
30 listopada rozpoczęła się kolejna fala aktów przemocy. W ciągu kilku dni zginęło kilkanaście osób.
W połowie marca 2014 roku doszło po raz kolejny do krwawych porachunków między wrogimi społecznościami. W cia gu kilku dni zginęło 12 osób a 57 zostało rannych.
Starcia w Bejrucie.
24 lipca 2011 roku ok. 200 zwolenników i przeciwników prezydenta Syrii starło się w bejruckiej dzielnicy Bir Hassan. Interweniowały służby bezpieczeństwa. Wcześniej przed syryjską ambasadą w dzielnicy Hamra protestowało prawie 2000 osób. Libańscy żołnierze aresztowali 10 uczestników zajść.
20 maja 2012 roku na wojskowym posterunku kontrolnym w Akkarze został zastrzelony wraz z towarzyszem, sunnicki duchowny Ahmad Abdel-Wahid. Na wiadomość o jego śmierci w dzielnicy Bejrutu Tarik al-Dżadida doszło do walk między pro- i anty-assadowskimi sunnitami z użyciem broni maszynowej i granatników. W ich wyniku zginęły 3 osoby, a 10 zostało rannych.
9 czerwca 2013 roku w pobliżu irańskiej ambasady w dzielnicy Bir Hassan podczas manifestacji przeciwko udziałowi Hezbollahu w syryjskiej wojnie domowej zginął jeden z działaczy liberalnego szyickiego Zgromadzenia Libański Wybór.
Porwania.
W maju 2012 roku kilkunastu libańskich szyitów zostało porwanych przez rebeliantów w syryjskim Aleppo. W odpowiedzi na to demonstracje wybuchły w południowych, szyickich dzielnicach Bejrutu. W sierpniu członkowie szyickiego klanu al-Mekdad przyznali się do uprowadzenia 20 zagranicznych zakładników w odwecie za zatrzymanie ich krewnego przez syryjskich rebeliantów z Wolnej Armii Syryjskiej.
9 sierpnia 2013 r. dwóch tureckich pilotów z Turkish Airlines zostało porwanych w pobliżu lotniska w Bejrucie. Do porwania przyznała się nieznana wcześniej grupa domagająca się wypuszczenia szyickich pielgrzymów uprowadzonych w poprzednim roku w Syrii.
11 sierpnia kilkanaście osób porwanych wcześniej z sunnickiego miasta Arsal zostało wymienionych na zakładników z klanu al-Mekdad.
Aresztowanie byłego ministra.
9 sierpnia 2012 funkcjonariusze wywiadu Służb Bezpieczeństwa Wewnętrznego aresztowali byłego ministra informacji Michela Samahę. Polityk ten został oskarżony o próbę zorganizowania serii zamachów terrorystycznych na północy Libanu na zlecenie syryjskiego wywiadu.
Incydenty na granicy libańsko-syryjskiej.
2 grudnia 2012 r. doszło do wymiany ognia pomiędzy żołnierzami Libańskich Sił Zbrojnych a rebeliantami w Dolinie Bika.
25 grudnia 2012 r. 11-letni chłopiec zginął od strzałów oddanych z terytorium Syrii w pobliżu miejscowości Maszari al-Qaa.
1 lutego 2013 r. dwóch libańskich oficerów i co najmniej jeden cywil zginęło w zasadzce w pobliżu wioski Arsal w Dolinie Bika. Do starcia doszło podczas próby aresztowania osoby podejrzanej o członkostwo w islamistycznym ugrupowaniu Dżabhat al-Nusra, walczącym z syryjskim rządem.
3 kwietnia syryjski odrzutowiec i śmigłowiec naruszyły libańską przestrzeń powietrzną oraz wystrzeliły kilka pocisków rakietowych w pobliżu Arsalu.
14 kwietnia dwie osoby zginęły, a kilkoro zostało rannych w wyniku ostrzału libańskich wiosek w dystrykcie Hirmil.
27 maja jedna kobieta zginęła w pobliżu Hirmilu w wyniku ostrzału rakietowego przeprowadzonego z terytorium syryjskiego. 28 maja nieznani sprawcy zastrzelili trzech libańskich żołnierzy koło Arsalu po czym zbiegli do Syrii.
2 czerwca 2013 pod miastem Baalbek bojownicy Hezbollahu, wciągnęli w zasadzkę syryjskich rebeliantów, którzy przygotowywali się do ostrzału rakietowego rejonów zamieszkałych przez szyitów w Dolinie Bika. Zginęło 12 rebeliantów i jeden bojownik Hezbollahu.
16 czerwca nieznani sprawcy zamordowali czterech szyitów w pobliżu granicy z Syrią. Rodziny ofiar oskarżyły o zabójstwo sunnickich radykałów.
28 czerwca bomba wybuchła w pobliżu konwoju samochodowego należącego do Hezbollahu niedaleko Zahli. Nikt nie odniósł ran..
16 lipca ponownie zaatakowano konwój Hezbollahu. Rannych zostało dwóch mężczyzn.
3 sierpnia libańska Narodowa Agencja Informacyjna podała wiadomość o ataku syryjskiego samolotu bojowego w pobliżu wioski Khirbet Daoud, położonej na wschód od Arsalu. Zginęło sześciu syryjskich uchodźców, a dziewięciu zostało rannych.
11 sierpnia dwie osoby zginęły po tym jak członkowie klanu al-Dżaafar ostrzelali konwój burmistrza Arsalu w pobliżu wioski Labweh.
Do kolejnego incydentu doszło 25 września, kiedy to na wojskowym posterunku koło Arsalu ostrzelano samochód, który nie zatrzymał się do kontroli. Zginął jeden syryjski rebeliant, a dwóch zostało rannych.
18 listopada lokalne media poinformowały o śmierci dwóch kuzynów burmistrza Arsalu w wyniku ostrzału ze strony syryjskich śmigłowców. Inne źródła podały, że obaj Libańczycy zginęli w Syrii, podczas walk w rejonie al-Kalamun.
17 grudnia samochód-pułapka eksplodował na posterunku kontrolnym Hezbollahu na terenie Doliny Bika. 21 grudnia 2013 bojownicy Hezbollahu zabili w zasadzce 32 islamistów Dżabhat an-Nursa nielegalnie przekraczających granicę syryjsko-libańską w Wadi al-Dżamala w Górach Kalamunu.
Zamachy w bejruckim Bir al-Abed i Trypolisie.
9 lipca 2013 r. w pierwszy dzień szyickiego ramadanu bomba-pułapka wybuchła w bejruckiej dzielnicy Bir al-Abed, będącej bastionem Hezbollahu. Rany odniosło co najmniej 53 osoby. Ofiary to w większości kobiety i dzieci. Do zamachu początkowo przyznała się 313 Brygada syryjskich rebeliantów, jednak Wolna Armia Syrii odżegnała się od tego.
15 sierpnia 2013 doszło wybuchu samochodu-pułapki na południowych przedmieściach Bir al-Abed. Tym razem zginęło wówczas 27 osób, a 290 zostało rannych. Według libańskich władz był to najbardziej krwawy zamach w Bejrucie od 30 lat. Do zamachu przyznały się "Liwa Aisza Umm al-Mu'miniin" (Brygady Aiszy Matki Wiernych). Po tych wydarzeniach bojówki szyickie utworzyły punkty kontrolne wokół południowo-bejruckiego rejonu al-Dahija, co doprowadziło do incydentów podczas dokonywanych zatrzymań i kontroli. W wyniku umowy z rządem 23 września opuszczone przez szyitów posterunki zaczęły zajmować Libańskie Siły Zbrojne.
23 sierpnia 2013 w wyniku wybuchu dwóch bomb umieszczonych w samochodach-pułapkach w pobliżu sunnickiego meczetu Al-Takwa w dzielnicy Az-Zahirija i meczetu Al-Salam w Al-Minie zginęło 47 osób, a 500 zostało rannych. Był to prawdopodobny odwet za zamach wykonany tydzień wcześniej w Bejrucie.
Zamach na ambasadę Iranu.
19 listopada 2013 dwa wybuchy wstrząsnęły ambasadą Iranu. Pierwszą eksplozję spowodował samobójca, który podjechał pod bramę placówki na motocyklu. Druga, znacznie silniejsza wywołana była przez zaparkowany dwa budynki dalej samochód wypełniony ładunkiem wybuchowym. W ataku zginęły 23 osoby (w tym irański attaché kulturalny Ebrahim Ansari), a 146 zostało rannych. Do ataku przyznała się sunnicka grupa terrorystyczna nazywająca się Brygadami Abdullaha Azzama.
Zamachy w Haret Harajk.
Wybuch samochodu-pułapki 2 stycznia 2014 roku na osiedlu Haret Harajk w dzielnicy Dahiyeh na południu Bejrutu spowodował śmierć 5 osób i ranił 70 osób. Odpowiedzialność za zamach przyjęło na siebie sunnickie ugrupowanie terrorystyczne Islamskie Państwo w Iraku i Lewancie.
Do kolejnego zamachu w tej szyickiej dzielnicy doszło 21 stycznia. Zginęły co najmniej cztery osoby, a 20 zostało rannych. Do ataku przyznała się syryjska organizacja zbrojna Front Obrony Ludności Lewantu.
Zamachy w Hirmilu.
16 stycznia 2014 zamachowiec-samobójca wysadził się w skradzionym samochodzie przed siedzibą lokalnych władz w zdominowanym przez szyitów mieście Al-Hirmil. Oprócz terrorysty zginęły cztery inne osoby, a kilkadziesiąt odniosło rany.
22 lutego doszło do samobójczego ataku na posterunek libańskiej armii w Hirmilu. Do zamachu przyznali się radykałowie z Dżabhat al-Nusra.
Wybuch w Szuejfat.
Jedna osoba zginęła, a dwie zostały ranne 3 lutego podczas wybuchu w busie w Szuejfat na południe od Bejrutu. Prawdopodobnie zamachowiec próbował dostać się na tereny kontrolowane przez Hezbollah.
Zamachy w Bir Hassan.
19 lutego dwa samochody-pułapki wybuchły w Bir Hassan na południu Bejrutu w pobliżu irańskiego ośrodka kulturalnego. Zginęło 6 osób, a ponad setka została ranna. Odpowiedzialność za atak wzięły Brygady Abdullaha Azzama.
Wybuch w Nabi Othman.
16 marca cztery osoby zginęły, w tym dwóch członków Hezbollahu, a 11 zostało rannych w wybuchu samochodu-pułapki na wschodzie Libanu w Dolinie Bika. Wcześniej libańscy szyici świętowali zdobycie syryjskiego miasta Jabrud przez siły rządowe i wspierące je milicje libańskie.
Ataki rakietowe.
26 maja 2013 cztery rakiety spadły na przedmieście Bejrutu, al-Dahija oraz rejon al-Hirmil, zamieszkane przez szyitów. Rannych zostało kilka osób.
W nocy 1 sierpnia 2013 kilka rakiet wystrzelono w kierunku południowych przedmieść Bejrutu. Dwie z nich eksplodowały w pobliżu prezydenckiej siedziby w Baabdzie, inna niedaleko ministerstwa obrony. Wcześniej podczas obchodów 68. rocznicy powstania libańskiej armii prezydent Sulaiman krytycznie odniósł się do zbrojnego udziału Libańczyków w wojnie domowej w Syrii.
18 sierpnia 2013 5 rakiet spadło ponownie na okolice Hirmilu. Nikt nie został ranny. Kolejne dwie rakiety wystrzelono 17 grudnia.
W połowie stycznia 2014 ataki rakietowe nasiliły się. 17 stycznia 2014, co najmniej siedem osób zginęło, a 15 innych zostało rannych na skutek ostrzelania rakietami sunnickiego miasta Arsal. 4 marca 2014 na Dolinę Bika spadły trzy rakiety Grad odpalone z terytorium Syrii. Podobna sytuacja miała miejsce 25 kwietnia 2014. Trzy rakiety spadły na wioskę Al-Kaa w Dolinie Bika.
Walki w Arsalu.
2 sierpnia 2014r. w sobotę po południu islamiści zaatakowali posterunek policji w Arsalu, uwalniając zatrzymanych wcześniej Syryjczyków. W wyniku interwencji armii libańskiej, która użyła artylerii i czołgów zginęło 11 terrorystów i 3 cywilów, poległo też 8 żołnierzy. Islamiści porwali również 16 członków libańskich sił bezpieczeństwa. Według źródeł libańskich terroryści przybyli z okolicznych obozów dla syryjskich uchodźców. Do ataków na wojsko doszło także w Wadi Hmayyed, gdzie zginęło 2 żołnierzy pilnujących punktu kontrolnego oraz w Trypolisie, gdzie raniono kolejnych dwóch.
Reakcja przywódców religijnych.
Nowy duchowy przywódca maronitów, patriarcha Béchara Boutros Raï podjął próbę pojednania zwalczających się wzajemnie przywódców stronnictw chrześcijańskich. Z krytyką libańskich polityków i apelem o zgodę narodową wystąpili czołowi duchowni muzułmańscy, min. mufti Mohamed Raszid Kabbani i szejk Abdul Amir Kabalan.
W dniach 14 – 16 września 2012 roku odbyła się podróż apostolska Benedykta XVI do Libanu.

</doc>
<doc id="2220972" url="https://pl.wikipedia.org/wiki?curid=2220972" title="Bejrucki Uniwersytet Arabski">
Bejrucki Uniwersytet Arabski

Bejrucki Uniwersytet Arabski, arab.: جامعة بيروت العربية, ang.: Beirut Arab University (BAU) – prywatna uczelnia wyższa w Libanie. BAU został założony w 1960 r. i od początku istnienia związany jest z egipskim Uniwersytetem Aleksandryjskim. Posiada kampusy w Bejrucie, Debbieh, Trypolisie, Bekaa i Aleksandrii. 25 stycznia 2007 r. doszło na uniwersytecie do starć między zwolennikami rządu i opozycji. Zginęły 4 osoby, a 158 zostało rannych.
Współpraca międzynarodowa.
Bejrucki Uniwersytet Arabski współpracuje m.in. z francuskim Université d’Aix-Marseille I, szwedzkim Uniwersytetem w Sztokholmie, brytyjskim University of Sunderland, amerykańskim Illinois State University i włoskim Università degli Studi di Napoli Federico II. Ponadto jest członkiem Międzynarodowego Stowarzyszenia Uniwersytetów (IAU), Stowarzyszenia Uniwersytetów Arabskich (AAU) i Federacji Uniwersytetów Świata Islamskiego (FUIW).

</doc>
<doc id="2220973" url="https://pl.wikipedia.org/wiki?curid=2220973" title="Erika Sema">
Erika Sema

 – japońska tenisistka.
Kariera tenisowa.
Zadebiutowała w 2003 roku, w wieku piętnastu lat, na turnieju ITF w Hiroszimie. W grze singlowej udanie przeszła kwalifikacje, ale odpadła w pierwszej rundzie turnieju głównego, natomiast w grze deblowej doszła do półfinału.
W 2007 roku wygrała pierwsze turnieje w karierze i to zarówno w grze singlowej, jak i deblowej. W deblu towarzyszyła jej starsza siostra Yurika Sema. W sumie wygrała jedenaście turniejów singlowych i trzydzieści siedem deblowych rangi ITF.
W rozgrywkach cyklu WTA wzięła udział po raz pierwszy w 2011 roku, uczestnicząc w kwalifikacjach do turnieju wielkoszlemowego Australian Open. Pokonała w pierwszej rundzie Kristynę Pliskovą i przegrała w drugiej z Chan Yung-jan.

</doc>
<doc id="2220974" url="https://pl.wikipedia.org/wiki?curid=2220974" title="Kościół Najświętszego Serca Jezusowego w Słupsku">
Kościół Najświętszego Serca Jezusowego w Słupsku

Kościół Najświętszego Serca Jezusowego w Słupsku – Kościół został wzniesiony w 1869 r. na starym pogańskim miejscu kultowym (została znaleziona tu płyta kamienna z wyobrażeniem bożka), gdzie po wprowadzeniu chrześcijaństwa postawiono najstarszy kościół Słupska pod ówczesnym wezwaniem św. Piotra. Kościół wzmiankowany w dokumencie wystawionym przez księcia gdańskiego Mściwoja II w 1281 r. pełnił już wówczas, jako jedyny, funkcje parafialne.

</doc>
<doc id="2220976" url="https://pl.wikipedia.org/wiki?curid=2220976" title="Poezje wschodnie">
Poezje wschodnie

Poezje wschodnie (oryg. fr. "Les Orientales") – tom poezji Wiktora Hugo wydany po raz pierwszy w 1829.
Tom należy do wczesnej poezji Hugo (tj. z okresu od podjęcia przez niego aktywności literackiej do wyjazdu z Francji w 1851). Źródłem inspiracji dla jego powstania było zwycięska wojna o niepodległość Grecji, która wywołała wśród artystów zachodnich ogromne zainteresowanie Grecją i Turcją. Poświęcając część utworów heroizmowi Greków, Hugo uległ tym samym tendencji obecnej w kręgach artystów francuskich. Tworząc "Poezje wschodnie", autor nie podjął żadnych studiów nad kulturą opisywanych miejsc, nigdy również nie był w Grecji. Opierał się jedynie na swoim wyjeździe do Hiszpanii we wczesnej młodości; krajobraz tego kraju z widocznymi pamiątkami pomuzułmańskimi uznał za reprezentatywny także dla Turcji i okupowanych przez nią ziem. Tym samym jego obraz wschodu jest całkowicie wytworem wyobraźni, powstałym poprzez modyfikację i wyolbrzymianie wspomnień.
Zdaniem Lansona i Tuffrau "Poezje wschodnie" pozbawione są głębszej i oryginalnej refleksji. O wartości tomu świadczy kunszt formy poetyckiej Hugo oraz potęga jego wyobraźni, tworzącej dynamiczne i intensywne obrazy bohaterskiego i dzikiego Wschodu i jego mieszkańców. Utwory wchodzące w skład tomu dają się wyraźnie podzielić na teksty opisujące wojnę grecko-turecką (m.in. "Dziecko", "Przegrana bitwa") oraz te ukazujące mityczny turecki Wschód w ogólności ("Dżinny", "Lazzara", "Ogień z nieba", "Światło księżyca"). W tomie znalazły się również teksty poświęcone Hiszpanii ("Grenada") oraz wiersze niezwiązane jednoznacznie z tytułem dzieła ("Sara w kąpieli", "Zaduma", "Mazepa", "On").

</doc>
<doc id="2220977" url="https://pl.wikipedia.org/wiki?curid=2220977" title="Ulica Obornicka">
Ulica Obornicka



</doc>
<doc id="2220980" url="https://pl.wikipedia.org/wiki?curid=2220980" title="Kazimierz Pasenkiewicz">
Kazimierz Pasenkiewicz

Kazimierz Pasenkiewicz (ur. 27 września 1897 w Kijowie, zm. 21 czerwca 1995 w Krakowie) – polski logik i filozof, wojewoda pomorski (1945), wicewojewoda (1945) i wojewoda krakowski (1946–1951), członek Komitetu Centralnego PZPR (1948–1952), doktor habilitowany, docent w Uniwersytecie Jagiellońskim i Wyższej Szkole Pedagogicznej w Krakowie.
Życiorys.
Urodził się 27 września 1897 w Kijowie. Był synem Stanisława i Marii z Bohomolców. Wywodził się rodziny patriotycznej. Jego pradziad Dominik walczył w powstaniu listopadowym, a obaj dziadkowie zostali skazani za udział w powstaniu styczniowym i zesłani na Syberię.
Działalność patriotyczna.
W 1914 wyruszył do Puław, by zaciągnąć się do organizowanego tam Polskiego Legionu. Eskapada zakończyła się jego deportacją do Kijowa, gdzie przez kilka miesięcy był więziony.
W latach 1916–1918 walczył jako oficer na rosyjskim Froncie Północnym w szeregach batalionu szturmowego 22 dywizji armii carskiej. Zwolniono go z wojska z uwagi na stan zdrowia (ranny, zatruty gazami bojowymi) oraz odznaczono za czyny bojowe Orderem św. Anny ze wstęgami.
Wiosną 1920 zaciągnął się do 1 pułku piechoty Legionów i jako szeregowiec bił się w wojnie z bolszewikami. Ciężko ranny w boju utracił nogę. Resztę roku spędził w szpitalach w Częstochowie i Warszawie.
Lata okupacji niemieckiej przeżył w Warszawie. Od grudnia 1939 do 1 sierpnia 1944 był założycielem i kierownikiem społemowskiej Spółdzielni Transportowo-Spożywczej Warszawa-Hrubieszów, która m.in. zaopatrywała w karty pracy działaczy konspiracyjnych, a niektórym zapewniała środki do życia. Od 1943 był członkiem Robotniczej Partii Polskich Socjalistów. Podczas powstania warszawskiego walczył w sztabie Armii Ludowej jako oficer polityczny w stopniu porucznika (pseudonim „Kazimierz”). Po wyleczeniu ran odniesionych w powstaniu kontynuował działalność konspiracyjną.
Działalność polityczna.
Na początku 1945 krótko sprawował funkcję wicewojewody krakowskiego. W styczniu 1945 otrzymał od premiera Rządu Tymczasowego RP i przewodniczącego Polskiej Partii Socjalistycznej Edwarda Osóbki-Morawskiego, polecenie zorganizowania placówki PPS w województwie pomorskim (bydgoskim). 7 maja 1945 został przewodniczącym Wojewódzkiego Komitetu PPS w Bydgoszczy i funkcję tę pełnił do 4 grudnia tego roku. Jego zadanie polegało na skupieniu przedwojennych działaczy PPS, przyciągnięciu do partii chętnych i aktywnych jednostek oraz przekonanie ich do współpracy z PPR. Zasiadał również we władzach naczelnych PPS. Był członkiem Rady Naczelnej PPS od 1945 do zjednoczenia PPS z PPR i utworzenia Polskiej Zjednoczonej Partii Robotniczej w 1948.
Od maja do 15 listopada 1945 był wojewodą pomorskim (bydgoskim). Na początku grudnia 1945 został przeniesiony na stanowisko wojewody krakowskiego i urząd ten sprawował do 1949. Następnie do 1951 był przewodniczącym Prezydium Wojewódzkiej Rady Narodowej w Krakowie.
Od 15 grudnia 1948 aż do rozwiązania się partii w 1990 działał w PZPR. W latach 1948–1952 był członkiem Komitetu Centralnego PZPR i wiceprzewodniczącym Centralnej Komisji Kontroli Partyjnej.
Edukacja i działalność naukowa.
Pierwsze nauki pobierał w nielegalnej polskiej szkółce, którą w kijowskim mieszkaniu Pasenkiewiczów prowadziła jego babka, Stanisława Ułaszyn. W latach 1915–1916 ukończył szkoły w Kijowie: Realną Szkołę Średnią i Kijowską Czwartą Studencką Szkołę Podchorążych. Należał do pierwszej drużyny harcerskiej w Kijowie. W 1921 rozpoczął studia z zakresu matematyki i logiki w Uniwersytecie Warszawskim. Uczęszczał na wykłady profesorów: Stanisława Leśniewskiego, Jana Łukasiewicza, Stefana Mazurkiewicza, Wacława Sierpińskiego. W latach 1921–1925 był przewodniczącym Rady Nadzorczej Akademickiej Spółdzielni Wytwórczej oraz gospodarzem pierwszego Domu Akademickiego przy ul. Lwowskiej 12 w Warszawie. Od 1929 do 1937 uczestniczył w konwersatorium prof. Tadeusza Kotarbińskiego, u którego doktoryzował się w 1933 na podstawie pracy "O czynnościach poznawczych konstruujących teorie dedukcyjne". W latach następnych przygotował rozprawę habilitacyjną, która spłonęła podczas powstania warszawskiego.
Już jako wojewoda krakowski utrzymywał kontakt ze szkolnictwem wyższym. Był jednym z założycieli, wraz z prof. Kazimierzem Dobrowolskim, Wyższej Szkoły Nauk Społecznych. Wykładał w niej logikę i teorię poznania, a po jej przekształceniu w Wyższą Szkole Dziennikarską – logikę i wstęp do filozofii. Od 1948 prowadził wykłady zlecone z logiki na Wydziale Humanistycznym Uniwersytetu Jagiellońskiego, a od 1949 również filozofię i teorię poznania. Od 1951 organizował Katedrę Logiki na UJ, a w 1952 został jej kierownikiem (aż do przejścia na emeryturę w 1968). Wykładał również na innych krakowskich uczelniach. W latach 1954–1956 był prodziekanem Wydziału Filozoficzno-Historycznego UJ.
W 1961 napisał monografię "Pierwsze systemy semantyki Leona Chwistka", którą przedłożył jako rozprawę habilitacyjną. Do jego osiągnięć naukowych należały m.in. zorganizowanie w Krakowie w 1959 Konferencji Historii Logiki i utrwalenie tego przedsięwzięcia w następnych latach, założenie w 1965 serii "Prace z Logiki" w ramach „Zeszytów Naukowych Uniwersytetu Jagiellońskiego”, która w 1973 przekształciła się w czasopismo „Reports on Mathematical Logic”.
Jego zainteresowania obejmowały logikę i teorię poznania, w szczególności zaś rozumowania, czynności poznawcze, podstawy wiedzy naukowej. Najbardziej znany jest ze swoich badań nad systemami logicznymi Leona Chwistka.
W 1968 przeszedł na emeryturę, jednak nie zerwał z dydaktyką i pracą naukową. Prowadził wykłady monograficzne dla studentów filozofii UJ oraz wykładał w Wyższej Szkole Pedagogicznej w Krakowie i na innych uczelniach. Opublikował wiele artykułów w czasopismach naukowych. Napisał trzy podręczniki akademickie i dwa skrypty z logiki ogólnej. Był promotorem kilku rozpraw doktorskich oraz recenzował prace habilitacyjne. Udzielał się również w towarzystwach naukowych i społecznych, m.in. Związku Bojowników o Wolność i Demokrację.
Zmarł 21 czerwca 1995 w Krakowie. Został pochowany na Cmentarzu Rakowickim (kwatera LXXVIII-18-94).
Odznaczenia.
Otrzymał liczne ordery i odznaczenia, między innymi: Krzyż Komandorski Orderu Odrodzenia Polski (1946), Medal Komisji Edukacji Narodowej, Medale 10-lecia (1955) i 30-lecia Polski Ludowej, Warszawski Krzyż Powstańczy, Krzyż za udział w Wojnie 1918–1921, Medal Zwycięstwa i Wolności 1945.
Rodzina.
Kazimierz Pasenkiewicz był dwukrotnie żonaty. Po raz drugi ożenił się w 1948 z Wandą z Wojnarów. Jego żona była dr. hab. stomatologii w Akademii Medycznej w Krakowie. Miał syna Wacława (ur. 1948), dr. nauk technicznych i córkę Martę (ur. 1949) dr. hab., biofizyczkę, zamężną za Jerzym Gierulą, informatykiem w UJ.

</doc>
<doc id="2220981" url="https://pl.wikipedia.org/wiki?curid=2220981" title="Uniwersytet Libański">
Uniwersytet Libański

Uniwersytet Libański, arab.الجامعة اللبنانية , fr.: Université Libanaise (UL) – największa, państwowa uczelnia wyższa w Libanie, założona na początku lat 50 XX wieku.
Współpraca międzynarodowa.
Uniwersytet Libański jest członkiem m.in. Międzynarodowego Stowarzyszenia Uniwersytetów (IAU), Stowarzyszenia Uniwersytetów Arabskich (AAU), Federacji Uniwersytetów Świata Islamu (FUIW) oraz Unii Uniwersytetów Śródziemnomorskich (UNIMED). 

</doc>
<doc id="2220983" url="https://pl.wikipedia.org/wiki?curid=2220983" title="Parafia Wszystkich Świętych w Babicach">
Parafia Wszystkich Świętych w Babicach

Parafia Wszystkich Świętych w Babicach – parafia rzymskokatolicka w Babicach należąca do dekanatu Babice archidiecezji krakowskiej. 

</doc>
<doc id="2220984" url="https://pl.wikipedia.org/wiki?curid=2220984" title="Uniwersytet Libańsko-Amerykański">
Uniwersytet Libańsko-Amerykański

Uniwersytet Libańsko-Amerykański, arab.لجامعة اللنانية الأميركية, ang.: Lebanese American University (LAU) – anglojęzyczna, prywatna uczelnia w Libanie. Uniwersytet posiada dwa kampusy położone w Bejrucie i Byblos. Uczelnia jest ściśle związana z University of the State of New York.
Historia.
W 1835 r. amerykańscy misjonarze prezbiteriańscy otworzyli w Bejrucie Amerykańską Szkołę dla Dziewcząt ("American School for Girls"), przemianowaną następnie na Bejruckie Seminarium Kobiece ("Beirut Female Seminary"). W 1924 r. powstał na bazie tej szkoły dwuletni college, przygotowujący kobiety do studiów na AUB, który trzy lata później przyjął miano "American Junior College for Women". W latach 1948–1949 został rozbudowany pod nazwą "Beirut College for Women", natomiast w latach 70. zaczęto przyjmować na uczelnię również mężczyzn, co przyniosło zmianę nazwy na "Beirut University College". Od połowy lat 90. funkcjonuje jako Uniwersytet Libańsko-Amerykański ("Lebanese American University").

</doc>
<doc id="2220986" url="https://pl.wikipedia.org/wiki?curid=2220986" title="I/4 Azerbejdżański Batalion Polowy (Górski)">
I/4 Azerbejdżański Batalion Polowy (Górski)

I/4 Azerbejdżański Batalion Polowy (Górski) (niem. Aserbeidschanische Feld Bataillon I/4 (Geb.)) - oddział wojskowy Wehrmachtu złożony z Azerów podczas II wojny światowej.
Historia.
Oddział został sformowany w czerwcu/lipcu 1942 r. na okupowanej Ukrainie jako III Batalion Szkoleniowy. Formalnie wchodził w skład Legionu Azerbejdżańskiego. We wrześniu tego roku przemianowano go na I/4 Azerbejdżański Batalion Polowy (Górski). Po skierowaniu go na front wschodni jako I Batalion wszedł w skład 4 Dywizji Górskiej gen. Karla Egsleera. Walczył na północnym Kaukazie, za po odwrocie wojsk niemieckich na początku 1943 r. zwalczał partyzantkę na Krymie. 7 czerwca tego roku został przemianowany na I Batalion 314 Pułku Piechoty nowo sformowanej 162 Turkiestańskiej Dywizji Piechoty. Dowództwo objął mjr Leopold Lenz.

</doc>
<doc id="2220987" url="https://pl.wikipedia.org/wiki?curid=2220987" title="Liście jesienne">
Liście jesienne

Liście jesienne (oryg. fr. "Les Feuilles d'automne") – tom poezji Wiktora Hugo wydany po raz pierwszy w 1831.
Tom należy do wczesnej poezji Hugo (tj. z okresu od podjęcia przez niego aktywności literackiej do wyjazdu z Francji w 1851).
W odróżnieniu od wydanego dwa lata wcześniej tomu "Poezje wschodnie", "Liście jesienne" miały w zamyśle autora poruszać tematykę „pogodną i spokojną”, problemy rodziny i życia prywatnego, rezygnując z nawiązywania do szerszych problemów społecznych. Tytuł "Liście jesienne", przywołując obraz martwych liści opadających na ziemię, sygnalizował melancholię, jaka miała cechować atmosferę utworów i ich spojrzenie na przeszłe wydarzenia. Zdaniem Lansona i Tuffrau melancholia i niepokój są jednak w tomie nieobecne. Wyrażając swoje refleksje i uczucia związane z rodziną, ich zdaniem Hugo jawi się przede wszystkim jako zadowolony z życia mieszczanin, ojciec szczęśliwej rodziny, z uczuciem mówiący o dzieciach, wspominający ojca, opowiadający także o sobie. Dzieło bliskie jest poetyce wierszowanych listów klasycznych, pozbawione jest silnych emocji, oparte na kunsztownej formie wiersza i zawartych w nim efektach dźwiękowych. Zdaniem tych samych autorów pisząc wiersze o tematyce rodzinnej Hugo przekonał się, że podsuwane przez nią obrazy nie stanowią dostatecznej inspiracji dla jego wyobraźni. Stąd w tomie pojawiła się, wbrew deklaracjom zawartym we wstępie, gloryfikacja Bonapartego i zapowiedź jego dalszej gloryfikacji w dziełach poety.
Za najważniejsze teksty zawarte w tomie uważa się wiersze "Ten wiek miał dwa lata", "Gdzie więc jest szczęście?", "Jeszcze ostatnie słowo, przyjaciele", "Kiedy zjawia się dziecko", "Dla biednych", "Pan".

</doc>
<doc id="2220988" url="https://pl.wikipedia.org/wiki?curid=2220988" title="Koleantus delikatny">
Koleantus delikatny

Koleantus delikatny ("Coleanthus subtilis") – gatunek rośliny z monotypowego rodzaju należącego do rodziny wiechlinowatych. Drobna, jednoroczna roślina pojawiająca się na odsłaniających się dnach stawów i na brzegach rzek w Europie, Azji i Ameryce Północnej.
Rozmieszczenie.
Gatunek notowany jest z rozproszonych stanowisk w Europie, Azji i Ameryce Północnej. W obrębie zasięgu występują dysjunkcje liczące tysiące kilometrów. W Europie Środkowej obserwowany w Niemczech, Czechach i na Słowacji. W Polsce stwierdzony po raz pierwszy w 2003 roku na dnie stawu koło wsi Borowa na Dolnym Śląsku. Na kolejnych stanowiskach odnaleziony został w 2008 i 2012 na Stawach Milickich. Gatunek ma status rodzimego w Polsce.
Biologia i ekologia.
Pojawia się nietrwale na brzegach rzek i na szlamie stawów po spuszczeniu wody (w Polsce dotychczas odnajdowany tylko w kompleksach stawów rybnych). Kwitnie od sierpnia do października.
Zagrożenia i ochrona.
Ze względu na rzadkość występowania chroniony jest w Polsce prawną ochroną gatunkową od 2004. Został umieszczony w Polskiej czerwonej księdze roślin w kategorii EN (zagrożony). Tę samą kategorię posiada na polskiej czerwonej liście.
Systematyka.
Rodzaj "Coleanthus" należy do rodziny wiechlinowatych ("Poaceae"), rzędu wiechlinowców ("Poales"). W obrębie rodziny zaliczany jest do podrodziny wiechlinowych ("Pooideae"), plemienia "Poeae", podplemienia "Coleathinae".

</doc>
<doc id="2220989" url="https://pl.wikipedia.org/wiki?curid=2220989" title="Puchary Wołoszczyzny (1912/1913)">
Puchary Wołoszczyzny (1912/1913)

Puchar Wołoszczyzny 1912/1913 – 4. sezon najwyższej klasy rozgrywkowej w Rumunii. W rozgrywkach brało udział 6 zespołów, grając systemem kołowym. Tytuł nie obroniła drużyna United Ploeszti. Nowym mistrzem Rumunii został zespół Colentina Bukareszt.

</doc>
<doc id="2220990" url="https://pl.wikipedia.org/wiki?curid=2220990" title="Coleanthus">
Coleanthus



</doc>
<doc id="2220991" url="https://pl.wikipedia.org/wiki?curid=2220991" title="Parafia Najświętszego Serca Pana Jezusa w Bukowinie Tatrzańskiej">
Parafia Najświętszego Serca Pana Jezusa w Bukowinie Tatrzańskiej

Parafia Najświętszego Serca Pana Jezusa w Bukowinie Tatrzańskiej – parafia rzymskokatolicka w Bukowinie Tatrzańskiej należąca do dekanatu Białka Tatrzańska archidiecezji krakowskiej.

</doc>
<doc id="2220992" url="https://pl.wikipedia.org/wiki?curid=2220992" title="Coleanthus subtilis">
Coleanthus subtilis



</doc>
<doc id="2220993" url="https://pl.wikipedia.org/wiki?curid=2220993" title="Uniwersytet Aleksandryjski">
Uniwersytet Aleksandryjski

Uniwersytet Aleksandryjski – egipska państwowa uczelnia wyższa, mająca siedzibę w Aleksandrii. Jego dwa pierwsze wydziały (nauk humanistycznych i prawa) powstały w 1938 roku jako filie kairskiego Uniwersytetu Fuada I. Trzy lata później utworzono wydział inżynierii. W sierpniu 1942 roku został formalnie oddzielony od macierzystej uczelni, posiadał wówczas cztery dodatkowe wydziały: nauk ścisłych, handlu, medycyny i rolnictwa. Pierwotnie nosił miano Uniwersytetu Faruka I, obecną zaś nazwę otrzymał w 1952 roku.

</doc>
<doc id="2220995" url="https://pl.wikipedia.org/wiki?curid=2220995" title="Keith Wallace">
Keith Wallace

Keith Wallace (ur. 29 marca 1961 w Preston, zm. 31 grudnia 1999) – brytyjski pięściarz, uczestnik Letnich Igrzysk Olimpijskich 1980 w Moskwie.
Igrzyska olimpijskie.
Keith Wallace wystąpił w wadze muszej na igrzyskach olimpijskich w Moskwie. Wziął tam udział w jednej walce, w której przegrał 4-1 z reprezentantem Rumunii Danielem Radu, został ostatecznie sklasyfikowany na 9. pozycji.

</doc>
<doc id="2220996" url="https://pl.wikipedia.org/wiki?curid=2220996" title="Mistrzostwa Europy w Piłce Ręcznej Mężczyzn 2012">
Mistrzostwa Europy w Piłce Ręcznej Mężczyzn 2012

X. Mistrzostwa Europy w Piłce Ręcznej Mężczyzn – turniej, który odbywał się w dniach 15–29 stycznia 2012 roku w czterech serbskich miastach: Belgradzie (2 areny), Nowym Sadzie, Vršacu i Niszu. Mistrzostwa były jednocześnie turniejem kwalifikacyjnym do Mistrzostw Świata 2013 i Igrzysk Olimpijskich 2012.
W finałach grało 16 narodowych reprezentacji, które zostały podzielone na cztery grupy. 14 zespołów uzyskało awans po rozegraniu kwalifikacji w grupach. Stawkę finalistów uzupełniły: obrońcy tytułu – Francja i gospodarz turnieju – Serbia. Losowanie grup miało miejsce 15 czerwca 2011 roku.
Uczestników finałów rozstawiono zgodnie z ich wynikami w kwalifikacjach. Zwycięzcy eliminacyjnych grup oraz Francję przyporządkowano do koszyków nr 1 i 2. Zespoły z drugich miejsc oraz Serbię skierowano do koszyków nr 3 i 4.
Runda wstępna Euro 2012 odbywała się w Belgradzie, Nowym Sadzie, Vršacu i Niszu. Runda zasadnicza i finały odbyły się w Belgradzie.
Eliminacje.
Eliminacje miały na celu wyłonić 16 zespołów (zagwarantowany start mieli gospodarze i zwycięzcy ostatniej edycji – Serbowie i Francuzi), które zagrały w Mistrzostwach Europy w Piłce Ręcznej 2012. 28 zespołów podzielono na 7 grup czterozespołowych, do finałów awansowały natomiast po dwie najlepsze drużyny z każdej grupy. Polska znajdowała się w grupie 3 wraz z Ukrainą, Słowenią i Portugalią.
Rozstawienie.
Rozstawienie zostało zaprezentowane 13 czerwca 2011, a losowanie odbyło się 15 czerwca 2011 w Belgradzie o godzinie 12.
Nagrody indywidualne.
Nagrody indywidualne otrzymali.

</doc>
<doc id="2220997" url="https://pl.wikipedia.org/wiki?curid=2220997" title="Uniwersytet Kairski">
Uniwersytet Kairski

Uniwersytet Kairski (arab.: جامعة القاهرة, "Dżamijjat al Kahira") – państwowa uczelnia w stolicy Egiptu, Kairze.
Nazwa.
Pierwotnie kairska uczelnia nosiła nazwę Uniwersytet Egipski, przemianowaną następnie na Uniwersytet Króla Fuada I. Po obaleniu monarchii i powołaniu do życia republiki w 1953 roku uzyskał obecną nazwę.
Historia.
Uniwersytet Kairski rozpoczął oficjalnie swoją działalność 21 grudnia 1908 roku. Został założony jako przeciwwaga dla islamskiego uniwersytetu Al-Azhar i stał się wzorem dla innych, arabskich uczelni państwowych. 

</doc>
<doc id="2220999" url="https://pl.wikipedia.org/wiki?curid=2220999" title="Parafia św. Franciszka z Asyżu w Zabierzowie">
Parafia św. Franciszka z Asyżu w Zabierzowie

Parafia Świętego Franciszka z Asyżu w Zabierzowie – parafia należąca do dekanatu Bolechowice archidiecezji Krakowskiej.
Od 2012 proboszczem jest ks. mgr Krzysztof Burdak.

</doc>
<doc id="2221000" url="https://pl.wikipedia.org/wiki?curid=2221000" title="Aleksander Świrski">
Aleksander Świrski

Aleksander Świrski (wep. Aleksandr Süvären), imię świeckie: Amos (ur. 15 czerwca 1448 w Sermaks, zm. 30 sierpnia 1533 nad rzeką Świr) – święty mnich prawosławny.
Życiorys.
Urodził się w rodzinie wepskich bogobojnych chłopów, Stefana i Wassy. Według hagiografii rodzice, gdy dorósł, planowali znaleźć dla niego żonę. Młodzieniec postanowił jednak zostać mnichem. Po spotkaniu z mnichami z Monasterze Wałaam (Valamo) zdecydował dołączyć do tejże wspólnoty monastycznej. Po przejściu rzeki Świr w czasie podróży na północ miał usłyszeć głos, który zapowiadał wzniesienie przez niego monasteru na tym właśnie miejscu. W 1474 dotarł do klasztoru Wałaam i złożył tam wieczyste śluby zakonne, przyjmując imię mnisze Aleksander. Już po tym wydarzeniu na Wałaam mieli dotrzeć poszukujący go rodzice. Mnich Aleksander przekonał jednak ojca i matkę, by również wstąpili do monasterów. Tak też uczynili; Stefan przyjął imię zakonne Sergiusz, zaś Wassa – Barbara.
Mnich Aleksander początkowo żył we wspólnocie razem z innymi zakonnikami, po czym opuścił ją, by przez dziesięć lat żyć w pieczarze, w całkowitej samotności i milczeniu na wyspie nazwanej następnie Świętą. Po upływie wymienionego okresu mnich ponownie miał usłyszeć głos nakazujący mu założenie monasteru nad rzeką Swir. W 1485 duchowny wrócił na wskazane miejsce i tam ponownie zamieszkał w pustelni, żywiąc się jedynie roślinami. Wieść o pustelniku szybko rozeszła się po okolicy, sprawiając, iż mnich zaczął być odwiedzany przez wielu okolicznych mieszkańców, proszących o radę duchową i modlitwę. Do Aleksandra dołączali również mężczyźni pragnący rozpocząć życie mnisze. Tak powstał klasztor, na czele którego stanął mnich Aleksander jako przełożony. Hagiografia przypisuje mu dary leczenia modlitwą, co miało doprowadzić do tego, że mnich jeszcze za życia czczony był jak święty. Po 23 latach od zamieszkania nad rzeką Świr Aleksander miał mieć widzenie Świętej Trójcy. Na miejscu tym powstała następnie kaplica.
Na rok przed śmiercią mnich Aleksander miał przewidzieć jej datę. Zebrał wówczas mnichów kierowanego przez siebie klasztoru, wyznaczając spośród nich czterech kandydatów na przełożonego i prosząc braci o dokonanie wyboru spośród wybranych przez siebie. Zmarł w 1533 i został pochowany w monasterze, na terenie swojej dawnej pustelni, w sąsiedztwie cerkwi Przemienienia Pańskiego.
Kanonizowany w 1547.

</doc>
<doc id="2221001" url="https://pl.wikipedia.org/wiki?curid=2221001" title="Uniwersytet w Aleppo">
Uniwersytet w Aleppo

Uniwersytet w Aleppo (, ) – syryjska uczelnia państwowa z siedzibą w Aleppo.
Historia.
W 1946 roku powstał w Aleppo Wydział Inżynierii Uniwersytetu Damasceńskiego (działającego wówczas pod nazwą Uniwersytetu Syryjskiego). W 1958 roku władze Syrii powołały do życia Uniwersytet w Aleppo, jako drugą, państwową szkołę wyższą w kraju. Działalność rozpoczął w 1960 roku, posiadając dwa wydziały: Inżynierii i Rolnictwa.
Współpraca międzynarodowa.
Uniwersytet w Aleppo współpracuje z uczelniami z państw arabskich, USA, Argentyny, Wenezueli, Australia, Japonii, Indii, Malezji, Iranu, Armenii, Gruzji, Turcji, Kazachstanu, Rosji, Hiszpanii, Polski, Wielkiej Brytanii, Niemiec, Francji, Włoch, Austrii, Norwegii, Ukrainy, Belgii, Bośni i Hercegowiny, Węgier oraz Mołdawii. Należy również do Międzynarodowego Stowarzyszenia Uniwersytetów (IAU), Stowarzyszenia Uniwersytetów Arabskich (AAU) i Federacji Uniwersytetów Świata Islamskiego (FUIW), a także Europejskiego Stałego Forum Uniwersytetów (EPUF), Śródziemnomorskiej Unii Uniwersytetów (UNIMED) oraz Regionalnej Konfederacji Confremo.
Wydziały.
Uniwersytet posiada 25 wydziałów, z czego w samym Aleppo zlokalizowanych jest 20, a 5 pozostałych w Idlib:

</doc>
<doc id="2221002" url="https://pl.wikipedia.org/wiki?curid=2221002" title="Chisu">
Chisu

Christel Martina Sundberg - fińska piosenkarka, kompozytorka i producentka muzyczna, znana pod pseudonimem Chisu. Urodzona 3 stycznia 1982 w Helsinkach. Jej pierwszym singlem była piosenka "Mun koti ei oo täällä" (Mój dom nie jest tutaj), napisana do filmu Sooloilua w 2008 roku. Utwór stał się hitem w Finlandii i znalazł się na wydanej w tym samym roku płycie "Alkovi".
23 września 2009 ukazał się drugi album Chisu, "Vapaa ja Yksin" (Wolna i sama).
W 2009 roku otrzymała dwie nagrody Emma i była jedyną kobietą nominowaną w kategorii "najlepszy producent".
Christel pisała piosenki dla takich artystów jak Antti Tuisku, Tarja Turunen, Jippu, Kristiina Brask czy Kristiina Wheeler.

</doc>
<doc id="2221003" url="https://pl.wikipedia.org/wiki?curid=2221003" title="Parafia św. Mikołaja w Białym Kościele">
Parafia św. Mikołaja w Białym Kościele

Parafia Świętego Mikołaja w Białym Kościele – parafia należąca do dekanatu Bolechowice archidiecezji krakowskiej.

</doc>
<doc id="2221004" url="https://pl.wikipedia.org/wiki?curid=2221004" title="Józef Maria de Yermo y Parres">
Józef Maria de Yermo y Parres

Józef Maria de Yermo y Parres, "José Maria de Yermo y Parres" (ur. 10 listopada 1851 w Jalmolonga, zm. 20 września 1904 w Puebla de los Angeles) – meksykański ksiądz, założyciel Zgromadzenia Służebnic Najświętszego Serca Jezusa i Ubogich, święty Kościoła katolickiego.
Jego matka zmarła kilka dni po jego narodzinach. Mając 16 lat wstąpił do Zgromadzenia Misyjnego w stolicy Meksyku, po czym po krótkim tam pobycie przeniósł się do diecezji León w Guanajuato. Święcenia kapłańskie otrzymał w dniu 24 sierpnia 1879 roku i powierzono mu dwie małe parafie na peryferiach miasta: El Calvario i Santo Nińo.
13 grudnia 1885 założył zgromadzenie zakonne Służebnic Najświętszego Serca Jezusa i Ubogich. Znany był z tego, że zakładał szpitalne domy dziecka, szkoły, przytułki dla starców, sierot i samotnych kobiet.
Pod koniec życia, wraz ze swym zgromadzeniem, przeprowadził misję wśród indiańskiego szczepu Tarahumara, zamieszkującego północne tereny Meksyku.
Józef Maria został beatyfikowany 6 maja 1990 w Meksyku a kanonizowany 21 sierpnia 2000 w Watykanie. Obu aktów dokonał papież Jan Paweł II.

</doc>
<doc id="2221006" url="https://pl.wikipedia.org/wiki?curid=2221006" title="Grand Prix Portugalii 1959">
Grand Prix Portugalii 1959

Grand Prix Portugalii 1959 (oficjalnie Grande Premio de Portugal 1959) – drugi historii wyścig Grand Prix Portugalii w Formule 1 i siódma eliminacja Mistrzostw Świata sezonu 1959 zarazem jedyny wyścig Formuły 1 na torze Monsanto Park. Wyścig wygrał Stirling Moss w bolidzie Cooper T51.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Liczone było tylko 5 najlepszych wyścigów danego kierowcy. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 6 najlepszych wyników.

</doc>
<doc id="2221008" url="https://pl.wikipedia.org/wiki?curid=2221008" title="Uniwersytet Damasceński">
Uniwersytet Damasceński

Uniwersytet Damasceński (, "Dżāmi‘atu Dimaszk") – najstarszy i największy uniwersytet w Syrii. Ma siedzibę w Damaszku oraz kampusy w innych miastach kraju. Uczelnia została założona w 1923 roku. Do 1958 roku nosiła nazwę Uniwersytetu Syryjskiego, ale po utworzeniu Uniwersytetu w Aleppo zmieniono ją na obecną.
Współpraca międzynarodowa.
Uniwersytet Damasceński należy m.in. do: Międzynarodowego Stowarzyszenia Uniwersytetów (IAU), Stowarzyszenia Uniwersytetów Arabskich (AAU), Federacji Uniwersytetów Świata Islamu (FUIW) oraz Unii Uniwersytetów Śródziemnomorskich (UNIMED). 

</doc>
<doc id="2221011" url="https://pl.wikipedia.org/wiki?curid=2221011" title="Parafia Trójcy Przenajświętszej w Czernichowie">
Parafia Trójcy Przenajświętszej w Czernichowie

Parafia Przenajświętszej Trójcy w Czernichowie – rzymskokatolicka parafia należąca do dekanatu Czernichów archidiecezji krakowskiej.
Na obszarze parafii leżą miejscowości:

</doc>
<doc id="2221012" url="https://pl.wikipedia.org/wiki?curid=2221012" title="Uniwersytet Jordański">
Uniwersytet Jordański

Uniwersytet Jordański (arab.: الجامعة الأردنية) – państwowa uczelnia w Jordanii, utworzona dekretem królewskim w 1962 roku. Posiada kampusy w Ammanie i Akabie.
Współpraca międzynarodowa.
Uniwersytet Jordański jest członkiem m.in. Międzynarodowego Stowarzyszenia Uniwersytetów (IAU), Stowarzyszenia Uniwersytetów Arabskich (AAU), Federacji Uniwersytetów Świata Islamu (FUIW) oraz Unii Uniwersytetów Śródziemnomorskich (UNIMED) .

</doc>
<doc id="2221013" url="https://pl.wikipedia.org/wiki?curid=2221013" title="Parafia św. Mikołaja w Liszkach">
Parafia św. Mikołaja w Liszkach

Parafia Świętego Mikołaja w Liszkach – rzymskokatolicka parafia należąca do dekanatu Czernichów archidiecezji krakowskiej. 
Historia parafii.
Parafię erygowano w 1254 roku, jako jedną z pierwszych w okolicach Krakowa. 
W 1873 roku wybudowano obecną świątynię, której konsekracji w 1888 roku dokonał biskup krakowski Albin Dunajewski. Trójnawowy kościół wzniesiono w stylu neoromańskim przy rynku. 
Terytorium parafii.
W skład parafii wchodzą następujące miejscowości:
Liczbę wiernych określa się na około 4500.

</doc>
<doc id="2221017" url="https://pl.wikipedia.org/wiki?curid=2221017" title="Parafia św. Jakuba Apostoła w Raciechowicach">
Parafia św. Jakuba Apostoła w Raciechowicach

Parafia Świętego Jakuba Apostoła w Raciechowicach – rzymskokatolicka parafia należąca do dekanatu Dobczyce archidiecezji krakowskiej.

</doc>
<doc id="2221018" url="https://pl.wikipedia.org/wiki?curid=2221018" title="Uniwersytet w Oulu">
Uniwersytet w Oulu

Uniwersytet w Oulu (fiń. "Oulun yliopisto") - jedna z największych w Finlandii uczelni wyższych, znajdująca się w Oulu. W 2009 na Uniwersytecie w Oulu studiowało 15 661 studentów. Jest on również jednym z głównych pracodawców w mieście.
Uniwersytet posiada dwa kampusy w Oulu - jeden w dzielnicy Linnanmaa, 5 km na północ od centrum miasta, drugi w Kotinkangas, mieści wydział medyczny i jest zintegrowany ze szpitalem uniwersyteckim. Ponadto wydział architektury ma własny budynek w centrum Oulu. Kampus zamiejscowy mieści się w Kajaani.
Uniwersytet w Oulu posiada liczne stacje badawcze i jednostki zamiejscowe, m.in.:
Wydziały.
Uniwersytet podzielony jest na 6 wydziałów:

</doc>
<doc id="2221019" url="https://pl.wikipedia.org/wiki?curid=2221019" title="Didymeles">
Didymeles

Didymeles – rodzaj roślin należący do rodziny bukszpanowate ("Buxaceae"), dawniej wyodrębniany w monotypową rodzinę "Didymelaceae". Do rodzaju należą 3 gatunki występujące w północnej części Madagaskaru oraz na Komorach.
Morfologia.
Zimozielone drzewa o skrętoległych, pojedynczych, całobrzegich i gładkich liściach. Kwiaty są drobne, promieniste i jednopłciowe (rośliny są dwupienne). Kwiaty pręcikowe mają zredukowany okwiat i zawierają 2 pręciki. Kwiaty słupkowe tworzą kłosy. Każdy posiada łuskowaty listek okwiatu. Zalążnia górna powstaje z jednego owocolistka. Owocem jest pestkowiec. 
Systematyka.
Pozycja systematyczna tych roślin długi czas była przedmiotem dyskusji systematyków. Armen Tachtadżian i później Arthur Cronquist w swoim systemie z 1981 umieścił ten rodzaj w odrębnym rzędzie "Didymelales" Takht. 1967. Wskazywano na pokrewieństwo tych roślin z rozmaitymi grupami systematycznymi. W końcu analizy analizujące podobieństwa chemiczne i anatomiczne wskazały na ścisłe powiązania z bukszpanowatymi. Później potwierdziły te relacje filogenetyczne także badania molekularne. W systemie APG I z 1998 i APG II z 2003 rodzaj wyodrębniany był w monotypową rodzinę "Didymelaceae", siostrzaną dla "Buxaceae". Podobnie "Didymelaceae" i "Buxaceae" w obrębie rzędu "Buxales" wyróżniał system Takhtajana z 2009. Począwszy od systemu APG III z 2009 rodzaj włączany jest do "Buxaceae".

</doc>
<doc id="2221020" url="https://pl.wikipedia.org/wiki?curid=2221020" title="Grand Prix Portugalii 1960">
Grand Prix Portugalii 1960

Grand Prix Portugalii 1960 (oryg. Grande Premio de Portugal) – 8. runda Mistrzostw Świata Formuły 1 w sezonie 1960, która odbyła się 14 sierpnia 1960 po raz 2. na torze Circuito da Boavista.
9. Grand Prix Portugalii, 3. zaliczane do Mistrzostw Świata Formuły 1. Wyścig wygrał Jack Brabham w bolidzie Cooper T53. 
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza szóstka otrzymywała punkty według klucza 8-6-4-3-2-1. Liczone było tylko 6 najlepszych wyścigów danego kierowcy. W przypadku współdzielonej jazdy, punktów nie przyznawano. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 6 najlepszych wyników.

</doc>
<doc id="2221022" url="https://pl.wikipedia.org/wiki?curid=2221022" title="Parafia św. Marcina w Wiśniowej">
Parafia św. Marcina w Wiśniowej

Parafia Świętego Marcina w Wiśniowej – rzymskokatolicka parafia znajdująca się w Wiśniowej, należąca do dekanatu Dobczyce, archidiecezji krakowskiej.
W skład parafii oprócz Wiśniowej wchodzą wsie Kobielnik, Poznachowice Dolne oraz Wierzbanowa.
Przypuszcza się, że parafia w Wiśniowej istniała już w XIV wieku. Erygowano ją w latach trzydziestych XV wieku, choć z dokumentów Stolicy Apostolskiej wynika, że istniała w 1350 r. W tym czasie krakowski biskup Jan Bodzanta włączył do parafii wiśniowskiej okoliczne wioski: Kobielnik, Lipnik, Poznachowice Dolne i Wierzbinową. Według dokumentów parafia miała wówczas liczyć zaledwie 192 osoby.
W XVI wieku o kościele św. Marcina pisze w swojej kronice Jan Długosz. Jednak wspomniany kościół spłonął, a w jego miejsce w latach 1720-30 wzniesiono drewnianą świątynię. Parafia podlegała przez około trzysta lat pod zarząd parafii z Dobczyc. Wiśniowa odzyskał prawa parafii dopiero w 1901 roku.
W kościele w Wiśniowej znajduje się w głównym ołtarzu łaskami słynący obraz Matki Bożej Wiśniowskiej - Pośredniczki Łask. Obraz to dar pani dziedziczki Heleny Zawadzkej z Niezdowa, Skarbnikowej Owruckiej. Obraz NMP zasłynął łaskami od samego początku. Wizytacje Kanoniczne z roku 1748 wspominają o licznych łaskach otrzymanych, których świadectwem były liczne wota, a niektóre nawet drogocenne. Z biegiem lat nabożeństwo do Matki Boskiej Wiśniowskiej osłabło. Jednak nadal nie tylko parafianie, ale i wierni z dalszych okolic pielgrzymują do Wiśniowej z prośbami o łaski i te łaski otrzymują. Świadczą o tym liczne wota umieszczone w kasetach na ścianie w prezbiterium obok ołtarza z obrazem Matki Najśw. Odpust ku czci Matki Boskiej Wiśniowskiej odbywa się uroczyście każdego roku w ostatnią niedzielę maja. Kościół parafialny w Wiśniowej należy do niekoronowanych sanktuariów Maryjnych archidiecezji krakowskiej.

</doc>
<doc id="2221024" url="https://pl.wikipedia.org/wiki?curid=2221024" title="GameSpy">
GameSpy

GameSpy – amerykańska strona internetowa o grach komputerowych i oddział IGN Entertainment. Strona została założona w 1996 roku i publikowała wiadomości związane z branżą, recenzje oraz zapowiedzi gier komputerowych. Z jej inicjatywy powstała wyszukiwarka serwerów w grach – GameSpy Arcade. GameSpy swoją działalność zakończył w 2013 roku, gdy po przejęciu przez Ziff Davis został zamknięty.
Od 2014 roku gry wieloosobowe (multiplayer) nie są wspierane przez GameSpy. Dla gier dotychczas wspieranych przez GameSpy można wykorzystać inny serwis do gry wieloosobowej, na przykład GameRanger.

</doc>
<doc id="2221025" url="https://pl.wikipedia.org/wiki?curid=2221025" title="Parafia Przemienienia Pańskiego w Jabłonce">
Parafia Przemienienia Pańskiego w Jabłonce

Parafia Przemienienia Pańskiego w Jabłonce – rzymskokatolicka parafia należąca do dekanatu Jabłonka archidiecezji krakowskiej.
Miejscowość leży w historycznym regionie Orawy, które od średniowiecza podlegało Królestwu Węgier i tamtejszej strukturze kościelnej. Parafia została erygowana w 1787 i pierwotnie należała do diecezji spiskiej. W 1920 do Polski przyłączono część Orawy z 9 parafiami, które podporządkowano następnie diecezji krakowskiej (od 1925 archidiecezji).

</doc>
<doc id="2221027" url="https://pl.wikipedia.org/wiki?curid=2221027" title="Nagroda Błękitnej Wstęgi">
Nagroda Błękitnej Wstęgi

 – nagroda filmowa przyznawana przez krytyków filmowych i pisarzy w Tokio w Japonii.
Historia.
Po raz pierwszy nagrody zostały rozdane w 1950 roku przez , które składało się z filmowych korespondentów z siedmiu tokijskich gazet. W 1961 roku sześć największych japońskich gazet (Yomiuri Shimbun, Asahi Shimbun, Mainichi Shimbun, Sankei Shimbun, Tokio Shimbun i Nihon Keizai Shimbun) oraz japoński oddział Associated Press wycofały swoje poparcie dla Nagrody Błękitnej Wstęgi i ustanowiły , (która została przyznana zaledwie sześć razy). W 1967 roku rozdanie nagród zostało odwołane w wyniku . W 1975 roku nagroda została reaktywowana i jest przyznawana do dnia dzisiejszego. Ceremonia wręczenia odbywa się corocznie w lutym w różnych miejscach w Tokio.
Mimo że nagroda nie jest znacząca na poziomie międzynarodowym, to ze względu na długą historię i rygorystyczny proces kontroli, stała się jedną z najbardziej prestiżowych nagród filmowych w Japonii. Wraz z i jest prawie tak pożądana, jak Nagroda Japońskiej Akademii Filmowej.
Kategorie.
Nagroda przyznawana jest w kategoriach:
Najlepszy film (za lata 1951-2004).
Podane za źródłem

</doc>
<doc id="2221029" url="https://pl.wikipedia.org/wiki?curid=2221029" title="Parafia św. Łukasza Ewangelisty w Lipnicy Wielkiej">
Parafia św. Łukasza Ewangelisty w Lipnicy Wielkiej

Parafia Świętego Łukasza Ewangelisty w Lipnicy Wielkiej – rzymskokatolicka parafia należąca do dekanatu Jabłonka archidiecezji krakowskiej.
Miejscowość leży w historycznym regionie Orawy, które od średniowiecza podlegało Królestwu Węgier i tamtejszej strukturze kościelnej. Parafia została erygowana w 1769 na terenie archidiecezji ostrzyhomskiej, a od 1776 wydzielonej z niej diecezji spiskiej. W 1920 do Polski przyłączono część Orawy z 9 parafiami, które podporządkowano następnie diecezji krakowskiej (od 1925 archidiecezji).

</doc>
<doc id="2221035" url="https://pl.wikipedia.org/wiki?curid=2221035" title="Parafia św. Jadwigi Królowej w Lipnicy Wielkiej-Murowanicy">
Parafia św. Jadwigi Królowej w Lipnicy Wielkiej-Murowanicy

Parafia św. Jadwigi Królowej w Lipnicy Wielkiej-Murowanicy – rzymskokatolicka parafia terytorialnie i administracyjnie należąca do dekanatu Jabłonka archidiecezji Krakowskiej.

</doc>
<doc id="2221036" url="https://pl.wikipedia.org/wiki?curid=2221036" title="James Rollins">
James Rollins

James Rollins, właśc. James Paul Czajkowski (ur. 20 sierpnia 1961 w Chicago) – amerykański pisarz pochodzenia polskiego, autor powieści przygodowych, fantasy i thrillerów, z wykształcenia lekarz weterynarii.
Zarys biografii.
Jim Czajkowski pochodzi z Chicago w stanie Illinois. Studia ukończył na Uniwersytecie Missouri, zdobywając doktorat w dziedzinie weterynarii. Po studiach prowadził własną praktykę weterynaryjną w Sacramento w Kalifornii. Początkowo publikował pod pseudonimem „James Clemens”, lecz dopiero seria książek z cyklu "SIGMA Force", którą pisze jako „James Rollins”, przyniosła mu międzynarodową sławę.

</doc>
<doc id="2221038" url="https://pl.wikipedia.org/wiki?curid=2221038" title="Wojciech Wojewoda">
Wojciech Wojewoda

Wojciech Wojewoda (ur. 1892 w Zakrzowie, zm. 1970 w Warszawie) – kolejarz, działacz Polskiej Partii Socjalistycznej i Związku Zawodowego Kolejarzy, wojewoda pomorski (1945–1948).
Życiorys.
Urodził się 1 marca 1892 w miejscowości Zakrzów koło Wieliczki. Był synem Michała, robotnika i Marii z domu Ziobro. Jako sześcioletni chłopiec utracił ojca. Po ukończeniu szkoły powszechnej, zdany na własne siły, udał się do Ostrawsko-Karwińskiego Zagłębia Węglowego. W Ostrawie w 1911 r. ukończył szkołę wydziałową. Na życzenie osamotnionej matki powrócił do Krakowa i rozpoczął pracę na kolei. Początkowo był robotnikiem, a następnie do wybuchu I wojny światowej pracował w biurze zawiadowcy stacji w Krakowie.
Działalność polityczna i zawodowa do 1939.
Będąc od 1910 socjalistą prowadził ożywioną działalność społeczną i polityczną. W grudniu 1918 uczestniczył w pierwszym zjeździe Związku Zawodowego Kolejarzy. Wybrano go do Zarządu Głównego ZZK i powierzono mu stanowisko sekretarza (od 1927), a nstępnie wiceprezesa (1937–1939). W 1926 władze Związku Zawodowego Kolejarzy wspólnie z Centralnym Komitetem Wykonawczym PPS wysłały go na Pomorze, gdzie działał wśród kolejarzy w Tczewie, następnie w Bydgoszczy, Gdyni i Gdańsku (1927) oraz Jabłonowie Pomorskim (1928). W 1928 przeprowadził pierwszy w Polsce strajk marynarzy i robotników portowych o poprawę warunków pracy i płacy.
Po dojściu Hitlera do władzy w Niemczech, związki zawodowe na obszarze Wolnego Miasta Gdańska rozpoczęły działalność w podziemiu. Powierzono mu łączność między nimi a Międzynarodówką Transportową. W 1938 r. na kongresie w Luksemburgu wybrano go do Rady Międzynarodówki.
Okupacja hitlerowska.
Po najeździe Niemiec na Polskę we wrześniu 1939 znajdował się w Warszawie. Od grudnia 1939 r. współtworzył w konspiracji organizację zawodową polskich kolejarzy. Od 1940 działał w Polskiej Partii Socjalistycznej – Wolność, Równość, Niepodległość. Aresztowany został 16 listopada 1941 r. i osadzony w więzieniu na Radogoszczu w Łodzi, stąd 22 września 1942 r. wywieziony do więzienia na Pawiaku w Warszawie, a następnie 17 stycznia 1942 r. do obozu koncentracyjnego na Majdanku k. Lublina, gdzie przebywał do kwietnia 1944. W czasie likwidacji obozu wywieziono go do Groß-Rosen, a stamtąd do Litomierzyc w Czechach. Po uwolnieniu 15 maja 1945 powrócił do Krakowa.
Działalność polityczna i zawodowa po 1945.
Po zakończeniu II wojny światowej podjął pracę w Pierwszym Oddziale Drogowym Dyrekcji Kolei Państwowych w Krakowie. Jednocześnie jako socjalista rozwijał działalność społeczną i polityczną. Został radnym Miejskiej Rady Narodowej w Krakowie, która powołała go na stanowisko przewodniczącego.
15 listopada 1945 premier Rządu Tymczasowego RP powierzył mu pełnienie obowiązków wojewody w Bydgoszczy, gdzie zamieszkał 5 grudnia 1945. Rada Ministrów zatwierdziła jego wybór 7 listopada 1946. Podlegały mu wydziały Urzędu Wojewódzkiego: ogólny, samorządowy, opieki społecznej i od 1947 wydział motoryzacji. Od końca 1945 wchodził w skład Komitetu Honorowego obchodów 600-lecia miasta Bydgoszczy. W latach 1946–1948 był prezesem Aeroklubu Bydgoskiego.
Stanowisko wojewody pomorskiego łączył z aktywną działalnością polityczną w PPS. Od lutego 1946 do lipca 1948 był przewodniczącym Wojewódzkiego Komitetu PPS w Bydgoszczy. Od lipca 1945 do 1947 był członkiem Rady Naczelnej PPS. Następnie wybrano go posłem do Sejmu Ustawodawczego (1947–1952). W 1946 został odznaczony Krzyżem Komandorskim Orderu Odrodzenia Polski.
Jako działacz PPS opowiadał się za całkowitą samodzielnością partii i był przeciwny jej połączeniu z PPR. To sprawiło, że od 1947 był coraz częściej atakowany przez działaczy PPR i zwolenników nurtu jednolitofrontowego we własnej partii. Negatywny stosunek do PPR przekreślił jego dalszą karierę polityczną i zawodową. 6 kwietnia 1948 uchwałą Rady Ministrów został odwołany ze stanowiska wojewody pomorskiego, 23 kwietnia ustąpił z Rady Naczelnej PPS, a 7 października 1948 usunięto go z partii "za działalność prawicową, oportunistyczną i nacjonalistyczną".
W połowie lat 50. XX w. pracował w Jastrzębiu Zdroju, a następnie przeszedł na emeryturę. 7 listopada 1956 Komisja Komitetu Centralnego PZPR do spraw działaczy Polskiej Partii Socjalistycznej rozpatrzyła sprawę jego usunięcia z PPS i zgłosiła wniosek o przywrócenie mu prawa członka partii z "zaliczeniem stażu w ruchu politycznym". Przywrócono mu prawa członka partii.
Zmarł 8 lutego 1970 w Warszawie. Został pochowany na Cmentarzu Komunalnym (d. wojskowy) na Powązkach (kwatera A32-2-11). Był żonaty z Marią Małek z Podłęża a później z Henryką z Kołakowskich (ślub w Toruniu 1947).

</doc>
<doc id="2221039" url="https://pl.wikipedia.org/wiki?curid=2221039" title="Ministerstwo Obrony (Izrael)">
Ministerstwo Obrony (Izrael)

Ministerstwo Obrony Izraela (hebr. משרד הביטחון, "Misrad ha-Bitachon") – urząd administracji rządowej w Izraelu podlegający ministrowi właściwemu do spraw wojska. Jest tzw. resortem siłowym, odpowiedzialnym za obronę Państwa Izrael przed zewnętrznymi i wewnętrznymi zagrożeniami militarnymi. Jego politycznym zwierzchnikiem jest Minister Obrony. Ministerstwo ma swoją siedzibę w nowoczesnym biurowcu Matkal Tower, znajdującym się na terenie kampusu wojskowego w dzisiejszym osiedlu Ha-Kirja, w centrum Tel Awiwu.
Zadania Ministerstwa.
Ministerstwo odpowiada za działania Sił Obronnych Izraela oraz rozwój izraelskiego przemysłu zbrojeniowego (m.in. firmy takie jak Rafael, Israel Military Industries (Taas), Israel Aerospace Industries).
Do zadań ministerstwa należą:
Budżet.
Jest to ministerstwo o największym budżecie w państwie. W latach 1960-1966 Izrael przeznaczał na cele obronne średnio 9% PKB. Wydatki na obronność gwałtownie wzrosły po wojnach 1967 i 1973. W 1980 osiągnęły rekordową wielkość 24% PKB, i od tego momentu zaczęły spadać do obecnej wielkości około 9% PKB (wydatki rzędu 15 miliardów dolarów) po podpisaniu traktatów pokojowych z Egiptem i Jordanią. Pomimo tej redukcji wydatków na obronność, Izrael znajduje się w światowej czołówce państw na świecie, które wydają najwięcej pieniędzy na zbrojenia.
W dniu 30 września 2009 premier Binjamin Netanjahu, minister obrony Ehud Barak i minister finansów Juwal Steinitz zatwierdzili zwiększenie wydatków na obronność kraju. Decyzję tę podjęto ze względu na zwiększone zagrożenie ze strony Iranu. Ostatecznie parlament zatwierdził dwuletni budżet państwa, który zakłada rekordowe w historii Izraela wydatki na obronność. W 2009 budżet obronny otrzymał 48,6 mld ILS, a w 2010 53,2 mld ILS.

</doc>
<doc id="2221041" url="https://pl.wikipedia.org/wiki?curid=2221041" title="Circuit Paul Armagnac">
Circuit Paul Armagnac

Circuit Paul Armagnac – tor wyścigowy we Francji, nieopodal miasta Nogaro. Tor został zbudowany w 1960. Znany z rozgrywania wyścigów motocyklowych Motocyklowe Mistrzostwa Świata o Grand Prix Francji latach 1978 i 1982, Formuła 3 Euro Series w 2007, Formuła 3000 od 1990 do 1993 i Formuła 3 z sezonu 1960. Odbywają się na nim także fragmenty wyścigów kolarskich (Route du Sud w 2017 roku). 
Patronem toru jest pochodzący z Nogaro Paul Armagnac - francuski kierowca wyścigowy.

</doc>
<doc id="2221043" url="https://pl.wikipedia.org/wiki?curid=2221043" title="Parafia św. Marcina w Bystrej Podhalańskiej">
Parafia św. Marcina w Bystrej Podhalańskiej

Parafia św. Marcina w Bystrej Podhalańskiej – rzymskokatolicka parafia terytorialnie i administracyjnie należąca do dekanatu Jordanów archidiecezji krakowskiej.
Proboszczem parafii jest od 2014 ks. mgr lic. Adam Byrski (wyświęcony w 1991 r.). Na jej terenie znajduje się Szkoła podstawowa im. św. Jana Kantego, w której religii uczy ks. mgr Rafał Kasperek, wikariusz parafii pw. św. Sebastiana w Skomielnej Białej (w szkole pracuje od roku szkolnego 2022/2023) oraz p. Bartłomiej Koziana, katecheta świecki (w szkole pracuje od roku szkolnego 2001/2002).

</doc>
<doc id="2221044" url="https://pl.wikipedia.org/wiki?curid=2221044" title="Nikon (Rklicki)">
Nikon (Rklicki)

Nikon, imię świeckie Nikołaj Pawłowicz Rklickij (ur. w Borkach, zm. 21 sierpnia 1976 w Nowym Jorku) – biskup Rosyjskiego Kościoła Prawosławnego poza granicami Rosji.
Życiorys.
Urodził się w rodzinie duchownego prawosławnego. W 1911 ukończył seminarium duchowne w Czernihowie. W 1915 ukończył studia prawnicze na Uniwersytecie św. Włodzimierza w Kijowie. W tym samym roku został zatrudniony w Wojskowym Biurze Dochodzeń. Równocześnie studiował w Szkole Artylerii w Kijowie i w Aleksandrowskiej Wojskowej Akademii Prawniczej w Petersburgu. Jako oficer artylerii uczestniczył w I wojnie światowej w latach 1914–1917. Po wybuchu rosyjskiej wojny domowej dołączył do białych w których szeregach walczył do 1920 roku, gdy przez Krym ewakuował się do Królestwa Serbów, Chorwatów i Słoweńców, osiadł w Belgradzie, gdzie ukończył kurs misjonarsko-teologiczny. Podjął współpracę z Wyższym Rosyjskim Zarządem Cerkiewnym. W czasie pobytu w Jugosławii był aktywnym publicystą monarchistycznym i wojskowym, redagując pisma „Wojennyj Wiestnik” i „Carskij Wiestnik”. Był bliskim współpracownikiem metropolity Antoniego (Chrapowickiego), którego teksty zbierał i publikował. Sam zaczął również tworzyć teksty teologiczne.
W sporach wśród emigracji rosyjskiej dotyczących kanoniczności Rosyjskiego Kościoła Prawosławnego poza granicami Rosji zdecydowanie bronił jego legalności. Opracował również biografie jego pierwszych zwierzchników: Antoniego (Chrapowickiego) i Anastazego (Gribanowskiego).
W wieku 48 lat, 24 września 1941, złożył wieczyste śluby mnisze przed metropolitą Anastazym (Gribanowskim), przyjmując imię Nikon. 1 października wyświęcony na hierodiakona, zaś 4 grudnia tego samego roku – na hieromnicha. Służył w rosyjskiej cerkwi Trójcy Świętej w Belgradzie. W lutym 1942 został jednym z kapelanów w Rosyjskim Korpusie Ochronnym i odniósł ranę w bitwie o Čačak w październiku 1944. 
Ewakuowany z Bałkanów do Niemiec, spotkał się w Karlowych Warach z metropolitą Anastazym, którego osobistym sekretarzem był od 1945 do 1946. W 1946 otrzymał godność archimandryty i wyjechał do Stanów Zjednoczonych. Został tam sekretarzem arcybiskupa Witalis (Maksimienki), ówcześnie ordynariusza eparchii zachodnioamerykańskiej i kanadyjskiej. Przyczynił się do powstania szeregu nowych parafii Kościoła w Stanach Zjednoczonych. 27 czerwca 1948 miała miejsce jego chirotonia na biskupa Florydy, biskupa pomocniczego eparchii zachodnioamerykańskiej. Był również jednym z pierwszych wykładowców seminarium duchownego przy monasterze Trójcy Świętej w Jordanville.
Od 1959 był arcybiskupem, zaś od 1960 – ordynariuszem eparchii waszyngtońskiej (z tytułem "waszyngtoński i florydzki"). Zmarł w 1976 i został pochowany w cerkwi św. Włodzimierza w Jackson po nabożeństwie żałobnym w soborze Ikony Matki Bożej „Znak” w Nowym Jorku.

</doc>
<doc id="2221045" url="https://pl.wikipedia.org/wiki?curid=2221045" title="Puchar Świata w skokach narciarskich w Sollefteå">
Puchar Świata w skokach narciarskich w Sollefteå

Puchar Świata w skokach narciarskich w Sollefteå odbył się tylko w sezonie 1989/1990 - 11 marca 1990 roku. Ten konkurs miał być rozgrywany wprawdzie w innej szwedzkiej miejscowości - w Falun, ale zdecydowano się przenieść go na skocznię Hallstabacken. Zawody wygrał Czechosłowak Pavel Ploc, drugi był Fin i zwycięzca PŚ w tamtym sezonie - Ari-Pekka Nikkola, a na trzeciej pozycji uplasował się Włoch Virginio Lunardi, dla którego było to ostatnie podium w karierze. Najlepszy Szwed, Jan Boklöv, był 14., Polacy nie wystartowali.

</doc>
<doc id="2221046" url="https://pl.wikipedia.org/wiki?curid=2221046" title="Cerkiew Świętych Piotra i Pawła w Risanie">
Cerkiew Świętych Piotra i Pawła w Risanie

Cerkiew Świętych Piotra i Pawła – prawosławna cerkiew znajdująca się w mieście Risan w Czarnogórze.
Świątynia powstała w 1601, natomiast między 1722 a 1796 została gruntowanie przebudowana. Ostateczny kształt nadano jej w czasie prac kierowanych przez włoskiego architekta Antonio Costę, który w końcowej fazie budowy zginął w wypadku, przygnieciony przez część sklepienia.
Cerkiew jest trójnawowa, z dobudowaną od strony zachodniej dzwonnicą. Nawa środkowa jest wyraźnie szersza od bocznych, nakryta sklepieniem kolebkowo-krzyżowym. Nad centralną częścią nawy znajduje się sześcioboczny bęben, na którym wspiera się kopuła. Dzwonnica łączy się z rzędem arkad, które przekształcają się w otwarty przedsionek obiektu. Dzwonnicę dekoruje rozeta, wieńczy ją kopuła na ośmiobocznym bębnie. Znajdujące się w niej dzwony wykonano w 1786 w Trieście. Złocony ikonostas we wnętrzu obiektu powstał w Rosji, udekorowany zaś w Wenecji.

</doc>
<doc id="2221047" url="https://pl.wikipedia.org/wiki?curid=2221047" title="Parafia Podwyższenia Krzyża Świętego w Wysiołku Luborzyckim">
Parafia Podwyższenia Krzyża Świętego w Wysiołku Luborzyckim

Parafia Podwyższenia Krzyża Świętego w Luborzycy – parafia rzymskokatolicka należąca do dekanatu Wawrzeńczyce archidiecezji krakowskiej. 
Parafia w Luborzycy powstała w 1222. Pierwszy, XIII-wieczny kościół został gruntownie przebudowany w 1433 przez Mikołaja Hińczowicza, rektora Akademii Krakowskiej.
Odpust parafialny odbywa się 14 września w święto Podwyższenia Krzyża Świętego.
Miejscowości należące do parafii.
Baranówka, Dojazdów (część), Goszyce, Kocmyrzów, Luborzyca, Łuczyce, Maciejowice, Marszowice, Pietrzejowice, Rawałowice, Wiktorowice (część), Wilków, Wola Luborzycka, Wysiołek Luborzycki

</doc>
<doc id="2221049" url="https://pl.wikipedia.org/wiki?curid=2221049" title="Paraworld">
Paraworld



</doc>
<doc id="2221051" url="https://pl.wikipedia.org/wiki?curid=2221051" title="Gregg Sulkin">
Gregg Sulkin

Gregory Edward „Gregg” Sulkin (ur. 29 maja 1992 w Londynie, w Wielkiej Brytanii) – brytyjski aktor filmowy i telewizyjny.
Występował w serialach emitowanych na Disney Channel - "Gdy zadzwoni dzwonek" (2007–2008) jako JJ, "Czarodzieje z Waverly Place" (2010–2012) w roli Masona Greybacka, a także w dramacie fantasy Disney Channel "Liceum Avalon" (2010) jako William Wagner i w serialu MTV "Faking It" (2014–2016) w roli Liama Bookera.
Życiorys.
Wczesne lata.
Sulkin urodził się w Londynie w rodzinie żydowskiej jako syn Janice i Grahama Sulkinów. Wychowywał się z bratem Grantem. Uczęszczał do Highgate School w Północnym Londynie.
Kariera.
Zadebiutował na ekranie w 2002 roku w filmie "Doktor Żywago". Później wcielił się w rolę Berniego Rubensa w komediodramacie "Sixty Six". Zagrał też w komedii Disney Channel "Gdy zadzwoni dzwonek" i w trzeciej serii dwóch epizodów "Przygód Sary Jane".
W 2010 roku przeprowadził się do USA. Zagrał w serialu "Czarodzieje z Waverly Place", gdzie wcielił się w postać Masona Greybacka, chłopaka Alex (Selena Gomez). Otrzymał również rolę w thrillerze "The Heavy". W 2010 roku udał się do Nowej Zelandii, gdzie kręcono film "Liceum Avalon", w którym zagrał Williama Wagnera.
W 2011 roku wystąpił na antenie Disney Channel w programie "Disney’s Friends for Change Games". Grał postać Liama Bookera w serialu "Faking It" emitowanego w MTV. W 2016 roku zagrał główną rolę Sama Fullera w filmie "Don’t Hang Up".
Życie prywatne.
Jest fanem Arsenal Football Club. Od 2018 związał się z modelką i aktorką - Michelle Randolph.

</doc>
<doc id="2221053" url="https://pl.wikipedia.org/wiki?curid=2221053" title="Parafia Narodzenia Najświętszej Marii Panny w Zielonkach">
Parafia Narodzenia Najświętszej Marii Panny w Zielonkach

Parafia Narodzenia Najświętszej Maryi Panny w Zielonkach – rzymskokatolicka parafia należąca do dekanatu Kraków-Krowodrza archidiecezji krakowskiej. 
Do terenu parafii należą: Garlica Murowana, Pękowice oraz Zielonki.

</doc>
<doc id="2221055" url="https://pl.wikipedia.org/wiki?curid=2221055" title="Fiodor Kuzniecow">
Fiodor Kuzniecow



</doc>
<doc id="2221056" url="https://pl.wikipedia.org/wiki?curid=2221056" title="Puchar Świata w skokach narciarskich w Meldal">
Puchar Świata w skokach narciarskich w Meldal

Puchar Świata w skokach narciarskich w Meldal odbył się tylko w sezonie 1987/88 – a mianowicie 18 marca 1988 roku. Zawody odbyły się na skoczni Kløvsteinbakken o punkcie K 105 metrów. Ukończono jednak tylko jedną serię. Wygrał reprezentant Norwegii – Erik Johnsen, drugie miejsce zajął Oliver Strohmaier, a trzecie Czechosłowak Jiří Malec. Dla tych dwóch ostatnich to były jedyne podia w karierze. Po zakończeniu rywalizacji PŚ już nie powrócił na Kløvsteinbakken.

</doc>
<doc id="2221057" url="https://pl.wikipedia.org/wiki?curid=2221057" title="Cerkiew św. Michała Archanioła w Hercegu Novim">
Cerkiew św. Michała Archanioła w Hercegu Novim

Cerkiew św. Michała Archanioła – prawosławna cerkiew w Hercegu Novim.
Świątynia powstała w latach 1883–1905, jest zbudowana w stylu eklektycznym. Przy obiekcie pracowało kilku architektów; prace zakończył Milan Karlovac. W jej architekturze widoczne są nawiązania do architektury gotyckiej, romańskiej i bizantyńskiej, a nawet do elementów architektury typowej dla kręgu kulturowego islamu. Fasadę wzniesionej na planie krzyża cerkwi zdobi rozeta oraz portal wsparty na dwóch półkolumnach, z freskiem w tympanonie, okna w obiekcie są półkoliste. Cztery ostro zakończone niewielkie wieżyczki w narożnikach obiektu przypominają minarety. Fasadę świątyni zdobi wysoki szczyt ze strzelistymi sterczynami. We wnętrzu zachował się dwudziestowieczny ikonostas wyrzeźbiony we włoskim marmurze. Jego autorem jest mistrz Bilinić ze Splitu; ikony napisał czeski artysta Franjo Cigler.

</doc>
<doc id="2221060" url="https://pl.wikipedia.org/wiki?curid=2221060" title="Olaf II">
Olaf II



</doc>
<doc id="2221061" url="https://pl.wikipedia.org/wiki?curid=2221061" title="Parafia Najświętszej Maryi Panny Królowej Polski w Michałowicach">
Parafia Najświętszej Maryi Panny Królowej Polski w Michałowicach

Parafia Najświętszej Maryi Panny Królowej Polski w Michałowicach – rzymskokatolicka parafia należąca do dekanatu Kraków-Prądnik archidiecezji Krakowskiej.

</doc>
<doc id="2221062" url="https://pl.wikipedia.org/wiki?curid=2221062" title="Sportivo Alsina Buenos Aires">
Sportivo Alsina Buenos Aires

Club Sportivo Alsina - argentyński klub piłkarski z siedzibą w mieście Valentín Alsina leżącym w obrębie zespołu miejskiego Buenos Aires.
Historia.
Klub założony został 17 października 1906 roku pod nazwą El Aeroplano. W dniu 15 lutego 1922 roku klub zmienił nazwę na Sportivo Alsina. W 1932 roku klub awansował do pierwszej ligi, której rozgrywki organizowała federacja piłkarska Asociación Argentina de Football. Liga miała charakter amatorski, jednak federacja miała wówczas uznanie międzynarodowe w odróżnieniu od Liga Argentina de Football, która organizowała rozgrywki ligi zawodowej, więc liga amatorska miała przez to rangę najwyższej ligi Argentyny. W 1933 roku "Sportivo Alsina" zajął 5 miejsce, a w 1934 8 miejsce.
Sezon w roku 1934 był ostatnim sezonem, w którym liga amatorska miała charakter najwyższej ligi. Federacja Asociación Argentina de Football (w skrócie AAF) połączyła się z federacją Liga Argentina de Football (w skrócie LAF), tworząc nową federację Asociación del Football Argentino (w skrócie AFA), która została członkiem FIFA w miejsce AAF. W tym momencie liga amatorska straciła swój dotychczasowy pierwszoligowy status, w związku z czym "Sportivo Alsina" stracił swój pierwszoligowy status.
Bramkarz klubu "Sportivo Alsina" Ángel Grippa wziął udział w finałach mistrzostw świata w 1934 roku.
W latach 40. w klubie "Sportivo Alsina" pierwsze kroki stawiał Gilberto Sola, przyszły reprezentant Argentyny i mistrz Ameryki Południowej.
"Sportivo Alsina" spędził w najwyższej lidze Argentyny dwa sezony, w trakcie których rozegrał 41 meczów (20 zwycięstw, 8 remisów i 13 porażek), uzyskał 48 punktów, zdobył 74 bramki i stracił 56 bramek.
W 1946 roku sekcja męskiej piłki nożnej została rozwiązana. Obecnie w klubie istnieje tylko kobieca sekcja futbolu oraz koszykówka.

</doc>
<doc id="2221064" url="https://pl.wikipedia.org/wiki?curid=2221064" title="Mistrzostwa Świata FIBT 1991">
Mistrzostwa Świata FIBT 1991

Mistrzostwa Świata FIBT 1991 odbywały się w dniach 19 lutego 1991 r. w niemieckiej miejscowości Altenberg, gdzie przeprowadzono konkurencje bobslejowe oraz w dniach 31 stycznia - 1 lutego 1991 roku w austriackiej miejscowości Igls, gdzie rozegrano konkurencję skeletonu.

</doc>
<doc id="2221065" url="https://pl.wikipedia.org/wiki?curid=2221065" title="Third Party Logistics">
Third Party Logistics

Third Party Logistics, 3PL (logistyka firm trzecich) – metoda działania, w której jedną lub kilka funkcji logistycznych zleca się firmie zewnętrznej. Typowe funkcje, które mogą zostać przekazane, to transport, konsolidacja celna i ładunkowa, magazynowanie, magazynowanie kontraktowe, wypełnianie zamówień, dystrybucja i zarządzanie transportem. Zamiennie używa się określenia LSP ("Logistics Service Provider"), czyli operator logistyczny.
Metodyka ta stopniowo ewoluuje w 4PL. Nowymi (2011) terminami w branży logistycznej są również 5PL oraz 7PL.
Historia.
Wraz z przyspieszonym rozwojem globalizacji w latach 80. zwiększyła się użyteczność sektora IT. Dzięki tym czynnikom pojawiły się nowe możliwości dla przedsiębiorstw, które chciały stosować w swoich strukturach lean management.
Warunki stosowania 3PL.
Metodykę 3PL może wdrożyć przedsiębiorstwo, które nie skupia się na logistyce jako głównym obszarze działalności oraz jest przynajmniej średniej wielkości, w którym koszty obsługi logistycznej są na tyle duże, że zatrudnienie firmy trzeciej do realizacji konkretnego procesu / konkretnych procesów będzie opłacalne.

</doc>
<doc id="2221067" url="https://pl.wikipedia.org/wiki?curid=2221067" title="Sportivo Alsina">
Sportivo Alsina



</doc>
<doc id="2221068" url="https://pl.wikipedia.org/wiki?curid=2221068" title="Club Sportivo Alsina">
Club Sportivo Alsina



</doc>
<doc id="2221069" url="https://pl.wikipedia.org/wiki?curid=2221069" title="Telekurier – Bliżej Ciebie">
Telekurier – Bliżej Ciebie



</doc>
<doc id="2221072" url="https://pl.wikipedia.org/wiki?curid=2221072" title="Parafia Matki Bożej Nieustającej Pomocy w Zawoi">
Parafia Matki Bożej Nieustającej Pomocy w Zawoi

Parafia Matki Bożej Nieustającej Pomocy w Zawoi Górnej – parafia rzymskokatolicka należąca do dekanatu Maków Podhalański archidiecezji Krakowskiej. 
Obecnie proboszczem jest ks. mgr Bogusław Targosz.

</doc>
<doc id="2221073" url="https://pl.wikipedia.org/wiki?curid=2221073" title="Jalpa de Méndez (gmina)">
Jalpa de Méndez (gmina)

Jalpa – gmina meksykańskiego stanu Tabasco, położona w jego środkowej części, której północny kraniec jest w odległości około 30 kilometrów od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto Jalpa de Méndez. Nazwa gminy pochodzi od słów w języku nahuatl “Shal- apan”, oznaczające "brzeg piasku" oraz od nazwiska meksykańskiego bohatera Gregorio Méndez Magaña.
Ludność gminy Jalpa de Mendez w 2010 roku liczyła 83 356 mieszkańców, co czyniło ją średniej liczebności gminą w stanie Tabasco.
Geografia gminy.
Powierzchnia gminy wynosi 472,36 km² zajmując tylko 1,8% powierzchni stanu, co czyni ją przedostatnią gminą w stanie Tabasco. Obszar gminy jest równinny a położenie w odległości kilkudziesięciu kilometrów od Zatoki Meksykańskiej sprawia, że większość powierzchni jest wyniesione ponad poziom morza tylko o 10 m. Teren gminy w dużej części pokryty jest lasami, które mają charakter lasów deszczowych.
Klimat.
Klimat jest ciepły (rekordowa najniższa zanotowana temperatura wynosi 14 °C) ze średnią roczną temperaturą wynoszącą 26,42 °C oraz z niewielką roczną amplitudą, gdyż średnia temperatura najcieplejszego miesiąca (czerwiec) wynosi 30,5 °C, podczas gdy średnia temperatura najchłodniejszego (styczeń) wynosi 22,4 °C. Wiatry znad Morza Karaibskiego oraz znad Zatoki Meksykańskiej przynoszą bardzo dużą masę wilgotnego powietrza czyniąc klimat wilgotnym ze średniorocznym opadem na poziomie 1692 mm.
Gospodarka.
Spośród całej ludności około 56,8% jest aktywnych ekonomicznie, z tego 44,3% z tego to ludności zatrudniona w rolnictwie i rybołówstwie. Ludność gminy jest zatrudniona według ważności w następujących gałęziach: rolnictwie, hodowli, przetwórstwie rolno-spożywczym, oraz rybołówstwie, a także w usługach, handlu i turystyce (33% ludności) oraz przemyśle (19,9%). Najczęściej uprawia się kukurydzę, fasolę i kokosy oraz gatunki ogrodnicze. Z hodowli najpowszechniejsza jest hodowla bydła mięsnego i owiec.

</doc>
<doc id="2221074" url="https://pl.wikipedia.org/wiki?curid=2221074" title="Luis Alberto Suarez">
Luis Alberto Suarez



</doc>
<doc id="2221076" url="https://pl.wikipedia.org/wiki?curid=2221076" title="Ośrodek duszpasterski św. Józefa Robotnika w Zawoi">
Ośrodek duszpasterski św. Józefa Robotnika w Zawoi

Ośrodek duszpasterski Świętego Józefa Robotnika w Zawoi-Zakamieniu – rzymskokatolicki ośrodek duszpasterski należący do dekanatu Maków Podhalański archidiecezji krakowskiej.
Parafię prowadzą karmelici bosi z klasztoru w Zawoi.

</doc>
<doc id="2221078" url="https://pl.wikipedia.org/wiki?curid=2221078" title="Mistrzostwa Świata FIBT 1992">
Mistrzostwa Świata FIBT 1992

Mistrzostwa Świata FIBT 1992 odbywały się w dniach 15–16 lutego 1992 r. w kanadyjskiej miejscowości Calgary, gdzie rozegrano tylko konkurencję skeletonu. W konkurencjach bobslejowych mistrzostw świata nie rozgrywano z uwagi na Zimowe Igrzyska Olimpijskie.

</doc>
<doc id="2221083" url="https://pl.wikipedia.org/wiki?curid=2221083" title="Anna Makarowa">
Anna Makarowa

Anna Aleksandrowna Makarowa, ros. Анна Александровна Макарова (ur. 2 kwietnia 1984 w Zaporożu) – ukraińska i rosyjska siatkarka, reprezentantka kraju, grająca na pozycji przyjmującej. Od sezonu 2018/2019 występuje w drużynie Proton Bałakowo.
Sukcesy klubowe.
Mistrzostwo Ukrainy:
Puchar Ukrainy:
Mistrzostwo Rosji:
Puchar Rosji:
Superpuchar Rosji:
Sukcesy reprezentacyjne.
Grand Prix:

</doc>
<doc id="2221084" url="https://pl.wikipedia.org/wiki?curid=2221084" title="Ignacy Kubecki">
Ignacy Kubecki

Ignacy Kubecki (ur. 1886 w Warszawie, zm. 1963 w Warszawie) – drukarz, działacz samorządowy, wiceprezydent Lublina (1923-1927), prezydent Siedlec (1927-1930), prezydent Włocławka (1945-1948), wojewoda pomorski (1948-1950), działacz PPS i PZPR.
Życiorys.
Urodził się 27 sierpnia 1886 r. w Warszawie w rodzinie robotniczej. Był synem Piotra, tkacza i Franciszki. Ukończył sześć klas Gimnazjum Ewangelicko-Reformowanego i dwuletnią Szkołę Graficzną w Warszawie (1906). W latach 1907-1912 pracował jako drukarz w drukarni M. Arcta, a następnie w latach 1912-1918 w Drukami Naukowej w Warszawie. Był współzałożycielem i członkiem zarządu Polskiego Związku Zawodowego Drukarzy, Odlewaczy Czcionek i Pokrewnych Zawodów (1916).
Działalność zawodowa i polityczna do 1939 r..
W 1918 r. przeniósł się do Lublina; gdzie nadal pracował jako drukarz. W lipcu 1918 r. wstąpił do Polskiej Partii Socjalistycznej. Był jednym z organizatorów pierwszej na ziemiach polskich Rady Delegatów Robotniczych w Lublinie, w której kierował Wydziałem Opieki Społecznej. Od grudnia 1918 do marca 1919 r. był urzędnikiem magistratu miasta Lublina.
W 1919 r. został radnym Lublina z listy PPS, a do 1923 r. był także ławnikiem w radzie miejskiej kierującym Wydziałem Opieki Społecznej. W latach 1923-1927 był wiceprezydentem Lublina. W tym czasie działał w lubelskim Okręgowym Komitecie Robotniczym PPS oraz w Radzie Narodowej Lubelskiej Spółdzielni Spożywców. Był również przewodniczącym Rady Związków. Zawodowych w Lublinie oraz prezesem w lubelskim oddziale Stowarzyszenia Wolnomyślicieli Polskich.
W 1927 r. został skierowany przez PPS do Siedlec, gdzie wybrano go prezydentem miasta. Godność prezydenta Siedlec pełnił do 1 października 1930 r., kiedy to władze usunęły go jako działacza PPS z zajmowanego stanowiska. Po siedmiomiesięcznej przerwie w pracy, objął drogą konkursu stanowisko dyrektora Ubezpieczalni Społecznej w Równem (1931-1932), a następnie kolejno w: Łucku (1932-1935), Ciechanowie (1935-1937) i Pińsku (1937-1939).
Okupacja hitlerowska.
Po wybuchu II wojny światowej przeniósł się do Warszawy i podjął pracę w Drukarni Oświatowej (1940-1942). Od września 1942 do sierpnia 1944 r. pracował w Banku Komunalnym jako archiwista. Brał udział w kolportażu nielegalnej literatury. Po powstaniu warszawskim osadzono go w obozie w Pruszkowie, a następnie wywieziono do wsi Karczowice w powiecie miechowskim, gdzie pozostał do wyzwolenia w lutym 1945 r.
Działalność polityczna i zawodowa po 1945 r..
Po wojnie wrócił do rodzinnej Warszawy i zgłosił się do dyspozycji Centralnego Komitetu Wykonawczego PPS. W lutym 1945 r. został skierowany z ekipą działaczy politycznych i samorządowych do dawnego województwa pomorskiego w celu zorganizowania tam administracji. 16 kwietnia 1945 r. wojewoda pomorski Kazimierz Pasenkiewicz mianował go prezydentem Włocławka. Urząd ten pełnił do kwietnia 1948. We Włocławku działał w PPS. Był członkiem Wojewódzkiego Komitetu tej partii w Bydgoszczy oraz przewodniczącym włocławskiej organizacji Towarzystwa Przyjaźni Polsko-Radzieckiej (1946-1948).
6 kwietnia 1948 Rada Ministrów powierzyła mu pełnienie obowiązków wojewody pomorskiego. Urząd ten objął 10 kwietnia tego roku i pełnił go do 13 czerwca 1950. Będąc wojewodą pomorskim nadal działał w PPS, a od grudnia 1948 r. w Polskiej Zjednoczonej Partii Robotniczej. Na Kongresie Zjednoczeniowym PPR i PPS wybrano go zastępcą członka Komitetu Centralnego PZPR. Pozostał nim do II Zjazdu tej partii w 1954. Był członkiem Komitetu Wojewódzkiego i Egzekutywy KW PZPR w Bydgoszczy.
W maju 1950 na sesji WRN w Bydgoszczy został odwołany ze stanowiska wojewody bydgoskiego. Formalne rozwiązanie stosunku pracy nastąpiło 30 września 1950. Latem 1950 przeniósł się do Warszawy, gdzie został kierownikiem działu w Zakładzie Ubezpieczeń Społecznych. W 1955 był kierownikiem działu administracyjnego w Instytucie Polsko-Radzieckim w Warszawie. 1 stycznia 1956 przeszedł na emeryturę. Zmarł w 13 kwietnia 1963 w Warszawie. Został pochowany na Cmentarzu Wojskowym na Powązkach w Warszawie (kwatera BII30-3-19). Był żonaty z Reginą Zofią z Fogelgarnów. Miał synów: Stefana i Zdzisława.
Został odznaczony Medalem 10-lecia Polski Ludowej oraz Krzyżem Komandorskim Orderu Odrodzenia Polski.

</doc>
<doc id="2221085" url="https://pl.wikipedia.org/wiki?curid=2221085" title="Barnabas Steinmetz">
Barnabas Steinmetz



</doc>
<doc id="2221086" url="https://pl.wikipedia.org/wiki?curid=2221086" title="Parafia św. Bartłomieja Apostoła w Mogilanach">
Parafia św. Bartłomieja Apostoła w Mogilanach

Parafia Świętego Bartłomieja Apostoła w Mogilanach – rzymskokatolicka parafia należąca do dekanatu Mogilany archidiecezji krakowskiej. 

</doc>
<doc id="2221088" url="https://pl.wikipedia.org/wiki?curid=2221088" title="Kościół św. Hieronima w Hercegu Novim">
Kościół św. Hieronima w Hercegu Novim

Kościół św. Hieronima – kościół rzymskokatolicki w Hercegu Novim w Czarnogórze.
Pierwszy kościół pod wezwaniem św. Hieronima powstał w XVII wieku na fundamentach dawnego meczetu. W XIX wieku kościół został rozebrany, zaś na jego miejscu w 1856 wybudowano obecny, znacznie obszerniejszy budynek, w stylu barokowym, na planie krzyża. Obok kościoła wznosi się wolno stojąca dzwonnica (sama świątynia nie posiada wieży). Budynki znajdują się w obrębie Starego Miasta w Hercegu Novim. Fasadę obiektu zdobi rozeta, główne drzwi są zdobione portalem.
We wnętrzu znajdują się obrazy o tematyce religijnej autorstwa Tripo Kokolja. W ołtarzu głównym znajduje się obraz z wizerunkami św. Hieronima, św. Klary, św. Filip Neri i św. Antoni na tle panoramy Herceg Novi. Obecny wygląd świątyni jest wynikiem odbudowy po trzęsieniu ziemi w 1979 roku.

</doc>
<doc id="2221089" url="https://pl.wikipedia.org/wiki?curid=2221089" title="Larry Scott">
Larry Scott

Larry Dee Scott (ur. 12 października 1938 w Blackfoot, zm. 8 marca 2014 w Salt Lake City) – amerykański kulturysta zawodowy, pierwszy w historii, dwukrotny zdobywca tytułu Mr. Olympia (1965-1966).
Życiorys.
Wczesne lata.
Urodził się w Blackfoot w stanie Idaho jako syn They D. Warren Scott (1918-2000) i mechanika Wayne'a Mariona Scotta (1913-1998). Miał młodszego brata Perry'ego Jaya (1946-2010). W wieku 16 lat rozpoczął treningi z ciężarami. Studiował na wydziale elektroniki w California Air College.
Kariera.
Mając 20 lat wygrał konkurs Mr. Idaho 1959. Po przeprowadzce do Kalifornii, zwyciężył w zawodach Mr. California (1960), Mr. Pacific Coast (1961), Mr. America (1962) i Mister Universe (1964). Zagrał drugoplanową rolę w komedii muzycznej "Muscle Beach Party" (1964) u boku Annette Funicello, Frankiego Avalona i Steviego Wondera. W pierwszej połowie lat 60. był również wziętym modelem, pracował z tak znanymi fotografami jak Bruce Bellas i Don Whitman.
Gdy Joe Weider stworzył tytuł Mr. Olympia w federacji IFBB, Scott wygrał dwa pierwsze konkursy w 1965 w Brooklyn Academy of Music i otrzymał przydomek złotego chłopca, dostał złotą koronę. W 1966 roku wygrał 1000 dolarów i został pierwszym w historii zawodowym mistrzem świata federacji IFBB – Mr. Olympia. Po zdobyciu drugiego tytułu wycofał się ze startów, osiadł w Salt Lake City i zajął interesami. Regularnie zamieszczał swoje teksty w branżowych periodykach kulturystycznych. Jest jedynym kulturystą w historii tej dyscypliny, który nigdy nie został pokonany na zawodach Mr. Olympia. W okresie swojej najlepszej formy przy wzroście 170 cm. ważył 93 kg, obwód jego ramienia wynosił 50 cm. Powrócił na krótko do konkurencji w 1979 roku, przed przejściem na emeryturę na dobre w roku 1980.
Życie osobiste.
Był członkiem kościoła mormonów. Był żonaty z Rachel Scott (z domu Ichikawa). Miał pięcioro dzieci: córkę Susan i synów – Nathana i Erina. Jego syn Derek zginął w wypadku motocyklowym w 1992 roku, a syn Michael zmarł w 1993.
Zmarł 8 marca 2014 w Salt Lake City z powodu choroby Alzheimera.

</doc>
<doc id="2221091" url="https://pl.wikipedia.org/wiki?curid=2221091" title="Parafia św. Michała Archanioła w Sieprawiu">
Parafia św. Michała Archanioła w Sieprawiu

Parafia Świętego Michała Archanioła w Sieprawiu – parafia należąca do dekanatu Mogilany archidiecezji krakowskiej.
Historia.
Ze względu na niedostateczny materiał źródłowy trudno określić dokładne powstanie parafii. Wzmianki o niej pochodzą z dokumentów erekcyjnych papieża z 1325 i 1327, oraz książęcych dekretów nadających ziemię sąsiednim opactwom. Powszechnie przyjmuje się, że parafia w Sieprawiu musiała istnieć w 2. poł. XIII wieku, jednak nie jest to przesłanka udokumentowana w źródłach pisanych. Początkowo funkcję głównej świątyni parafialnej sprawowała najprawdopodobniej kaplica dworska położona nieopodal tzw. traktu węgierskiego, przechodzącego przez wieś. Akt erekcyjny pierwszego kościoła pochodzi z 1325, gdzie parafia sieprawska wymieniana jest jako jednostka organizacyjna opactwa cystersów z Tyńca, a opiekę nad kościołem św. Marcina powierza właścicielom Sieprawia. 
Od chwili powstania parafia w Sieprawiu należała do dekanatu w Dobczycach, a od 2 połowy XVIII wieku do dekanatu w Wieliczce. Od 1985 do 1992 roku parafia należała do dekanatu w Myślenicach, a obecnie do dekanatu w Mogilanach.
Świątynie.
Kościoły i kaplice należące do parafii w Sieprawiu:

</doc>
<doc id="2221092" url="https://pl.wikipedia.org/wiki?curid=2221092" title="Astronomia">
Astronomia

Astronomia (gr. "astronomía") – nauka przyrodnicza zajmująca się badaniem ciał niebieskich (np. gwiazd, planet, komet, mgławic, gromad i galaktyk) oraz zjawisk, które zachodzą poza Ziemią, jak również tych, które oddziałują w jej atmosferze, wnętrzu lub na powierzchni, a są pochodzenia pozaplanetarnego (np. neutrina, wtórne promieniowanie kosmiczne). Skoncentrowana jest na fizyce, chemii, meteorologii i ruchu ciał niebieskich, zajmuje się także powstaniem i rozwojem (ewolucją) Wszechświata.
Astronomia jest jedną z najstarszych nauk. Kultury prehistoryczne pozostawiły astronomiczne artefakty, takie jak egipskie piramidy, czy Stonehenge. Cywilizacje, takie jak: Babilończycy, Grecy, Chińczycy, Hindusi i Majowie wykonywali metodyczne obserwacje nocnego nieba. Jednakże dopiero wynalezienie teleskopu sprawiło, że astronomia była w stanie przekształcić się w nowoczesną naukę. Historycznie w astronomię włączano tak różne dyscypliny, jak astrometria, astronawigacja, astronomia obserwacyjna, tworzenie kalendarzy, a nawet astrologia. Obecnie pojęcie profesjonalnej astronomii jest niemal tożsame z pojęciem astrofizyki.
W XX wieku w dziedzinie astronomii nastąpił podział na oddziały obserwacyjne i teoretyczne. Astronomia obserwacyjna koncentruje się na pozyskiwaniu danych z obserwacji ciał niebieskich, które są następnie analizowane przy użyciu podstawowych zasad fizyki. Astronomia teoretyczna jest zorientowana na rozwój przy pomocy komputerów i modeli analitycznych do opisu zjawisk i obiektów astronomicznych. Te dwie dziedziny wzajemnie się uzupełniają, astronomia teoretyczna stara się wyjaśnić wyniki obserwacji, a dane obserwacyjne służą do weryfikacji modeli teoretycznych.
Astronomowie amatorzy przyczynili się do wielu ważnych odkryć astronomicznych, a astronomia jest jedną z niewielu nauk, gdzie amatorzy mogą nadal odgrywać aktywną rolę, zwłaszcza w dziedzinie odkrywania i obserwacji zjawisk przejściowych.
Astronomii nie należy mylić z astrologią, która jest pseudonaukowym systemem przekonań utrzymującym, że sprawy ludzkie są skorelowane z pozycjami ciał niebieskich. Mimo że obie dziedziny mają wspólne pochodzenie i część metod (np. wykorzystywanie efemeryd), są to odrębne pojęcia.
Nazewnictwo.
Astronomia (z greckich słów: "ástron" ‘gwiazda’ i "nómos" ‘prawo’ lub ‘kultura’) to termin, oznaczający dosłownie „prawa gwiazd” lub „kulturę z gwiazd”, w zależności od tłumaczenia.
Określenia „astronomia” i „astrofizyka” (z gr. "φύσις" 'przyroda') mogą być używane w odniesieniu do tego tematu wymiennie. W oparciu o ścisłe definicje słownikowe termin astronomia odnosi się do "badania ciał niebieskich, ich położenia, właściwości fizycznych i chemicznych", a astrofizyka do działu astronomii związanego z "badaniem procesów fizycznych, budową i prawami rządzącymi obiektami astronomicznymi oraz ich dynamiką i oddziaływaniem". Rozróżnienie tych dwóch podejść z powodów historycznych uwidocznione jest, na przykład, w nazwach czasopism. Jeden z wiodących periodyków naukowych w tej dziedzinie to czasopismo europejskie „Astronomy &amp; Astrophysics”, w USA wydawane są osobno czasopisma „Astronomical Journal” i „Astrophysical Journal”. Odkąd większość współczesnych badań astronomicznych mocno związana jest z fizyką te pojęcia stosowane są wymiennie.
Historia.
W dawnych czasach astronomia obejmowała jedynie obserwacje i przewidywania zachowań obiektów widocznych gołym okiem. Istnieją przypuszczenia, że już w paleolicie, kiedy powstawały malowidła jaskiniowe, część z nich mogła dotyczyć obiektów astronomicznych, np. Plejad czy prezentacji 29 dniowego cyklu faz Księżyca. W niektórych miejscach, takich jak Stonehenge, wczesne kultury budowały ogromne artefakty, które prawdopodobnie miały astronomiczny cel. Oprócz zastosowań rytualnych były to obserwatoria pomagające m.in. wyznaczyć długość roku, co umożliwiało zwiększenie wydajności upraw.
Przed wynalezieniem narzędzi, takich jak teleskop, badania gwiazd musiały być prowadzone jedynie przy pomocy gołego oka. W rozwiniętych cywilizacjach, zwłaszcza w Mezopotamii, Chinach, Egipcie, Grecji, Indiach i Ameryce Środkowej, budowano pierwsze obserwatoria i badano poglądy na temat natury Wszechświata. Większość wczesnych obserwacji astronomicznych faktycznie służyła sporządzaniu katalogów gwiazd i planet, co obecnie jest przedmiotem zainteresowań astrometrii. Z tych obserwacji wywnioskowano ruch planet i sformułowano pierwsze filozoficzne wnioski. Ziemia była uważana za centrum Wszechświata, a wokół niej krążyć miały: Księżyc, Słońce i planety otoczone sferą gwiazd. Teoria ta znana jest jako geocentryczny model Wszechświata.
Szczególnie ważnym dla wczesnego rozwoju był początek astronomii matematycznej i naukowej (zapoczątkowanych przez Babilończyków), które stały się podstawą dla wielu innych cywilizacji. Babilończycy odkryli również cykliczność zaćmień księżycowych zwaną saros.
Po Babilończykach znaczne postępy w astronomii poczyniono w starożytnej Grecji i świecie helleńskim. Grecka astronomia od początku charakteryzowała się dążeniem do racjonalnego fizycznego wyjaśnienia zjawisk niebieskich. W III wieku p.n.e., Arystarch z Samos posługując się metodą geometryczną, wyliczył względne rozmiary i wzajemne odległości Słońca, Ziemi i Księżyca. Był także pierwszym, który zaproponował heliocentryczny model Układu Słonecznego. W II wieku p.n.e. Hipparchos z Nikei odkrył precesję, obliczając wielkość i odległość Księżyca oraz skonstruował pierwsze znane astronomiczne urządzenie – astrolabium. Hipparch stworzył również kompleksowy katalog 1020 gwiazd zawierający ich pozycje i oceny blasku. Większość nazw konstelacji północnej półkuli zaczerpnięto z greckiej astronomii. Mechanizm z Antykithiry (ok. 150–80 p.n.e.) był jednym z pierwszych narzędzi przeznaczonych do obliczania położenia pozycji Słońca, Księżyca i planet na dany dzień. Urządzenia o podobnym stopniu skomplikowania nie pojawiły się aż do XIV wieku, gdy w Europie skonstruowano zegar astronomiczny.
W średniowiecznej Europie rozwój astronomii uległ zastojowi co najmniej do XIII wieku. W tym okresie nastąpił jednak jej rozkwit w świecie islamu i innych częściach świata. Pierwsze obserwatoria astronomiczne na obszarze muzułmańskim powstały na początku IX wieku. W roku 964 została odkryta przez perskiego astronoma Al Sufiego i po raz pierwszy opisana w jego "Księdze gwiazd stałych" Galaktyka Andromedy. SN 1006 – najjaśniejsza zarejestrowana w historii supernowa została zaobserwowana przez egipsko-arabskiego astronoma Aliego ibn Ridwana w roku 1006. Wzmianki o niej znajdują się również w kronikach chińskich z tego okresu. Astronomowie wprowadzili wiele do dziś stosowanych arabskich słów do nazewnictwa gwiazd. Uważa się, że obserwatoria astronomiczne mieściły się również w ruinach Wielkiego Zimbabwe i w Timbuktu. Według Europejczyków w przedkolonialnej Czarnej Afryce nie prowadzono obserwacji astronomicznych, ale nowoczesne odkrycia dowodzą inaczej.
W starożytności nie występowało rozróżnienie pomiędzy astronomią a astrologią. Astrologia była wówczas wyżej ceniona jako nauka, astronomia była jedynie jej nauką pomocniczą. Dopiero usunięcie w XVIII wieku katedr astrologii na uniwersytetach zepchnęło ją do roli gazetowej pseudonauki.
Rewolucja naukowa.
W okresie renesansu Mikołaj Kopernik zaproponował heliocentryczny model Układu Słonecznego (choć stworzył go już w starożytności Arystarch z Samos). Jego teoria została później obroniona, rozszerzona i poprawiona przez Galileusza i Johannesa Keplera. Ten pierwszy zrewolucjonizował obserwacje: używał teleskopu i systematycznie stosował metodę doświadczalną w badaniu zjawisk przyrody, a swoje obserwacje astronomiczne skrupulatnie szkicował i opisywał. Kepler natomiast jako pierwszy w prawidłowy sposób opisał ruch ciał niebieskich wokół Słońca. Stwierdził, że planety poruszają się po eliptycznych orbitach, a nie kołowych, jak dotąd sądzono. Nie udało mu się jednak sformułować właściwej teorii na podstawie swoich zapisków. Dopiero Isaac Newton przedstawił prawo powszechnego ciążenia oraz prawa ruchu pozwalające ostatecznie wyjaśnić ruchy ciał niebieskich. Skonstruował również teleskop zwierciadlany.
Dalsze odkrycia szły w parze z poprawą jakości i wielkości teleskopów. Bardziej obszerne katalogi gwiazd były sporządzane przez Nicolasa-Louisa de Lacaille. Z kolei William Herschel sporządził szczegółowy katalog mgławic i gromad, a w roku 1781 odkrył Urana, pierwszą nową planetę. W 1838 Bessel po raz pierwszy zmierzył odległość do innej gwiazdy – 61 Cygni, przy pomocy paralaksy.
W XVIII–XIX wieku zwrócenie uwagi przez Eulera, Clairauta i D’Alemberta na problem trzech ciał pozwoliło dokładniej prognozować ruch Księżyca i planet. Ich praca rozwijana później przez Lagrange’a i Laplace’a pozwoliła również szacować masę tych obiektów na podstawie ich perturbacji.
Znaczący postęp w astronomii nastąpił wraz z wprowadzeniem nowych technologii, w tym spektroskopu i fotografii. W latach 1814–1815 Fraunhofer odkrył około 600 linii absorpcyjnych Słońca, nazwanych później na jego cześć. Inne gwiazdy okazały się podobne do Słońca, różniły się rozmiarami, temperaturami i masą.
Istnienie Drogi Mlecznej jako oddzielnej grupy gwiazd stwierdzono w XX wieku wraz z odkryciem innych galaktyk. Wkrótce po tym dowiedziono, że Wszechświat się rozszerza, a większość galaktyk oddala się od Drogi Mlecznej. Odkryto również wiele egzotycznych obiektów, takich jak: kwazary, pulsary, blazary i galaktyki radiowe. Obserwacje tych obiektów wykorzystano do opracowania teorii fizycznych oraz opisów innych zjawisk takich jak czarne dziury czy gwiazdy neutronowe. Dużego postępu w XX wieku dokonała kosmologia fizyczna. Powszechnie przyjęto Teorię Wielkiego Wybuchu silnie wspieraną przez dowody dostarczane przez astronomów i fizyków, takie jak kosmiczne mikrofalowe promieniowanie tła czy prawo Hubble’a.
W Polsce.
Największym osiągnięciem polskiej astronomii była działalność Mikołaja Kopernika (1473-1543), jednak historia astronomii w Polsce sięga czasów przedkopernikańskich. Obecnie znajduje się w Polsce kilka akademickich ośrodków astronomicznych. Najbardziej znanym, obecnie działającym polskim astronomem jest Aleksander Wolszczan.
Obserwacje astronomiczne.
W astronomii głównym źródłem informacji o ciałach niebieskich i innych obiektach są obserwacje promieniowania elektromagnetycznego. Można je skategoryzować według obserwowanego zakresu długości fal. Niektóre widma mogą być obserwowane z powierzchni Ziemi, podczas gdy inne są widoczne jedynie na bardzo dużej wysokości lub z przestrzeni kosmicznej.
Radioastronomia.
Radioastronomia zajmuje się badaniem kosmosu z użyciem fal od poniżej 1 mm do setek metrów. Radioastronomia różni się od większości innych form obserwacji tym, że obserwowane fale radiowe mogą być traktowane jako fale, a nie jako oddzielne fotony. Jest więc stosunkowo łatwo zmierzyć amplitudy i fazy, co nie jest takie proste na mniejszych długościach fal.
Choć część fal radiowych wytwarzana jest przez ciała niebieskie w wyniku emisji cieplnej, większość emisji radiowej obserwowanej z Ziemi jest widoczna w postaci promieniowania synchrotronowego, które jest wytwarzane, gdy elektrony oscylują w polu magnetycznym. Dodatkowo liczne linie spektralne wytwarzane przez środek międzygwiazdowy (w szczególności wodór) są obserwowalne w paśmie radiowym.
Istnieje szeroki wybór obiektów obserwacji w zakresie fal radiowych, w tym: supernowe, gaz międzygwiazdowy, pulsary i galaktyki aktywne.
Astronomia podczerwona.
Astronomia podczerwona zajmuje się rejestrowaniem i analizą promieniowania podczerwonego (długości fal dłuższych niż światło czerwone). Oprócz fal o długości bliskiej długości fal światła widzialnego promieniowanie podczerwone jest silnie pochłaniane przez atmosferę, która także emituje fale w podczerwieni. W związku z tym obserwatoria muszą znajdować się w wysokich suchych miejscach lub całkowicie poza atmosferą – w kosmosie. Widmo w podczerwieni jest przydatne do badania obiektów (takich jak planety, czy dyski protoplanetarne), które są zbyt zimne, aby emitować światło widzialne. Dłuższe fale podczerwieni przenikają przez chmury pyłu, który pochłania światło widzialne, pozwalając na obserwowanie w podczerwieni młode gwiazdy w obłokach molekularnych i jądrach galaktyk. Niektóre cząsteczki silnie promieniują w podczerwieni, co może być wykorzystane w badaniach chemicznych przestrzeni. Badanie promieniowania podczerwonego okazuje się w szczególności przydatne do wykrywania wody w kometach.
Astronomia optyczna.
Astronomia optyczna jest najstarszą formą obserwacji. Obrazy pierwotnie były sporządzane ręcznie. Na przełomie XIX i XX wieku zaczęto wykorzystywać sprzęt fotograficzny. Współczesne obserwacje rejestrowane są przez detektory elektroniczne a zapisywane cyfrowo, np. kamery z czujnikami CCD. Mimo że światło widzialne rozciąga się od około 4000 do 7000 A (400 nm–700 nm), ten sam sprzęt stosuje się także do obserwacji bliskiego ultrafioletu i bliskiej podczerwieni.
Astronomia ultrafioletowa.
Termin ten używany jest w odniesieniu do obserwacji w paśmie ultrafioletu: od 100 do 3200 Å (10–320 nm). Światło na tych długościach fal jest pochłaniane przez atmosferę Ziemi, więc obserwacje muszą być wykonywane z górnych warstw atmosfery lub z kosmosu. Technika ta najczęściej wykorzystywana jest do badania promieniowania cieplnego i linii widmowych z gorących niebieskich gwiazd (gwiazdy OB), które są szczególnie aktywne w tym zakresie. Włączając w to niebieskie gwiazdy w innych galaktykach, które były celami wielu badań promieniowania ultrafioletowego. Innymi obiektami często obserwowanymi w świetle ultrafioletowym są: mgławice planetarne, pozostałości po supernowych oraz galaktyki aktywne. Ponieważ światło ultrafioletowe jest łatwo wchłaniane przez pył międzygwiazdowy, konieczna jest niezbędna korekcja aparatury.
Astronomia rentgenowska.
Astronomia rentgenowska zajmuje się rejestracją promieniowania rentgenowskiego pochodzącego z kosmosu. Zazwyczaj odbierane są sygnały emitowane przez promieniowanie synchrotronowe, cieplne oraz promieniowanie hamowania. Ponieważ promieniowanie rentgenowskie jest pochłaniane przez atmosferę Ziemi, wszystkie obserwacje rentgenowskie muszą być wykonane z dużej wysokości przy użyciu balonów, rakiet lub statków kosmicznych. Znaczącymi źródłami promieniowania są: rentgenowskie układy podwójne, pulsary, pozostałości po supernowych, galaktyki ekliptyczne, gromady galaktyk i galaktyki aktywne.
Astronomia promieniowania gamma.
Astronomia promieniowania gamma zajmuje się badaniem obiektów astronomicznych na najkrótszej długości fal widma elektromagnetycznego. Promieniowanie gamma może być rejestrowane przez satelity, takie jak teleskop kosmiczny Comptona czy specjalne teleskopy naziemne, np. IACT. Teleskop Czerenkowa w rzeczywistości nie wykrywa bezpośrednio promieniowania gamma, tylko błyski światła widzialnego powstające podczas pochłaniania przez ziemską atmosferę tych promieni.
Zdecydowaną większość źródeł promieniowania gamma stanowią rozbłyski gamma, które trwają od kilku milisekund do godziny. Zaledwie 10% źródeł promieniowania gamma pochodzi od stałych obiektów, takich jak: pulsary, gwiazdy neutronowe, czarne dziury i aktywne galaktyki.
Badania nieopierające się na promieniowaniu elektromagnetycznym.
Oprócz promieniowania elektromagnetycznego astrofizycy badają również cząstki w tym i neutrina, docierające z kosmosu, podejmowane są próby obserwacji fal grawitacyjnych.
Obecnie do detekcji promieniowania kosmicznego używa się wszelkiego rodzaju liczników i detektorów promieniowania wtórnego. Jedna wysokoenergetyczna cząsteczka (zwykle proton) może spowodować powstanie w atmosferze wielkiego pęku atmosferycznego. Do powierzchni Ziemi dociera wówczas cała kaskada cząstek rozprzestrzeniona na dużym obszarze. Badając wielkość tego obszaru, rozkład energii i liczbę cząstek można wnioskować o energii cząstki pierwotnej, która wywołała tę kaskadę. Detektory neutrin w przyszłości będą mogły rejestrować pierwotne promieniowanie kosmiczne padające na zewnętrzne warstwy atmosfery. W badaniu cząstek docierających do Ziemi wyodrębniła się astronomia neutrinowa badająca neutrina wytwarzane przez ciała niebieskie. Wykorzystuje się do tego specjalne detektory, takie jak: detektor SAGE, GALLEX czy Super-Kamiokande. Neutrina pozaziemskie pochodzą głównie ze Słońca, ale także z supernowych.
Astronomia fal grawitacyjnych jest nową dziedziną astronomii, której celem jest użycie wykrywaczy fal grawitacyjnych do gromadzenia danych obserwacyjnych o obiektach. Powstało kilka obserwatoriów, takich jak LIGO (Laserowe Obserwatorium Interferometryczne Fal Grawitacyjnych), ale fale grawitacyjne są niezwykle trudne do wykrycia i zostały zaobserwowane po raz pierwszy dopiero we wrześniu 2015 roku.
Astronomowie mogą bezpośrednio obserwować wiele zjawisk poprzez misje kosmiczne. Obserwacje takie odbywają się przez wysyłanie sond, lądowników i innych urządzeń wyposażonych w rozmaite czujniki i rejestratory w różne miejsca Układu Słonecznego. Część z nich wraca na Ziemię z próbkami laboratoryjnymi, inne krążą bezustannie w przestrzeni, pozostają na ciałach niebieskich, wysyłając jedynie sygnały na Ziemię lub ulegają zniszczeniu w trakcie eksperymentu.
Astrometria i mechanika nieba.
Jedną z najstarszych dziedzin astronomii oraz nauki w ogóle jest pomiar położenia ciał niebieskich. Historycznie dokładna znajomość położenia Słońca, Księżyca, planet i gwiazd miała zasadnicze znaczenie w astronawigacji i przy tworzeniu kalendarzy.
Precyzyjny pomiar pozycji planet doprowadził do odkrycia odstępstw orbit planet od przewidywań, rozwój modeli matematycznych opartych o mechanizm perturbacji grawitacyjnych umożliwił dokładniejsze wyznaczanie pozycji planet i mniejszych ciał niebieskich. Śledzenie obiektów bliskich Ziemi pozwala na przewidywanie zbliżeń i ewentualnych kolizji tych ciał z Ziemią. Dział astronomii zajmujący się określaniem ruchu ciał niebieskich nazwa się mechaniką nieba.
Pomiar paralaksy pobliskich gwiazd umożliwia bezpośrednie określenie odległości do nich, a to stanowi podstawowe odniesienia w kosmicznej drabinie odległości, która służy do pomiaru odległości w skali Wszechświata. Pomiary paralaksy pobliskich gwiazd stanowią absolutną podstawę dla wyznaczania położenia bardziej odległych ciał niebieskich poprzez porównywanie właściwości ciał o znanej odległości ze znajdującymi się dalej. Pomiary prędkości radialnej i ruchów własnych obiektów pozwalają określić ich ruch względem Drogi Mlecznej. Wyniki pomiarów astrometrycznych są również używane do pomiaru rozkładu ciemnej materii w Galaktyce.
Przez prawie 50 lat astronomowie usiłowali odnaleźć planety pozasłoneczne za pomocą astrometrii, czyli precyzyjnych pomiarów ruchu gwiazd po sferze niebieskiej, zaburzanego przez krążące planety. Metodą tą wskazano wiele gwiazd, które miały posiadać towarzyszy, lecz istnienia żadnego nie udało się potwierdzić. Dopiero w styczniu 1992 roku polski astronom Aleksander Wolszczan opublikował informacje o odkryciu pierwszych planet pozasłonecznych – dzięki obserwacji zaburzeń emisji radiowej pulsara PSR 1257+12.
Astronomia teoretyczna.
Astronomia teoretyczna wykorzystuje różnorodne narzędzia, które obejmują modele analityczne (np. modele politropowe do opisu struktury gwiazdy) i obliczeniowe symulacje numeryczne. Każdy z nich ma pewne zalety. Modele analityczne procesu są lepsze do uzyskiwania wglądu w naturę zjawiska. Modele numeryczne są niezbędne do bardziej precyzyjnego opisu zjawisk złożonych i odtwarzają zjawiska i efekty, których w modelach analitycznych nie widać.
Astronomowie teoretycy tworzą i rozwijają modele teoretyczne, które wyjaśniają obserwowane zjawiska oraz przewidują istnienie nowych. To pomaga obserwatorom szukać danych, które mogą obalić model lub pomóc w wyborze pomiędzy kilkoma modelami równorzędnymi lub sprzecznymi. Teoretycy modyfikują swoje modele w miarę napływania nowych obserwacji. W przypadku niezgodności modelu i obserwacji często wystarczy niewielka modyfikacja parametrów modelu lub założeń, aby model dopasować do danych. Poważne sprzeczności modelu i obserwacji z czasem prowadzą do zarzucenia koncepcji związanej z danym modelem i poszukiwania całkowicie nowych rozwiązań.
Zagadnienia badane przez astronomów teoretyków to między innymi: mechanika nieba, ewolucja gwiazd, powstawanie galaktyk, pochodzenie promieniowania kosmicznego, oraz kosmologia fizyczna, zagadnienia związane z teorią strun, a także astrofizyka cząstek, czy cykl CNO, który jest źródłem energii dla masywnych gwiazd. Narzędziem do badania wielu aspektów, takich jak wielkoskalowa struktura Wszechświata, procesy w pobliżu czarnych dziur czy emisji fal grawitacyjnych jest ogólna teoria względności.
Przykładem szeroko akceptowanego i ogólnie przyjętego modelu jest model Lambda-CDM, którego składnikami są: teoria Wielkiego Wybuchu, teoria inflacji kosmicznej, ciemna materia, ciemna energia oraz fundamentalne teorie fizyki.
Kilka przykładów tego procesu:
Ciemna materia i ciemna energia są obecnie głównymi zagadnieniami w astronomii, jako że ich odkrycie wynikło z badania własności obiektów astronomicznych.
Szczególne poddziedziny.
Astronomia słoneczna.
Najczęściej badaną gwiazdą jest Słońce, znajdujące się w odległości około ośmiu minut świetlnych od Ziemi. Słońce istnieje od około 4,6 miliarda lat, jest typową gwiazdą ciągu głównego – karłem klasy G2 V. Słońce nie jest uważane za gwiazdę zmienną. Podlega cyklicznym zmianom poziomu aktywności znanym jako cykl słoneczny. W około jedenastoletnim cyklu zachodzą zmiany w liczbie plam słonecznych, promieniowaniu radiowym, koronalnych wyrzutach masy, natężeniu wiatru słonecznego. Plamy słoneczne to obszary o temperaturze niższej niż średnia temperatura fotosfery Słońca, w plamach ma miejsce intensywna aktywność magnetyczna.
Cykl słoneczny nie jest całkowicie regularny i okresowo aktywność Słońca znacząco maleje, co może mieć wpływ na klimat Ziemi. Na przykład minimum Maundera mogło spowodować w średniowieczu zjawisko znane jako Mała Epoka Lodowcowa.
Poza cyklicznymi zmianami Słońce ulega także powolnej stopniowej przemianie zwanej ewolucją, zwiększa jasność, obecnie jest jaśniejsze o 40% niż wtedy, gdy dopiero co osiągnęło ciąg główny.
Widoczna zewnętrzna powierzchnia Słońca nazywana jest fotosferą. Nad fotosferą znajduje się cienka warstwa znana jako chromosfera. Powyżej jest obszar przejściowy, w którym temperatura rośnie bardzo szybko wraz z wysokością, a dalej rozciąga się korona.
W centrum Słońca znajduje się jądro, w którym temperatura i ciśnienie są na tyle wysokie, że zachodzą tam reakcje termojądrowe. Jądro otoczone jest warstwą promienistą, w której energia z wnętrza transportowana jest na zewnątrz za pośrednictwem promieniowania, oddziałującego z plazmą. Obszar zewnętrzny to obszar konwektywny, w którym energia transportowana jest przede wszystkim w wyniku ruchu materii. Uważa się, że warstwa konwektywna odpowiedzialna jest za aktywność magnetyczną Słońca, prowadzącą m.in. do powstawania plam.
Strumień cząstek w postaci wiatru słonecznego wypływa ze Słońca i tworzy heliosferę, którą kończy heliopauza. Wiatr słoneczny oddziałuje z magnetosferą Ziemi, prowadząc do powstania pasów radiacyjnych Van Allena oraz do zjawiska zorzy polarnej w okolicach, gdzie linie pola magnetycznego Ziemi wchodzą w ziemską atmosferę.
Astronomia planetarna.
Dział astronomii planetarnej bada planety, księżyce, planety karłowate, komety, planetoidy i inne ciała krążące wokół Słońca, a także planety pozasłoneczne. Nasz Układ Słoneczny został już w miarę dobrze zbadany, najpierw przy użyciu teleskopów, a następnie poprzez sondy kosmiczne. Badania te pozwoliły nam zrozumieć powstawanie i ewolucję naszego Układu Słonecznego, jakkolwiek wciąż dokonywanych jest wiele nowych odkryć.
Układ Słoneczny jest podzielony na planety wewnętrzne, główny pas planetoid i planety zewnętrzne. Planety wewnętrzne to Merkury, Wenus, Ziemia i Mars. Zewnętrzne planety–olbrzymy to Jowisz, Saturn, Uran i Neptun. Za orbitą Neptuna rozciąga się pas Kuipera, a za nim hipotetyczny obłok Oorta, który może sięgać na odległość ok. 1 roku świetlnego.
Planety powstały w dysku protoplanetarnym, który otaczał młode Słońce. Dzięki przyciąganiu grawitacyjnemu, procesom akrecji i kolizjom w dysku powstawały zlepki materii, z których następnie formowały się protoplanety. Ciśnienie wiatru słonecznego czyściło następnie przestrzeń międzyplanetarną z resztek materii i tylko planety o wystarczająco dużych masach zachowały gazowe atmosfery. Planety również czyściły nowo powstały Układ Słoneczny z resztek materii, która albo była wyrzucana poza układ, albo spadała na młode planety w okresie tzw. wielkiego bombardowania. Dowodem na to jest np. silnie pokraterowana powierzchnia Księżyca. W tym okresie niektóre protoplanety mogły się zderzyć, prawdopodobnie w ten sposób powstał układ Ziemia-Księżyc.
Kiedy planeta osiągnęła wystarczającą masę, następował okres grzania i różnicowania wewnętrznego. Ciężkie materiały spływały do wnętrza planety, tworząc w planetach typu ziemskiego metaliczne jądro, płaszcz i skorupę, w przypadku planet jowiszowych – krzemianowe jądro otoczone warstwami metalicznego i ciekłego wodoru. Jądra planet mogą zawierać część płynną, dzięki której powstaje pole magnetyczne chroniące atmosferę planety przed niszczącym działaniem wiatru słonecznego.
Ciepło wewnętrzne planet lub księżyców pochodzi z rozpadu izotopów promieniotwórczych (np. uranu, toru, izotopu glinu 26Al), z ciepła wyzwolonego przez zderzenia, dzięki którym utworzyło się dane ciało oraz z działania sił pływowych. Niektóre planety i księżyce zgromadziły wystarczającą ilość ciepła, aby mogły istnieć takie procesy geologiczne jak wulkanizm czy ruchy tektoniczne. Powierzchnie planet, które utworzyły lub zachowały atmosferę, mogą ulegać procesowi niszczenia przez wiatr czy wodę. Ciała mniejsze, które nie podlegały grzaniu pływowemu, ostygły szybciej, a ich aktywność geologiczna jest ograniczona tylko do ewolucji zderzeniowej.
Astronomia gwiazdowa.
Badanie gwiazd i opisywanie ich zmian jako ewolucji gwiazd jest podstawą do zrozumienia Wszechświata. Zagadnienia te poznaje się poprzez obserwacje oraz symulacje komputerowe wnętrza gwiazd.
Powstawanie gwiazd zachodzi w gęstych obszarach gazu i pyłu, znanych jako obłoki molekularne. Pod wpływem zaburzeń takich, jak oddziaływanie lub zderzenie obłoków, silne promieniowanie pochodzące od pobliskich eksplozji kosmicznych, w obłoku pojawiają się obszary o zwiększonej gęstości, które zapadają się pod wpływem własnej grawitacji i powstaje protogwiazda. W centrum obszaru o odpowiednio dużej masie temperatura rośnie do takiej, aż zaczynają zachodzić reakcje termojądrowe i powstaje gwiazda. Własności tak powstałej gwiazdy zależą przede wszystkim od jej masy początkowej. Im większa masa, tym szybciej zachodzą reakcje termojądrowe i tym szybciej wyczerpuje się zapas wodoru w jądrze gwiazdy. W miarę upływu czasu wodór zostaje całkowicie zamieniony w hel i gwiazda przyspiesza ewolucję. „Spalanie” helu wymaga wyższej temperatury, zatem gwiazda zarówno zwiększa rozmiary, jak i gęstość w jądrze. Tak powstały czerwony olbrzym żyje krótko, zapasy helu szybko wyczerpują się. Bardzo masywne gwiazdy przechodzą przez szereg kolejnych coraz krótszych etapów, wytwarzając coraz cięższe pierwiastki.
Ostateczny los gwiazdy zależy od jej masy, gwiazda o masie większej niż osiem mas Słońca wybucha jako supernowa, podczas gdy gwiazdy o mniejszej masie tworzą mgławicę planetarną, a następnie kończą ewolucję jako białe karły. Pozostałością po wybuchu supernowej jest gęsta gwiazda neutronowa lub, jeśli masa gęstego jądra przekroczy ponad trzykrotnie masę Słońca, powstanie czarna dziura. Ciasne układy podwójne gwiazd mają bardziej złożone ścieżki ewolucyjne, przekaz masy od towarzysza do białego karła może spowodować wybuch supernowej. Mgławice planetarne i supernowe są niezbędne do wzbogacania ośrodka międzygwiazdowego w pierwiastki ciężkie; bez nich wszystkie nowe gwiazdy zbudowane byłyby tylko z wodoru i helu.
Prawie wszystkie pierwiastki cięższe niż wodór i hel powstały w wyniku reakcji termojądrowych we wnętrzach gwiazd.
Astronomia galaktyczna.
Układ Słoneczny znajduje się na peryferiach galaktyki spiralnej z poprzeczką, znanej jako Droga Mleczna, która jest częścią Lokalnej Grupy galaktyk. Droga Mleczna jest obracającą się masą gazu, pyłu, gwiazd i innych obiektów, utrzymywanych przez wzajemne przyciąganie grawitacyjne. Ponieważ Ziemia znajduje się w pyłowym ramieniu spiralnym (w jego zewnętrznej części), pył ten przesłania widok i znaczna część Drogi Mlecznej nie jest widoczna w zakresie optycznym.
W centrum Drogi Mlecznej jest jej jądro otoczone przez zgrubienie centralne z niewyraźną poprzeczką, a w środku tej struktury znajduje się supermasywna czarna dziura. Dalej rozciąga się dysk galaktyczny, w którym można wyodrębnić cztery ramiona spiralne. Jest to obszar intensywnego powstawania gwiazd, który zawiera wiele gwiazd młodych, należących do I populacji gwiazdowej. Dysk otoczony jest kulistym halo starych gwiazd II populacji, jak również stosunkowo gęstymi gromadami gwiazd określanymi jako gromady kuliste.
Przestrzeń pomiędzy gwiazdami wypełnia ośrodek międzygwiazdowy o niewielkiej gęstości materii. Obszary najgęstsze to obłoki molekularne, zawierające wodór cząsteczkowy, inne pierwiastki oraz związki chemiczne, w nich formują się obszary powstawania gwiazd. Najpierw pojawia się ciemna mgławica, która następnie zagęszcza się, zapadając grawitacyjnie (rozmiar obszaru określa długość Jeansa), tworząc zwarte protogwiazdy.
Gdy pojawi się więcej masywnych gwiazd, przekształcają one obłok macierzysty w obszar H II, obłok zjonizowanej i świecącej plazmy. Wiatr gwiazdowy i wybuchy tych gwiazd jako supernowych powodują stopniowe rozproszenie obłoku, pozostawiając jedną lub kilka otwartych gromad gwiazd. Gromady te też ulegają stopniowo rozproszeniu, a gwiazdy dołączają do ogólnej populacji gwiazd Mlecznej Drogi.
Badania ruchu materii w Drodze Mlecznej i innych galaktykach pokazały, że materii jest więcej, niż by to wynikało z ilości materii świecącej. Całkowitą masę galaktyki dominuje halo ciemnej materii, a jej natura pozostaje nieznana.
Astronomia pozagalaktyczna.
Badanie obiektów znajdujących się poza naszą galaktyką to przede wszystkim badania powstawania i ewolucji galaktyk i ich morfologii, w tym badania aktywnych jąder galaktyk, a także badania rozkładu przestrzennego galaktyk, czyli grup i gromad galaktyk. Ten ostatni aspekt jest ważny dla zrozumienia wielkoskalowej struktury Wszechświata.
Poszczególne galaktyki cechuje na ogół dobrze określony kształt, co pozwoliło na rozwinięcie systemu ich klasyfikacji. Galaktyki dzieli się na ogół na galaktyki spiralne, galaktyki eliptyczne i galaktyki nieregularne.
Galaktyki eliptyczne mają kształt elipsoidalny. Gwiazdy w galaktyce poruszają się po orbitach rozłożonych dość przypadkowo bez wyraźnie wyróżnionego kierunku. Galaktyki te zawierają niewielkie ilości pyłu międzygwiazdowego, nieliczne obszary powstawania gwiazd, a gwiazdy są stare. Galaktyki eliptyczne występują najczęściej w jądrach gromad galaktyk i powstały prawdopodobnie w wyniku połączenia się kilku dużych galaktyk.
Galaktyka spiralna jest zbudowana ze spłaszczonego wirującego dysku, przechodzącego w centrum galaktyki w wyraźne zgrubienie centralne i ewentualnie poprzeczkę, a w dysku można wyróżnić rozwijające się na zewnątrz ramiona spiralne. Ramiona te to obszary zawierające znaczne ilości gazu i pyłu, w których powstają młode masywne i gorące gwiazdy, barwiące ramiona na niebiesko. Galaktyki spiralne są na ogół otoczone przez halo składające się ze starszych gwiazd. Zarówno Droga Mleczna, jak i galaktyka Andromedy zaliczane są do galaktyk spiralnych.
Galaktyki nieregularne nie mają regularnych kształtów i nie są ani eliptyczne, ani spiralne. Około 1/4 wszystkich galaktyk należy do tej klasy, a nieregularny kształt może być wynikiem oddziaływania grawitacyjnego z innymi galaktykami.
Galaktyka aktywna to taka galaktyka, w której znaczna część jasności pochodzi z innych źródeł niż świecenie gwiazd i typowej materii międzygwiazdowej. Świecenie to pochodzi ze zwartego obszaru w jądrze, a źródłem energii tego procesu jest opadanie materii na supermasywną czarną dziurę.
Radiogalaktyka to galaktyka aktywna intensywnie świecąca w zakresie radiowym, wyrzucająca strumień gazu z jądra i produkująca olbrzymie obłoki aktywne radiowo. Inne galaktyki aktywne świecą nie tak jasno w zakresie radiowym, ale wszystkie, także galaktyki Seyferta, kwazary i blazary świecą w zakresie wysokich energii. Kwazary są najjaśniejszymi stale świecącymi źródłami promieniowania we Wszechświecie.
Grupy i gromady galaktyk to elementy wielkoskalowej struktury Wszechświata. Struktura ta ma charakter hierarchiczny, a największe struktury to supergromady galaktyk. Struktura ta powstaje, ponieważ początkowe niejednorodności we Wszechświecie narastają skutkiem działania grawitacji, powodując grupowanie się materii w formie włókien, ścian i rozdzielających je pustek.
Kosmologia.
Kosmologię (z greckiego "kósmos" ‘świat’, ‘kosmos’ i "lógos" ‘słowo’, ‘nauka’, ‘badania’) można uznać za badanie Wszechświata jako całości. Obserwacje wielkoskalowej struktury Wszechświata przyniosły głębokie zrozumienie powstawania i ewolucji Wszechświata. Podstawą współczesnej kosmologii jest ogólnie przyjęta teoria Wielkiego Wybuchu, w którym nasz Wszechświat powstał w jednej chwili 13,7 miliarda lat temu i od tego momentu rozszerza się. Koncepcja Wielkiego Wybuchu została powszechnie zaakceptowana po odkryciu w 1965 roku mikrofalowego promieniowania tła.
W trakcie ekspansji Wszechświat przeszedł szereg etapów ewolucyjnych. Rozważania teoretyczne najwcześniejszego etapu ewolucji sugerują, że Wszechświat przeszedł przez fazę niezwykle gwałtownej ekspansji (epoka inflacji), co spowodowało ujednolicenie warunków początkowych. Następnie w wyniku nukleosyntezy ukształtowała się zawartość pierwiastków wczesnego Wszechświata.
Gdy w stygnącym Wszechświecie powstały atomy, przestrzeń stała się przezroczysta dla uwolnionego promieniowania, które obserwuje się dziś jako mikrofalowe promieniowanie tła. Ekspandujący Wszechświat wszedł w epokę Wieków ciemnych, w czasie których nie było jeszcze żadnych gwiazd. Narastały jednak w sposób hierarchiczny zaburzenia gęstości, które w postaci znikomych zaburzeń pozostały po epoce inflacji. Materia gromadziła się w obszarach gęściejszych, aż powstawać zaczęły pierwsze gwiazdy. Te masywne gwiazdy spowodowały zarówno zjawisko rejonizacji, czyli ponownej jonizacji ośrodka, jak i wytworzyły pierwsze pierwiastki ciężkie.
Grawitacja powodowała dalsze potęgowanie niejednorodności w rozkładzie materii, powodując powstawanie włókien i pustek. W największych zagęszczeniach gazu i pyłu zaczęły powstawać pierwsze prymitywne galaktyki. Galaktyki te rosły przez przyciąganie materii z otaczającego ośrodka, a także często grupowały się w gromady galaktyk, a następnie w supergromady.
Fundamentalną własnością Wszechświata jest istnienie ciemnej materii i ciemnej energii. Obecnie uważa się, że te dwie formy materii składają się na 96% masy całego Wszechświata. Intensywnie prowadzone badania mają na celu wyjaśnienie fizycznej natury tych składników.
Badania interdyscyplinarne.
Astronomia i astrofizyka posiada znaczące powiązania interdyscyplinarne z innymi ważnymi dziedzinami nauki. Archeoastronomia jest nauką o starożytnej lub tradycyjnej astronomii osadzonej w kontekście kulturowym z wykorzystaniem dowodów archeologicznych i antropologicznych. Astrobiologia jest nauką o możliwości pojawienia się i ewolucji systemów biologicznych we Wszechświecie ze szczególnym naciskiem na możliwość życia na lądzie.
Badanie związków chemicznych znajdujących się w przestrzeni kosmicznej, w tym ich powstawania, oddziaływań i rozpadu, nosi nazwę astrochemii. Związki te zwykle znajdują się w obłokach molekularnych, choć mogą występować również w gwiazdach o niskiej temperaturze, brązowych karłach i planetach. Kosmochemia to badania substancji chemicznych znajdujących się w Układzie Słonecznym, w tym pochodzenia pierwiastków i zmian proporcji w izotopach. Obie te dziedziny stanowią nakładanie się dziedzin astronomii i chemii. W "astronomii śledczej" metody pochodzące z astronomii zostają użyte do rozwiązania problemów prawa i historii, w szczególności do datowania wydarzeń.
Astronomowie.
Poniższa tabela zawiera niektóre nazwiska astronomów wraz z opisem ich osiągnięć, będących przełomowymi momentami w postrzeganiu Wszechświata.
Astronomia amatorska.
Astronomia jest jedną z nauk, do rozwoju której najbardziej mogą przyczynić się amatorzy.
Astronomowie amatorzy jako grupa prowadzą obserwacje różnych ciał niebieskich i zjawisk, czasem przy pomocy urządzeń, które sami budują. Najbardziej typowe cele obserwacji astronomów amatorów to Księżyc, planety, gwiazdy, komety, deszcze meteorów i różne obiekty głębokiego nieba takie jak gromady gwiazd, galaktyki i mgławice. Jedna z gałęzi astronomii amatorskiej, astrofotografia amatorska, polega na fotografowaniu nocnego nieba. Wielu amatorów specjalizuje się w obserwacji poszczególnych obiektów, interesują ich określone rodzaje obiektów lub typy zdarzeń.
Większość amatorów pracuje w zakresie widzialnym, ale nieliczni eksperymentują też z długościami fali spoza widma widzialnego. Obejmuje to wykorzystywanie filtrów podczerwonych do konwencjonalnych teleskopów, a także korzystanie z radioteleskopów. Pionierem amatorskiej radioastronomii był Karl Jansky, który rozpoczął obserwację nieba w paśmie radiowym w 1930 roku. Szereg astronomów amatorów korzysta albo z samodzielnie skonstruowanych teleskopów, albo z radioteleskopów, które były zbudowane do prowadzenia obserwacji profesjonalnych, ale później zostały udostępnione amatorom (np. One-Mile Telescope).
Astronomowie amatorzy nadal mają ważny wkład w rozwój astronomii. W gruncie rzeczy jest to jedna z nielicznych dyscyplin naukowych, w których wkład amatorów jest bardzo wartościowy. Amatorzy prowadzą obserwacje zaćmień, które są wykorzystywane do dokładniejszego mierzenia orbit małych planet. Odkrywają komety, prowadzą cenne regularne obserwacje gwiazd zmiennych, zamieszczając swoje wyniki w ogólnodostępnej bazie danych (patrz American Association of Variable Star Observers). Postęp w technologii cyfrowej pozwolił astronomom amatorom na znakomite osiągnięcia w astrofotografii.
Główne problemy.
Choć astronomia dokonała olbrzymiego postępu w zrozumieniu natury Wszechświata i jego zawartości, to zarazem postawiła niezwykle ważne pytania, które nadal pozostają bez odpowiedzi. Odpowiedź na niektóre z nich będzie wymagała zarówno konstrukcji nowych urządzeń badawczych naziemnych i satelitarnych, jak i postępu w fizyce teoretycznej i doświadczalnej.

</doc>
<doc id="2221093" url="https://pl.wikipedia.org/wiki?curid=2221093" title="Anastasija Markowa">
Anastasija Markowa

Anastasija Wakerijewa Markowa, ros. Анастасия Валерьевна Маркова (ur. 16 października 1987 w Moskwie) – rosyjska siatkarka, grająca na pozycji przyjmującej. Od sezonu 2019/2020 występuje w drużynie Leningradka Petersburg.
Sukcesy klubowe.
Puchar Top Teams:
Mistrzostwo Rosji:
Memoriał Agaty Mróz-Olszewskiej:
Puchar Rosji:
Sukcesy reprezentacyjne.
Volley Masters Montreux:

</doc>
<doc id="2221096" url="https://pl.wikipedia.org/wiki?curid=2221096" title="Parafia św. Maksymiliana Kolbego w Krakowie (Opatkowice)">
Parafia św. Maksymiliana Kolbego w Krakowie (Opatkowice)

Parafia Świętego Maksymiliana Kolbego w Krakowie (Opatkowice) – rzymskokatolicka parafia należąca do dekanatu Kraków-Borek Fałęcki archidiecezji krakowskiej. 
Historia parafii.
Parafia została erygowana 10 stycznia 1992 r. Kaplicę w Opatkowicach rozbudowano w 1997 r. i podniesiono do rangi kościoła parafialnego.

</doc>
<doc id="2221098" url="https://pl.wikipedia.org/wiki?curid=2221098" title="Mistrzostwa Świata FIBT 1994">
Mistrzostwa Świata FIBT 1994

Mistrzostwa Świata FIBT 1994 odbywały się w dniach 5 - 6 lutego 1994 r. w niemieckiej miejscowości Altenberg, gdzie rozegrano tylko konkurencję skeletonu. W konkurencjach bobslejowych mistrzostw świata nie rozgrywano z uwagi na Zimowe Igrzyska Olimpijskie.

</doc>
<doc id="2221099" url="https://pl.wikipedia.org/wiki?curid=2221099" title="Targi Pracy">
Targi Pracy



</doc>
<doc id="2221104" url="https://pl.wikipedia.org/wiki?curid=2221104" title="Parafia św. Sebastiana w Niedźwiedziu">
Parafia św. Sebastiana w Niedźwiedziu

Parafia św. Sebastiana w Niedźwiedziu – parafia rzymskokatolicka należąca do dekanatu Mszana Dolna archidiecezji krakowskiej.
Parafia została erygowana w 1605, a jej pierwszym kościołem parafialnym został drewniany kościółek ufundowany przez Sebastiana Lubomirskiego. Swoim zasięgiem obejmuje prawie całą wieś Niedźwiedź (kilka domów należy do parafii w Koninie).
Parafia pozostaje pod zarządem księży diecezjalnych.
Odpust parafialny obchodzony jest dwukrotnie:

</doc>
<doc id="2221106" url="https://pl.wikipedia.org/wiki?curid=2221106" title="Marija Fominych">
Marija Fominych

Marija Fominych, ros. Мария Фоминых (ur. 6 lutego 1987 w Krasnojarsku) – rosyjska szachistka, mistrzyni międzynarodowa od 2009 roku.
Kariera szachowa.
W latach 1997–2004 wielokrotnie reprezentowała Rosję na mistrzostwach świata i Europy juniorek w różnych kategoriach wiekowych, zdobywając cztery medale: złoty (Budva 2003 – ME do 16 lat), srebrny (Oropesa del Mar 2001 – MŚ do 14 lat) oraz dwa brązowe (Heraklion 2002 – MŚ do 16 lat, Ürgüp 2004 – ME do 18 lat). Była również medalistką mistrzostw Rosji juniorek, m.in. dwukrotnie srebrną (1999 – do 12 lat, 2002 – do 20 lat).
W 2006 r. podzieliła III m. (za Zoją Sewieruchiną i Iriną Wasiljewicz, wspólnie z Natalią Zdebską) w finałowym turnieju o Puchar Rosji, rozegranym w Puszkinie. Normy na tytuł mistrzyni międzynarodowej wypełniła w latach 2007 i 2008 (w obu przypadkach w turniejach "Moscow Open" w Moskwie) oraz 2009 (podczas mistrzostw Europy w Petersburgu). W 2010 r. zajęła II m. w Moskwie (za Tigran Simonjanem) i we Lwowie (za Lizą Sołowiową) oraz podzieliła III m. (za Nazi Paikidze i Iriną Zakurdiajewą, wspólnie z Iriną Wasiljewicz) w mistrzostwach Moskwy kobiet.
Najwyższy ranking w dotychczasowej karierze osiągnęła 1 lipca 2005 r., z wynikiem 2335 punktów zajmowała wówczas 28. miejsce wśród rosyjskich szachistek.

</doc>
<doc id="2221107" url="https://pl.wikipedia.org/wiki?curid=2221107" title="Aleksander (Matrionin)">
Aleksander (Matrionin)

Aleksander, imię świeckie Siergiej Matrionin (ur. 6 września 1973 w Rydze) – biskup Łotewskiego Kościoła Prawosławnego.
Życiorys.
Zdobył średnie wykształcenie zawodowe w zawodzie kolejarza. Ponadto w latach 1989–1990 uczył się w prywatnym studium malarstwa i grafiki. Brał udział w pracach remontowych w cerkwi Wszystkich Świętych w Rydze, gdzie podjął też pracę w charakterze dzwonnika. 20 sierpnia 1997 złożył śluby zakonne "w riasę" przed arcybiskupem ryskim i całej Łotwy Aleksandrem, przyjmując imię Aleksander na cześć świętego mnicha Aleksandra Świrskiego. 22 marca 1998 w soborze Trójcy Świętej w Rydze przyjął święcenia diakońskie, zaś 6 września 1998 – kapłańskie. Został następnie skierowany do pracy duszpasterskiej w tejże świątyni oraz w domowej cerkwi św. Serafina z Sarowa w Rydze. 20 marca 1999 złożył wieczyste śluby zakonne, zachowując imię Aleksander, lecz przyjmując za patrona św. Aleksandra Newskiego. Równolegle uczył się w seminarium duchownym w Rydze, które ukończył w 2000.
W 2001 otrzymał godność igumena, zaś w 2006 – archimandryty. W tym samym roku rozpoczął w trybie zaocznym studia w Moskiewskiej Akademii Duchownej. 19 sierpnia tego samego roku w soborze Chrystusa Zbawiciela miała miejsce jego chirotonia na biskupa dyneburskiego, wikariusza eparchii ryskiej.
W 2013 został pierwszym ordynariuszem nowo powołanej eparchii dyneburskiej.

</doc>
<doc id="2221110" url="https://pl.wikipedia.org/wiki?curid=2221110" title="Mistrzostwa Świata FIBT 1998">
Mistrzostwa Świata FIBT 1998

Mistrzostwa Świata FIBT 1998 odbywały się w dniach 30 - 31 stycznia 1998 r. w szwajcarskiej miejscowości Sankt Moritz, gdzie rozegrano tylko konkurencję skeletonu. W konkurencjach bobslejowych mistrzostw świata nie rozgrywano z uwagi na Zimowe Igrzyska Olimpijskie.

</doc>
<doc id="2221112" url="https://pl.wikipedia.org/wiki?curid=2221112" title="Ádám Steinmetz">
Ádám Steinmetz

Ádám Steinmetz (ur. 11 sierpnia 1980 w Budapeszcie) - węgierski piłkarz wodny. Złoty medalista olimpijski z Aten (2004).
Dwukrotnie startował na Igrzyskach Olimpijskich. W 2004 zdobył złoty medal, w 2012 zajął z drużyną piąte miejsce. Był mistrzem Węgier w 2007 i 2008.
Piłkę wodną uprawia także jego brat Barnabás, również złoty medalista IO w 2004

</doc>
<doc id="2221113" url="https://pl.wikipedia.org/wiki?curid=2221113" title="Adam Steinmetz">
Adam Steinmetz



</doc>
<doc id="2221116" url="https://pl.wikipedia.org/wiki?curid=2221116" title="Wartość księgowa">
Wartość księgowa

Wartość księgowa (również wartość bilansowa, ) – wartość składnika majątku wyceniana w bilansie. Określa różnicę aktywów i zobowiązań.
Jednym z podstawowych wskaźników analizy fundamentalnej służących do oceny bieżącej wartości rynkowej przedsiębiorstwa jest C/WK, czyli cena akcji do wartości księgowej.

</doc>
<doc id="2221117" url="https://pl.wikipedia.org/wiki?curid=2221117" title="Parafia św. Kwiryna w Łapszach Niżnych">
Parafia św. Kwiryna w Łapszach Niżnych

Parafia Świętego Kwiryna w Łapszach Niżnych – parafia rzymskokatolicka należąca do dekanatu Niedzica archidiecezji krakowskiej. Parafia jest prowadzona przez pijarów.
Historia.
Miejscowość i parafia leżą na obszarze Zamagurza Spiskiego, który był przedmiotem sporu pomiędzy biskupstwem krakowskim i ostrzyhomskim (węgierskim) w XIII i XIV wieku. Ostatecznie sporny obszar podporządkowany został archidiecezji ostrzyhomskiej, a od 1776 wydzielonej z niej diecezji spiskiej. W 1920 do Polski przyłączono część Spisza (tworząc Polski Spisz) z 9 parafiami, które na mocy bulli papieża Piusa XI "Vixdum Poloniae unitas" podporządkowano archidiecezji krakowskiej.

</doc>
<doc id="2221118" url="https://pl.wikipedia.org/wiki?curid=2221118" title="Anna Puu">
Anna Puu

Anna Puu właściwie Anna Emilia Puustjärvi (ur. 3 lutego 1982 w Outokumpu) - fińska piosenkarka pop.
Anna Puustjärvi popularność zawdzięcza występom w programie "Idols" w fińskiej stacji telewizyjnej MTV3 w 2008 roku. Odpadła z niego w finale, przegrywając z Koopem Arponenem, który uzyskał 70,3% głosów. Mimo tego podpisała kontrakt z wytwórnią. Dopiero podczas pracy nad pierwszym albumem zdecydowała się występować pod pseudonimem scenicznym Anna Puu.
Pierwsza płyta, "Anna Puu" ukazała się 29 kwietnia 2009 i natychmiast znalazła się na pierwszym miejscu fińskich list przebojów. W lipcu przekroczyła 30 000 sprzedanych egzemplarzy, co uczyniło ją platynową. Drugi album, "Sahara", ukazał się 26 maja 2010.
Anna Puu mieszka obecnie w Helsinkach wraz z mężem Olli Ripattilanem oraz córką, którą urodziła 21 października 2010. W 2008 roku uzyskała stopień magistra na Wyższej Szkole Ekonomicznej w Turku.

</doc>
<doc id="2221119" url="https://pl.wikipedia.org/wiki?curid=2221119" title="Parafia św. Mikołaja w Maniowach">
Parafia św. Mikołaja w Maniowach

Parafia Świętego Mikołaja w Maniowach – parafia rzymskokatolicka należąca do dekanatu Niedzica archidiecezji krakowskiej. Została utworzona w 1354 roku. Obecny kościół parafialny jest czwartym z kolei.
Jest to jedna z większych parafii dekanatu Niedzica oraz Archidiecezji Krakowskiej. W jej skład wchodzą dwie wioski: Maniowy i Huba. Patronem parafii jest św. Mikołaj, a kościołem parafialnym w Maniowach opiekuje się NMP Matka Kościoła.
Do 2011 roku do parafii należał kościół NMP z Fatimy w Czorsztynie, a do 2014 roku kościół NMP Różańcowej w Mizernej.
Do 1 maja 2018 proboszczem był ks. Tadeusz Dybeł. Zmarł z powodu choroby po 24 latach posługi w tej parafii.
Obecnie proboszczem jest ks. Krzysztof Piechowicz. Obowiązki przejął 21 maja 2018 podczas sumy odpustowej ku czci NMP Matki Kościoła.

</doc>
<doc id="2221120" url="https://pl.wikipedia.org/wiki?curid=2221120" title="Alexandru Săvulescu">
Alexandru Săvulescu

Alexandru Săvulescu (ur. 8 stycznia 1898, zm. 11 grudnia 1961) – rumuński trener piłkarski. Był selekcjonerem reprezentacji Rumunii na MŚ 1938.
Kariera.
Alexandru Săvulescu w 1934 objął funkcję selekcjonera reprezentacji Rumunii, którą pełnił przez rok. Następnie powrócił do niej w 1938. W tym samym roku wspólnie z Costelem Rădulescu trenował drużynę narodową podczas mistrzostw świata we Francji. Rumuni odpadli jednak po pierwszej rundzie, przegrywając w dwumeczu z reprezentacją Kuby.

</doc>
<doc id="2221121" url="https://pl.wikipedia.org/wiki?curid=2221121" title="Alexandru Savulescu">
Alexandru Savulescu



</doc>
<doc id="2221123" url="https://pl.wikipedia.org/wiki?curid=2221123" title="Vis compulsiva">
Vis compulsiva

Vis compulsiva – pochodzący z prawa rzymskiego termin oznaczający przymus psychiczny podczas zawierania czynności prawnej. Dana czynność była wtedy dokonana pod wpływem obawy spowodowanej poważną i bezprawną groźbą.
Według prawa pretorskiego była to okoliczność umożliwiająca unieważnienie czynności prawnej, ponieważ była elementem meti, który zaliczał się do deliktów.

</doc>
<doc id="2221124" url="https://pl.wikipedia.org/wiki?curid=2221124" title="Parafia św. Marcina w Biskupicach">
Parafia św. Marcina w Biskupicach

Parafia Świętego Marcina w Biskupicach – rzymskokatolicka parafia należąca do dekanatu Niegowić archidiecezji krakowskiej. 

</doc>
<doc id="2221125" url="https://pl.wikipedia.org/wiki?curid=2221125" title="Józef Rakoczy">
Józef Rakoczy

Józef Rakoczy (ur. 1909 w Janowie, zm. 1970 w Bydgoszczy) – polski działacz PPR i PZPR, I sekretarz Komitetu Miejskiego PZPR w Bydgoszczy (1949–1950 i 1960–1964), przewodniczący Wojewódzkiej Rady Narodowej w Bydgoszczy (1950–1952), dyplomata.
Życiorys.
Urodził się 28 marca 1909 w Janowie, w powiecie rypińskim. Był synem Jana, rolnika i Heleny z Tomaszewskich. Po ukończeniu szkoły powszechnej terminował w latach 1924-1928 u mistrza kowalsko-ślusarskiego w rodzinnej wsi. Potem krótko pracował w różnych warsztatach. Od 1929 do 1931 pozostawał bez pracy. W latach 1931-1933 odbył obowiązkową służbę wojskową w 18 Pułku Ułanów w Grudziądzu. Następnie do 1937 r. pracował w Okalewie jako robotnik leśny, a w latach 1937-1945 dzierżawił 44 ha gospodarstwo w Okalewku w powiecie rypińskim.
Działalność polityczna do 1939 r..
W wieku 18 lat rozpoczął działalność polityczną, wiążąc się z radykalnym ruchem lewicowym. W 1927 r. wstąpił do Komunistycznego Związku Młodzieży, w 1928 do nielegalnej Komunistycznej Partii Polski. W latach 1929-1931 był sekretarzem Zarządu Powiatowego Zjednoczonej Lewicy Chłopskiej „Samopomoc” w Rypinie.
Za swoją działalność polityczną, uznawaną za antypaństwową był aresztowany (1931) i poddany dozorowi policji. W 1933 stanął przed Sądem Okręgowym w Płocku i został skazany na 1,5 roku więzienia, jednak Sąd Apelacyjny w Warszawie uwolnił go od kary.
Okupacja hitlerowska.
Od 1940 działał w organizacji Rewolucyjne Rady Robotniczo-Chłopskie „Młot i Sierp”. W 1942 wstąpił do Polskiej Partii Robotniczej. Walczył w oddziałach najpierw w Gwardii Ludowej, potem Armii Ludowej (grupa „Synów Mazowsza”), gdzie dosłużył się stopnia podporucznika. W czerwcu 1944 r. wszedł w skład kierownictwa Komitetu Powiatowego PPR w Rypinie. Uczestniczył w organizowaniu konspiracyjnych rad narodowych w powiatach: rypińskim, sierpeckim i brodnickim.
Działalność polityczna i zawodowa po 1945.
W latach 1945-1947 pełnił funkcję I sekretarza KP PPR kolejno w: Rypinie (1945–1946), Chojnicach (1946) i Brodnicy (1946–1947). Od 1946 wchodził także w skład Komitetu Wojewódzkiego PPR w Bydgoszczy. Od marca do listopada 1947 r. przebywał na kursie w Centralnej Szkole PPR w Łodzi. Po jej ukończeniu aż do utworzenia w grudniu 1948 r. PZPR, pracował w Komitecie Wojewódzkim PPR w Bydgoszczy na stanowisku kierownika Wydziału Rolnego. W latach 1948-1949 był przewodniczącym Zarządu Okręgowego Związku Zawodowego Rolników i Pracowników Rolnych.
Od sierpnia 1949 do kwietnia 1950 pełnił po raz pierwszy funkcję I sekretarza Komitetu Miejskiego PZPR w Bydgoszczy. 24 maja 1950 Wojewódzka Rada Narodowa w Bydgoszczy wybrała go na stanowisko przewodniczącego Prezydium WRN (wojewody bydgoskiego). Urząd ten pełnił do 30 września 1952, po czym skierowano go do pracy w dyplomacji.
W grudniu 1952 objął stanowisko attaché handlowego w Sofii w Bułgarii i zajmował je do 1956 r. Następnie w latach 1956-1960 był radcą handlowym w Pradze w Czechosłowacji. Po powrocie do kraju raz jeszcze został wybrany na stanowisko I sekretarza Komitetu Miejskiego PZPR w Bydgoszczy (26 sierpnia 1960). W związku z pogarszającym się stanem zdrowia w październiku 1964 r. przeszedł na rentę. Zmarł 25 maja 1970 w Bydgoszczy.
Rodzina.
Był żonaty ze Stanisławą z Kęsickich. Miał czworo dzieci: Józefa (ur. 1932), Edmunda (ur. 1934), Wiktorię zamężną Jankowską-Rakoczy (ur. 1940) i Krystynę (ur. 1945).
Odznaczenia.
Józef Rakoczy został odznaczony wieloma orderami i odznaczeniami PRL, m.in. Srebrnym Krzyżem Zasługi (1947), Orderem Sztandaru Pracy II klasy oraz odznaką „Bydgoszcz - Zasłużonemu Obywatelowi”. Po jego śmierci jego imieniem nazwano jedną z ulic w dzielnicy Fordon. Nazwę zmieniono w czerwcu 1991 na ul. Macieja Rataja.

</doc>
<doc id="2221126" url="https://pl.wikipedia.org/wiki?curid=2221126" title="Ferdynand Antoni Ossendowski">
Ferdynand Antoni Ossendowski



</doc>
<doc id="2221127" url="https://pl.wikipedia.org/wiki?curid=2221127" title="Parafia św. Bartłomieja Apostoła w Łapanowie">
Parafia św. Bartłomieja Apostoła w Łapanowie

Parafia Świętego Bartłomieja Apostoła w Łapanowie – rzymskokatolicka parafia należąca do dekanatu Niegowić archidiecezji krakowskiej. 

</doc>
<doc id="2221128" url="https://pl.wikipedia.org/wiki?curid=2221128" title="Telegraf Hughesa">
Telegraf Hughesa

Telegraf Hughesa (zwany potocznie "juzem") – rodzaj urządzenia służącego do przekazywania informacji na odległość za pomocą linii telegraficznych. Był to pierwszy w historii rodzaj telegrafu automatycznie zapisującego treść wiadomości, jest więc przodkiem dalekopisu.
Urządzenie zostało zaprojektowane i opatentowane przez Davida Hughesa w 1855 roku w Stanach Zjednoczonych. W przeciwieństwie do wcześniej używanych aparatów transmitujących znaki alfabetu Morse’a, aparat Hughesa operował znakami pisarskimi. Zarówno odbiornik jak i nadajnik były wyposażone w obrotowe tarcze z czcionkami. Kiedy po stronie nadawczej włączano napięcie do styku tarczy, odpowiadającego danej literze lub cyfrze, po stronie odbiorczej młoteczek odbijał na papierowej taśmie będący akurat naprzeciwko znak na tarczy. Wiadomość wybijana była na wąskiej wstędze papieru za pomocą specjalnie zaprojektowanych czcionek wycinających w niej niewielkie otwory. Szybkość transmisji osiągała 180 znaków na minutę.
W ciągu zaledwie kilku lat od opatentowania, system Hughesa został przyjęty przez większość przedsiębiorstw telekomunikacyjnych w Stanach Zjednoczonych, w tym Western Union Telegraph Company, faktycznego monopolistę na rynku amerykańskim. Wkrótce system Hughesa stał się także standardem w krajach europejskich, gdzie stosowany był aż do końca ery telegrafu w drugiej połowie XX wieku.

</doc>
<doc id="2221129" url="https://pl.wikipedia.org/wiki?curid=2221129" title="Murawy w Haćkach">
Murawy w Haćkach

Murawy w Haćkach (PLH200015) – obszar mający znaczenie dla Wspólnoty (planowany specjalny obszar ochrony siedlisk) sieci Natura 2000 obejmujący siedliska murawowe pod Bielskiem Podlaskim (157,3 ha). Teren ten jest ponadto w zainteresowaniu archeologów. Pod koniec roku 2010 otrzymał plan zadań ochronnych, jako pierwszy w Polsce obszar Natura 2000. Jako że stwierdzono brak uzgodnienia projektu aktu prawa miejscowego z wojewodą, został on uchylony 15 kwietnia 2011 r., jednak po usunięciu nieprawidłowości formalnych został ponownie przyjęty 27 maja 2011 roku.
Położenie.
OZW Murawy w Haćkach składa się z trzech odrębnych fragmentów leżących na Wysoczyźnie Bielskiej. Większa część znajduje się na terenie wsi Haćki. Obejmuje formy staroglacjalne (niecki wytopiskowe i kemy).
Przyroda.
Najważniejszą część obszaru stanowią pagórki kemowe pokryte murawami kserotermicznymi, jednymi z najlepiej zachowanych na północnym Podlasiu. Duża część obszaru pokryta jest również bardziej zwartymi łąkami i zaroślami. Wśród zarośli są jałowczyska i lasy łęgowe typowe dla tego typu siedlisk, ale również nasadzenia drzew leśnych. Mniejsze fragmenty stanowią torfowisko przepływowe. Większość terenu jest użytkowana rolniczo – od pastwisk, przez łąki, po grunty orne. W ramach obszaru znajduje się mały fragment zabudowy wiejskiej. Z użytkowanych siedlisk najcenniejsze przyrodniczo są ekstensywnie wykorzystywane łąki świeże typu rajgrasowego. Również murawy mają charakter półnaturalny i powstały w wyniku wielowiekowej działalności człowieka. Mozaika siedlisk sprawia, że przyroda okolicy wyróżnia się zróżnicowaniem gatunkowym na tle zdominowanej przez krajobraz rolniczy Równiny Bielskiej. Stwierdzono w niej ok. 400 gatunków roślin naczyniowych i ok. 50 gatunków ptaków, a także po kilka gatunków gadów i płazów. Wiele z nich jest rzadkich lub chronionych prawem polskim i unijnym. Jeden z fragmentów ostoi (pod wsią Proniewicze) był jednym z nielicznych stanowisk wymierającego w Polsce storczyka cuchnącego.
Siedliska przyrodnicze.
OZW Murawy w Haćkach powołano dla ochrony następujących siedlisk przyrodniczych:
Inne formy obszarowej ochrony przyrody.
Obszar nie jest objęty inną niż wynikająca z sieci Natura 2000 ochroną powierzchniową. Najbliższe mu obszary sieci Natura 2000 to OZW Ostoja w Dolinie Górnej Narwi i SOOP Dolina Górnej Narwi, jednak jest stosunkowo izolowany od sieci.
Zagrożenia.
Główne zagrożenia dla przyrody obszaru to intensyfikacja lub zarzucenie użytkowania pastwiskowo-łąkarskiego. Może to prowadzić odpowiednio do zubożenia gatunkowego, kosztem intensywniejszej produkcji lub do zarośnięcia (spontanicznego lub wskutek zalesień) otwartych terenów. Zniszczenie siedliska może nastąpić również w wyniku wydobycia kruszywa z kemów lub niekontrolowanej działalności archeologicznej i presji turystycznej.

</doc>
<doc id="2221130" url="https://pl.wikipedia.org/wiki?curid=2221130" title="Honkenia piaskowa">
Honkenia piaskowa

Honkenia piaskowa ("Honckenya peploides" L.) – gatunek rośliny reprezentujący monotypowy rodzaj honkenia ("Honckenya") z rodziny goździkowatych ("Caryophyllaceae"). Występuje na plażach nadmorskich w strefie umiarkowanej i subarktycznej na półkuli północnej, także nad Bałtykiem. Bylina ta odgrywa istotną rolę w formowaniu wydm w pierwszym etapie ich powstawania. Przystosowaniem do warunków siedliskowych jest m.in. odporność na zawiewanie przez wiatr i wykorzystywanie pędzonych przez wiatr ziaren piasku do zapylenia. Dla siedlisk honkenii zagrożeniem jest przekształcanie wybrzeży wydmowych i masowy wypoczynek na plażach. Na dalekiej północy jest używana jako roślina jadalna.
Rozmieszczenie geograficzne.
Honkenia piaskowa występuje na morskich wybrzeżach półkuli północnej między 30° i 80° szerokości geograficznej. Rośnie na piaskach wzdłuż atlantyckich wybrzeży Europy północnej i zachodniej, wzdłuż brzegów Morza Bałtyckiego i Północnego, najdalej na południe sięgając ciągłym zasięgiem środkowej Portugalii. Pojedyncze stanowiska stwierdzano także na południowych krańcach Półwyspu Iberyjskiego, a nawet nad Morzem Śródziemnym – na Lazurowym Wybrzeżu. Występuje na wybrzeżach w strefie arktycznej – wzdłuż północnej Azji, jest na wyspach Svalbard, wokół Grenlandii (z wyjątkiem wybrzeży na najdalszej północy), na wyspach Archipelagu Arktycznego, rośnie wzdłuż kontynentalnych wybrzeży Ameryki Północnej sięgając na południu Wirginii nad Atlantykiem i Oregonu nad Pacyfikiem. Poza wybrzeżem amerykańskim honkenia spotykana jest na Aleutach, na północno-wschodnich wybrzeżach Azji i na Wyspach Japońskich.
Jako roślina zawleczona stwierdzona została także w Ameryce Południowej.
W Polsce występuje wzdłuż całego wybrzeża Bałtyku, z wyjątkiem odcinków klifowych. Największe skupiska honkenii w Polsce występują na plażach wysp Uznam i Wolin w rejonie Bramy Świny.
Systematyka i zmienność.
Rodzaj "Honckenya" J. F. Ehrhart, Neues Mag. Aerzte 5: 206. 1783 zaliczany jest do plemienia "Alsineae" i podrodziny "Alsinoideae" w obrębie rodziny goździkowatych. Podobieństwo honkenii do monotypowego rodzaju "Wilhelmsia" z Alaski i północno-wschodniej Azji było uznawane długi czas za przykład konwergencji spowodowanej bytowaniem w tych samych warunkach siedliskowych. Badania molekularne potwierdziły jednak bardzo bliskie pokrewieństwo obu taksonów. Analizy cech morfologicznych i molekularnych wskazują na to, że oba są taksonami siostrzanymi i tworzą z kolei grupę siostrzaną wobec endemicznego dla Hawajów rodzaju "Schiedea". Wszystkie te trzy rodzaje wyodrębniane są w sekcję "Schiedea".
Pierwszy naukowy opis honkenii sporządził Karol Linneusz, który włączył ten gatunek do rodzaju "Arenaria". W odrębny rodzaj wyłączył tę roślinę Jakob Friedrich Ehrhart w 1788, jednak do połowy XX wieku trwały dyskusje o jej pozycji systematycznej (w tym proponowano zaliczenie jej do rodzaju "Minuartia"). Mocnego argumentu za potrzebą wyodrębnienia honkenii w randze rodzaju dostarczyły dopiero badania nad jej kariotypem w latach 50. XX wieku.
Honkenia piaskowa to takson bardzo polimorficzny. W przeszłości opisywano z różnych części zasięgu rozmaite gatunki honkenii lub podgatunki i odmiany. Od przełomu XX i XXI wieku wyróżnia się już zwykle tylko jeden gatunek w obrębie monotypowego rodzaju z 4 podgatunkami:
Biologia.
Rozwój.
Hemikryptofit. Bylina kwitnąca od czerwca do sierpnia, w łagodniejszym klimacie od maja do lipca. Kwiaty silnie pachną miodem, wytwarzają dużo nektaru i zapylane są przez owady, które jednak rzadko odwiedzają kwiaty honkenii. Zdarza się, że dochodzi do samozapylenia, jednak najczęściej zapylenia dokonuje pędzony przez wiatr piasek. Pyłek przyczepia się do ziaren piasku, które wpadają do kwiatów z płodnymi pręcikami. Następnie ziarna takie zostawiają pyłek na znamionach słupka, jeśli tylko zostaną przeniesione przez podmuchy powietrza do kwiatów z płodną zalążnią. Rośliny tworzące tylko kwiaty żeńskie lub męskie tworzą zwykle wyraźnie rozdzielone przestrzennie kępy, na co kluczowy wpływ zdają się mieć mikrosiedliskowe różnice w dostępności do wody. Daleko na północy często rozwijają się tylko lub głównie okazy męskie. Owoce dojrzewają w okresie od lipca do września. Siewki obserwowane są rzadko. Siewka w początkowym okresie rozwoju wytwarza palowy korzeń pierwotny wrastający w głąb ziemi.
Poza rozmnażaniem generatywnym, ważną rolę w rozprzestrzenianiu się roślin odgrywa rozmnażanie wegetatywne (wzrost klonalny). Służące do tego podziemne kłącza rozrastają się od wiosny do jesieni i kierują się ku górze wyrastając nad powierzchnię w roku następnym. Pędy nadziemne odnawiają się z białych pąków rozwijających się na kłączach i w kątach liści zasypywanych przez piasek pędów nadziemnych.
Anatomia.
Łodyga okryta jest jednowarstwową epidermą zbudowaną z wielokątnych komórek o nieznacznie zgrubiałych ścianach komórkowych. Pod nią znajduje się gruba warstwa miękiszu złożona z 10-12 warstw cienkościennych komórek tworząca korę pierwotną. W zasypanych łodygach kora ta kurczy się i w końcu odpada. Znajdująca się pod korą jednowarstwowa endoderma staje się wówczas warstwą zewnętrzną. Głębiej położona okolnica otacza kolateralne wiązki przewodzące i dalej występujące pasma kolenchymy. Niezróżnicowana tkanka korkotwórcza znajdująca się pod okolnicą tworzy nową warstwę ochronną na zasypanych odcinkach łodygi.
Liście honkenii okryte są jednowarstwową epidermą utworzoną z komórek cienkościennych. Aparaty szparkowe umieszczone są między 4 komórkami skórki, rzadziej 3 lub 2. Na przekroju poprzecznym liście są półksiężycowate i wypełnione komórkami miękiszu asymilacyjnego z druzami. Wiązki przewodzące w liczbie 5 do 8 biegną środkiem liścia. Podobnie jak kora pierwotna, także zasypane liście z czasem marnieją i zanikają.
Genetyka.
W różnych populacjach honkenii w różnych obszarach zasięgu i niezależnie od podziału na podgatunki stwierdzano następujące liczby chromosomów 2n = 66, 68, 70, przy czym wartością podstawową jest 2n=68. Obecność wartości skrajnych tłumaczona jest aneuploidią, nie wpływającą na budowę morfologiczną roślin. Poziom ploidalności wynosi 4x, gdzie x = 17. Mimo dużego znaczenia wzrostu klonalnego w poszczególnych kępach honkenii stwierdzono duże zróżnicowanie genotypowe, co jest tym bardziej zaskakujące, że w poszczególnych kępach zwykle wszystkie rośliny tworzą takie same, jednopłciowe kwiaty.
Ekologia.
Siedlisko.
Honkenia odgrywa dużą rolę w inicjowaniu powstawania wydm białych na odcinkach wybrzeży wydmowych, na których dochodzi do akumulacji piasków i przyrostu plaży na szerokość. Sztywne, mięsiste pędy i liście powodują zatrzymywanie się ziaren piasku pędzonych wiatrem i powstawanie inicjalnych wydm białych. Zasypane rośliny szybko rosną, rozgałęziają się i ponownie wznoszą ponad poziom piasku. Honkenia będąc rośliną przystosowaną do warunków plażowych, w miarę wzrostu wysokości wydmy wyraźnie ustępuje trawom typowym dla wydm – w Europie wydmuchrzycy piaskowej i piaskownicy zwyczajnej, a w Ameryce Północnej wydmuchrzycy "Leymus mollis".
Poza plażami piaszczystymi honkenia rośnie także na plażach żwirowych i kamienistych, także w szczelinach skał na brzegu morskim, na piaszczystych łachach wśród solnisk nadmorskich. Pojawia się miejscami także na piaszczystych i żwirowych brzegach rzek do 30 km w górę ich biegu. Dobrze znosi zarówno zasypywanie piaskiem jak i okresowe zalewanie.
Fitosocjologia.
Rośnie w ubogich gatunkowo zbiorowiskach, o niewielkim pokryciu roślin, wynoszącym zwykle około kilkunastu procent. W Europie środkowej jest dominantem zespołu roślinnego "Honckenyo-Agropyretum juncei", choć występuje również w innych zbiorowiskach wydmowej roślinności inicjalnej (klasa "Ammophiletea"), np. "Elymo-Ammophiletum arenariae". Pierwszy z wymienionych, zespół honkenii i perzu sitowego, jest typowy dla siedlisk bardziej zasolonych, na polskim wybrzeżu jego występowanie ogranicza się do Wolina i okolic. W zespole traw wydmowych – wydmuchrzycy piaskowej i piaskownicy zwyczajnej wyróżnia się podzespół z honkenią piaskową "Elymo-Ammophiletum arenariae honckenyetosum". Zbiorowisko to spotykane jest na siedliskach mniej zasolonych, na środkowym i wschodnim odcinku wybrzeża. Roślinami towarzyszącymi honkenii, obok wspomnianych gatunków charakterystycznych dla zespołów roślinnych są: solanka kolczysta "Salsola kali"‚ rukwiel nadmorska "Cakile maritima"‚ łoboda nadbrzeżna "Atriplex littoralis", kostrzewa czerwona "Festuca rubra" subsp. "arenaria", lepiężnik kutnerowaty "Petasites spurius", groszek nadmorski "Lathyrus japonicus".
Po drugiej stronie Atlantyku, na wybrzeżach Ameryki Północnej oraz Grenlandii honkenia tworzy wspólnie z wydmuchrzycą "Leymus mollis" zespół "Honckenyo diffusae-Elymetum mollis" Thannh. 1975. Gatunki te rosną obok siebie także na wybrzeżach Pacyfiku.
Zależności międzygatunkowe.
Honkenia piaskowa jest rośliną żywicielską dla przedstawiciela stonkowatych – tarczyka żółtawego ("Cassida flaveola") oraz larw motyli: rolnicy szkółkówki ("Agrotis vestigialis"), ceglicy wilżynówki ("Pyrrhia umbra"), "Sideridis albicolon", "Euxoa cursoria".
W 2008 w Ameryce Północnej odkryto populacje honkenii bardzo silnie porażone grzybem z rodzaju sypnik – "Uromyces acuminatus" z rdzowatych.
Nazewnictwo.
Nazwa naukowa i polska nazwa zwyczajowa upamiętnia niemieckiego botanika i urzędnika – Gerharda Augusta Honckenyego. Epitet gatunkowy "peploides" oznacza roślinę podobną do roślin z rodzaju bebłek ("Peplis").
Zanim przyjęło się wyodrębnianie honkenii w odrębny rodzaj, w języku polskim roślina ta zwana była "piaskowiec", podobnie jak inne rośliny z rodzaju "Arenaria", do której zaliczył honkenię Linneusz. Później od nazwy rodzajowej zwana już była "honkenją" i w końcu "honkenią".
Zagrożenia i ochrona.
Honkenia zajmuje siedliska narażone na niszczenie podczas sztormów. W przypadku erozji podłoża, odsłonięte pędy są uszkadzane i odrywane. O ile pędy nie zostaną przysypane ponownie piaskiem – giną. Dużym zagrożeniem jest przekształcanie wybrzeża morskiego – zabudowa i utrwalanie wydm, w tym także poprzez wprowadzanie silnie rosnących gatunków inwazyjnych. Kluczowym zagrożeniem dla honkenii jest presja związana z wypoczynkiem nadmorskim. Plażowicze zadeptują rośliny i niszczą akumulacyjne formy wydm. Gatunek został umieszczony na polskiej czerwonej liście w kategorii NT (bliski zagrożenia).
Honkenia nie jest objęta prawną ochroną gatunkową, jednak w całej Unii Europejskiej jej siedliska stanowią przedmiot ochrony w sieci Natura 2000. Po drugiej stronie Atlantyku uznana została za gatunek specjalnej troski na listach roślin zagrożonych w stanach Connecticut i Maryland.
W Polsce zaleca się wprowadzenie na najlepiej zachowanych siedliskach tego gatunku zakazu rekreacyjnego i turystycznego użytkowania plaży. Dodatkowo postuluje się w takich miejscach zakaz stabilizacji piasków, zarówno metodami technicznymi, jak i poprzez nasadzenia roślin. Wskazuje się jako celowe dokonywanie restytucji honkenii w miejscach osłoniętych od działania fal.
Zastosowanie.
Roślina może być uprawiana i spożywana jako warzywo. Posiada nieco cierpki, kwaśny smak oraz delikatny aromat. Najlepiej smakuje przed kwitnieniem. Jest bogata w witaminę A i C. Liście mogą być także kiszone. Na Islandii rośliny są maczane w serwatce i fermentowane. Uzyskuje się w ten sposób napój o smaku przypominającym nieco olej z oliwek. Nasiona, których zbiór jednak jest trudny i nużący, używane są jako dodatek do potraw mącznych. Inuici mieszają też drobno siekane liście honkenii z tłuszczem reniferów i jagodami przyrządzając w ten sposób "inuickie lody". Poza tym honkenia bywa spożywana przez nich jako dodatek do tłuszczu foczego, na surowo i gotowana. Pędy honkenii po wielokrotnym przegotowaniu przechowywane są jako pożywienie zimowe.
Uprawa.
Honkenia jest uprawiana na łatwo przepuszczalnych, ubogich glebach w miejscach dobrze nasłonecznionych. Rosnąć ma dobrze zarówno na stanowiskach wilgotnych jak i suchych. Według innych źródeł wymaga podłoża stale wilgotnego. Mając odpowiednie warunki szybko się rozrasta. Honkenia łatwo rozmnaża się wegetatywnie. Najlepiej rozdzielać silnie rozrośnięte rośliny wczesną wiosną i po dobrym ukorzenieniu w inspekcie wysadzać wiosną na stanowiska docelowe. Nasiona (zbierane po dojrzeniu i wyschnięciu torebek) wysiewa się w marcu w inspekcie. Siewki rozdziela się do osobnych doniczek i wysadza latem na stanowiska docelowe.

</doc>
<doc id="2221131" url="https://pl.wikipedia.org/wiki?curid=2221131" title="Honckenya peploides">
Honckenya peploides



</doc>
<doc id="2221132" url="https://pl.wikipedia.org/wiki?curid=2221132" title="Rozmowa juzowa">
Rozmowa juzowa



</doc>
<doc id="2221133" url="https://pl.wikipedia.org/wiki?curid=2221133" title="Honckenya">
Honckenya



</doc>
<doc id="2221134" url="https://pl.wikipedia.org/wiki?curid=2221134" title="Honkenia">
Honkenia



</doc>
<doc id="2221136" url="https://pl.wikipedia.org/wiki?curid=2221136" title="Parafia św. Józefa Robotnika w Kłaju">
Parafia św. Józefa Robotnika w Kłaju

Parafia pw. Świętego Józefa Robotnika w Kłaju - parafia należąca do dekanatu Niepołomice archidiecezji Krakowskiej. 
Kościołem parafialnym jest kościół pw. Św. Józefa Robotnika w Kłaju.

</doc>
<doc id="2221137" url="https://pl.wikipedia.org/wiki?curid=2221137" title="Operacja Reszka">
Operacja Reszka

Operacja Reszka – spektakl telewizyjny "Sceny Faktu" Teatru Telewizji z 2009 roku w reżyserii Ewy Pytki według scenariusza Włodzimierza Kuligowskiego. Konsultantem historycznym scenariusza spektaklu był Norbert Wójtowicz. Widowisko miało swoją premierę 15 marca 2010 roku.
Fabuła.
Spektakl poświęcony jest jednej z najbardziej spektakularnych akcji polskiego wywiadu na przełomie lat 70. i 80., a zarazem jednej z jego najbardziej spektakularnych klęsk. Opowiada historię studenta KUL-u Piotra Jeglińskiego, który wraz ze skupionym wokół niego środowiskiem opozycyjnym próbuje w połowie lat 70. odkłamywać historię. Po wyjeździe do Paryża Jegliński zakłada emigracyjną filię Spotkań i organizuje własne kanały przerzutowe książek i ulotek do kraju. W konsekwencji Służba Bezpieczeństwa poddaje go i jego rodzinę totalnej inwigilacji. Sprawa o kryptonimie „Reszka” miała za cel doprowadzić do „wyeliminowania” Jeglińskiego. Przy pomocy zwerbowanego kuriera nielegalnej literatury Kazimierza bezpieka postanowiła zlikwidować Reszkę, ale w Paryżu Jegliński zmusił Kazimierza do przyznania się do współpracy z SB. Kazimierz został aresztowany przez francuskie służby specjalne, a następnie wymieniony za dziennikarza „Libération”, oskarżonego w PRL o szpiegostwo.
Nagrody i wyróżnienia.
W styczniu 2011 w Nowym Jorku reżyser spektaklu "Operacja Reszka" Ewa Pytka otrzymała nagrodę indywidualną w konkursie History Makers Awards 2011, a spektakl specjalną nagrodę jury.

</doc>
<doc id="2221141" url="https://pl.wikipedia.org/wiki?curid=2221141" title="Szahab Gordan">
Szahab Gordan

Szahabeddin Gordan (per. شهاب گردان, ur. 22 maja 1984 w Dżujbarze) – irański piłkarz występujący na pozycji bramkarza w drużynie Sanat Naft Abadan.
Kariera piłkarska.
Szahab Gordan jest wychowankiem klubu Nassadżi Mazandaran. W 2005 przeszedł do zespołu Abu Moslem Meszhed. Po czterech sezonach odszedł do drużyny Zob Ahan. W sezonie 2009/2010 zajął ze swoim klubem drugie miejsce w lidze irańskiej – Pucharze Zatoki Perskiej. Doszedł także do finału Azjatyckiej Ligi Mistrzów. Następnie grał w takich klubach jak: Persepolis FC, Sepahan Isfahan i Padideh FC. W 2018 przeszedł do klubu Sanat Naft Abadan.
Szahab Gordan w 2011 zadebiutował w reprezentacji Iranu. W 2011 został powołany do kadry narodowej na Puchar Azji. Jego drużyna zajęła pierwsze miejsce w grupie i odpadła w ćwierćfinale z Koreą Południową.

</doc>
<doc id="2221142" url="https://pl.wikipedia.org/wiki?curid=2221142" title="Wiktoryn (Bielajew)">
Wiktoryn (Bielajew)

Wiktoryn, imię świeckie Władimir Wasiljewicz Bielajew (ur. 4 czerwca 1903 w Błosznikach, zm. 16 marca 1990) – rosyjski biskup prawosławny.
W 1924 ukończył prawosławne seminarium duchowne w Wilnie i podjął pracę jako cerkiewny psalmista. Święcenia kapłańskie przyjął z rąk arcybiskupa wileńskiego Teodozjusza 29 kwietnia 1928. Następnie prowadził działalność duszpasterską w różnych parafiach w Wilnie oraz na Grodzieńszczyźnie. W 1931 ukończył studia w Studium Teologii Prawosławnej Uniwersytetu Warszawskiego.
W 1962 uzyskał dyplom Moskiewskiej Akademii Duchownej w trybie eksternistycznym. Od lat 60. XX wieku służył w różnych parafiach w Tule, w tym w soborze Wszystkich Świętych w tym mieście. W 1970 został dziekanem I dekanatu tulskiego. 1 czerwca 1973 złożył wieczyste śluby zakonne, przyjmując imię Wiktoryn. Otrzymał również godność archimandryty. Dwa dni później w soborze Objawienia Pańskiego w Moskwie miała miejsce jego chirotonia na biskupa permskiego i solikamskiego. Jako konsekratorzy wzięli w niej udział patriarcha moskiewski i całej Rusi Pimen, metropolici leningradzki i nowogrodzki Nikodem, kijowski i halicki Filaret, kruticki i kołomieński Serafin, tulski i bielowski Juwenaliusz, chersoński i odeski Sergiusz, lwowski i tarnopolski Mikołaj; arcybiskupi charkowski i bohoduchowski Nikodem, symferopolski i krymski Leoncjusz, wołokołamski Pitirim oraz biskupi penzeński i sarański Melchizedek, dmitrowski Włodzimierz, kaliniński i kaszyński Hermogen, woroneski i lipiecki Platon, podolski Serapion oraz zarajski Chryzostom.
3 września 1974 został biskupem wiedeńskim i austriackim. Po roku został wikariuszem eparchii tulskiej i bielowskiej z tytułem biskupa aleksińskiego. W 1977 mianowano go ordynariuszem tejże eparchii, zaś po roku przeniesiono na katedrę wileńską i litewską. Od 1982 nosił tytuł arcybiskupa. Zmarł w 1990 i został pochowany w podziemiach cerkwi monasteru Św. Ducha w Wilnie.

</doc>
<doc id="2221143" url="https://pl.wikipedia.org/wiki?curid=2221143" title="Shahabeddin Gordan">
Shahabeddin Gordan



</doc>
<doc id="2221144" url="https://pl.wikipedia.org/wiki?curid=2221144" title="Parafia św. Jana Chrzciciela w Lubniu">
Parafia św. Jana Chrzciciela w Lubniu

Parafia Świętego Jana Chrzciciela w Lubniu – parafia należąca do dekanatu Pcim w archidiecezji krakowskiej. 
Obecnie proboszczem jest ks. mgr Piotr Sulek.

</doc>
<doc id="2221145" url="https://pl.wikipedia.org/wiki?curid=2221145" title="Krzysztof Tomasiak">
Krzysztof Tomasiak

Krzysztof Tomasiak (ur. 3 kwietnia 1990) – polski lekkoatleta specjalizujący się w skoku w dal.
W 2009 odpadł w eliminacjach podczas mistrzostw Europy juniorów.
Medalista mistrzostw Polski seniorów – ma na koncie jeden brązowy medal (Bielsko-Biała 2010). Stawał na podium juniorskich mistrzostw kraju oraz dwukrotnie zdobywał medale młodzieżowych mistrzostw Polski – srebrny (Kraków 2010) i brązowy (Gdańsk 2011).
Rekordy życiowe: stadion – 7,84 (13 czerwca 2015, Kraków); hala – 7,70 (8 lutego 2014, Spała). 

</doc>
<doc id="2221147" url="https://pl.wikipedia.org/wiki?curid=2221147" title="Geo-IK-2">
Geo-IK-2

Geo-IK-2 – seria rosyjskich wojskowo-cywilnych satelitów geodezyjnych, następców serii Geo-IK, do wykonywania trójwymiarowych map powierzchni Ziemi. Planowana w latach 90. XX wieku, potem porzucona. Do projektu powrócono w 2001.
Wyniesienie pierwszego egzemplarza, Geo-IK-2 1, 1 lutego 2011, nie powiodło się i satelita wszedł na orbitę odmienną od planowanej. Start drugiego egzemplarza planowany jest na rok 2012.
Historia.
NPO PM (obecnie ISS Reszetniew) planowało trzecią generację satelitów geodezyjnych od 1982. Zaproponowano 4,5 tonowego satelitę opartego na platformie Estapheta, długości 5 metrów i średnicy 2 metrów. Miał on posiadać szkielet borowo-aluminiowy, ruchome panele słoneczne, radiatory gazowo-ciekłe. Kontrola żyroskopowa anteny miała zapewniać dokładność 15 minut łuku. Statek miał być produkowany przez zakłady Krasmasz w Krasnojarsku. Satelity te miały być wynoszone rakietami Zenit.
Projekt porzucono wraz z rozpadem Związku Radzieckiego. W połowie lat 90. XX wieku wróciły do niego Wojska Kosmiczne Federacji Rosyjskiej. Satelitę przeprojektowano do użycia z mniejszą rakietą Rokot. Średnicę modułu ciśnieniowego zmniejszono do 1,3 metra, a masę satelity do 900 kg. Wykorzystuje wiele elementów statków Uragan-M (GLONASS-M), m.in. systemy zasilania, napędowe. System kontroli położenia i lotu zaczerpnięto z satelitów SESAT, Ekspress-AM i Lutch 4. Prace nad satelitą przerwano w 1997 i wrócono do nich w 2001.
Budowa.
Produkowany w oparciu o platformę Uragan-M przez zakłady ISS Reszetniew.
Wyposażony w dwa panele ogniw słonecznych. Kształt walcowaty. Masa około 1400 kg. Stabilizowany trójosiowo.
Instrumenty.
Drugi statek ma wynieść mikrofalowy wysokościomierz MIRAM, o lepszych osiągach.

</doc>
<doc id="2221148" url="https://pl.wikipedia.org/wiki?curid=2221148" title="Geo-IK-2 1">
Geo-IK-2 1

Geo-IK-2 1 – rosyjski wojskowo-cywilny satelita geodezyjny do wykonywania trójwymiarowych map powierzchni Ziemi i mapowania ziemskiego pola grawitacyjnego; pierwszy statek serii Geo-IK-2.
Wystrzelony 1 lutego 2011 nie osiągnął docelowej kołowej orbity o wysokości 1000 km i wszedł na orbitę eliptyczną. Według pierwszych informacji wskazywano na usterkę członu Briz-KM i jego nie włączenie się. Amerykańskie służby radarowe wykryły jednak 2 lutego 2 obiekty na zbliżonych orbitach, co oznaczało, że satelita odłączył się od rakiety (powinno to nastąpić w 95 minucie lotu).
Po początkowych doniesieniach o braku kontaktu z satelitą, 2 lutego podano, że odebrano sygnały radiowe z niego. Kontakt nawiązano o 08:12 GMT 2 lutego. Odebrana telemetria wskazywała, że panele słoneczne satelity zostały rozłożone.
Według agencji prasowej Interfax satelita miał za mało paliwa, by samodzielnie osiągnąć docelową orbitę, nawet za cenę znacznego skrócenia czasu trwania misji.
Był to pierwszy rosyjski satelita geodezyjny od 1994 roku. Pierwotnie start planowano na listopad 2010, ale został przeniesiony z powodów technicznych na 14 grudnia. Potem przesunięto go na 27 grudnia, a ostatecznie na początek lutego 2011.

</doc>
<doc id="2221149" url="https://pl.wikipedia.org/wiki?curid=2221149" title="Parafia św. Mikołaja w Pcimiu">
Parafia św. Mikołaja w Pcimiu

Parafia Świętego Mikołaja – rzymskokatolicka parafia w Pcimiu, należąca do dekanatu Pcim w archidiecezji krakowskiej. Od 2011 roku funkcję proboszcza sprawuje ks. kan. dr Lucjan Pezda.

</doc>
<doc id="2221150" url="https://pl.wikipedia.org/wiki?curid=2221150" title="H.R.F. Keating">
H.R.F. Keating

Henry Reymond Fitzwalter Keating (ur. 31 października 1926 r. w St Leonards-on-Sea, Wielka Brytania, zm. 27 marca 2011) - angielski pisarz, autor m.in. serii powieści kryminalnych o inspektorze Ganeshu Ghote z Bombaju. Jest autorem listy 100. najlepszych powieści kryminalnych wydanych do 1986. Opublikował trzy powieści pod pseudonimem Evelyn Hervey.

</doc>
<doc id="2221153" url="https://pl.wikipedia.org/wiki?curid=2221153" title="Side Assist">
Side Assist

Side Assist − system składający się z czujników w tylnym zderzaku, lub kamer przy lusterkach, które monitorują obszar za pojazdem i obok niego. W ten sposób zostaje wyeliminowana tzw. martwa strefa. Przy włączeniu kierunkowskazu i zmianie pasa ruchu na taki, po którym porusza się inny pojazd, system sygnalizuje lampką (lub lampką z dźwiękiem), że pas jest zajęty. System ten stosowany jest m.in. w samochodach koncernu Volkswagen czy Mercedes-Benz. Podobne rozwiązanie w swoich samochodach stosuje Volvo nosi ono nazwę BLIS 

</doc>
<doc id="2221154" url="https://pl.wikipedia.org/wiki?curid=2221154" title="Park Assist">
Park Assist

Park Assist − system wspomagający parkowanie samochodów.
Podczas jazdy samochodem z prędkością do ok. 30 km/h przestrzeń z boku pojazdu jest skanowana. Jeśli długość luki parkingowej jest wystarczająca, system informuje o tym kierowcę, a po zaakceptowaniu przez niego miejsca, samochód oblicza idealną drogę do przeprowadzenia manewru. Zadaniem kierowcy jest włączenie wstecznego biegu i kontrola prędkości. Park Assist cały manewr wykonuje sam (przejmuje kontrolę nad układem kierowniczym).

</doc>
<doc id="2221155" url="https://pl.wikipedia.org/wiki?curid=2221155" title="Rear Assist">
Rear Assist

Rear Assist − asystent parkowania w samochodach
Opiera się na działaniu kamery cofania zintegrowanej z pokrywą bagażnika. Włączenie biegu wstecznego powoduje wyświetlenie na ekranie systemu radiowego lub radiowo-nawigacyjnego obrazu z kamery. Tryb pracy - w zależności od parkowania poprzecznego lub parkowania wzdłużnego, określa się za pomocą przycisków obsługi radia lub nawigacji. Po wyłączeniu biegu wstecznego, kamera cofania jeszcze przez kilka sekund pokazuje przestrzeń za samochodem. 
Asystent parkowania umożliwia wyświetlenie realnego obrazu za samochodem i pozwala na bezpieczne cofanie i precyzyjne parkowanie tyłem.

</doc>
<doc id="2221157" url="https://pl.wikipedia.org/wiki?curid=2221157" title="Klauzula generalna">
Klauzula generalna

Klauzula generalna (łac. "clausula generalis") – zwrot niedookreślony o charakterze wartościującym, świadomie dający swobodę decyzyjną i odsyłający do norm pozaprawnych, zawarty w akcie normatywnym, umożliwiający zastosowanie pewnego stopnia dowolności w wykładni prawa. 
Prawodawca stosuje klauzulę generalną w celu umożliwienia stosowniejszej – w zależności od przypadku – kwalifikacji czynu podejmowaną przez organ orzekający. Dodatkowo używanie tychże zwrotów ma na celu realizowanie określonych, pożądanych, wartości aksjologicznych oraz zapobieganie dezaktualizacji prawa. Klauzule generalne poprzez swoje ogólnikowe sformułowania mogą stać w sprzeczności z warunkiem jasności i pewności prawa, przez co mogą uniemożliwić właściwe jego przestrzeganie.

</doc>
<doc id="2221158" url="https://pl.wikipedia.org/wiki?curid=2221158" title="Parafia Matki Bożej Śnieżnej w Tokarni">
Parafia Matki Bożej Śnieżnej w Tokarni

Parafia Matki Bożej Śnieżnej w Tokarni – parafia rzymskokatolicka należąca do dekanatu Pcim archidiecezji krakowskiej. 

</doc>
<doc id="2221159" url="https://pl.wikipedia.org/wiki?curid=2221159" title="Fiodor Kuzniecow (1898–1961)">
Fiodor Kuzniecow (1898–1961)

Fiodor Isidorowicz Kuzniecow (, ur. w Bałbiecznie, zm. 22 marca 1961 w Moskwie) – radziecki wojskowy, generał pułkownik.
Życiorys.
Urodził się we wsi Bałbieczyno w obwodzie mohylewskim. W 1914 roku został wcielony do armii rosyjskiej, gdzie ukończył szkołę chorążych. Uczestnik I wojny światowej. Walczył na Froncie Zachodnim, dowódca plutonu i drużyny pieszych zwiadowców.
W 1918 roku wstąpił do Armii Czerwonej. Brał udział w wojnie domowej na Froncie Zachodnim i na Białorusi. W tym czasie był kolejno: dowódcą kompanii, batalionu, pułku.
Po zakończeniu wojny domowej w latach 1922–1935 był kolejno dowódcą pułku strzelców, komendantem oddziału szkolnego, komendantem Moskiewskiej Wojskowej Szkoły Piechoty. W latach 1935–1938 był pracownikiem Akademii Wojskowej im. M. Frunzego, kolejno komendantem kursu, szefem fakultetu i katedry.
W czerwcu 1938 roku został zastępcą dowódcy Specjalnego Białoruskiego Okręgu Wojskowego, funkcję tę pełnił czerwca 1940 roku. W trakcie agresji ZSRR na Polskę we wrześniu 1939 roku pełnił funkcję zastępcy dowódcy Frontu Białoruskiego utworzonego na bazie Specjalnego Białoruskiego Okręgu Wojskowego.
W czerwcu 1940 roku został komendantem Akademii Sztabu Generalnego, w sierpniu dowódcą Północnokaukaskiego Okręgu Wojskowego, a w grudniu Specjalnego Nadbałtyckiego Okręgu Wojskowego.
W chwili ataku Niemiec na ZSRR był dowódcą Frontu Północno-Zachodniego powstałego na bazie dowodzonego przez niego okręgu wojskowego. Został odwołany ze stanowiska dowódcy frontu z powodu klęski podległych oddziałów i przeniesiony w lipcu 1941 roku na stanowisko dowódcy 21 Armii. W dniu 26 lipca 1941 roku został dowódcą utworzonego Frontu Centralnego, którym dowodził w czasie walk w rejonie Smoleńska.
W dniu 14 sierpnia 1941 roku został dowódcą 51 Samodzielnej Armii, której zadaniem była obrona Krymu. W związku z przełamaniem pozycji obronnych 51 Armii przez wojska niemieckie w październiku 1941 roku został odwołany ze stanowiska.
W listopadzie 1941 roku został odwołany do Moskwy, gdzie został szefem sztabu 28 Armii Rezerwowej, a grudniu zastępcą dowódcy Frontu Zachodniego i to stanowisko zajmował w czasie kontrofensywy pod Moskwą. W styczniu 1942 roku został dowódcą 61 Armii, którą dowodził do kwietnia 1942 roku.
W okresie do kwietnia do lipca 1942 roku był komendantem Akademii Wojskowej im. Woroszyłowa, później w dyspozycji Sztabu Generalnego.
W sierpniu 1943 roku został zastępcą dowódcy Frontu Wołchowskiego, a potem Karelskiego. W lutym 1945 roku został dowódcą Uralskiego Okręgu Wojskowego, którego dowódcą był do momentu przeniesienia do rezerwy.
W 1948 roku został przeniesiony do rezerwy. Zamieszkał w Moskwie, gdzie zmarł w 1961.

</doc>
<doc id="2221160" url="https://pl.wikipedia.org/wiki?curid=2221160" title="Das Boot">
Das Boot

"Das Boot" – debiutancki singel niemieckiego zespołu U96 wydany w 1991 i 1992 roku przez Cohiba Records, Polydor, Love Records i M &amp; G Records.

</doc>
<doc id="2221161" url="https://pl.wikipedia.org/wiki?curid=2221161" title="Max Steenberghe">
Max Steenberghe

Maximilien Paul Léon Steenberghe (ur. 2 maja 1899 w Goirle, zm. 22 stycznia 1972 w Lejdzie) - holenderski polityk.
Studiował prawo w Lejdzie, następnie pracował jako kierownik w fabryce tekstylnej w Goirle. W czerwcu 1934 wszedł do II gabinetu Hendrikusa Colijna jako minister spraw gospodarczych. 6 czerwca 1935 wystąpił z rządu, ale powrócił do władzy w IV gabinecie Colijna (od 24 czerwca 1937 do 15 lipca 1937) oraz II gabinecie Dirka Jana De Geera (od 10 sierpnia 1939 do 9 maja 1940). Potem zasiadał w rządach emigracyjnych. Należał początkowo do "Roomsch-Katholieke Staatspartij" a potem do Katolickiej Partii Ludowej ("Katholieke Volkspartij") - obecnego Apelu Chrześcijańsko - Demokratycznego. Przejściowo pełnił funkcje ministra przemysłu, handlu i żeglugi (1937, 1940 - 1941); ministra rolnictwa i rybołówstwa (1937 i 1941) oraz ministra finansów (1941).
W czerwcu 1937 roku odwiedził Polskę na czele holenderskiej delegacji gospodarczej.

</doc>
<doc id="2221162" url="https://pl.wikipedia.org/wiki?curid=2221162" title="Parafia św. Stanisława BM w Rabie Wyżnej">
Parafia św. Stanisława BM w Rabie Wyżnej

Parafia Świętego Stanisława Biskupa i Męczennika w Rabie Wyżnej – parafia rzymskokatolicka należąca do dekanatu Rabka archidiecezji krakowskiej. 
Od 1995 proboszczem był ks. Antoni Zuziak. Od połowy 2019 jest nim ks. Dariusz Ostrowski.

</doc>
<doc id="2221163" url="https://pl.wikipedia.org/wiki?curid=2221163" title="Alipiusz (Pohrebniak)">
Alipiusz (Pohrebniak)

Alipiusz, imię świeckie Wasyl Siemienowicz Pohrebniak (ur. 21 czerwca 1945 w Maliewce, zm. 2 listopada 2021) – arcybiskup Ukraińskiego Kościoła Prawosławnego Patriarchatu Moskiewskiego, wielki schimnik.
Życiorys.
Pochodził z rodziny chłopskiej. Po ukończeniu szkoły średniej podjął pracę w kołchozie, zaś od 1964 do 1966 odbywał zasadniczą służbę wojskową. W 1970 ukończył moskiewskie seminarium duchowne. Jako jego uczeń, w 1968, złożył wieczyste śluby mnisze w ławrze Troicko-Siergijewskiej. W tym samym roku przyjął święcenia na hierodiakona, zaś po dwóch latach na hieromnicha. W 1974 ukończył wyższe studia teologiczne w Moskiewskiej Akademii Duchownej.
Od 1977 do 1984 był proboszczem cerkwi Świętych Piotra i Pawła w Krasnym Łymani (obwód doniecki), zaś od 1984 przez rok – proboszczem cerkwi Narodzenia Matki Bożej w Krestiszczu. W latach 1985–1989 był z kolei proboszczem soboru Opieki Matki Bożej w Woroneżu. Od 1991 na nowo służył w Krasnym Łymanie, otrzymując równocześnie godność archimandryty. 6 października 1991 przyjął chirotonię biskupią z tytułem biskupa donieckiego i słowiańskiego. W roku następnym odmówił podpisania oficjalnej prośby soboru biskupów Ukraińskiego Kościoła Prawosławnego o nadanie mu autokefalii przez Patriarchat Moskiewski. Z tego powodu metropolita kijowski i całej Ukrainy Filaret odsunął go od katedry. W grudniu tego samego roku biskup Alipiusz złożył prośbę o przeniesienie w stan spoczynku, która została przyjęta. W czerwcu 1994 został wyznaczony na biskupa gorłowskiego i słowiańskiego, zaś od maja do września tego samego roku był "locum tenens" eparchii donieckiej. W 1997 ponownie przeszedł w stan spoczynku, po czym złożył śluby mnisze wielkiej schimy, zachowując to samo imię.
W 2014 został biskupem pomocniczym eparchii gorłowskiej z tytułem biskupa krasnołymańskiego.
W tym samym roku został mianowany arcybiskupem.
Zmarł w 2021 r. Pochowany na terenie monasteru Opieki Matki Bożej w Łymanie.

</doc>
<doc id="2221164" url="https://pl.wikipedia.org/wiki?curid=2221164" title="Subaru World Rally Team">
Subaru World Rally Team

Subaru World Rally Team – zespół rajdowy Subaru, który w latach 1990-2008 startował w Rajdowych Mistrzostw Świata (WRC).
W 1989 roku Subaru Tecnica International nawiązała współpracę z brytyjską firmą Prodrive w celu przygotowania odpowiedniego samochodu i wystartowania z nim w Rajdowych Mistrzostwach Świata. Początkowo było to Subaru Legacy RS grupy A, a jego debiut nastąpił w Rajdzie Safari 1990. W 1993 (w Rajdzie Finlandii) zadebiutowało Subaru Impreza grupy A, przygotowany od początku przez Prodrive, a w 1997 Impreza w specyfikacji WRC, którą rozwijano do końca startów zespołu w 2008 roku.

</doc>
<doc id="2221165" url="https://pl.wikipedia.org/wiki?curid=2221165" title="Błogosławiony Patryk">
Błogosławiony Patryk



</doc>
<doc id="2221166" url="https://pl.wikipedia.org/wiki?curid=2221166" title="Motocyklowe Grand Prix Malezji">
Motocyklowe Grand Prix Malezji

Motocyklowe Grand Prix Malezji - eliminacja Mistrzostw Świata Motocyklowych Mistrzostw Świata rozgrywana od 1991. Wyścigi odbywały się na torach Shah Alam Circuit, Johor Circuit od 1999 na Sepang.

</doc>
<doc id="2221167" url="https://pl.wikipedia.org/wiki?curid=2221167" title="555 Subaru World Rally Team">
555 Subaru World Rally Team



</doc>
<doc id="2221168" url="https://pl.wikipedia.org/wiki?curid=2221168" title="Bł. Patryk">
Bł. Patryk



</doc>
<doc id="2221170" url="https://pl.wikipedia.org/wiki?curid=2221170" title="Parafia Niepokalanego Poczęcia Najświętszej Maryi Panny w Spytkowicach">
Parafia Niepokalanego Poczęcia Najświętszej Maryi Panny w Spytkowicach

Parafia Niepokalanego Poczęcia Najświętszej Maryi Panny w Spytkowicach – parafia należąca do dekanatu Rabka archidiecezji Krakowskiej. 
Obecnie proboszczem jest ks. mgr Jan Gacek, który 1 lipca 2021 r. przejął rolę proboszcza od ks. mgr Stanisława Wąsika, po 9 latach jego posługi w parafii, jako proboszcza.

</doc>
<doc id="2221174" url="https://pl.wikipedia.org/wiki?curid=2221174" title="Jaskierek">
Jaskierek

Jaskierek ("Ceratocephala") – rodzaj roślin zielnych z rodziny jaskrowatych (w niektórych ujęciach systematycznych bywa włączany do rodzaju jaskier "Ranunculus"). Obejmuje 4 gatunki występujące na obszarze od północnej Afryki, poprzez Europę i Azję do wysp południowo-zachodniego Pacyfiku. W Polsce tylko jeden gatunek przejściowo zawlekany – jaskierek podolski "C. testiculata".
Systematyka.
Rodzaj z plemienia "Ranunculeae" z podrodziny "Ranunculoideae" z rodziny jaskrowatych "Ranunculaceae". W ujęciach systematycznych bardzo szeroko definiujących rodzaj jaskier "Ranunculus" rodzaj "Ceratocephala" nie jest wyróżniany i gatunki tu zaliczane włączane są do "Ranunculus" "sensu lato". Alternatywnie grupa drobnych, bazalnych rodzajów z plemienia "Ranunculeae" jest wyróżniana, a rodzaj "Ranunculus" jest wąsko ujmowany ("sensu stricto", aczkolwiek obejmując dawniej wyróżniane rodzaje "Batrachium", "Aphanostemma" i "Gampsoceras"). Rodzaj "Ceratocephala" jest siostrzany względem rodzaju mysiurek "Myosurus". 

</doc>
<doc id="2221175" url="https://pl.wikipedia.org/wiki?curid=2221175" title="Ceratocephala">
Ceratocephala



</doc>
<doc id="2221178" url="https://pl.wikipedia.org/wiki?curid=2221178" title="Święty Patryk (ujednoznacznienie)">
Święty Patryk (ujednoznacznienie)



</doc>
<doc id="2221179" url="https://pl.wikipedia.org/wiki?curid=2221179" title="Parafia Najświętszego Serca Pana Jezusa w Brzeźnicy">
Parafia Najświętszego Serca Pana Jezusa w Brzeźnicy

Parafia Najświętszego Serca Pana Jezusa w Brzeźnicy – parafia rzymskokatolicka należąca do dekanatu Skawina archidiecezji krakowskiej. 

</doc>
<doc id="2221183" url="https://pl.wikipedia.org/wiki?curid=2221183" title="Czarni Mnisi">
Czarni Mnisi



</doc>
<doc id="2221184" url="https://pl.wikipedia.org/wiki?curid=2221184" title="Nagoya kei">
Nagoya kei



</doc>
<doc id="2221185" url="https://pl.wikipedia.org/wiki?curid=2221185" title="Parafia św. Anny w Stryszawie">
Parafia św. Anny w Stryszawie

Parafia Świętej Anny w Stryszawie – parafia rzymskokatolicka w Stryszawie należąca do dekanatu Sucha Beskidzka archidiecezji krakowskiej.
Kościół neogotycki, jednonawowy, budowany z cegły, konsekrowany przez ówczesnego biskupa krakowskiego Jana Duklana Puzynę w 1897 roku Władze zaboru austriackiego zezwoliły na budowę kaplicy cmentarnej, jednakże upór stryszawian doprowadził ostatecznie do powstania parafialnego kościoła.
Świątynia powstała dzięki wzorowej organizacji Michała Trzopa, zwanego przez mieszkańców „Dziadkiem”. To dzięki niemu zorganizowano komitet budowy kościoła, rozmawiając najpierw z ówczesnym proboszczem Suchej Beskidzkiej oraz hr. Władysławem Branickim – właścicielem Dóbr Suskich. Był obecny w centrum budującego się marzenia wielu Stryszawian, a właściwie jego inicjatorem, począwszy od kwesty na budowę, która rozpoczęła się wiosną 1892 roku i wspierania oraz zachęty robotników do pracy, którzy poświęcili się całkowicie budowie, m.in. wożąc z okolic Wieliczki własnym transportem konnym ok. 150 tys. sztuk czerwonej cegły. Budowę kościoła zakończono w 1894 r. Trzop miał niezwykłą umiejętność doboru zdolnych architektów i artystów, którzy wyposażyli nowo powstałą świątynię. Tak powstały m.in. neogotyckie ołtarze znakomitego snycerza Stanisława Jarząbka z Kęt, czy organy piszczałkowe organmistrza Tomasza Falla ze Szczyrzyca. Dzięki temu wnętrze harmonijnie tworzy jednolitą całość.
W 1897 r. Trzop zorganizował wizytację biskupa Puzyny, który pochwalił mieszkańców za trud budowy, utworzył parafię i skierował tu pierwszego proboszcza.
Podczas budowy świątyni hrabina Anna Branicka-Tarnowska pomagała robotnikom przynosząc pożywienie, potrzebne rzeczy oraz wspierając pracujących. Rozmawiała z mieszkańcami, a ci mieli do niej wielkie zaufanie. Stała się wielką przyjaciółką parafian, którzy przy konsekracji świątyni postanowili aby to św. Anna była patronką kościoła i parafii.
W ołtarzu przedsoborowym znajduje się obraz przedstawiający św. Annę i Joachima trzymających na rękach Maryję Pannę. Kościół posiada boczną kaplicę św. Teresy od Dzieciątka Jezus, która w tamtych czasach doznawała szczególnej czci. Ołtarz ku czci świętej wykonany został przez miejscowego stolarza i rzeźbiarza – Ignacego Szklarczyka.
Na organach Tomasza Falla corocznie odbywają się koncerty organowe w ramach Beskidzkiego Festiwalu Muzyki Organowej i Kameralnej. Instrument pierwotnie 10 -głosowy został rozbudowany w latach 80/XX w. do 11 głosów.

</doc>
<doc id="2221187" url="https://pl.wikipedia.org/wiki?curid=2221187" title="Jonuta (gmina)">
Jonuta (gmina)

Jonuta – gmina meksykańskiego stanu Tabasco, położona w jego wschodniej części, której północny kraniec jest w odległości około 25 kilometrów od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto Jonuta. Nazwa gminy pochodzi od słów w języku nahuatl “Shono-tla”, oznaczające "miejsce gdzie rosną drzewa jonata" (Jonata = Heliocarpus americanus tropikalne drzewo z rodziny ślazowatych.
Ludność gminy Jonuta w 2010 roku liczyła 29 519 mieszkańców, co czyniło ją najmniej liczną gminą w stanie Tabasco.
Geografia gminy.
Gmina jest gminą graniczną ze stanami Chiapas (od południa) i Campeche (od północnego wschodu). Powierzchnia gminy wynosi 1575,64 km², zajmując 6,43% powierzchni stanu, co czyni ją średniej wielkości gminą w stanie Tabasco. Obszar gminy jest równinny (często bagnisty) a położenie w odległości kilkudziesięciu kilometrów od Zatoki Meksykańskiej sprawia, że wyniesienie powierzchni ponad poziom morza wynosi tylko 30 m.
Przez terytorium gminy przepływa rzeka Usumacinta, a na jego południowej części znajduje się kilkanaście dużych jezior z których najważniejszymi są: El Pital, La Sombra, Atascadero, Agostadero, Playa Larga, El Corozo, Catorce Guanos, El Jobo, El Zapote, Laguna Alegre. Ponadto teren gminy w dużej części pokryty jest lasami, które mają charakter lasów deszczowych.
Klimat.
Klimat jest ciepły (rekordowa najniższa zanotowana temperatura wynosi 12 °C), ze średnią roczną temperaturą wynoszącą 26,5 °C oraz z niewielką roczną amplitudą, gdyż średnia temperatura najcieplejszego miesiąca (czerwiec) wynosi 30,8 °C, podczas gdy średnia temperatura najchłodniejszego (styczeń) wynosi 22,9 °C. Wiatry znad Morza Karaibskiego oraz znad Zatoki Meksykańskiej przynoszą bardzo dużą masę wilgotnego powietrza czyniąc klimat wilgotnym ze średniorocznym opadem na poziomie 2019 mm.
Gospodarka.
Spośród całej ludności około 57% jest aktywnych ekonomicznie, lecz aż 75,1% z tego to ludność zatrudniona w rolnictwie i rybołówstwie co sprawia, że gmina raczej należy do ubogich. Ludność gminy jest zatrudniona wg ważności w następujących gałęziach: rolnictwie, hodowli i rybołówstwie, a także w zakładach bazujących na pracy ręcznej, przemyśle petrochemicznym, usługach i turystyce. Najczęściej uprawia się kukurydzę, fasolę, sorgo oraz gatunki ogrodnicze. Z hodowli najpowszechniejsza jest hodowla bydła mięsnego i owiec.

</doc>
<doc id="2221188" url="https://pl.wikipedia.org/wiki?curid=2221188" title="Micheasz (Charcharow)">
Micheasz (Charcharow)

Micheasz, imię świeckie Aleksandr Charcharow (ur. 6 marca 1921 w Piotrogrodzie, zm. 22 października 2005 w Jarosławiu) – rosyjski biskup prawosławny.
Pochodził z rodziny robotniczej. Po ukończeniu szkoły średniej podjął naukę w instytucie medycznym w Taszkencie. Walczył w II wojnie światowej. Po jej zakończeniu, w 1946, wstąpił do Ławry Troicko-Siergijewskiej jako posłusznik. 1 stycznia 1947 złożył wieczyste śluby mnisze. 5 stycznia 1947 został wyświęcony na hierodiakona, zaś 28 sierpnia 1949 – na hieromnicha. W tym samym roku rozpoczął naukę w moskiewskim seminarium duchownym, które ukończył w 1951. W wymienionym roku został skierowany do pracy duszpasterskiej w soborze Zaśnięcia Matki Bożej w Taszkencie. Po dwóch latach przeniesiony do soboru Trójcy Świętej w Saratowie.
Od września 1955 służył w eparchii dniepropetrowskiej. Przez rok przebywał w Pustelni Glińskiej, zaś od 1956 do 1959 był jednym z duchownych służących w soborze Trójcy Świętej w Dniepropetrowsku. Od 1960 do 1961 był proboszczem parafii przy soborze Świętego Ducha w Mińsku. Między rokiem 1963 a 1969 pełnił funkcję przełożonego monasteru Zaśnięcia Matki Bożej w Żyrowicach, z godnością archimandryty. W 1969 przeszedł do eparchii jarosławskiej i rostowskiej, gdzie służył w różnych parafiach.
17 grudnia 1993 w soborze Fiodorowskiej Ikony Matki Bożej w Jarosławiu miała miejsce jego chirotonia na biskupa jarosławskiego i rostowskiego. Od 1995 był arcybiskupem. W 2002 przeszedł w stan spoczynku z powodu złego stanu zdrowia.

</doc>
<doc id="2221189" url="https://pl.wikipedia.org/wiki?curid=2221189" title="Parafia św. Stanisława w Stryszawie">
Parafia św. Stanisława w Stryszawie

Parafia Świętego Stanisława w Stryszawie – parafia rzymskokatolicka w Stryszawie należąca do dekanatu Sucha Beskidzka Archidiecezji Krakowskiej. 
Obecnie proboszczem jest ks. mgr Krzysztof Dudziak.

</doc>
<doc id="2221191" url="https://pl.wikipedia.org/wiki?curid=2221191" title="Parafia Narodzenia św. Jana Chrzciciela w Ślemieniu">
Parafia Narodzenia św. Jana Chrzciciela w Ślemieniu

Parafia Narodzenia Świętego Jana Chrzciciela w Ślemieniu – parafia rzymskokatolicka należąca do dekanatu Sucha Beskidzka archidiecezji krakowskiej. 
Obecnie proboszczem jest ks. mgr Tadeusz Augustynek.

</doc>
<doc id="2221195" url="https://pl.wikipedia.org/wiki?curid=2221195" title="Parafia św. Jana Chrzciciela w Zembrzycach">
Parafia św. Jana Chrzciciela w Zembrzycach

Parafia Świętego Jana Chrzciciela w Zembrzycach – parafia rzymskokatolicka w Zembrzycach należąca do dekanatu Sucha Beskidzka archidiecezji krakowskiej.

</doc>
<doc id="2221198" url="https://pl.wikipedia.org/wiki?curid=2221198" title="Su-7 (1944)">
Su-7 (1944)

Su-7 (ros. Су-7) – radziecki, prototypowy myśliwiec konstrukcji Pawła Suchoja będący zmodernizowaną wersją szurmowego samolotu Su-6, w którym obok klasycznego napędu tłokowego użyto przyspieszacza rakietowego RD-1. Projekt nie wyszedł poza etap badań w locie.
Historia.
Bardzo dobre parametry lotu jakimi charakteryzował się szturmowy Su-6 zachęciły Suchoja do rozpoczęcia prac nad myśliwską wersją samolotu. Pierwsze rysunki techniczne tej wersji maszyny powstały 25 lutego 1942 roku. Miał to być silnie opancerzony samolot myśliwski - niszczyciel nieprzyjacielskich bombowców. Próby zmodyfikowanego do wypełniania tego typu zadań samolotu Su-6 przeprowadzano do września 1943 roku. Problemy z silnikiem i instalacją hydrauliczną sterowania podwoziem zakończyły cały projekt. Obok opancerzonego myśliwca Suchoj przygotował również projekt wersji wysokościowej oznaczonej jako Su-6GK, którą następnie rozwinął w projekcie Su-7M-71F. Miała być to maszyna napędzana silnikiem M-71F z dwoma turbosprężarkami TK-3. Przewidywano, że nowy samolot osiągnie maksymalną prędkość 636 km/h, pułap 12 500 metrów i zasięg 1240 km. Uzbrojenie samolotu miało składać się z dwóch działek SzWAK-20. Problemy z dostępnością silnika M-71F zmusiły Suchoja do przeprojektowania samolotu pod kątem zastosowania słabszego silnika M-82FN 2TK-3. Aby jednak osiągnąć zakładane parametry zdecydowano się również na uzupełnienie napędu tłokowego przyspieszaczem rakietowym RD-1 zamontowanym z tyłu kadłuba. 30 maja 1944 roku ludowy komisarz przemysłu lotniczego wydał decyzję o budowie tak zmodyfikowanego samolotu. Przewidywano, że maszyna na wysokości 7000 metrów osiągnie maksymalną prędkość 590 km/h a przy użyciu dodatkowego przyspieszacza – 700 km/h. Samolot oznaczony jako Su-7/82G miał być zdolny do lotu na wysokości 10 000 metrów bez włączonego przyspieszacza przez 1 godzinę 40 minut. Zakładano, że Su-7 będzie gotowy do prób 1 września 1944 roku. Opóźnienia w dostawie przyspieszaczy sprawiły, że samolot ukończono dopiero 25 listopada 1944 roku. 19 grudnia tego samego roku wykonano pierwsze kołowania bez odrywania się od ziemi a 11 stycznia 1945 samolot po raz pierwszy oderwał się od ziemi. Pierwsze loty miały na celu sprawdzenie działania turbosprężarek, ich użycie powodowało wydobywanie się silnych płomieni z układu wydechowego silnika tłokowego, zagrażających strukturze całego płatowca i 26 stycznia dalsze próby przerwano. Podjęto decyzję o przebudowie układu wydechowego i wyłączeniu turbosprężarki. 31 stycznia przeprowadzono na ziemi pierwsze próby przyspieszacza rakietowego, a 18 lutego 1944 roku samolot odbył pierwszy lot z jego użyciem. 23 lutego tego samego roku podczas lotu RD-1 eksplodował w powietrzu, pomimo uszkodzeń pilot zdołał bezpiecznie sprowadzić samolot na ziemię. 14 lipca maszyna otrzymała nowy przyspieszacz ze zmodyfikowanym układem zapłonu RD-1ChZ. Nieustające problemy z silnikiem tłokowym sprawiły, że badania w locie rozpoczęto dopiero 12 października, kontynuowano je do 19 grudnia 1944 roku. Ciągłe problemy z silnikiem i przyspieszaczem (w sumie wybuchł dwa razy a wymieniano go pięciokrotnie) i nadchodząca era samolotów odrzutowych sprawiły, że awaryjny Su-7 ze skomplikowanym i zawodnym układem napędowym nie znalazł się w produkcji seryjnej. W sumie maszyna wykonała 18 lotów w czasie 9 godzin.

</doc>
<doc id="2221201" url="https://pl.wikipedia.org/wiki?curid=2221201" title="Jewhen Suchyna">
Jewhen Suchyna

Jewhen Wasylowycz Suchyna, ukr. Євген Васильович Сухина (ur. 4 maja 1982, Ukraińska SRR, zm. 25 marca 2006 w Symferopolu, Ukraina) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Występował w juniorskich mistrzostwach Ukrainy (DJuFL) w Dynamie Kijów. Karierę piłkarską rozpoczął 13 czerwca 1998 w trzeciej drużynie Dynama. Latem 2002 został piłkarzem Obołoni Kijów, w składzie której 17 sierpnia 2002 debiutował w Wyższej lidze w meczu z Tawrią Symferopol. Jesienią 2003 został wypożyczony do Podilla Chmielnicki. W 2006 ponownie wypożyczony, tym razem do klubu Krymtepłycia Mołodiżne, a 25 marca 2006 w wieku 24 lat zmarł razem ze swoją dziewczyną w Symferopolu w wyniku zatrucia gazem.

</doc>
<doc id="2221203" url="https://pl.wikipedia.org/wiki?curid=2221203" title="Sinai Tschulok">
Sinai Tschulok

Sinai Tschulok, Samuił Dawidowicz Czułok (ros. Самуил (Синай) Давидович Чулок, ur. w Konstantynogradzie, zm. 6 grudnia 1945 w Zurychu) – szwajcarski biolog rosyjskiego pochodzenia, określany jako pionier kladystyki.
Urodził się w żydowskiej rodzinie w Konstantynogradzie w Rosji (dziś Krasnohrad na Ukrainie), jako syn Dawida. Do Szwajcarii wyjechał jesienią 1894 roku. Od 1899 do 1903 roku studiował nauki rolnicze na Zuryskiej Politechnice, a potem filozofię i nauki przyrodnicze na Uniwersytecie w Zurychu. W 1912 habilitował się i został Privatdozentem. W 1922 mianowany profesorem tytularnym. Prowadził prywatną szkołę przygotowującą kandydatów na studia (Institut Tschulok für Maturitätsvorbereitung).
Od 1897 żonaty z Rachel Wainstein (1873–1960), również pochodzącą z Konstantynogradu. Mieli córkę Ninę (ur. 1905), po mężu Ochsenbein. Sinai Tschulok zmarł w 1945 roku w Zurychu.
Był autorem dwóch większych prac teoretycznych, w których przedstawił swoje poglądy na systematykę biologiczną opartą na teorii ewolucji. Prace Tschuloka były wysoko cenione i cytowane przez Waltera Zimmermanna i Williego Henniga, twórców nowoczesnej systematyki filogenetycznej.

</doc>
<doc id="2221206" url="https://pl.wikipedia.org/wiki?curid=2221206" title="Parafia Matki Bożej Pocieszenia w Budzowie">
Parafia Matki Bożej Pocieszenia w Budzowie

Parafia Matki Bożej Pocieszenia w Budzowie – parafia należąca do dekanatu Sułkowice archidiecezji krakowskiej.

</doc>
<doc id="2221207" url="https://pl.wikipedia.org/wiki?curid=2221207" title="Przełączka przy Kopie">
Przełączka przy Kopie

Przełączka przy Kopie (ok. 1775 m) – przełęcz w północno-zachodniej grani Ciemniaka w polskich Tatrach Zachodnich, pomiędzy Chudą Turnią (1858 m) a Upłaziańską Kopą (1796 m). Jest to szerokie, trawiaste i płytkie siodło. Północno-wschodnie stoki spod przełęczy opadają do Małej Świstówki w Dolinie Miętusiej. Górą są trawiaste i mało strome, ale do Małej Świstówki opadają kamiennym urwiskiem. Stoki południowo-zachodnie opadają do Zadniego Kamiennego i znajduje się w nich płytki żleb mający wylot wprost w płaskim dnie jego kotła.
Rejon przełęczy zbudowany jest ze skał dolomitowo-wapiennych. Dawniej był wypasany, wchodził w skład Hali Upłaz. Obecnie przebiega przez przełęcz zimowy szlak turystyczny. Latem biegnie on poniżej, we wschodnich stokach przełęczy i Upłaziańskiej Kopy, natomiast zimą ze względu na zagrożenie lawinowe szlak ten prowadzi przez Chudą Turnię, Przełączkę przy Kopie i ściśle granią Upłaziańskiej Kopy pomiędzy Źródliskami i Narciarskim Żlebem.

</doc>
<doc id="2221209" url="https://pl.wikipedia.org/wiki?curid=2221209" title="Hieronim (Czernyszow)">
Hieronim (Czernyszow)

Hieronim, imię świeckie Igor Czernyszow (ur. 12 lipca 1966 w Woroneżu) – rosyjski biskup prawosławny.
Ukończył studia historyczne na Uniwersytecie Pedagogicznym w Woroneżu. W 1987, po odbyciu zasadniczej służby wojskowej, wstąpił jako posłusznik do Monasteru Daniłowskiego. W 1990 złożył wieczyste śluby mnisze; w tym samym roku przyjmował kolejno święcenia diakońskie i kapłańskie. W 1994 został proboszczem parafii św. Grzegorza z Nowej Cezarei w Moskwie. W 2003 został archimandrytą. W 2006 uzyskał dyplom Moskiewskiej Akademii Duchownej.
15 kwietnia 2008 Święty Synod Rosyjskiego Kościoła Prawosławnego nominował archimandrytę Hieronima na biskupa orłowskiego i liwieńskiego. Chirotonia biskupia miała miejsce 2 czerwca tego samego roku pod przewodnictwem patriarchy Moskwy i całej Rusi Aleksego II. 27 maja 2009 biskup Hieronim wystosował do Synodu prośbę o przeniesienie w stan spoczynku, która została przyjęta. Od tego czasu duchowny ponownie jest proboszczem parafii św. Grzegorza.

</doc>
<doc id="2221215" url="https://pl.wikipedia.org/wiki?curid=2221215" title="Mihai Bîrzu">
Mihai Bîrzu

Mihai Bîrzu (ur. 26 czerwca 1955, zm. 1998) – rumuński łucznik, uczestnik Letnich Igrzysk Olimpijskich w Moskwie w 1980.
Igrzyska olimpijskie.
Mihai Bîrzu, uczestniczył w debiutanckim występie reprezentacji Rumunii w łucznictwie na Igrzyskach Olimpijskich. Zajął 25. miejsce na 38 startujących zawodników w turnieju indywidualnym mężczyzn.

</doc>
<doc id="2221216" url="https://pl.wikipedia.org/wiki?curid=2221216" title="Afszin Ghotbi">
Afszin Ghotbi

Afszin Ghotbi (per.: افشین قطبی, ur. 8 lutego 1964 w Szirazie) – irański trener piłkarski, obecnie jest szkoleniowcem chińskiej drużyny Shijiazhuang Ever Bright.
Kariera szkoleniowa.
Afszin Ghotbi w latach 80. trenował żeńską i męską drużynę piłkarską Uniwersytetu Kalifornijskiego w Los Angeles – UCLA Bruins (pol. niedźwiadki). W 1997 był trenerem zespołu San Fernando Valley Golden Eagles. Następnie był głównym trenerem-asystentem reprezentacji Stanów Zjednoczonych. Od grudnia 2000 do lipca 2002 pracował jako meczowy analityk reprezentacji Korei Południowej, którą wówczas prowadził Holender Guus Hiddink. Następnie był asystentem trenera południowokoreańskiej drużyny Suwon Samsung Bluewings. W sezonie 2004/2005 pełnił tę samą rolę w amerykańskim zespole Los Angeles Galaxy. W 2005 powrócił do reprezentacji Korei, od października 2005 do lipca 2006 był asystentem Holendra Dicka Advocaata. Potem kontynuował swą pracę w tej drużynie pod wodzą Pima Verbeeka.
W 2007 został pierwszym trenerem irańskiego klubu Persepolis FC, który grał w rozgrywkach Pucharze Zatoki Perskiej. W styczniu 2008 pojawił się na liście trenerów, którzy mogą poprowadzić reprezentację Iranu, jednak ostatecznie posadę tę otrzymał Ali Daei. W sezonie 2007/2008 wywalczył z Persepolis tytuł mistrzowski, dzięki czemu został uznany przez "Football Iran News &amp; Events" oraz Związek Piłki Nożnej Islamskiej Republiki Iranu trenerem roku. Tydzień po tym sukcesie, nie zdecydował się przedłużyć kontaktu i opuścił klub. 3 lipca 2008 ponownie porozumiał się z Persepolis i został pierwszym trenerem, jednak klub opuścił już 19 listopada 2008. W 2009 objął reprezentację Iranu. W 2011, podczas Pucharu Azji, jego zespół wywalczył komplet zwycięstw w fazie grupowej, jednak w ćwierćfinale przegrał po dogrywce z Koreą Południową.
Po tych rozgrywkach Afszin Ghotbi przyjął posadę trenera japońskiego klubu Shimizu S-Pulse.
W sierpniu 2015 został asystentem Patricka Kluiverta w reprezentacji Curaçao
24 maja 2016 został ogłoszony trenerem tajskiego klubu Buriram United, jednak już po 3 miesiącach, 21 sierpnia 2016, jego kontrakt został rozwiązany.

</doc>
<doc id="2221219" url="https://pl.wikipedia.org/wiki?curid=2221219" title="Joseph P. Allen">
Joseph P. Allen



</doc>
<doc id="2221220" url="https://pl.wikipedia.org/wiki?curid=2221220" title="Parafia św. Wojciecha w Mucharzu">
Parafia św. Wojciecha w Mucharzu

Parafia Świętego Wojciecha w Mucharzu – parafia rzymskokatolicka w Mucharzu należąca do dekanatu Wadowice-Południe archidiecezji Krakowskiej. 
Obecnie proboszczem jest ks. Krzysztof Strzelichowski.

</doc>
<doc id="2221221" url="https://pl.wikipedia.org/wiki?curid=2221221" title="Wężówka (roślina)">
Wężówka (roślina)

Wężówka, lygodium ("Lygodium" Sw.) – rodzaj pnących paproci z monotypowej rodziny wężówkowate ("Lygodiaceae") z rzędu szparnicowców ("Schizaeales"). Obejmuje 29 gatunków. Przedstawiciele występują w strefie międzyzwrotnikowej na całym świecie, nieliczne gatunki rosną w strefie umiarkowanej – w Japonii, Ameryce Północnej, na Nowej Zelandii i w południowej Afryce. Kilka gatunków uprawianych jest jako rośliny ozdobne. Wężówka japońska i drobnolistna są na różnych obszarach poza swoim naturalnym zasięgiem uciążliwymi gatunkami inwazyjnymi.
Morfologia.
Kłącze cienkie i owłosione, płoży się i wspina. Liście są złożone, naprzemiennie pierzaste. Rosną szybko i w ciągu życia osiągają znaczną długość – ponad 10 m, nawet do 30 m. Owijają się za pomocą osi na podporach i pokrywać mogą znaczne powierzchnie.
Systematyka.
W obrębie rzędu szparnicowców ("Schizaeales") rodzina "Lygodiaceae" stanowi klad bazalny – jest grupą siostrzaną dla rodzin: szparnicowate ("Schizaeaceae") i splątkowatych ("Anemiaceae"). Rodzaj "Lygodium" bywa też włączany do rodziny szparnicowatych (do podrodziny "Lygodioideae").
Zastosowanie.
Ze względu na silny rozwój systemu korzeniowego rośliny wymagają uprawy w gruncie lub obszernych pojemnikach. Szybko i silnie rosnąc pokrywać mogą duże powierzchnie ażurowych podpór (owijają się na siatkach, rozpiętych drutach). Rozmnażane są przez podział kłącza w końcu zimy. Ze względu na odporność, w tym także na okresowe przesuszanie, najlepiej do upraw domowych nadaje się wężówka japońska i wężówka palmiasta.

</doc>
<doc id="2221223" url="https://pl.wikipedia.org/wiki?curid=2221223" title="Lygodium">
Lygodium



</doc>
<doc id="2221224" url="https://pl.wikipedia.org/wiki?curid=2221224" title="Lygodiaceae">
Lygodiaceae



</doc>
<doc id="2221226" url="https://pl.wikipedia.org/wiki?curid=2221226" title="Wężówkowate">
Wężówkowate



</doc>
<doc id="2221228" url="https://pl.wikipedia.org/wiki?curid=2221228" title="Parafia św. Jana Kantego w Stryszowie">
Parafia św. Jana Kantego w Stryszowie

Parafia Świętego Jana Kantego w Stryszowie – parafia rzymskokatolicka w Stryszowie należąca do dekanatu Wadowice-Południe archidiecezji Krakowskiej. Obecnie proboszczem jest ks. mgr Grzegorz Saternus.
Historia.
Siedzibą parafii było w XIV wieku Stronie, wzmiankowane już w 1326 jako "Stronow".
W 1581 parafia obejmowała wsie Striszow, Stronie, Lesznicza, Zakrzow, Marczowka, Zagorze Dąmbroka i Ostalowka.

</doc>
<doc id="2221230" url="https://pl.wikipedia.org/wiki?curid=2221230" title="Puchar Sześciu Narodów 2011">
Puchar Sześciu Narodów 2011

Puchar Sześciu Narodów 2011 (2011 Six Nations Championship, a także od nazwy sponsora turnieju Royal Bank of Scotland – 2011 RBS 6 Nations) – dwunasta edycja Pucharu Sześciu Narodów, corocznego turnieju w rugby union rozgrywanego pomiędzy sześcioma najlepszymi zespołami narodowymi półkuli północnej. Turniej odbywał się pomiędzy 4 lutego a 19 marca 2011. Pucharu broniła reprezentacja Francji.
Wliczając turnieje w poprzedniej formie, od czasów Home Nations Championship i Pucharu Pięciu Narodów, zawody te były 117. z kolei.
W turnieju brały udział reprezentacje narodowe Anglii, Francji, Irlandii, Szkocji, Walii i Włoch. Zawody wygrała Anglia, odnosząc cztery zwycięstwa. Na skutek porażki z Irlandią w swoim ostatnim meczu nie zdobyła Wielkiego Szlemu. Wydarzeniem turnieju było pierwsze w historii zwycięstwo drużyny włoskiej nad Francją.
Sędziowie zawodów zostali wyznaczeni na początku grudnia 2010 roku, a po raz pierwszy w historii mecz otwierający był rozgrywany w piątek (w poprzednich dwóch edycjach również rozgrywano mecze piątkowe, ale nigdy nie był to mecz otwarcia). Również po raz pierwszy od dekady, wszystkie zespoły miały tego samego trenera, co w roku ubiegłym. W tym sezonie po raz pierwszy drużyna Irlandii zagrała na nowym Aviva Stadium, który zastąpił dotychczasowy Lansdowne Road.
Zawodnikiem turnieju został Andrea Masi, który wyprzedził w głosowaniu Fabio Semenzato, Seana O’Briena i Toby’ego Flooda. Masi został pierwszym Włochem, który otrzymał tę nagrodę.
IRB opublikowała następnie podsumowanie statystyczno-analityczne tej edycji.
Uczestnicy.
Moody, będący dotychczasowym kapitanem zespołu angielskiego, został wyłączony z powodu kontuzji z udziału w dwóch pierwszych rundach. 20 lutego powrócił do składu swojego ligowego zespołu Bath, ale podczas treningu przed trzecim meczem z Francją odnowiła mu się kontuzja, wykluczając go z reszty mistrzostw. Na jego miejsce został wybrany Mike Tindall, który podczas czwartego meczu Anglików ze Szkotami doznał kontuzji kostki. W ostatnim meczu przeciwko Irlandii funkcję kapitana pełnił Nick Easter.

</doc>
<doc id="2221232" url="https://pl.wikipedia.org/wiki?curid=2221232" title="Plan antypolskiego powstania w 1939 roku">
Plan antypolskiego powstania w 1939 roku



</doc>
<doc id="2221234" url="https://pl.wikipedia.org/wiki?curid=2221234" title="Maria Baouardy">
Maria Baouardy

Maria Baouardy, znana także jako Maria od Jezusa Ukrzyżowanego, również Mała Arabka, Maleńka Nic, właśc. "Miriam Baouardy" (ur. 5 stycznia 1846 w I’billinie, zm. 26 sierpnia 1878 w Betlejem) – palestyńska karmelitanka (OCD), mistyczka i stygmatyczka, święta Kościoła katolickiego.
Życiorys.
Maria Baouardy urodziła się 5 stycznia 1846 r. w I’billinie, niedaleko Nazaretu (Palestyna), jako córka Libanki i mieszkańca Damaszku, należącej do Kościoła melchickiego. Na chrzcie otrzymała imię Miriam. Jej rodzicami byli Giries Baouardy oraz Miriam Chahyn. Była trzynastym dzieckiem w rodzinie, całe jej starsze rodzeństwo zmarło w wieku niemowlęcym.
Straciła rodziców we wczesnym dzieciństwie, wtedy to została rozdzielona ze swoim młodszym bratem Boulosem i znalazła się pod opieką swojego stryja, który niedługo potem przeniósł się z rodziną do Aleksandrii. W wieku trzynastu lat stryj zaręczył ją z jednym z jego krewnych, jednak ona stanowczo odmówiła zawarcia małżeństwa, oświadczając że pragnie pozostać dziewicą. W akcie protestu ścięła swoje włosy i podała je na tacy stryjowi podczas uroczystej kolacji. Czyn ten wywołał oburzenie i zrodził konflikt z opiekunami. Po tym zdarzeniu została zamknięta z niewolnicami i odsunięta od możliwości uczestnictwa w sakramentach Kościoła katolickiego.
Pogrążona w rozpaczy napisała list do swojego brata z prośbą o pomoc i zaniosła go do muzułmańskiego służącego stryja. Wdała się z nim w dyskusję o chrześcijaństwie, na skutek czego służący w porywie gniewu poderżnął jej gardło i porzucił ją na ulicy. Stało się to 7 września 1858 roku. Miriam przeżyła wtedy widzenie, w którym opiekowała się nią tajemnicza zakonnica, po czym zaprowadziła ją do kościoła i znikła.
Tam została odnaleziona przez miejscowego księdza, a następnie przedstawiona arabskiemu biskupowi. Od tego momentu zaczęła ukrywać się przed rodziną i pracować jako służąca. W lęku przed wykryciem przeniosła się do Jerozolimy, gdzie została niesłusznie oskarżona o kradzież i wtrącona do więzienia. Po dwóch dniach, sprawczyni kradzieży przyznała się, dzięki czemu Miriam została wypuszczona na wolność.
W wyniku nieudanej podróży do Akki trafiła do Bejrutu, gdzie w czasie pracy straciła wzrok. Pomimo iż lekarze uznali jej stan za nieuleczalny, wyzdrowiała, co sama przypisała modlitwie. Przeżyła również bardzo ciężki upadek z wysokości, po którym całkowicie wróciła do zdrowia, co przyprawiło jej lokalnego rozgłosu i opinii świętej.
W maju 1863 r. przeniosła się do Marsylii we Francji, gdzie pracowała jako kucharka. Tam zaczęła popadać w pierwsze ekstazy. W czasie jednej z nich zapadła w sen na cztery dni.
W roku 1865, w wieku 19 lat, została przyjęta do postulatu w zgromadzeniu sióstr św. Józefa w Capelette w pobliżu Marsylii. Tu ponownie została skierowana do służby w kuchni. Po postulacie rada zgromadzenia zdecydowała się ją odesłać, argumentując, że jej nadprzyrodzone dary nie są właściwe w zakonie czynnym.
W czerwcu 1867 roku wstąpiła do karmelitanek w Pau. Tu podczas postulatu pojawiły się pierwsze stygmaty. Rozpoczynając nowicjat, 21-letnia Miriam otrzymała imię zakonne „Maria od Jezusa Ukrzyżowanego”. Przeżyła opętanie od 26 lipca do 4 września 1868 roku. Trwało ono dokładnie 40 dni. Przeżywała również ekstazy, wizje, proroctwa i rzekome lewitacje.
Po odbyciu nowicjatu wraz z grupą pięciu innych sióstr w 1870 roku wyruszyła do Indii na zaproszenie biskupa miasta Mangaluru Marii Efrema, w celu założenia nowego klasztoru. W czerwcu 1871 przeżyła kolejną ekstazę. 21 listopada 1871 złożyła w Mangaluru śluby wieczyste. 5 listopada 1872 r. powróciła do Pau, gdzie znów została skierowana do prac fizycznych.
20 sierpnia 1875 wyruszyła wraz z dziewięcioma towarzyszkami do Betlejem w celu założenia nowego klasztoru. Trwałym znakiem jej działalności w Palestynie jest klasztor sióstr karmelitanek na Wzgórzu Dawida w Betlejem. 22 sierpnia 1878 r. przeżyła upadek ze schodów, w trakcie którego złamała lewą rękę, wskutek czego błyskawicznie rozwinęła się gangrena i Miriam zmarła 26 sierpnia 1878 roku.
Kult.
Miriam Baouardy została beatyfikowana przez papieża Jana Pawła II w dniu 13 listopada 1983 roku.
17 maja 2015 papież Franciszek kanonizował bł. Marię od Jezusa Ukrzyżowanego (Marie Baouardy) oraz trzy inne zakonnice (Emilię de Villeneuve, Marię Alfonsynę Danil Ghattas i Marię Krystynę od Niepokalanego Poczęcia).
Jej wspomnienie liturgiczne obchodzone jest w Kościele rzymskokatolickim w dies natalis (26 sierpnia). Ponieważ 26 sierpnia w polskim Kościele przypada uroczystość Matki Boskiej Częstochowskiej, zakony karmelitańskie wspominają Małą Arabkę dzień wcześniej (25 sierpnia).

</doc>
<doc id="2221235" url="https://pl.wikipedia.org/wiki?curid=2221235" title="Motocyklowe Grand Prix Portugalii">
Motocyklowe Grand Prix Portugalii

Motocyklowe Grand Prix Portugalii - eliminacja Mistrzostw Świata Motocyklowych Mistrzostw Świata rozgrywana w roku 1987 i od 2000. Wyścigi odbywały się na torach Jerez i Estoril.

</doc>
<doc id="2221236" url="https://pl.wikipedia.org/wiki?curid=2221236" title="Parafia Narodzenia św. Jana Chrzciciela w Przeciszowie">
Parafia Narodzenia św. Jana Chrzciciela w Przeciszowie

Parafia Narodzenia Świętego Jana Chrzciciela w Przeciszowie – parafia rzymskokatolicka w Przeciszowie należąca do dekanatu Zator archidiecezji Krakowskiej. 
Parafia liczy ponad 4 tys. wyznawców w dwóch miejscowościach: Przeciszów i Las. Według danych parafii co niedzielę praktykuje ponad 30%.
Z Przeciszowa pochodzi biskup płocki i krakowski, Piotr Myszkowski. Z tutejszej parafii pochodzi też ks. Józef Sanak, związany z ruchem solidarnościowym.
Historia.
Osada prawdopodobnie miała księdza zakonnika od 1350 roku, mieszkał on na Nawsiu. Budynek składał się z dwóch izb, w nim też odprawiano mszę świętą.
W 1388 roku sprowadzono górali budujących kościoły i w przeciągu 5 lat zbudowali oni modrzewiowy kościół w gotyckim, nadwiślańskim stylu. Kościół ten, pw. św. Urbana, stanął w 1393 roku, za starą plebanią w olszynie. Na jego miejscu znajduje się kaplica Matki Boskiej Cudownej z 1828 roku, obecnie zrujnowana. W 1852 roku w archiwum parafialnym znajdowała się kopia dokumentu, w którym Mikołaj z Mirowa i Prusinowa Myszkowski "de data Przeciszew willa sua hereditiaria 1384" istniejącemu już tutaj kościołowi nadaje uposażenie, ale wiarygodność tego aktu zakwestionował prof. Łepkowski w latach 60. XIX wieku. W czerwcu i lipcu 1672 roku Przeciszów nawiedził "mały potop". Ulewne deszcze spowodowały, że Bachórz wylał i woda porwała świątynię. W korzeniach drzew, na roli Bartusiowej, znaleziono tylko dzwon, dla którego następnie zbudowano rusztowanie. Dzwon ten miał podobno zdolność rozpędzania burz podczas dzwonienia. Ukradli go Żarkowianie. Przeciszowianie dwukrotnie próbowali dzwon odebrać, ale nie zdołali.
Mieszkańcy Przeciszowa postanowili wybudować nowy, murowany kościół. Była to świątynia w stylu staroromańskim, z drewnianą wieżą, kryta gontami. Na patronów obrano św. Katarzynę i św. Rodzinę. Kościół stał na górce za plebanią od roku 1675 do 1821. Wtedy rozebrano go, a cegłę sprzedano. Już wcześniej, bo w 1813 roku z powodu rozpadania kościoła, rozpoczęto starania o budowę nowego. Między innymi z posłem galicyjskim pojechano do Wiednia, ale nie otrzymano zezwolenia na budowę.
W czerwcu 1816 roku podczas sumy rozszalała się wielka wichura, powstał popłoch, chłopi uciekając mocno poturbowali agronoma. Wichura uszkodziła i tak nadwerężony kościół. Konieczna była budowa nowego kościoła, na którą wreszcie otrzymano zgodę.
Budowę rozpoczęto w tym samym roku. Z zatorskiej cegielni sprowadzono 85 000 cegieł. Fundatorami byli hrabina Łucja Przyrębska z Myszkowskich (połowa sumy), hrabina Myszkowska (25% sumy) i chłopi (pozostałe 25%). W roku 1823 przeniesiono ołtarz ze starego, nieistniejącego już kościoła św. Katarzyny i św. Rodziny. Dnia 25 października 1823 r., z udziałem biskupa, nastąpiła konsekracja niedokończonej jeszcze budowli. W kwietniu 1850 r. umieszczono w świątyni obraz Matki Bożej (obecnie jest on w ołtarzu głównym), który wcześniej znajdował się w Leśniczówce. W tym też roku na roli Bartłomieja Sanaka odkopano piętnastolitrowy miedziany garniec pełen starych złotych i srebrnych monet. Ofiarował go kościołowi. Kupiono za nie od Żydów ambonę i chrzcielnicę z kościoła Dominikanów w Oświęcimiu. Zamówiono wykonanie stacji Męki Pańskiej i obraz św. Jana Chrzciciela udzielającemu Jezusowi chrztu w Jordanie u mistrza Jana Matejki Jana Stankiewicza z Oświęcimia. Odnowiono obraz Matki Bożej. Pomalowano wnętrze kościoła, sufit na niebiesko, ze złotymi gwiazdami. U mistrza stolarskiego w Krakowie zamówiono wykonanie wielkiego ołtarza z umieszczonymi w nim obrazami Matki Boskiej i św. Jana Chrzciciela oraz dwóch bocznych. Przy malowaniu kościoła zauważono pęknięcia na suficie, aby zabezpieczyć świątynię wykonano ankrowanie, z zewnątrz drenowanie, a wkoło kościoła zasadzono lipy, aby wysuszyły podłoże. Do Przeciszowa ściągało coraz więcej pielgrzymów. Postanowiono zbudować organy. Zadania podjął się ojciec Potocki ze zgromadzenia Ojców Paulinów w Częstochowie. Ukończył je w trzy lata i oddał do użytku w 1872 r. Do budowy użył cynku, ołowiu i drewna, które gromadzono przez dwa lata. W XIX wieku w kościele znajdował się również drugi ołtarz – staroniemiecki. Był on trzyczęściowy. Dwie części schowane były w zakrystii, trzecia miała swe miejsce za ołtarzem. Na wieży kościelnej znajdowały się trzy dzwony. Pierwszy z 1549 r., drugi mniejszy z 1690 r., trzeci z 1875 r. Ostatni z nich, wielkością dorównujący pierwszemu, został odlany w ołomunieckiej ludwisarni i zakupiony przez hrabinę Przyrębską. Aby Austriacy go nie zabrali, kowale przekuli na nim datę na 1775 rok. Takich starych dzwonów już nie zabierali. Dzwon jako jedyny przetrwał też II wojną światową i znajduje się w kościele do dziś.
Po wojnie odbył się gruntowny remont kościoła. Następny kilkanaście lat później, w latach 90.XX w. Wtedy też przemalowano kościół na biało-różowo. Na sklepieniu pojawiły się piękne malowidła. Odnowiono też fasadę z zewnątrz. W 1996 r. obok wejścia do świątyni wmurowano tablicę upamiętniającą ofiary II wojny światowej z Przeciszowa.

</doc>
<doc id="2221237" url="https://pl.wikipedia.org/wiki?curid=2221237" title="Always (piosenka Arasha)">
Always (piosenka Arasha)

Always – dziewiąty singel Arasha wydany w 2009 przez Warner Music, nagrany wspólnie z AySel i umieszczony na drugim albumie studyjnym wokalisty pt. "Donya".
Utwór, zachowany w stylu szwedzkiego popu z tradycyjnymi azerskimi brzmieniami, otwiera dźwięk taru. Utwór reprezentował Azerbejdżan podczas 54. Konkursu Piosenki Eurowizji w 2009, zajął trzecie miejsce w finale.

</doc>
<doc id="2221238" url="https://pl.wikipedia.org/wiki?curid=2221238" title="Pestalozzi">
Pestalozzi



</doc>
<doc id="2221241" url="https://pl.wikipedia.org/wiki?curid=2221241" title="Parafia św. Katarzyny w Spytkowicach">
Parafia św. Katarzyny w Spytkowicach

Parafia Świętej Katarzyny w Spytkowicach – parafia rzymskokatolicka w Spytkowicach należąca do dekanatu Zator archidiecezji krakowskiej.
Została wzmiankowana po raz pierwszy w spisie świętopietrza parafii dekanatu Zator diecezji krakowskiej z 1326 pod nazwą "Spichowicz". Następnie w kolejnych spisach świętopietrza z lat 1346–1358 jako "Spitkovicz", ewentualnie "Opatkovicz".

</doc>
<doc id="2221242" url="https://pl.wikipedia.org/wiki?curid=2221242" title="Heinrich Pestalozzi">
Heinrich Pestalozzi



</doc>
<doc id="2221243" url="https://pl.wikipedia.org/wiki?curid=2221243" title="Głód alkoholowy">
Głód alkoholowy

Głód alkoholowy – stan psychiczny charakteryzujący się silną i trudną do odparcia chęcią wypicia alkoholu. Jego następstwem jest upośledzenie lub utrata kontroli nad piciem alkoholu. Należy on do podstawowych objawów uzależnienia od alkoholu. Głód alkoholowy może być inicjowany przez szerokie spektrum czynników. Pośród nich najczęściej wymienia się odczucia łaknienia (głodu pokarmu), złości, rozdrażnienia, samotności, znudzenia lub zmęczenia. Głód alkoholowy może także pojawiać się w miejscach czy sytuacjach kojarzonych z alkoholem, jak również po wypiciu niewielkiej ilości alkoholu. Zmaganie się z narastającym głodem alkoholowym zwykle wiąże się ze spiętrzaniem się napięcia psychicznego, niepokoju lub rozdrażnienia. U osób uzależnionych po zaprzestaniu picia alkoholu lub detoksykacji alkoholowej odczucie głodu alkoholowego zwykle okresowo nawraca, lecz najczęściej jego nasilenie stopniowo maleje. Nawroty głodu alkoholowego mogą pojawiać się nawet po wielomiesięcznym okresie całkowitej abstynencji od alkoholu, a u część uzależnionych nawraca on nawet po upływie wielu lat od ostatniego sięgnięcia po alkohol. Głód alkoholowy jest jednym z kluczowych problemów osób uzależnionych od alkoholu. Jest on częstą przyczyną przerywania abstynencji, upajania się alkoholem i rozpoczynania ciągów alkoholowych, pomimo świadomości szkód spowodowanych przez chorobę alkoholową. Nabycie umiejętności radzenia sobie z głodem alkoholowym jest jednym z najważniejszych celów terapii uzależnienia od alkoholu. Radzenie sobie z głodem alkoholowym przez uzależnionych jest dla nich tym trudniejsze, że często mają oni trudności rozpoznaniem obecnego u nich głodu alkoholowego. 

</doc>
<doc id="2221244" url="https://pl.wikipedia.org/wiki?curid=2221244" title="Innocenty (Szestopał)">
Innocenty (Szestopał)

Innocenty, imię świeckie Wasyl Szestopał (ur. 8 stycznia 1945 w Gorłówce, zm. 18 grudnia 2022 w Ławrze Świętogórskiej) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Pochodził z rodziny robotniczej. W 1972 ukończył naukę w moskiewskim seminarium duchownym, zaś cztery lata później uzyskał dyplom Moskiewskiej Akademii Duchownej. Od 1977 wykładał w seminarium duchownym w Odessie, był również pracownikiem Wydziału Zewnętrznych Stosunków Cerkiewnych. 21 listopada 1977 przyjął święcenia diakońskie, zaś 4 grudnia tego samego roku – kapłańskie. 25 marca 1979 złożył wieczyste śluby mnisze z imieniem Innocenty. 23 marca 1980 został ihumenem, zaś w 1987 – archimandrytą. Od 1992 był prorektorem seminarium w Odessie.
5 października 1994 miała miejsce jego chirotonia na biskupa tulczyńskiego i bracławskiego. Po pięciu latach przeniesiony na katedrę konotopską. W 2008 przeszedł w stan spoczynku i zamieszkał w Ławrze Świętogórskiej. 
Zmarł w 2022 r.

</doc>
<doc id="2221248" url="https://pl.wikipedia.org/wiki?curid=2221248" title="Andrei Berki">
Andrei Berki

Andrei Berki (ur. 7 listopada 1952 w Sângeorgiu de Mureş) – rumuński łucznik, uczestnik Letnich Igrzysk Olimpijskich w Moskwie w 1980.
Igrzyska olimpijskie.
Andrei Berki, uczestniczył w debiutanckim występie reprezentacji Rumunii w łucznictwie na igrzyskach olimpijskich. Zajął 15. miejsce na 38 startujących zawodników w turnieju indywidualnym mężczyzn.

</doc>
<doc id="2221251" url="https://pl.wikipedia.org/wiki?curid=2221251" title="Gutenberg La Plata">
Gutenberg La Plata

Club Gutenberg – argentyński klub piłkarski z siedzibą w mieście La Plata.
Historia.
Klub "Gutenberg" założony został w 1 września 1911 roku. W 1933 roku klub awansował do pierwszej ligi, której rozgrywki organizowała federacja piłkarska Asociación Argentina de Football. W 1934 roku "Gutenberg" zajął 17 miejsce.
Sezon w roku 1934 był ostatnim sezonem, w którym liga amatorska miała charakter najwyższej ligi. Federacja Asociación Argentina de Football (w skrócie AAF) połączyła się z federacją Liga Argentina de Football (w skrócie LAF), tworząc nową federację Asociación del Football Argentino (w skrócie AFA), która została członkiem FIFA w miejsce AAF. Z tego powodu liga amatorska straciła swój dotychczasowy pierwszoligowy status, w związku z czym "Gutenberg" przestał być klubem pierwszoligowym.
W swoim jedynym sezonie pierwszoligowym "Gutenberg" rozegrał 22 mecze (7 zwycięstw, 3 remisy i 12 porażek), uzyskał 17 punktów, zdobył 36 bramek i stracił 44 bramki.
Obecnie klub występuje w amatorskiej lidze "Liga Amateur Platense de Fútbol".

</doc>
<doc id="2221252" url="https://pl.wikipedia.org/wiki?curid=2221252" title="Club Gutenberg">
Club Gutenberg



</doc>
<doc id="2221255" url="https://pl.wikipedia.org/wiki?curid=2221255" title="Mistrzostwa Świata w Narciarstwie Dowolnym 2011 – jazda po muldach kobiet">
Mistrzostwa Świata w Narciarstwie Dowolnym 2011 – jazda po muldach kobiet

Zawodniczki o medale mistrzostw świata walczyły 2 lutego na trasie Champion w kurorcie Deer Valley, położonym w stanie Utah. Mistrzostwa świata z 2009 roku nie obroni Japonka Aiko Uemura, która już zakończyła karierę sportową. Nową mistrzynią świata została Kanadyjka Jennifer Heil, która wygrała zaledwie o 4 dziesiąte punktu z aktualną mistrzynią olimpijską Hanną Kearney.

</doc>
<doc id="2221257" url="https://pl.wikipedia.org/wiki?curid=2221257" title="Przetwarzanie w chmurze">
Przetwarzanie w chmurze



</doc>
<doc id="2221259" url="https://pl.wikipedia.org/wiki?curid=2221259" title="Odpierzanie">
Odpierzanie

Odpierzanie (skubanie) – usuwanie piór z tuszy drobiowej przed dalszą obróbka kulinarną. Są stosowane dwa sposoby odpierzania:
Odpierzanie na mokro.
Sposób ten polega na sparzaniu tuszki przez zanurzenie w wodzie o temp. 70–75 °C na 2–3 minuty. Po sparzeniu pióra można usuwać stosunkowo łatwo. Sposób ten jest szybszy i łatwiejszy, ale podczas parzenia
Odpierzanie na sucho – skubanie.
Do skubania ptak po uboju powinien zostać schłodzony, szczególnie dotyczy to gęsi i kaczek (studzenie ok. 5 godzin). Skubanie niewystudzonych tuszek powoduje wypływanie podskórnego tłuszczu, co obniża wartość kulinarną mięsa. Do skubania, szczególnie do usuwania stosin nowo wyrastających piór, używa się noża.

</doc>
<doc id="2221260" url="https://pl.wikipedia.org/wiki?curid=2221260" title="Mistrzostwa Świata w Narciarstwie Dowolnym 2011 – jazda po muldach mężczyzn">
Mistrzostwa Świata w Narciarstwie Dowolnym 2011 – jazda po muldach mężczyzn

Zawodnicy o medale mistrzostw świata walczyli 2 lutego na trasie Champion w kurorcie Deer Valley, położonym w stanie Utah. Mistrzostwa świata z 2009 roku nie obronił Amerykanin Patrick Deneen, zajmując 6. miejsce. Nowym mistrzem świata został Francuz Guilbaut Colas.

</doc>
<doc id="2221261" url="https://pl.wikipedia.org/wiki?curid=2221261" title="Bazyli (Złatolinski)">
Bazyli (Złatolinski)

Bazyli, imię świeckie Boris Josifowicz Złatolinski (ur. 12 listopada 1932 w Taszkencie, zm. 1 grudnia 2022 w Zaporożu) – ukraiński biskup prawosławny.
Życiorys.
W 1957 ukończył moskiewskie seminarium duchowne. Rok wcześniej, 26 lutego 1956, przyjął święcenia diakońskie, 12 lipca 1957 został wyświęcony na kapłana. Od 1957 do 1960 służył w cerkwi św. Dymitra w Tałasie, następnie do 1972 w różnych parafiach eparchii taszkenckiej i Azji Środkowej. Od 1972 do 1975 był proboszczem parafii Opieki Matki Bożej w Szachtach, zaś od 1975 do 1979 – proboszczem św. Katarzyny w Teodozji. W 1979 złożył wieczyste śluby mnisze. Od 1981 do 1989 służył kolejno w parafiach św. Mikołaja w Kirowie (obwód dniepropetrowski), św. Jerzego w Petrykowce (tenże obwód), Opieki Matki Bożej w Pokrowskim, Opieki Matki Bożej w Sudaku oraz Zaśnięcia Matki Bożej w Starym Krymie. Od 1989 był dziekanem dekanatu starokrymskiego oraz posiadał godność archimandryty.
2 grudnia 1990 miała miejsce jego chirotonia na biskupa symferopolskiego i krymskiego. 27 lipca 1992 został pierwszym zwierzchnikiem eparchii zaporoskiej. Od 1997 arcybiskup. W 2009 odszedł w stan spoczynku na własną prośbę, w związku ze złym stanem zdrowia. Jako miejsce jego stałego przebywania wyznaczono miasto Zaporoże.

</doc>
<doc id="2221265" url="https://pl.wikipedia.org/wiki?curid=2221265" title="Iskra (motocykl)">
Iskra (motocykl)



</doc>
<doc id="2221268" url="https://pl.wikipedia.org/wiki?curid=2221268" title="Andrij Mychajłow">
Andrij Mychajłow

Andrij Mychajłowycz Mychajłow, ukr. Андрій Михайлович Михайлов (ur. 7 maja 1982 w Kijowie) – ukraiński piłkarz, grający na pozycji bramkarza.
Kariera piłkarska.
Kariera klubowa.
Syn znanego piłkarza Mychajła Mychajłowa. Wychowanek Szkoły Piłkarskiej Dynama Kijów. Występował w juniorskich mistrzostwach Ukrainy (DJuFL) w CSKA Kijów i ATEK Kijów. Karierę piłkarską rozpoczął 15 maja 1999 w trzeciej drużynie Dynama. Latem 2003 został piłkarzem Zirki Kirowohrad, w składzie której 16 kwietnia 2004 debiutował w Wyższej lidze. Potem występował w klubach Borysfen Boryspol, İnter Baku, CSKA Kijów, Krywbas Krzywy Róg i Dnipro Czerkasy. W 2010 zakończył karierę piłkarską w Zakarpattia Użhorod.

</doc>
<doc id="2221269" url="https://pl.wikipedia.org/wiki?curid=2221269" title="Jan Zimmermann">
Jan Zimmermann

Jan Zimmermann (ur. 19 sierpnia 1949 w Poznaniu) – polski prawnik administratywista, profesor nauk prawnych, w latach 2002–2019 kierownik Katedry Prawa Administracyjnego na Wydziale Prawa i Administracji Uniwersytetu Jagiellońskiego.
Życiorys.
Jest synem administratywisty prof. Mariana Zimmermanna. W 1971 ukończył studia prawnicze na Wydziale Prawa i Administracji Uniwersytetu im. Adama Mickiewicza. 1 grudnia 1971 został zatrudniony na Wydziale Prawa i Administracji Uniwersytetu Jagiellońskiego. W 1977 uzyskał stopień naukowy doktora nauk prawnych, a w 1986 otrzymał stopień naukowy doktora habilitowanego. W latach 1992–2012 był sędzią Naczelnego Sądu Administracyjnego. W 1997 uzyskał tytuł naukowy profesora. Od 2002 kierował Katedrą Prawa Administracyjnego UJ.
Był promotorem w przewodzie doktorskim Andrzeja Dudy, od 2015 prezydenta RP.
Został członkiem rady programowej czasopisma "Przegląd Prawa Publicznego"'.

</doc>
<doc id="2221271" url="https://pl.wikipedia.org/wiki?curid=2221271" title="Mistrzostwa Świata FIBT 1993">
Mistrzostwa Świata FIBT 1993

Mistrzostwa Świata FIBT 1993 odbywały się w dniu 19 lutego 1993 r. w austriackiej miejscowości Igls, gdzie przeprowadzono konkurencje bobslejowe oraz w dniach 30 - 31 stycznia 1993 roku w francuskiej miejscowości La Plagne, gdzie rozegrano konkurencję skeletonu.

</doc>
<doc id="2221272" url="https://pl.wikipedia.org/wiki?curid=2221272" title="Red Bull RB7">
Red Bull RB7

Red Bull RB7 – bolid teamu Red Bull Racing na sezon 2011. Został on zaprezentowany 1 lutego 2011 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="2221273" url="https://pl.wikipedia.org/wiki?curid=2221273" title="Ligier JS11">
Ligier JS11

Ligier JS11 – bolid Formuły 1 zespołu Ligier, zaprojektowany w 1979 roku przez Gérarda Decarouge, Michela Beaujon i Roberta Choulet i uczestniczący w niej w sezonie 1979. Kierowcami byli Jacques Laffite i Patrick Depailler, którego zastąpił go Jacky Ickx wicemistrz świata z sezonu 1969 i 1970 roku, przed Grand Prix Francji uczestniczący do końca sezonu. Po tym sezonie Belg zakończył karierę Formule 1, która trwała przez 13 lat. Ale nadal uczestnicząc wiele różnych serii samochodów sportowych np. 24-godzinnym wyścigu w Le Mans i Rajdzie Dakar. Sezonie 1980 zespół przedłużył umowę z Jacques Laffite do zespołu dołączył Didier Pironi, który przeszedł z Tyrrell Racing. Zespół przygotował modyfikowaną wersja JS11 o oznaczeniu JS11/15 został ulepszony aerodynamiką przy wykorzystaniu lepiej efektu przypowierzchniowego.
Konstrukcja.
Bolid został wyposażony w ośmiocylindrowy (DOHC) wolnossący silnik V8 o rozworze cylindrów 90º konstrukcji Ford-Cosworth o oznaczeniu DFV o pojemności 2.993cm³.
Ligier JS11 i JS11/15 zostały wyposażony w tę samą skrzynię biegów, której zespół używał od roku 1978: sześciostopniową jednostkę konstrukcji Hewlanda.

</doc>
<doc id="2221275" url="https://pl.wikipedia.org/wiki?curid=2221275" title="Michał (Raskowałow)">
Michał (Raskowałow)

Michał, imię świeckie Wiktor Pawłowicz Raskowałow (ur. 10 lutego 1953 w Swierdłowsku, zm. 11 sierpnia 2008) – rosyjski biskup prawosławny.
Życiorys.
Pochodził z rodziny robotniczej. W 1979 ukończył moskiewskie seminarium duchowne i podjął naukę w Moskiewskiej Akademii Duchownej, którą przerwał po trzecim roku. 30 marca 1978 przełożony Ławry Troicko-Siergijewskiej Hieronim (Zinowjew) przyjął od niego wieczyste śluby mnisze. 22 kwietnia tego samego roku arcybiskup dmitrowski Włodzimierz wyświęcił mnicha Michała na hierodiakona. Od 1983 do 1984 służył w różnych parafiach eparchii swierdłowskiej. 21 września 1984 jej ordynariusz, biskup Platon wyświęcił go na hieromnicha. W 1990 został ihumenem, zaś w 1993 – archimandrytą.
3 kwietnia 1993 miała miejsce jego chirotonia na biskupa kurgańskiego i szadryńskiego. Uroczystości odbyły się w soborze Objawienia Pańskiego w Moskwie z udziałem patriarchy moskiewskiego i całej Rusi Aleksego, arcybiskupów jekaterynburskiego i wierchoturskiego Melchizedeka, jarosławskiego i rostowskiego Płatona, kurskiego i rylskiego Juwenaliusza, biskupów kostromskiego i galickiego Aleksandra, istrińskiego Arseniusza, podolskiego Wiktora, benderskiego Wincentego, sarańskiego i mordowskiego Warsonofiusza, szymkentskiego i celinogradzkiego Eleuteriusza oraz jakuckiego i wilujskiego Germana.
Zmarł w 2008.

</doc>
<doc id="2221276" url="https://pl.wikipedia.org/wiki?curid=2221276" title="Kuba na Letnich Igrzyskach Olimpijskich Młodzieży 2010">
Kuba na Letnich Igrzyskach Olimpijskich Młodzieży 2010

Kubę na Letnich Igrzyskach Olimpijskich Młodzieży 2010 w Singapurze reprezentowało 41 sportowców w 15 dyscyplinach.
Skład kadry.
Boks.
Chłopcy:
Lekkoatletyka.
Chłopcy:
Dziewczęta:
Siatkówka.
Drużyna chłopców: złoty medal

</doc>
<doc id="2221277" url="https://pl.wikipedia.org/wiki?curid=2221277" title="Błogosławiona Paulina">
Błogosławiona Paulina



</doc>
<doc id="2221278" url="https://pl.wikipedia.org/wiki?curid=2221278" title="Bł. Paulina">
Bł. Paulina



</doc>
<doc id="2221279" url="https://pl.wikipedia.org/wiki?curid=2221279" title="Motocyklowe Mistrzostwa Świata 1949">
Motocyklowe Mistrzostwa Świata 1949

Motocyklowe Mistrzostwa Świata 1949– pierwszy sezon motocyklowych mistrzostw świata, podczas którego rozegrano 6 wyścigów. Sezon rozpoczął się 13 czerwca na torze Mountain Circuit w Douglas na wyspie Man, a zakończył 4 września na torze Monza we Włoszech. Tytuł Mistrza Świata wśród motocyklistów w klasie 500 cm³ zdobył Leslie Graham reprezentujący AJS, które zdobyło również tytuł wśród producentów. W klasie 350 cm³ mistrzostwo zdobył Freddie Frith reprezentując Velocette. Bruno Ruffo wygrał serię w 250 cm³ reprezentując Moto Guzzi, natomiast Nello Pagani zwyciężył w serii 125 cm³ reprezentując Mondial. W klasie sidecarów tytuł zdobyli Eric Oliver i Denis Jenkinson reprezentując Norton.

</doc>
<doc id="2221280" url="https://pl.wikipedia.org/wiki?curid=2221280" title="Warsztaty Szybowcowe ZASPL">
Warsztaty Szybowcowe ZASPL

Warsztaty Szybowcowe Związku Awiatycznego Studentów Politechniki Lwowskiej – pierwsza polska wytwórnia produkująca masowo szybowce założona we Lwowie na bazie Sekcji Technicznej Związku Awiatycznego Studentów Politechniki Lwowskiej (ZASPL).
Historia.
Początki budowy samolotów na Politechnice Lwowoskiej sięgają 1910 roku kiedy to z inicjatywy ZASPL powstał dwupłatowy samolot konstrukcji Jana Webera i Zygmunta Sochnackiego. Maszyna rozbiła się podczas przeprowadzanych prób samolotu. W 1913 roku wybudowano pierwszy szybowiec konstrukcji Tadeusza i Wacława Floriańskich, który również uległ rozbiciu podczas prób przeprowadzanych na Wysokim Zamku.
Wybuch I wojny światowej przerwał działalność studentów pasjonatów lotnictwa. Swoją działalność wznowili w 1923 roku. W tym samym roku w Białce Tatrzańskiej odbyły się I Konkurs Ślizgowców będący pierwszymi w Polsce zawodami szybowcowymi. Rok później, student Politechniki Lwowskiej, Wacław Czerwiński postanowił zbudować szybowiec, który wziął by udział w mających się odbyć w 1925 roku II Konkursie Szybowcowym. Budowę rozpoczęto w Parku Lotniczym 2. Pułku Lotniczego w Krakowie podczas wakacyjnych praktyk.
Latem 1925 roku konstrukcję przewieziono do Lwowa gdzie w remizie tramwajowej Miejskiej Kolei Elektrycznej kontynuowano budowę. Niedokończony szybowiec zawitał jeszcze do kreślarni Politechniki Lwowskiej aby zostać ukończonym w hangarach Ligi Obrony Powietrznej i Przeciwgazowej.
Jesienią 1927 roku przeprowadzono próby wytrzymałościowe. Rok później, 13 marca 1928 roku, szybowiec oznaczony jako CW-I, ciągnięty na holu przez samochód oderwał się po raz pierwszy od ziemi na wysokość 10 metrów. Na CW-I osiągnięto 25 maja 1928 roku rekord Polski w długotrwałości lotu (4 min 13 s). Sukces zachęcił do dalszej pracy i w 1929 roku w lotach brały udział kolejne konstrukcje Czerwińskiego, szybowce CW-II i CW-III, które powstały w warsztacie stolarskim Szczupłakiewicza we Lwowie mieszczącym się przy ulicy Szpitalnej 52, warsztat ten później stał się Warsztatami Szybowcowymi ZASPL.
W 1930 roku warsztat został oficjalnie przekształcony w Warsztaty Szybowcowe ZASPL. Pierwszymi zbudowanymi w nich szybowcami były szkolne CW-III. W 1930 oblatano zbudowany również w warsztatach pierwszy polski dwumiejscowy szybowiec wyczynowy CW-IV. W 1931 warsztaty przeniesiono na ulicę Na Błonie 20 (ul. Pierackiego) i rozpoczęto seryjną produkcję CW-III (20 egzemplarzy w 1931 roku).
W latach 1932–1933 wybudowano 80 egzemplarzy kolejnej konstrukcji Czerwińskiego, szkolnego szybowca CWJ-I (późniejszy CWJ). Zatrudnienie wzrosło do ponad 30 pracowników. W 1933 roku dzięki wsparciu finansowemu hrabiego Kajetana Czarkowskiego-Golejewskiego warsztaty przekształcono w spółkę o tej samej nazwie. Dyrektorem nowo utworzonej spółki został inżynier Tadeusz Załęski.
W 1933 roku rozpoczęto budowę zmodernizowanej wersji szybowca CWJ, CWJ-bis Skaut, zbudowano około 20 egzemplarzy tej wersji oraz wyczynowy CW-5 bis (również zbudowany w liczbie około 20 egzemplarzy). W 1935 roku warsztaty znalazły się w trudnej sytuacji finansowej. Produkowane szybowce CW-7 i CW-8 nie były udanymi konstrukcjami. Swój udział ze spółki wycofał Wacław Czerwiński, który przeniósł się do Wojskowych Warsztatów Szybowcowych w Krakowie. Niestety dalszy brak zamówień, kłopoty z CW-8 doprowadziły do bankructwa warsztatów w 1936 roku.
W ciągu 8 lat swojej działalności w warsztatach wyprodukowano około 190 szybowców czternastu typów. 1 czerwca 1937 roku Warsztaty przejął Instytut Techniki Szybownictwa i Motoszybownictwa (ITSM). Zmieniono wówczas nazwę na Doświadczalne Zakłady Szybowcowe ITSM. Po czterech miesiącach działalności, całość przejęły Lwowskie Warsztaty Lotnicze.

</doc>
<doc id="2221282" url="https://pl.wikipedia.org/wiki?curid=2221282" title="Vehicle Dynamic Control">
Vehicle Dynamic Control

Vehicle Dynamic Control − kontrola stabilności pojazdu. 
Jest to nazwa systemu ESP stosowana dla samochodów Alfa Romeo i Nissan.

</doc>
<doc id="2221283" url="https://pl.wikipedia.org/wiki?curid=2221283" title="Halowe Mistrzostwa Europy w Lekkoatletyce 2013">
Halowe Mistrzostwa Europy w Lekkoatletyce 2013

32. Halowe Mistrzostwa Europy w Lekkoatletyce – zawody sportowe, które odbyły się w Göteborgu od 28 lutego do 3 marca 2013. Zawody rozgrywano w hali Scandinavium.
Szwecja czwarty raz gościła halowy czempionat Starego Kontynentu, a po raz trzeci gospodarzem był Göteborg (w 1996 zawody odbyły się w Sztokholmie). Prawo do organizacji mistrzostw Rada European Athletics powierzyła Szwedom na posiedzeniu w październiku 2007 na Malcie. Na rok przed imprezą – w marcu 2012 – rozpoczęła się dystrybucja biletów wstępu na zawody.
Rekordy.
Podczas mistrzostw ustanowiono 29 rekordów krajowych w kategorii seniorów:
A także jeden rekord halowych mistrzostw Europy:

</doc>
<doc id="2221286" url="https://pl.wikipedia.org/wiki?curid=2221286" title="Mieczysław Lipert">
Mieczysław Lipert

Mieczysław Zygmunt Lipert (ur. 1900 w Łokaczach, zm. 1968 w Warszawie) – hutnik szkła, przewodniczący Prezydium Warszawskiej Wojewódzkiej Rady Narodowej (1948-1953), przewodniczący Prezydium Wojewódzkiej Rady Narodowej w Bydgoszczy (1953-1954), działacz polityczny.
Życiorys.
Urodził się 24 grudnia 1900 r. w miejscowości Łokacze w powiecie horochowskim na Wołyniu. Był synem Stanisława, hutnika szkła i Stanisławy z Sikilskich. Uczęszczał do szkoły powszechnej w Hulewiczach, powiecie włodzimierskim, gdzie zamieszkali jego rodzice. Po zajęciu tej miejscowości przez wojsko austriackie w 1914 r., został wzięty do obozu wojskowego i przez trzy lata był tam woźnicą.
Od jesieni 1917 r. należał do Polskiej Organizacji Wojskowej w Lubelskiem. W końcu 1918 r. czynnie uczestniczył w rozbrajaniu Niemców i Austriaków, po czym wstąpił do Milicji Ludowej i służył w niej jako podoficer. W kwietniu 1919 r. znalazł sic w nowo utworzonym batalionie milicyjnym z którym udał się do Pińska, gdzie batalion ten brał udział w pogromie Żydów. Wkrótce batalion został rozwiązany, a należących do niego milicjantów rozbrojono, przejściowo aresztowano i wcielono do wojska. Lipert został przydzielony do 34 pułku piechoty, a następnie do szpitala polowego nr 203.
Działalność zawodowa i polityczna do 1939 r..
W marcu 1922 r. rozpoczął pracę w hucie szkła w Lubartowie. Następnie pracował kolejno w hutach szkła w: Wołominie (1925–1926), Legionowie (1926–1928), Kostopolu (1928–1929) i hucie Widok Radomiu (1929–1930). Od 1935 do stycznia 1939 r. pracował jako mistrz w Hucie Szkła Vitrum w Wołominie.
Od 1924 do 1938 r. należał do nielegalnej Komunistycznej Partii Polski, od 1926 był sekretarzem komórki KPP w wołomińskiej hucie oraz sekretarzem Zarządu Oddziałowego Związku Zawodowego Pracowników Przemysłu Szklarskiego w Wołominie. Za uczestnictwo w strajku generalnym szklarzy został zwolniony z pracy. Podczas pracy w Radomiu nawiązał kontakty partyjne i został wybrany sekretarzem Komitetu Dzielnicowego i członkiem egzekutywy Komitetu Okręgowego w Kielcach. W latach 1930-1935 był funkcjonariuszem tej partii w Warszawie, z ramienia Okręgu Warszawa-Podmiejska pełnił funkcję instruktora. Z powodu działalności w tej partii był w 1937 r. sądzony w Radomiu i skazany na 3 lata więzienia w zawieszeniu na 5 lat.
Okupacja hitlerowska.
Po najeździe Niemiec na Polskę ewakuował się na wschód i 23 września 1939 r. znalazł się w Kostopolu, zajętym przez wojska sowieckie. Tam otrzymał pełnomocnictwo do nacjonalizowania zakładów pracy, m.in. tamtejszej huty szkła. Został jej wicedyrektorem oraz dyrektorem technicznym. Na tym stanowisku przetrwał do wybuchu wojny niemiecko-sowieckiej w czerwcu 1941 r. W hucie zarządzanej przez Niemców był palaczem na urządzeniach gazowych. W 1943 r. przeniesiono go do Huty Szkła w Wołominie. Organizował tam Polską Partię Robotniczą, Gwardię Ludową i Armię Ludową oraz prowadził działalność sabotażową. W końcu 1943 r. był współorganizatorem konspiracyjnej Miejskiej Rady Narodowej w Wołominie, a następnie warszawskiej Wojewódzkiej Rady Narodowej.
Działalność zawodowa i polityczna po II wojnie światowej.
Od 1944 r. pracował w aparacie partyjnym PPR. W Komitecie Wojewódzkim PPR w Mińsku Mazowieckim pełnił kolejno funkcje: kierownika Wydziału Przemysłu, Wydziału Administracyjno-Samorządowego oraz kierownika Wydziału Personalnego. 3 maja 1945 został posłem do Krajowej Rady Narodowej. Od czerwca do grudnia 1945 r. był członkiem Centralnej Komisji Rewizyjnej KC PPR. Od grudnia 1948 r. należał do nowo utworzonej Polskiej Zjednoczonej Partii Robotniczej.
W 1948 r. został wybrany na stanowisko przewodniczącego Prezydium Warszawskiej Wojewódzkiej Rady Narodowej i sprawował je do 1953 r. Za niezadowalające wyniki w pracy odwołano go w końcu 1952 r. i przeniesiono do Bydgoszczy, gdzie z dniem 1 stycznia 1953 r. został przewodniczącym Prezydium Wojewódzkiej Rady Narodowej. Już rok później, 9 lutego 1954 r. odwołano go z tego stanowiska, ponieważ „"nie wykazywał dobrego zmysłu organizacyjnego; nie wpływał mobilizująco na członków Prezydium, gdyż sam był mało obowiązkowy, dużo czasu poświęcał na polowanie w czasie wolnym i służbowym"”.
Po odwołaniu z Bydgoszczy został zatrudniony na stanowisku p.o. dyrektora Zarządu Zaopatrzenia Robotniczego-Ministerstwa Przemysłu Chemicznego, a w końcu grudnia 1954 r. mianowano go dyrektorem tego Zarządu. Jednak po kilku miesiącach i z tego stanowiska został odwołany ponieważ: „"mimo szczerych chęci nie potrafił we właściwy sposób zorganizować instruktażu i kontroli podległych oddziałów Zaopatrzenia Robotniczego"”. W 1957 r. przeszedł na rentę.
Zmarł 1 września 1968 r. w Warszawie. Został odznaczony m.in. Orderem Sztandarem Pracy II klasy. Pochowany na wojskowych Powązkach (kwatera D6-4-34).

</doc>
<doc id="2221287" url="https://pl.wikipedia.org/wiki?curid=2221287" title="Turbosprężarka o zmiennej geometrii łopatek">
Turbosprężarka o zmiennej geometrii łopatek

Turbosprężarka o zmiennej geometrii łopatek (skrót VTG od ang. "Variable Turbo Geometry" – stosowana w samochodach turbosprężarka ze zmiennym kątem nachylenia łopatek turbiny. Stosowane by zniwelować tzw. efekt turbodziury.

</doc>
<doc id="2221288" url="https://pl.wikipedia.org/wiki?curid=2221288" title="VTG">
VTG



</doc>
<doc id="2221289" url="https://pl.wikipedia.org/wiki?curid=2221289" title="Vehicle Stability Control">
Vehicle Stability Control

Vehicle Stability Control − kontrola stabilności pojazdu. 
Jest to nazwa systemu ESP stosowana dla samochodów Toyota.

</doc>
<doc id="2221290" url="https://pl.wikipedia.org/wiki?curid=2221290" title="VSC">
VSC



</doc>
<doc id="2221291" url="https://pl.wikipedia.org/wiki?curid=2221291" title="John Abizaid">
John Abizaid

John Philip Abizaid (ur. 1 kwietnia 1951 w Coleville w stanie Kalifornia) – amerykański dowódca wojskowy arabskiego pochodzenia, emerytowany generał, naczelny dowódca CENTCOM-u (Centralnego Dowództwa Sił Zbrojnych USA) w latach 2003–2007.
Życiorys.
John Abizaid urodził się 1 kwietnia 1951 roku w maronickiej rodzinie o libańsko-palestyńskich korzeniach. Ukończył m.in. Akademię Wojskową Stanów Zjednoczonych w West Point w 1973 roku, studia podyplomowe na Uniwersytecie Harwarda oraz studiował filologię arabską na Uniwersytecie Jordańskim w Ammanie.
Gen. Abizaid karierę zawodową rozpoczął w 504 Pułku Piechoty Spadochronowej w Fort Bragg, gdzie służył jako strzelec i dowódca plutonu zwiadu. Dowodził kompanią rangersów podczas inwazji na Grenadę w 1983 roku. Był również oficerem operacyjnym UNTSO w Libanie. Następnie dowodził 3 batalionem, 325 Pułku Spadochronowego, stacjonującym we włoskiej Vinzency, który podczas kryzysu w Zatoce Perskiej w 1991 roku został rozmieszczony w północnym Iraku, aby chronić Kurdów. Dowodził również 504 Pułkiem Powietrznodesantowym z 82 Dywizji Powietrznodesantowej. Ponadto pełnił funkcję zastępcy dowódcy 1 Dywizji Pancernej, służącej w Bośni i Hercegowinie. Po zakończeniu misji został 66 komendantem Akademii Wojskowej Stanów Zjednoczonych w West Point. Później objął dowództwo 1 Dywizji Piechoty, w niemieckim Würzburgu, stanowiącej pierwszy rzut sił USA w Kosowie. Służył jako zastępca przewodniczącego Kolegium Szefów Połączonych Sztabów podczas operacji "Iraqi Freedom". W 2003 roku stanął na czele Centralnego Dowództwa Sił Zbrojnych Stanów Zjednoczonych, zastępując gen. Tommy'ego Franksa. Odtąd był odpowiedzialny za strategię wojskową i wspólne działania na Bliskim Wschodzie, w Rogu Afryki i Azji Środkowej. W dniu 16 marca 2007 roku, gen. Abizaid przekazał swoje stanowisko admirałowi Williamowi J. Fallonowi.
Po przejściu w stan spoczynku podjął pracę wykładowcy na Uniwersytecie Stanforda i Harvard's Kennedy School of Government. Jest członkiem Rady ds. Stosunków Zagranicznych i Międzynarodowego Instytutu Studiów Strategicznych oraz pełni funkcję dyrektora Fundacji George'a Olmsteda i USAA. John Abizaid nadal służy w West Point, gdzie jest przewodniczącym Centrum Zwalczania Terroryzmu.

</doc>
<doc id="2221294" url="https://pl.wikipedia.org/wiki?curid=2221294" title="Pokój van Gogha w Arles">
Pokój van Gogha w Arles

Pokój van Gogha w Arles (hol. "De slaapkamer", ang. " Vincent's Bedroom in Arles") – tytuł trzech niemal identycznych obrazów olejnych namalowanych przez holenderskiego artystę Vincenta van Gogha w 1888 i 1889 podczas pobytu w Arles (I wersja) i Saint-Rémy (II i III wersja). Pierwsza z wersji znajduje się od 1962 w Muzeum Vincenta van Gogha w Amsterdamie (Nr kat.: F 482, JH 1608), druga (od 1926) w Art Institute of Chicago w Chicago (Nr kat.: F 484, JH 1771) a trzecia (od 1959) w Musée d’Orsay w Paryżu (Nr kat.: F 483, JH 1793).
Oprócz trzech obrazów powstały również dwa szkice związane z tym tematem, zamieszczone przez van Gogha w listach do Paula Gauguina i brata Theo.
Obraz "Pokój van Gogha w Arles" (w oryginale dosł: "Sypialnia van Gogha") to jedna z najbardziej znanych prac artysty. Żywe kolory, niezwykła perspektywa i znajoma treść sprawiają, że jest on nie tylko jednym z najbardziej znanych prac van Gogha, ale też zaliczanym przez niego samego do jego ulubionych dzieł.
Tematem zarówno obrazów, jak i szkiców, była sypialnia artysty w domu znanym jako "Żółty Dom", położonym przy placu Place Lamartine 2 w Arles. W otwartych z prawej strony drzwiach widać schody prowadzące na piętro; drzwi z prawej prowadziły do pokoju Gauguina. Pokój nie był prostokątny, ale miał kształt trapezu z kątem rozwartym z lewej strony ściany frontowej i ostrym – z prawej
Pierwsza wersja obrazu.
Vincent van Gogh rozpoczął prace nad obrazem w połowie października 1888 podczas pobytu w Arles; swój pomysł i sposób wykonania tak opisał w liście do brata dołączając odręczny szkic:
Podobnie opisał obraz w napisanym dzień później liście do Gauguina, również zilustrowanym szkicem:
W obu tych listach van Gogh umieścił szkice obrazu. W portretach znajdujących się na obrazie po prawej stronie przedstawił swoich przyjaciół: Eugène’a Bocha i Paul-Eugène’a Millieta.
Druga wersja obrazu.
W kwietniu 1889 van Gogh wysłał bratu wstępną wersję dzieła ubolewając, że została ona zniszczona. Theo zaproponował podszycie obrazu na nowo płótnem i odesłał do Vincenta w celu sporządzenia kopii. Vincent sporządził kopię we wrześniu tego samego roku i oba egzemplarze wysłał ponownie do brata.
Trzecia wersja obrazu.
O trzeciej wersji van Gogh wspomina w liście do brata z 28 września 1889:
Obrazy w obrazie.
Seria obrazów oraz szkiców z "Sypialnią" jest niezwykła z kilku powodów: jest ona jedynym przykładem, kiedy van Gogh cytuje na obrazie inne swoje obrazy, a także dlatego, iż przedstawiony pokój służył mu nie tylko jako sypialnia, ale jako studio. Van Gogh powiesił w "Żółtym domu" wiele swoich obrazów, które wówczas namalował. Jeśli chodzi o cytowane obrazy, to wszystkie wersje różnią się tu między sobą: 
Interpretacja.
Swoje krzesło, które było w rzeczywistości białe, van Gogh zdecydował się namalować w kolorze żółtym, który kojarzył mu się ze słońcem, ciepłem i szczęściem. Również białym ścianom pokoju nadał kolor jasnofioletowy, bo ten lepiej korespondował z zielonym kolorem okna i żółtym łóżka. W wersji drugiej dzieła podłoga i łóżko namalowane zostały niespokojnymi liniami, wbrew założeniu, że obraz ma wywoływać uczucie spokoju dla umysłu i wyobraźni, w wersji trzeciej panuje natomiast nastrój wyczekiwania, jaki towarzyszył van Goghowi w związku ze spodziewanym przyjazdem do Arles Gauguina w październiku 1888. Malowidło symbolizuje nadzieję van Gogha na stworzenie w "Żółtym Domu" bazy dla kolonii artystów.
Pomimo założonej atmosfery spokoju mającej emanować z obrazu, ostateczny kształt dzieła nie wywołuje zapowiadanego efektu. Przedmioty stoją w stosunku do siebie w nieładzie, a każdy z nich wydaje się być odizolowany od pozostałych. Niepokojące są skrócenia przedmiotów, pochylona podłoga, jakby miała za chwilę runąć, ustawione skośnie meble (stolik z miednicą i krzesła), krzywo wiszące obrazki na ścianie. Ta dwuznaczna atmosfera tworzy widoczne napięcie między wewnętrzną tęsknotą van Gogha za bezpiecznym i przytulnym domem, której rzeczywistość nie była w stanie mu dać a osamotnieniem, poczuciem opuszczenia i wyobcowania, które było silniejsze.
Linki zewnętrzne.
Opis obrazu na stronie Muzeum Vincenta van Gogha 

</doc>
<doc id="2221295" url="https://pl.wikipedia.org/wiki?curid=2221295" title="Majdan at-Tahrir">
Majdan at-Tahrir

Majdan at-Tahrir, plac Tahrir (ar. ميدان التحرير, pol. tłum. "Plac Wyzwolenia") – główny plac i centrum Kairu w Egipcie. Nazywany "Sercem Kairu". Ma powierzchnię ok. 8000 m²
Plac został pierwotnie nazwany "Majdan al-Isma’ilijja" na cześć XIX w. władcy Ismaila Paszy, na którego zlecenie zaprojektowano nowe centrum stolicy. Po rewolucji egipskiej w 1952 roku, plac otrzymał obecną nazwę.
Położenie.
Majdan at-Tahrir położony jest przy północnym krańcu zabytkowej ulicy "Kasr al-Ajn", w pobliżu mostu Tahrir na Nilu, w dzielnicy "Kasr an-Nil". Oprócz wspomnianej ulicy, do placu dochodzą od zachodu i wschodu "Szari at-Tahrir", od północy "Mirit Barha", od północnego wschodu – "Szari Tala al-Harb", od południowego wschodu "Szari Muhammad Mahmud".
Historia.
Plac utworzony został na miejscu brytyjskich baraków "Kasr an-Nil". W latach 60. XX w., kiedy Naser realizacji centralizacji w stylu ZSRR, wzniesiono przy placu dwa bloki dla urzędników oraz kilka dworców, które obsługują połączenia z każdą częścią kraju. W latach 70. XX w., gdy Anwar as-Sadat odrzucił propagowaną przez poprzednika doktrynę tzw. "socjalizmu arabskiego" na rzecz polityki "otwartych drzwi" ("infitah") w stosunku do kapitalizmu zachodnioeuropejskiego przy placu wybudowano liczne "szklane wieżowce".
Infrastruktura.
Układ drogowy placu jest ukształtowany w formie ronda z dużym trawnikiem pośrodku. Ulica "Mirit Barha" nie łączy się bezpośrednio z rondem, lecz przechodzi jego skrajem. Między rondem i ulicą "Mirit Barha" powstał dzięki temu duży, trójkątny skwer na którym znajduje się pomnik Umara Makrama. Plac Tahrir pełni rolę głównego węzła komunikacji miejskiej.
W okolicy Majdan at-Tahrir znajdują się: Muzeum Egipskie w Kairze, budynki centrali Narodowej Partii Demokratycznej, wklęsły rządowy budynek biurowy Mudżamma (siedziba ministerstw: Spraw Wewnętrznych, oraz Zdrowia i Edukacji, a także siedziba gubernatora miasta), budynek siedziby Ligi Arabskiej, Hotel Nile Hilton, Hotel Cleopatra, centrum kampusu Amerykańskiego Uniwersytetu w Kairze, budynki Ministerstwa Spraw Zagranicznych, meczet Umara Makrama i Instytut Goethego. Wokół placu i na przyległych ulicach znajdują się liczne kawiarnie, z których można obserwować toczące się życie na Majdan at-Tahrir. Około 250 m na południowy zachód od placu mieści się ambasada USA.
Przy placu znajduje się wejścia do stacji kairskiego metra Anwar as-Sadat ("Sadat Station"), które jest centrum skrzyżowania dwóch linii. Wejścia do tej stacji są wykorzystywane jako przejścia podziemne, zapewniające połączenie dworców i znajdujących się przy placu budynków z głównymi ulicami odchodzącymi od Majdan at-Tahir.
Zamachy.
W roku 1993 w budynku "Wadi el-Nil" wybuchła bomba podłożona przez radykalną islamską organizację Bracia Muzułmańscy. 16 marca owego roku, wybuch bomby uszkodził pięć autobusów turystycznych przy Muzeum Egipskim. A 18 września 1997 również pod tym muzeum w wyniku wybuchu bomby zginęło 9 niemieckich turystów oraz ich kierowca. 30 kwietnia 2005 roku w tym samym miejscu zamachowiec samobójca, zdetonował bombę raniąc siedem, w tym czterech obcokrajowców.
Miejsce protestów i zamieszek.
Plac jest tradycyjnym miejscem dla wielu większych protestów i demonstracji. Wielkie zamieszki miały tu miejsce: w 1952 roku przeciwko dominacji brytyjskiej w Egipcie, korupcji i postawie moralnej władz; 18-19 stycznia 1977 roku przeciwko polityce gospodarczej prezydenta Anwara Sadata "Infitah" (79 osób zginęło, a setki zostało rannych), w marcu 2003 roku (protest przeciwko wojnie w Iraku) organizowany przez radykalnych islamistów oraz krwawe protesty i zamieszki w styczniu 2011 roku. 1 lutego 2011 w na placu doszło do najliczniejszych wystąpień od czasu wybuchu protestów. W zorganizowanym tam „Marszu Miliona” uczestniczyło co najmniej milion osób. Od 2 lutego dochodziło tam do wielkich starć między zwolennikami prezydenta Husniego Mubaraka, a jego przeciwnikami. Od 18 listopada 2011 trwały tam zamieszki pomiędzy protestującym przeciwko rządom generałów a wojskiem. Zginęło tam ponad 40 osób, a ponad 2000 zostało rannych.

</doc>
<doc id="2221299" url="https://pl.wikipedia.org/wiki?curid=2221299" title="40th Street – Lowery Street">
40th Street – Lowery Street

40th Street – Lowery Street – stacja metra nowojorskiego, na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami 46th Street – Bliss Street i 33rd Street – Rawson Street. Została otwarta 21 kwietnia 1917.

</doc>
<doc id="2221301" url="https://pl.wikipedia.org/wiki?curid=2221301" title="Variable Valve Timing">
Variable Valve Timing

Zmienne fazy rozrządu (ang. "Variable Valve Timing") – układ zmiennych faz rozrządu polegający na zmianie czasu otwarcia oraz zamknięcia zaworu w zależności od obciążenia silnika oraz jego obrotów. Istnieje wiele metod dzięki którym jest to realizowane, od mechanicznych po elektro-hydrauliczne.
W zdecydowanej większości przypadków stosowany jest na wałku zaworów dolotowych i pozwala na poprawę przebiegu momentu obrotowego w środkowym zakresie obrotów silnika przy jednoczesnym utrzymaniu mocy maksymalnej na dobrym poziomie.
Także coraz bardziej restrykcyjne przepisy dotyczące norm spalin wymuszają na producentach stosowanie zmiennych faz rozrządu w celu poprawy pracy silnika.
Wyzwania.
Głównym czynnikiem wstrzymującym montowanie zmiennych faz rozrządu powszechnie w pojazdach jest koszt ich produkcji. W silniku pracującym przy 3000 obrotów na minutę, wałek rozrządu obraca się z prędkością 25 razy na sekundę, więc zmiana ustawienia wałka musi nastąpić bardzo szybko z dużą precyzją.
Elektromagnetyczne, pneumatyczne oraz hydrauliczne systemy zapewniają najlepszą kontrolę nad zmianą kąta otwarcia zaworów, lecz koszt ich produkcji jest bardzo wysoki w porównaniu z mechanicznymi systemami faz rozrządu.
Nazewnictwo.
Producenci używają wielu odmiennych nazw dla swoich systemów zmiennych faz rozrządu, które mogą być bardzo podobne pomiędzy sobą, jak i wyjątkowo zróżnicowane.
Systemy te to między innymi:

</doc>
<doc id="2221302" url="https://pl.wikipedia.org/wiki?curid=2221302" title="33rd Street – Rawson Street">
33rd Street – Rawson Street

33rd Street – Rawson Street – stacja metra nowojorskiego, na linii 7. Znajduje się w dzielnicy Queens, w Nowym Jorku i zlokalizowana jest pomiędzy stacjami 40th Street – Lowery Street i Queensboro Plaza. Została otwarta 21 kwietnia 1917.

</doc>
<doc id="2221303" url="https://pl.wikipedia.org/wiki?curid=2221303" title="VVT">
VVT



</doc>
<doc id="2221305" url="https://pl.wikipedia.org/wiki?curid=2221305" title="Twardy Upłaz (Ciemniak)">
Twardy Upłaz (Ciemniak)

Twardy Upłaz – część stoków Twardego Grzbietu w polskich Tatrach Zachodnich (w północno-zachodniej grani Ciemniaka). Jest to trawiasty, dość stromy stok opadający po północno-wschodniej stronie Twardej Kopy do środkowej części Doliny Mułowej. Położony jest na wysokości około 1900-2020 m.
Nazwa jest ludowego pochodzenia, nadali ją pasterze. Dawniej bowiem tereny te aż po szczyt Ciemniaka były wypasane (należały do Hali Upłaz). Zauważono, że w tej części grzbietu Ciemniaka roślinność jest uboższa, a gleba pokryta twardymi (granitowymi) kamieniami, podczas gdy w całym niemal grzbiecie występują miękkie skały wapienne. Później od nazwy tej utworzono nazwy innych obiektów w tej okolicy: Twardy Grzbiet, Twarda Kopa, Twarda Galeria, Twarda Ściana, Twarde Spady. Dość często nazwa Twardy Upłaz jest utożsamiana z Twardym Grzbietem. Znajduje się tu kilka jaskiń, m.in. Jaskinia w Szerokiem.
Z rzadkich w Polsce gatunków roślin na Twardym Upłazie znaleziono stanowiska ukwapu karpackiego, potrostka alpejskiego i ostrołódki karpackiej – gatunków w Polsce występujących tylko w Tatrach i to na nielicznych stanowiskach.

</doc>
<doc id="2221306" url="https://pl.wikipedia.org/wiki?curid=2221306" title="Polonia w Libanie">
Polonia w Libanie

Polonia w Libanie – Polacy stanowią nieliczną grupę narodową w Republice Libańskiej, obecnie są to przeważnie Polki zamężne z Libańczykami, dzieci z małżeństw mieszanych oraz polscy duchowni i specjaliści.
Pierwsze kontakty Polaków z Libanem.
Pierwsze wzmianki o pobycie Polaków na obszarach współczesnego Libanu pochodzą z czasów wypraw krzyżowych, w których uczestniczyli polscy możnowładcy, jak również licznych pielgrzymek do Ziemi Świętej. Z tego okresu pochodzi pierwszy zapis pielgrzyma, brata Anzelma z zakonu bernardynów, który zawiera wzmiankę o przejściu przez Liban. Jako pierwszy opisał libańskie ziemie książę Mikołaj Krzysztof Radziwiłł w swym dzienniku z podróży do Jerozolimy, którą odbył w latach 1582–1584.
XIX wiek.
W latach 30. i 40. XIX wieku ożywioną działalność prowadził w Libanie polski misjonarz, jezuita o. Maksymilian Stanisław Ryłło. W Ghazirze zatrzymał się Juliusz Słowacki podczas swojej podróży na Bliski Wschód w 1837 roku.
W okresie wojny krymskiej z inicjatywy Sadyka Paszy Czaykowskiego powstał pułk jazdy kozackiej, złożony przede wszystkim z Polaków. W uznaniu zasług pułk ten został wcielony do gwardii sułtańskiej i oddelegowany do Libanu w 1865 roku. Pierwszym dowódcą tego oddziału był Stefan Gościmiński (Tufan Bej), jego następcą zaś Ludwik Sas Monasterski (Lufti Bej). Po 24 latach istnienia pułk polski w Libanie przestał istnieć.
W latach 1902–1907 gubernatorem Libanu był Polak, Władysław Aleksander Stanisław Czajkowski (Muzaffar Pasza).
II wojna światowa.
W latach 1943–1946 osiedliło się w Libanie około 6000 Polaków, głównie kobiet i dzieci, którzy poprzez Iran i Bliski Wschód wydostali się z ZSRR. W tym okresie w Bejrucie przebywała już niewielka grupa polskich obywateli, która dotarła tam w latach 1939–1942. Po przybyciu na miejsce uchodźcy pozostawali pod opieką Poselstwa Polskiego, reprezentującego oficjalny Rząd Rzeczypospolitej Polskiej w Londynie, uznawany za prawowity przez władze libańskie.
Na początku Polaków przyjmowano w obozie przejściowym w Bejrucie, a następnie osiedlano w Ghazirze, Zuk Mikail, Ajaltun, Baladun, Beit-Chabab, Roumie i Baabdat. Założono szkoły, małą polską bibliotekę z około 500 książkami. Istniały też szpitale dla uchodźców oraz polski kościół w Ghazirze. W Bahamdun i Bhannes utworzono polskie sanatoria. Bejruckie radio „Lewant” transmitowało od listopada 1941 r. codzienne, regularne programy dla Polskiej Armii na Bliskim Wschodzie, a od lutego 1942 r. polskie audycje nadawane były dwa razy dziennie. Pod koniec lat 40. powstał przy francuskich kwaterach wojskowym w Bejrucie, polski cmentarz (podczas libańskiej wojny domowej znalazł się tuż przy „zielonej linii” dzielącej miasto i w wyniku bombardowań uległ kompletnemu zniszczeniu; został gruntownie odnowiony w 2010 roku).
W czerwcu 1943 roku przybył do Libanu na wypoczynek gen. Władysław Sikorski i zatrzymał się w Brummanie, malowniczej miejscowości położonej w górach Libanu. W Bejrucie zmarła natomiast znana polska aktorka Hanka Ordonówna.
Ważnym zagadnieniem w życiu emigrantów była organizacja polskiego szkolnictwa na różnym poziomie nauczania. W sumie założono wtedy 15 placówek oświatowych, a najwyższa liczba uczniów wynosiła 1286 osób w roku 1947. Liczba polskich studentów na przestrzeni lat 1942–1950 zmieniała się wskutek ciągłej migracji młodzieży. Ogółem przez Bejrut przeszło 400 polskich studentów, z których mniej więcej połowa uzyskała dyplomy ukończenia studiów, między innymi na Uniwersytecie św. Józefa, w Wyższej Szkole Sztuk Plastycznych oraz na Uniwersytecie Amerykańskim w Bejrucie. Studenci kształcili się w dziedzinach medycznych, naukach społecznych i politycznych oraz naukach ścisłych i kierunkach artystycznych. Ostateczny wyjazd uchodźców polskich z Libanu nastąpił w lipcu 1950 roku i dodatkowo zimą 1951 roku.
Z ogólnej liczby około 6000 osób tylko 607 powróciło do Polski, reszta rozproszyła się po całym świecie. Około 200 Polaków pozostało i zintegrowało się ze społeczeństwem libańskim.
W dowód wdzięczności Rząd Polski na Uchodźstwie przyznał ówczesnemu prezydentowi Republiki Libańskiej, Biszarze al-Churiemu najwyższe polskie odznaczenie – Order Orła Białego, a premier Rijad as-Sulh, minister spraw zagranicznych, Hamid Farandżijja oraz minister skarbu, Hussajn Oueini i były minister spraw zagranicznych Henry Faraon zostali odznaczeni orderem Polonia Restituta.
Czasy współczesne.
Przez wiele lat mieszkający w Libanie Polacy nie mieli możliwości kontaktowania się między sobą ze względu na trwającą w latach 1976–1990 wojnę domową. Poza tym niechętny stosunek do miejscowej Polonii wykazywały komunistyczne władze PRL. Sytuacja zmieniła się dopiero na początku lat 90. W 1991 roku powstał „Klub Polski”, przekształcony w następnym roku w Stowarzyszenie „Wspólnota Polska w Libanie”. Głównym celem działalności tej organizacji jest podtrzymywanie tradycji, kultury i języka ojczystego, jak również zachowanie świadomości polskiego pochodzenia u dzieci urodzonych w tym kraju. Wspólnota Polska sprawuje także opiekę nad miejscami pamięci narodowej oraz propaguje kulturę polską wśród Libańczyków. W 1992 roku rozpoczęła działalność prowadzona przez to stowarzyszenie „Szkoła Kultury i Języka Polskiego”. W marcu 1997 roku ukazał się pierwszy numer miesięcznika „Polskie Cedry”.
Dużą rolę w podtrzymywaniu kontaktu z ojczyzną odgrywali żołnierze Polskiego Kontyngentu Wojskowego, który stacjonował w Libanie w latach 1992–2009.
Ważnym wydarzeniem w życiu libańskiej Polonii było spotkanie z papieżem Janem Pawłem II, podczas jego pielgrzymki w maju 1997 roku.
Podczas konfliktu izraelsko-libańskiego w 2006 roku część Polaków, głównie kobiety i dzieci, została czasowo ewakuowana do Polski.

</doc>
<doc id="2221307" url="https://pl.wikipedia.org/wiki?curid=2221307" title="Tamás Varga">
Tamás Varga



</doc>
<doc id="2221309" url="https://pl.wikipedia.org/wiki?curid=2221309" title="Tamas Varga">
Tamas Varga



</doc>
<doc id="2221311" url="https://pl.wikipedia.org/wiki?curid=2221311" title="Bł. Paweł">
Bł. Paweł



</doc>
<doc id="2221312" url="https://pl.wikipedia.org/wiki?curid=2221312" title="Vitez (ujednoznacznienie)">
Vitez (ujednoznacznienie)



</doc>
<doc id="2221314" url="https://pl.wikipedia.org/wiki?curid=2221314" title="Polskie Cedry">
Polskie Cedry

Polskie Cedry - miesięcznik wydawany w języku polskim i arabskim przez stowarzyszenie Wspólnota Polska w Libanie, prezentujący życie Polonii libańskiej, ważne dla obu krajów wydarzenia oraz materiały historyczne i kulturalne. Natomiast twórcy miesięcznika nie podejmują z założenia tematyki dotyczącej życia politycznego przybranej ojczyzny.
Historia.
Pismo powstało w marcu 1997 roku z inicjatywy Aldony Kamińskiej-Achkar, która przez rok była jego redaktorem naczelnym. W skład redakcji wchodziły Maryla Marsha, Róża Hadyk–Bou Habib, Przemysława Hernacka–Azzi, Małgorzata Siranossian, Anna Saleh, Izabella Ayat i Maria Iskandar. Następnie, począwszy od numeru siedemnastego, funkcję redaktora naczelnego objęła Anna Zaleska-Saleh, która kieruje pismem do chwili obecnej. W komitecie redakcyjnym pracują: Małgorzata Ziółkowska-Husami, Marzena Zielińska-Schemaly, Izabella Karczewska-Ayat, Beata Ahern, Alicja Kubacka-Kamle, Halina Lisowska-Chehab oraz Edyta Kunc. "Polskie Cedry" były przez wiele lat wspierane finansowo przez Senat RP.

</doc>
<doc id="2221316" url="https://pl.wikipedia.org/wiki?curid=2221316" title="Nataniel (Lwow)">
Nataniel (Lwow)

Nataniel, imię świeckie Wasilij Lwow (ur. 17 sierpnia 1906 w Moskwie, zm. 26 października 1986 w Monachium) – biskup Rosyjskiego Kościoła Prawosławnego poza granicami Rosji.
Był synem deputowanego do Dumy Państwowej Władimira Lwowa. Ukończył gimnazjum w Petersburgu, po czym uczył się w szkołach realnych w Bugurusłańsku i Tomsku. Po rewolucji październikowej razem z rodziną emigrował do Chin. Naukę w szkole realnej ukończył w Harbinie w 1922. Od 1928 do 1931 był słuchaczem wieczorowych kursów teologicznych w tym samym mieście. W 1929 złożył wieczyste śluby zakonne i w tym samym roku przyjął święcenia kapłańskie. Pracował w przytułku dla sierot w Harbinie. W 1936 razem z arcybiskupem Nestorem (Anisimowem) prowadził pracę misyjną w południowych Indiach, zaś od 1937 do 1939 kierował misją prawosławną na Cejlonie. W 1939 otrzymał godność archimandryty i wyjechał do Czechosłowacji, gdzie był zastępcą przełożonego monasteru św. Hioba Poczajowskiego w Ladomirovej. Po ataku III Rzeszy na ZSRR redagował teksty o tematyce duchowej oraz modlitewnik, które miały zostać przewiezione do ZSRR i tam wykorzystane na terytoriach okupowanych przez nazistów.
W 1945 znalazł się w Berlinie, gdzie był proboszczem parafii przy soborze Zmartwychwstania Chrystusa. Uciekając przed Armią Czerwoną, dotarł do Hamburga. W 1946 został wyświęcony na biskupa brukselskiego i zachodnioeuropejskiego w Rosyjskim Kościele Prawosławnym poza granicami Rosji. W 1951 emigrował do Wielkiej Brytanii, zaś od 1952 do 1954 administrował parafiami Kościoła w Afryce Północnej. Następnie wrócił do Niemiec, mieszkał kolejno w Mannheim, w Berlinie i w Monachium, gdzie w 1966 został przełożonym monasteru św. Hioba Poczajowskiego. Od 1971 lub od 1976 był biskupem wiedeńskim i austriackim. W 1981 podniesiony do godności arcybiskupiej. Zmarł w 1986 i został pochowany na prawosławnym cmentarzu w Wiesbaden.

</doc>
<doc id="2221320" url="https://pl.wikipedia.org/wiki?curid=2221320" title="Ramón María Termeyer">
Ramón María Termeyer

Ramón María de Termeyer (ur. 1740 w Kadyksie, zm. 1814? w Faenzie) – hiszpański jezuita, misjonarz i przyrodnik.
W 1764 został wysłany z misją w okolice La Plata, przebywał wśród tamtejszych Indian Mocoví do 1767 roku, kiedy to jezuici opuścili hiszpańskie kolonie w Ameryce. Osiadł wtedy w Mediolanie. W 1781 roku opisał właściwości elektryczne węgorzy elektrycznych („anguilla tremante”) i przeprowadził szereg doświadczeń mających na celu wyjaśnienie tychże. Prowadził też nadania nad pająkami, i podjął próby wytwarzania tkanin z pajęczych nici. Między 1810 a 1820 roku opublikował w Mediolanie broszurę na ten temat. Jedyny znany egzemplarz został podarowany przez autora baronowi de Walckenaer. W latach 60. XIX wieku zakupił ją Burt G. Wilder, który przetłumaczył pracę na język angielski.
Wśród opisanych przez Termeyera gatunków jest chrząszcz "Lucanus minimus" (nomen dubium).

</doc>
<doc id="2221322" url="https://pl.wikipedia.org/wiki?curid=2221322" title="Ramsar SC">
Ramsar SC

Ramsar Sport Club – argentyński klub piłkarski z siedzibą w mieście Ciudadela wchodzącym w skład zespołu miejskiego Buenos Aires.
Historia.
Klub "Ramsar" powstał w 1933 roku w wyniku fuzji klubów "Ramos Mejía" i "Sarmiento". W 1933 roku jako mistrz drugiej ligi klub awansował do pierwszej ligi, której rozgrywki organizowała federacja piłkarska Asociación Argentina de Football. W 1934 roku "Ramsar" zajął w pierwszej lidze 21 miejsce.
Sezon w roku 1934 był ostatnim sezonem, w którym liga amatorska miała charakter najwyższej ligi. Federacja Asociación Argentina de Football (w skrócie AAF) połączyła się z federacją Liga Argentina de Football (w skrócie LAF), tworząc nową federację Asociación del Football Argentino (w skrócie AFA), która została członkiem FIFA w miejsce AAF. Z tego powodu liga amatorska straciła swój dotychczasowy pierwszoligowy status, w związku z czym "Ramsar" przestał być klubem pierwszoligowym.
W swoim jedynym sezonie pierwszoligowym "Ramsar" rozegrał 22 mecze (4 zwycięstwa, 5 remisów i 13 porażek), uzyskał 13 punktów, zdobył 21 bramek i stracił 48 bramek.

</doc>
<doc id="2221323" url="https://pl.wikipedia.org/wiki?curid=2221323" title="Ramsar Sport Club">
Ramsar Sport Club



</doc>
<doc id="2221325" url="https://pl.wikipedia.org/wiki?curid=2221325" title="Ramón Termeyer">
Ramón Termeyer



</doc>
<doc id="2221326" url="https://pl.wikipedia.org/wiki?curid=2221326" title="Tamás Varga (piłkarz wodny)">
Tamás Varga (piłkarz wodny)

Tamás Varga (ur. 14 lipca 1975) - węgierski piłkarz wodny. Dwukrotny złoty medalista olimpijski.
Mierzący 201 cm wzrostu zawodnik z reprezentacją Węgier zdobył nie tylko dwa tytuły mistrza olimpijskiego, ale także zwyciężył na mistrzostwach świata (2003). Stawał również na podium mistrzostw Europy.

</doc>
<doc id="2221328" url="https://pl.wikipedia.org/wiki?curid=2221328" title="Frankfurt (Main) Ostendstraße">
Frankfurt (Main) Ostendstraße

Frankfurt (Main) Ostendstraße (niem: "Bahnhof Frankfurt (Main) Ostendstraße") – przystanek kolejowy we Frankfurcie nad Menem, w kraju związkowym Hesja, w Niemczech. Znajduje się w Tunelu średnicowym, w dzielnicy Ostend. Jest obsługiwany przez pociągi S-Bahn Stacja posiada kategorię 3 oraz została otwarta w 1990. Składa się z jednego peronu wyspowego i po jednym torze po boku.

</doc>
<doc id="2221329" url="https://pl.wikipedia.org/wiki?curid=2221329" title="Filaret (Karagodin)">
Filaret (Karagodin)

Filaret, imię świeckie Anatolij Karagodin (ur. 21 sierpnia 1946 w Odessie) – rosyjski biskup prawosławny.
Życiorys.
Jest synem duchownego prawosławnego. Oprócz wykształcenia średniego ogólnokształcącego ukończył średnią szkołę muzyczną. W 1965 wstąpił do moskiewskiego seminarium duchownego, jednak musiał przerwać naukę w celu odbycia trzyletniej służby wojskowej. W 1971 rozpoczął wyższe studia teologiczne w Moskiewskiej Akademii Duchownej, które ukończył w 1975.
Od 1974 mieszkał w Ławrze Troicko-Siergijewskiej, gdzie 4 kwietnia 1975 złożył wieczyste śluby zakonne. 29 czerwca tego samego roku przyjął święcenia diakońskie, zaś 30 maja 1977 – na hieromnicha. Od września 1977 był wykładowcą w seminarium duchownym w Odessie, zaś od stycznia 1989 był przełożonym monasteru Zaśnięcia Matki Bożej w Odessie.
11 marca 1990 w soborze Objawienia Pańskiego w Moskwie miała miejsce jego chirotonia na biskupa astrachańskiego i jenotajewskiego. Po dwóch latach powierzono mu funkcję rektora moskiewskiego zespołu szkół teologicznych: seminarium duchownego i Akademii Duchownej, co oznaczało przeniesienie do eparchii moskiewskiej z tytułem biskupa dmitrowskiego. W 1995 przeniesiony na katedrę majkopską i armawirską. W 2000 objął katedrę penzeńską i kuźniecką. Od 2004 nosił tytuł arcybiskupa. W 2010 Święty Synod Rosyjskiego Kościoła Prawosławnego przyjął jego prośbę o przeniesienie w stan spoczynku w związku ze złym stanem zdrowia.

</doc>
<doc id="2221331" url="https://pl.wikipedia.org/wiki?curid=2221331" title="Toron">
Toron

Le Toron – średniowieczny zamek położony w Tibninie, w południowym Libanie. Twierdza stoi na wzgórzu w centrum miasta, a jego nazwa pochodzi od starofrancuskiego określenia oznaczającego „wysokie miejsce”.
Historia.
Książę Hugo de Saint-Omer, gubernator Tyberiady, wybudował zamek w 1105 roku, podczas przygotowań do oblężenia Tyru, w celu obrony obszaru Dżabal Amil. W 1107 roku otrzymał go Onfroy (Onufry) I. Senioria z siedzibą w Toron, z podległymi jej włościami Castel Neuf i Toron Ahmud, wchodziła w skład Księstwa Galilei, jednego z najważniejszych lenn Królestwa Jerozolimskiego. W latach 1183-1190 Toron był domeną królewską. W 1187 roku twierdza wpadła w ręce Saladyna. Dziesięć lat później podczas III wyprawy krzyżowej Toron był nieskutecznie oblegany przez rycerzy niemieckich. Chrześcijanie odzyskali go dopiero w 1229 roku. Strategicznie położona warownia kilka razy zmieniała właścicieli. Ostatecznie zamek został zdobyty przez sułtana Bajbarsa w 1266 roku. W następnych stuleciach Mamelucy, a później Osmanowie, używali cytadelę do własnych celów i jej struktura architektoniczna była zmieniana wielokrotnie. Obecnie trwają prace renowacyjne, mające na celu lepsze wykorzystanie zabytku dla celów turystycznych.

</doc>
<doc id="2221333" url="https://pl.wikipedia.org/wiki?curid=2221333" title="Eureka Technology Park">
Eureka Technology Park

Eureka Technology Park – utworzony w 2010 r. w Poznaniu park naukowo-technologiczny. 
Celem Eureka Technology Park (ETP) jest wspieranie działalności gospodarczej opartej na wiedzy, poprzez pomoc we wdrażaniu innowacyjnych rozwiązań. Tak prowadzona działalność przyczynia się zwiększenia efektywności wykorzystania wyników badań naukowych dla potrzeb gospodarki oraz tworzenia nowoczesnych technologii w praktyce gospodarczej i społecznej.
W styczniu 2012 r. spółka Eureka Technology Park oddała do użytku budynek nowoczesnego Parku Naukowo-Technologicznego, który zapewni jego uczestnikom warunki sprzyjające rozwojowi i wdrażaniu innowacyjnych rozwiązań. Budynek powstał w podpoznańskiej Dąbrowie.

</doc>
<doc id="2221334" url="https://pl.wikipedia.org/wiki?curid=2221334" title="Akkar al-Atika">
Akkar al-Atika

Akkar al-Atika (arab.: عكار العتيقا , czyli "Stary Akkar") – wieś w północnym Libanie, w dystrykcie Akkar, niedaleko źródeł rzeki Nahr al-Kabir. Na wzgórzu w pobliżu miejscowości znajdują się pozostałości fortecy krzyżowców.
Gibelacar.
Zamek Gibelacar (arab.: "Dżabal Akkar", czyli "Góra Akkar") został zbudowany pod koniec X wieku przez Muhriza ibn Akkara. W 1019 roku warownia dostała się pod panowanie fatymidzkiego kalifa al-Hakima. Po zdobyciu Trypolisu w 1109 roku Bertrand z Tuluzy zawarł traktat z seldżuckim atabegiem Damaszku, Tughtakinem, na mocy którego otrzymał Akkar w zamian za zakończenie działań wojennych. Zamek wszedł w skład Hrabstwa Trypolisu. Zabezpieczał drogę z Trypolisu do Himsu oraz zapobiegał wtargnięciu muzułmanów na równinę Arki i przecięciu komunikacji między Tartusem a stolicą hrabstwa. Pomiędzy 1163 a 1169 rokiem Gibelacar był we władaniu wojsk Nur ad-Dina. W 1170 roku został odzyskany przez krzyżowców, a król jerozolimski Amalryk I nadał zamek zakonowi joannitów. W 1202 roku zamek był pod panowaniem Boemunda IV i należał do seniorii Nefi. W kwietniu 1271 roku sułtan Bajbars po zdobyciu Krak des Chevaliers rozpoczął oblężenie Gibelacaru. Twierdza padła 11 maja. W okresie osmańskim, należała do feudalnej rodziny Banu Sajfa, a następnie około roku 1620 została częściowo zniszczona przez emira Fachr ad-Dina II.
Mimo że zamek jest w ruinie, można rozpoznać dwa dziedzińce oddzielone rowem i otoczone przez pięć prostokątnych wież. Zachowały się też podziemne cysterny. Główna wieża na południowym krańcu, która nadal jest w dość dobrym stanie, posiada rzeźbiony fryz lwów, dodany podczas prac restauracyjnych prowadzonych przez sułtana Bajbarsa. Stąd jest też wspaniały widok na okolicę.

</doc>
<doc id="2221335" url="https://pl.wikipedia.org/wiki?curid=2221335" title="Pa Saikou Kujabi">
Pa Saikou Kujabi

Pa Saikou Kujabi (ur. 10 grudnia 1986 w Serrekundzie) – gambijski piłkarz występujący na pozycji obrońcy. Zawodnik klubu Hibernian.
Kariera klubowa.
Kujabi seniorską karierę rozpoczynał w 2002 roku w klubie Bandżul Hawks. W 2003 roku dotarł z nim do finału Pucharu Gambii, jednak zespół Hawks przegrał tam z Wallidanem. W 2004 roku trafił do austriackiego Grazeru AK. W austriackiej Bundeslidze zadebiutował 9 kwietnia 2005 roku w wygranym 1:0 pojedynku z Austrią Salzburg. W tym samym roku wywalczył z zespołem wicemistrzostwo Austrii.
W 2007 roku Kujabi odszedł do SV Ried, również z Bundesligi. Pierwszy ligowy mecz zaliczył tam 11 lipca 2007 roku przeciwko Mattersburgowi (1:2). 14 lipca 2007 roku w wygranym 3:2 spotkaniu z SCR Altach strzelił pierwszego gola w Bundeslidze. W Ried spędził 2 lata.
W 2009 roku Kujabi podpisał kontrakt z niemieckim FSV Frankfurt, grającym w 2. Bundeslidze. W tych rozgrywkach zadebiutował 9 sierpnia 2009 roku w przegranym 1:2 pojedynku z MSV Duisburg. Przez rok w barwach FSV rozegrał 24 spotkania i strzelił 2 gole. Latem 2010 roku odszedł z klubu.
W styczniu 2012 roku Kujabi został graczem szkockiego Hibernianu. W Scottish Premier League pierwszy mecz zaliczył 11 lutego 2012 roku przeciwko Aberdeen (0:0).
Kariera reprezentacyjna.
W reprezentacji Gambii Kujabi zadebiutował w 2007 roku.

</doc>
<doc id="2221337" url="https://pl.wikipedia.org/wiki?curid=2221337" title="Marcelo Espina">
Marcelo Espina

Marcelo Fabián Espina (ur. 28 kwietnia 1967 w Buenos Aires) – były argentyński piłkarz z obywatelstwem chilijskim grający na pozycji pomocnika. Obecnie jest trenerem piłkarskim.
Kariera klubowa.
Marcelo Espina rozpoczął karierę w 1986 roku w klubie CA Platense. W latach 1990-1992 występował w Meksyku w C.D. Irapuato i stołecznym Atlante F.C. Po powrocie został zawodnikiem CA Lanús, by po roku powrócić do Meksyku do Correcaminos UAT. W latach 1994-1995 ponownie był zawodnikiem Platense. W barwach Platense został królem strzelców ligi argentyńskiej turnieju Clausura 1994. Platense było jego ostatnim argentyńskim klubem. W latach 1995-1998 występował w Chile w CSD Colo-Colo. Z CSD Colo-Colo trzykrotnie zdobył mistrzostwo Chile w 1996, 1997, 1998 oraz Copa Chile w 1996.
W latach 1999-2001 jedyny raz w karierze występował w Europie w pierwszoligowym hiszpańskim Racingu Santander. Przez 2 lata w Primera División rozegrał 71 spotkań, w których strzelił 4 bramki. Ostatnim klubem karierze Espiny było CSD Colo-Colo, w którym zakończył karierę w 2004 roku. Z CSD Colo-Colo zdobył mistrzostwo Chile 2002.
Kariera reprezentacyjna.
W latach 1994-1996 Espina grał dla reprezentacji Argentyny. W 1995 roku wystąpił w drugiej edycji Pucharu Konfederacji, na którym Argentyna zajęła drugie miejsce. Na turnieju w Rijadzie wystąpił tylko w meczu finałowym z Danią. W tym samym roku uczestniczył w Copa América 1995, na którym Argentyna odpadła w ćwierćfinale. Na turnieju w Urugwaju wystąpił tylko w meczu z USA. Ogółem w latach 1994-1995 wystąpił w barwach "albicelestes" w 6 meczach, w których strzelił 1 bramkę.
Kariera trenerska.
Po zakończeniu kariery piłkarskiej Espina został trenerem. Prowadził chilijskie kluby CSD Colo-Colo, Corporación Deportiva Everton de Viña del Mar i Unión Española. Od 2010 roku jest trenerem CA Platense.

</doc>
<doc id="2221338" url="https://pl.wikipedia.org/wiki?curid=2221338" title="Marcelo Fabian Espina">
Marcelo Fabian Espina



</doc>
<doc id="2221339" url="https://pl.wikipedia.org/wiki?curid=2221339" title="Marcelo Alejandro Escudero">
Marcelo Alejandro Escudero



</doc>
<doc id="2221341" url="https://pl.wikipedia.org/wiki?curid=2221341" title="Serafin (Zaliznicki)">
Serafin (Zaliznicki)

Serafin, imię świeckie Wasyl Zaliznycki (ur. 16 stycznia 1953 w Łosiatynie) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Ukończył technikum gospodarstwa wiejskiego w Krzemieńcu, po czym pracował w kołchozie jako agronom. W 1975 rozpoczął naukę w moskiewskim seminarium duchownym, a po jego ukończeniu podjął wyższe studia teologiczne w Moskiewskiej Akademii Duchownej, której dyplom uzyskał w 1983. 24 lutego 1985 został wyświęcony na diakona, zaś 3 marca tego samego roku – na kapłana. Został wyznaczony do pracy duszpasterskiej w parafii św. Marii Magdaleny w Białej Cerkwi. Został również dziekanem dekanatu białocerkiewskiego.
31 lipca 1994 złożył wieczyste śluby zakonne. Następnego dnia odbyła się jego chirotonia na biskupa białocerkiewskiego i bogusławskiego. 31 maja 2007 został przeniesiony na katedrę sewerodoniecką. Już 4 czerwca tego samego roku biskup został na własną prośbę przeniesiony w stan spoczynku. Złożył śluby wielkiej schimy, przyjmując imię Sergiusz. Jego stałym miejscem pobytu była początkowo ławra Świętogórska. Następnie wyjechał do Moskwy i tam został proboszczem parafii Wprowadzenia Matki Bożej do Świątyni w Lefortowie. W 2016 Święty Synod Ukraińskiego Kościoła Prawosławnego mianował go biskupem pomocniczym eparchii tarnopolskiej z tytułem biskupa szumskiego oraz rektorem seminarium duchownego przy ławrze Poczajowskiej.
W 2018 r. przeniesiony na katedrę iwano-frankiwską. 25 czerwca 2019 r. podniesiony do godności arcybiskupa. 17 sierpnia 2021 r. otrzymał godność metropolity.

</doc>
<doc id="2221342" url="https://pl.wikipedia.org/wiki?curid=2221342" title="Ma’arrat an-Numan">
Ma’arrat an-Numan

Ma’arrat an-Numan (; „Jaskinia Numana”) – miasto w północno-zachodniej Syrii, w muhafazie Idlibu.
Historia.
W starożytności miejscowość znana była pod nazwą "Arra", zaś w średniowieczu zwano ją "Marra". W grudniu 1098, podczas I wyprawy krzyżowej, miasto zostało zdobyte przez wojska chrześcijańskie. Mimo obiecywania mieszkańcom bezpieczeństwa, zdobywcy wymordowali cywilów, co gorsza dopuścili się także aktów kanibalizmu. W 1138 muzułmanie odzyskali miasto.
W trwającej od 2011 roku wojnie w Syrii, Ma’arrat an-Numan stało się terenem walk z racji położenia na strategicznej autostradzie M5, łączącej Damaszek z Aleppo. 9 października 2012 miasto zdobyła antyrządowa Wolna Armia Syrii (FSA). W 2013 miasto było bombardowane przez syryjskie lotnictwo, zaś w 2015 przez Siły Powietrzne Federacji Rosyjskiej. Od 2017 w Ma’arrat an-Numan rządzili radykalni islamiści HTS, którzy rozwiązali kwaterujący tam oddział FSA. Syria odzyskała Ma’arrat an-Numan 28 stycznia 2020.

</doc>
<doc id="2221347" url="https://pl.wikipedia.org/wiki?curid=2221347" title="Lista krajów największych producentów wiśni">
Lista krajów największych producentów wiśni

Poniższa lista zawiera kraje uporządkowane według wielkości produkcji wiśni w 2009 roku w oparciu o dane FAO opublikowane w styczniu 2011 roku. 

</doc>
<doc id="2221350" url="https://pl.wikipedia.org/wiki?curid=2221350" title="William Lenoir (astronauta)">
William Lenoir (astronauta)

William Benjamin „Bill” Lenoir (ur. 14 marca 1939 w Miami, stan Floryda; zm. 26 sierpnia 2010 w Albuquerque, stan Nowy Meksyk) – astronauta amerykański, inżynier. Jego przodkiem był generał William Lenoir, uczestnik wojny o niepodległość Stanów Zjednoczonych.
Edukacja.
Szkołę podstawową i średnią ukończył w Coral Gables na Florydzie. Licencjat z inżynierii elektrycznej uzyskał na Massachusetts Institute of Technology. W 1962 r. otrzymał tytuł magistra nauk ścisłych, a w 1965 r. doktora. Od 1964 do 1965 r. był instruktorem, a od 1965 asystentem profesora inżynierii elektrycznej w MIT.
Kariera astronauty.
W sierpniu 1967 r. został zakwalifikowany do szóstej grupy astronautów NASA. Szkolenie przeszedł w bazie Laughlin.
W 1973 r. pełnił funkcję rezerwowego pilota-naukowca misji Skylab 3 i Skylab 4. Miał być także pilotem-naukowcem załogi podstawowej misji Skylab 5. Lot ten został jednak odwołany.
Od września 1974 do lipca 1976 r. Lenoir pracował jako lider NASA Satellite Power Team. Uczestniczył w programie STS, zajmując się takimi zagadnieniami jak operacje na orbicie, szkolenia, prace w otwartej przestrzeni kosmicznej, umieszczanie ładunków na orbicie oraz ich ściąganie z orbity.
W 1981 r. otrzymał nominację do misji STS-5. Start nastąpił 11 listopada 1982 r. Na pokładzie wahadłowca Columbia towarzyszyli mu: dowódca Vance Brand, pilot Robert Overmyer oraz specjalista misji Joseph Allen. W trakcie misji astronauci wypuścili trzy sztuczne satelity oraz przeprowadzili kilka eksperymentów. Wahadłowiec wylądował 16 listopada 1982 r. w bazie Edwards.
Lenoir otrzymał propozycję wzięcia udziału w misji STS-61-A w 1985 r., jednak odmówił ze względów rodzinnych oraz z powodu chęci rozpoczęcia kariery w biznesie.
We wrześniu 1984 r. opuścił NASA.
Po opuszczeniu NASA.
Od 1984 do 1989 r. pracował w firmie konsultingowej Booz Allen Hamilton. W czerwcu 1989 r. powrócił do NASA jako Associate Administrator for Space Flight. W kwietniu 1992 r. zrezygnował z pracy w NASA i objął posadę wiceprezesa jednego z oddziałów firmy Booz Allen Hamilton. Funkcję tę pełnił aż do przejścia na emeryturę w 2000 r.
Zmarł 26 sierpnia 2010 r. w szpitalu w Albuquerque na skutek obrażeń głowy doznanych w wypadku rowerowym.
Życie prywatne.
Był dwukrotnie żonaty – z Elizabeth May Frost i Terri Waite. Miał troje dzieci.

</doc>
<doc id="2221351" url="https://pl.wikipedia.org/wiki?curid=2221351" title="Lwowskie Warsztaty Lotnicze">
Lwowskie Warsztaty Lotnicze

Lwowskie Warsztaty Lotnicze – filia Podlaskiej Wytwórni Samolotów założona we Lwowie w 1937 roku, specjalizująca się w produkcji szybowców. 
Historia.
Spółka Lwowskie Warsztaty Lotnicze (LWL) powstała 1 października 1937 roku we Lwowie. Jej pierwszym krokiem było przejęcie Doświadczalnych Zakładów Szybowcowych ITSM. Pierwszym dyrektorem został inżynier Tadeusz Kozakiewicz a kierownikiem biura konstrukcyjnego Franciszek Kotowski. Powstanie zakładów wiązało się z przejściem w 1936 roku do Podlaskiej Wytwórni Samolotów inżyniera Wacława Czerwińskiego. To właśnie w Warsztatach Szybowcowych ZASPL Czerwiński rozpoczynał swoją karierę konstruktora szybowców. Dzięki Czerwińskiem warsztaty LWL uzyskały prawo do budowania jego konstrukcji. 
Po przejściu w 1938 roku Franciszka Kotowskiego do pracy na Politechnice Lwowskiej, kierownikiem biura konstrukcyjnego został Tadeusz Chlipalski. Odtąd biura konstrukcyjne podlaskiej wytwórni i LWL były wspólne. We Lwowie rozpoczęto produkcję szybowców szkolnych WWS-2 Żaba, przejściowych WWS-1 Salamandra, treningowych WWS-3 Delfin i wyczynowych PWS-101. W 1938 r. zbudowano cztery egzemplarze PWS-101, 35 Żaby, 25 Salamandra i 30 Delfinów. W tym samym roku w warsztatach zaprojektowano szybowiec PWS-102 Rekin i B-38 (konstrukcji Michała Blaichera) oraz prototyp wózka do przewożenia szybowców. Rok później powstał prototyp motoszybowca ITS-8W, wybudowano pięć egzemplarzy PWS-101, 25 Żab, 15 Salamandra i 20 Delfinów. 
Tuż przed wybuchem wojny ukończono prototyp szybowca PWS-103. W związku z planowanym rozpoczęciem seryjnego montażu szkolno-treningowych samolotów PWS-40 Junak zamierzano znacznie rozbudować warsztaty. Przez niecałe dwa lata swojej działalności w Warsztatach wybudowano około 150 szybowców dziewięciu typów a zatrudnienie znalazło w nich 130 osób. Po zajęciu Lwowa przez Armię Czerwoną we wrześniu 1939 roku Związek Radziecki przejął cały nieuszkodzony majątek warsztatów. Warsztaty nadal prowadziły swoją działalność ale już pod nazwą Płaniernyj Zawod Nr 5 Ossoawiachima. Pod kierownictwem Rosjan zatrudnienie znaleźli przedwojenni polscy pracownicy. Kierowni­kiem biura konstrukcyjnego pozostał Polak, inż. Rudolf Matz, a wśród pracowników biura utrzymali się polscy inżynierowie: Józef Niespał, Władysław Nowakowski i Roman Zatwarnicki. Majstrem w dziale drzewnym był Stanisław Hebda, a w dziale montażowym Marian Janiszewski. 
Początkowo w warsztatach zajmowano się naprawą samochodów jednak na przełomie 1939 i 1940 roku podjęto decyzję o dokończeniu budowy przejętych szybowców. W ten sposób zbudowano 10 egzemplarzy Salamander, cztery PWS-102 Rekin i dwa przygotowywanych na Olimpiadę w Helsinkach w 1940 roku niemieckie szybowce Meise-Olympia. W warsztatach wyprodukowano również około 25 egzemplarzy radzieckich dwumiejscowych szybowców treningowych Szeremietiew Sza-10 oraz kilkanaście dwumiejscowych szybowców szkolnych Antonow Us-6 i wyczynowych Gribowski G-9. 
Po niemieckiej napaści na ZSRS warsztaty wpadły w ręce Niemców, którzy początkowo uruchomili w nich produkcję narzędzi rolniczych a następnie przekształcili je w warsztaty naprawcze samochodów HKP (Heeres Kraft-Park).

</doc>
<doc id="2221352" url="https://pl.wikipedia.org/wiki?curid=2221352" title="Wzór Sahy">
Wzór Sahy

Wzór Sahy – równanie sformułowane przez hinduskiego astrofizyka Meghnada Sahę określające zależność stopnia zjonizowania gazu przez promieniowanie od temperatury. Przy jednokrotnej jonizacji równanie to wyrażone jest wzorem
gdzie
W przypadku wielokrotnej jonizacji wzór przybiera postać
gdzie "j" oznacza stopień jonizacji.
Wzór ten jest istotny przy określaniu równowagi hydrostatycznej w gwiazdach.

</doc>
<doc id="2221353" url="https://pl.wikipedia.org/wiki?curid=2221353" title="Błogosławiony Bonifacy">
Błogosławiony Bonifacy

Zobacz też:

</doc>
<doc id="2221354" url="https://pl.wikipedia.org/wiki?curid=2221354" title="Bł. Bonifacy">
Bł. Bonifacy



</doc>
<doc id="2221356" url="https://pl.wikipedia.org/wiki?curid=2221356" title="Port lotniczy Umtata">
Port lotniczy Umtata

Port lotniczy Mthatha (IATA: UTT, ICAO: FAUT) – port lotniczy położony w Mthatha, w prowincji Przylądkowej Wschodniej, w Republice Południowej Afryki.

</doc>
<doc id="2221357" url="https://pl.wikipedia.org/wiki?curid=2221357" title="Madaba (muhafaza)">
Madaba (muhafaza)

Muhafaza Madaba – jednostka administracyjna w zachodniej Jordanii, leżąca nad Morzem Martwym, przy granicy z Izraelem. W starożytności kraina zamieszkiwana była przez Moabitów i Ammonitów, przejściwo znajdowała się pod panowaniem Izraelitów, następnie Rzymian i Bizantyjczyków, w VII w. zajęta przez Arabów. 

</doc>
<doc id="2221358" url="https://pl.wikipedia.org/wiki?curid=2221358" title="Urszula Mniszchówna">
Urszula Mniszchówna

Urszula Mniszchówna (ur. koniec lat 80. XVI w., zm. koniec 1621 lub początek 1622) – córka wojewody sandomierskiego, Jerzego Mniszcha i Jadwigi z Tarłów, starsza siostra Maryny Mniszchówny.
Życiorys.
Urszula wyszła za mąż w Samborze 19 stycznia 1603 roku, za księcia Konstantego Wiśniowieckiego. Urszula wniosła do ich małżeństwa w posagu majątek Załoźce. Ze związku Urszuli i Konstantego urodziło się troje dzieci:
Urszula Wiśniowiecka zmarła pod koniec 1621 lub na początku 1622 roku, krótko przed mianowaniem Krzysztofa Zbaraskiego wielkim posłem do Turcji.

</doc>
<doc id="2221361" url="https://pl.wikipedia.org/wiki?curid=2221361" title="Pablo Rotchen">
Pablo Rotchen

Pablo Oscar Rotchen Suárez (ur. 23 kwietnia 1973 w Buenos Aires) – argentyński piłkarz, grający na pozycji środkowego obrońcy.
Kariera klubowa.
Pablo Rotchen rozpoczął karierę w 1992 roku w klubie CA Independiente. Z Independiente zdobył mistrzostwo Argentyny Clausura 1994, dwukrotnie Supercopa Sudamericana w 1994 i 1995 oraz Recopa Sudamericana w 1995. W barwach Independiente rozegrał 186 meczów, w który strzelił 4 bramki. W latach 1999-2002 jedyny raz w karierze występował w Europie w pierwszoligowym hiszpańskim Espanyolu Barcelona. Z Espanyolem zdobył Puchar Hiszpanii w 2000. Przez 3 lata w Primera División rozegrał 65 spotkań, w których strzelił 5 bramek. W latach 2002-2005 występował w Meksyku w CF Monterrey, gdzie zakończył karierę. Z Monterrey zdobył mistrzostwo Meksyku Clausura 2003.
Kariera reprezentacyjna.
W latach 1995-1997 Rotchen grał dla reprezentacji Argentyny. W 1995 roku wystąpił w drugiej edycji Pucharu Konfederacji, na którym Argentyna zajęła drugie miejsce. Na turnieju w Rijadzie był rezerwowym i nie wystąpił w żadnym meczu. W 1997 roku uczestniczył w Copa América 1997, na którym Argentyna odpadła w ćwierćfinale. Na turnieju w Boliwii wystąpił trzech meczach grupowych z Ekwadorem, Chile i Paragwajem, w którym został usunięty z boisko i który był jego ostatnim meczem w reprezentacji. Ogółem w latach 1995-1997 wystąpił w barwach "albicelestes" w 4 meczach.

</doc>
<doc id="2221363" url="https://pl.wikipedia.org/wiki?curid=2221363" title="Kada Sydon">
Kada Sydon

Kada Sydon (arab. قضاء صيدا, "Sajda-Zahrani") - jednostka administracyjna w Dystrykcie Południowym Libanu, zamieszkiwana przede wszystkim przez muzułmanów, są też skupiska chrześcijan różnych obrządków.
Wybory parlamentarne.
Dystrykt Sydon podzielony je na dwa okręgi wyborcze:

</doc>
<doc id="2221364" url="https://pl.wikipedia.org/wiki?curid=2221364" title="Pablo Oscar Rotchen">
Pablo Oscar Rotchen



</doc>
<doc id="2221370" url="https://pl.wikipedia.org/wiki?curid=2221370" title="Stawek (przystanek kolejowy)">
Stawek (przystanek kolejowy)

Stawek – pierwsza stacja kolejowa przy Elektrowni Bełchatów. Służyła ona pracownikom elektrowni oraz pobliskich warsztatów. Tu linia miała swoje odgałęzienie – jedna linia była towarowa dla elektrowni, druga wzdłuż ogrodzenia prowadziła do stacji Biały Ług drugiej przy Elektrowni Bełchatów i ostatnia jako na tej linii.

</doc>
<doc id="2221377" url="https://pl.wikipedia.org/wiki?curid=2221377" title="Ousman Jallow">
Ousman Jallow

Ousman Jallow (ur. 21 października 1988 w Bandżulu) – gambijski piłkarz występujący na pozycji napastnika. Zawodnik klubu Çaykur Rizespor.
Kariera klubowa.
Jallow seniorską karierę rozpoczynał w 2005 roku w klubie Wallidan. W tym samym roku trafił do zespołu Al-Ain ze Zjednoczonych Emiratów Arabskich. W 2006 roku zdobył z nim Puchar Zjednoczonych Emiratów Arabskich. Sezon 2006/2007 spędził na wypożyczeniu w marokańskim zespole Raja Casablanca. W 2007 roku wrócił do Al-Ain. Spędził tam jeszcze rok.
W 2008 roku Jallow odszedł do duńskiego Brøndby. W Superligaen zadebiutował 22 września 2008 roku w wygranym 2:1 pojedynku z Esbjergiem. 5 października 2008 roku w wygranym 1:0 spotkaniu z Odense strzelił pierwszego gola w Superligaen. Przez 3 lata w barwach Brøndby rozegrał 70 spotkań i zdobył 14 bramek.
W 2011 roku Jallow podpisał kontrakt z tureckim zespołem Çaykur Rizespor z 1. Lig.
Kariera reprezentacyjna.
Jallow jest byłym członkiem kadry Gambii U-17 oraz U-20. W 2005 roku z zespołem U-17 zdobył mistrzostwo Afryki, a w 2007 roku uczestniczył w Mistrzostw Świata U-20 w 2007 roku. W pierwszej reprezentacji Gambii zadebiutował 9 września 2009 roku w wygranym 2:1 meczu eliminacji Pucharu Narodów Afryki 2008 z Algierią. 6 września 2008 roku w wygranym 3:0 pojedynku eliminacji Mistrzostw Świata 2010 z Liberią strzelił pierwszego gola w drużynie narodowej.

</doc>
<doc id="2221378" url="https://pl.wikipedia.org/wiki?curid=2221378" title="Sauber C12">
Sauber C12

Sauber C12 – bolid Formuły 1 zespołu Sauber używany w sezonie 1993.

</doc>
<doc id="2221380" url="https://pl.wikipedia.org/wiki?curid=2221380" title="Szparnicowate">
Szparnicowate

Szparnicowate ("Schizaeaceae" Kaulf.) – rodzina paproci z rzędu szparnicowców ("Schizaeales"). Obejmuje 2 rodzaje z ok. 30 gatunkami występującymi w strefie międzyzwrotnikowej na całym świecie, głównie na półkuli południowej. Charakterystyczna dla roślin tej rodziny jest słabo zaznaczona różnica między rozwijającą się pod ziemią łodygą i liśćmi, które mają za młodu na szczycie merystem wierzchołkowy identyczny jak na szczycie łodygi (trójsieczna komórka inicjalna). Z czasem komórka ta dzielić się zaczyna w jednej płaszczyźnie (staje się dwusieczna), jak w typowym merystemie liści. Zarodnie pękają szparą i umieszczone są na trzoneczkach.
Systematyka.
W obrębie rzędu szparnicowców ("Schizaeales") w systemie PPG I (2016) i w systemie Smitha i in. (2006) rodzina "Schizaeaceae" jest grupą siostrzaną dla splątkowatych ("Anemiaceae"). W szerszym ujęciu jest to jedyna rodzina w rzędzie szparnicowców dzielona na trzy podrodziny.

</doc>
<doc id="2221381" url="https://pl.wikipedia.org/wiki?curid=2221381" title="Schizaeaceae">
Schizaeaceae



</doc>
<doc id="2221384" url="https://pl.wikipedia.org/wiki?curid=2221384" title="Janusz Wrzosek">
Janusz Wrzosek

Janusz Wrzosek (ur. 15 maja 1956) – polski lekkoatleta, skoczek wzwyż.
Zawodnik SKLA Sopot i Spójni Gdańsk. Jako osiemnastolatek reprezentował Polskę podczas mistrzostw Europy w Rzymie (2,05 m w eliminacjach i brak awansu do finału). Dwukrotnie uplasował się w czołowej ósemce mistrzostw Polski seniorów na stadionie – najwyższą lokatę – 4. uzyskał w 1975.
W 1975 został halowym mistrzem Włoch.

</doc>
<doc id="2221385" url="https://pl.wikipedia.org/wiki?curid=2221385" title="Hakkari (prowincja)">
Hakkari (prowincja)

Prowincja Hakkari (tur.: "Hakkâri ili") – jednostka administracyjna we Wschodniej Anatolii ("Doğu Anadolu Bölgesi"), najbardziej wysunięta na południowy wschód część Turcji, położona jest na styku granicy turecko-iracko-irańskiej. Graniczy na północy z prowincją Wan, a na zachodzie z prowincją Şırnak.
Dystrykty.
Prowincja Hakkari dzieli się na cztery dystrykty:

</doc>
<doc id="2221388" url="https://pl.wikipedia.org/wiki?curid=2221388" title="Mobilne IP">
Mobilne IP

Mobilne IP (or IP mobility) jest standardowym protokołem komunikacyjnym zaproponowanym przez Internet Engineering Task Force (IETF) w celu umożliwienia urządzeniom mobilnym zmianę sieci mając przypisany stały adres IP. Mobilne IP dla Ipv4 zostało opisane w dokumencie , a jego aktualizacje uzupełnione w . Mobilne IPv6 dla kolejnej wersji Internet Protocol, zostały opisane w .
Wprowadzenie.
Protokół Mobilnego IP pozwala na trasowanie datagramów w Internecie niezależnie od lokalizacji. Każdy węzeł mobilny jest identyfikowany przez jego adres domowy nie uwzględniając jego obecnej lokalizacji w Internecie. Podczas gdy węzeł mobilny znajduje się z dala od swojej sieci domowej, zostaje powiązany z adresem tymczasowym CoA (Care-of-Address) który identyfikuje jego obecną lokalizacje i jego adres domowy będący powiązany z zakończeniem lokalnego tunelu do jego agenta domowego.

</doc>
<doc id="2221390" url="https://pl.wikipedia.org/wiki?curid=2221390" title="Şırnak (prowincja)">
Şırnak (prowincja)

Prowincja Şırnak (tur.: "Şırnak Ili", kurd.: "Parêzgeha Şirnexê") – jednostka administracyjna w Południowo-Wschodniej Anatolii ("Güneydoğu Anadolu Bölgesi"), położona przy granicy z Irakiem i Syrią. Graniczy na północy z prowincją Siirt, na zachodzie z Mardin, a na wschodzie z Hakkari. Zamieszkana jest przez Kurdów, Turków, Arabów, a także nieliczną społeczność chrześcijańskich Asyryjczyków.
Dystrykty.
Prowincja Şırnak dzieli się na siedem dystryktów:

</doc>
<doc id="2221391" url="https://pl.wikipedia.org/wiki?curid=2221391" title="Mistrzostwa Afryki w piłce ręcznej mężczyzn">
Mistrzostwa Afryki w piłce ręcznej mężczyzn

Mistrzostwa Afryki w piłce ręcznej mężczyzn – oficjalny międzynarodowy turniej piłki ręcznej o zasięgu kontynentalnym, organizowany przez Afrykańską Federację Piłki Ręcznej (CAHB) cyklicznie, od 1974 roku, co dwa lata (z wyjątkiem jednej przerwy trzyletniej i jednej rocznej) mający na celu wyłonienie najlepszej męskiej reprezentacji narodowej w Afryce. W imprezie mogą brać udział wyłącznie reprezentacje państw, których krajowe federacje piłki ręcznej są oficjalnymi członkami CAHB. Turniej służy również jako eliminacja do mistrzostw świata i igrzysk olimpijskich.
Historia.
Po raz pierwszy o tytuł walczono w Tunezji w 1974 roku. Następna edycja odbyła się dwa lata później, po niej były trzy lata przerwy, w wyniku czego do 1991 roku mistrzostwa odbywały się w latach nieparzystych. Od 1992 roku odbywają się natomiast w latach parzystych. Najwięcej tytułów mistrzowskich ma na swoim koncie Tunezja – dziesięć. Do 2014 roku zawody odbywały się wspólnie z żeńskimi, od 2016 roku obydwa turnieje były rozgrywane osobno.

</doc>
<doc id="2221392" url="https://pl.wikipedia.org/wiki?curid=2221392" title="Filaret (Amfitieatrow)">
Filaret (Amfitieatrow)

Filaret, imię świeckie Fiodor Gieorgijewicz Amfitieatrow, po przyjęciu wielkiej schimy Teodozjusz (ur. 17 kwietnia 1779 w Wysokim, zm. 21 grudnia 1857 w Kijowie) – rosyjski biskup prawosławny, święty Rosyjskiego Kościoła Prawosławnego.
Urodził się w bogobojnej rodzinie kapłana prawosławnego. Ukończył seminarium duchowne w Siewsku w 1797. 7 listopada 1798 złożył wieczyste śluby mnisze, przyjmując imię Filaret. Ze względu na wyróżniające się wyniki w nauce został zatrudniony w seminarium jako jego wykładowca. 9 listopada 1798 został hierodiakonem, zaś 13 stycznia 1799 – hieromnichem. Mając 23 lata był już igumenem, rektorem seminarium duchownego w Siewsku i przełożonym Monasteru Swienskiego. W 1804 został archimandrytą. W tym samym roku został przeniesiony na stanowisko rektorem seminarium duchownego w Orenburgu, które dzięki jego działalności podniosło się z upadku.
W 1813 archimandryta Filaret został wezwany do Petersburga do podjęcia tam pracy duszpasterskiej w różnych świątyniach. Jeszcze w tym samym roku otrzymał nominację na przełożonego monasteru św. Józefa Wołokołamskiego. W 1814 został inspektorem Petersburskiej Akademii Duchownej oraz otrzymał tytuł naukowy doktora nauk teologicznych. Po półtora roku przeniesiono go do pracy w Moskiewskiej Akademii Duchownej. Wykładał tam teologię dogmatyczną i przez rok pełnił funkcję rektora.
1 czerwca 1819 archimandryta Filaret został wyświęcony na biskupa kałuskiego i borowskiego. Jako zwierzchnik tejże eparchii duchowny zwracał szczególną uwagę na głoszone w cerkwiach kazania; jego własne homilie cieszyły się znaczną popularnością. Angażował się również w budowę nowych świątyń, w szczególności wznoszenie murowanych cerkwi na miejscu starszych, drewnianych (w okresie zarządzania przez niego eparchią powstało ich 25). Duchowny wspierał również rozwój monasterów eparchii oraz seminarium duchownego w Kałudze.
12 stycznia 1825 został przeniesiony do eparchii riazańskiej. 22 sierpnia 1826 otrzymał godność arcybiskupa. Już 25 lutego 1828 skierowano go do eparchii kazańskiej. Ponownie zaangażował się w niej w budowę nowych świątyń i poprawę poziomu głoszonych kazań. Zajmował się działalnością misyjną wśród żyjących na terytorium eparchii staroobrzędowców. W roku 1836 przeniesiony na katedrę jarosławską i rostowską. W 1837, po przyjeździe do Petersburga na obrady Świątobliwego Synodu Rządzącego, dowiedział się o nominacji na katedrę kijowską i halicką. Eparchią tą kierował przez dwadzieścia lat, do końca życia. Podobnie jak w poprzednich eparchiach, zaangażował się w organizację szkół cerkiewnych i wspieranie już istniejących, w tym Kijowskiej Akademii Duchownej. Znaczne środki przekazywał na budowę i remonty świątyń oraz monasterów. Przez wiernych nazywany był „miłościwym Filaretem”. Niechętnie odnosił się do projektu przekładu Biblii na współczesny język rosyjski. Do 1842 był stałym członkiem Świątobliwego Synodu Rządzącego. Zmuszony do wycofania się z prac Synodu przez oberprokuratora Protasowa, dążącego do całkowitego podporządkowania go świeckiej administracji, wrócił do Kijowa. Nie stracił jednak całkowicie swojej pozycji i wpływów w Kościele.
W 1841 w tajemnicy złożył śluby mnisze wielkiej schimy, przyjmując imię Teodozjusz. Każdego roku kilka miesięcy spędzał w skicie – Pustelni Gołosiejewskiej, gdzie prowadził życie zwykłego mnicha.
W 1855 stan jego zdrowia zdecydowanie się pogorszył, co duchowny uznał za zapowiedź rychłej śmierci. 6 grudnia 1857 po raz ostatni odsłużył Świętą Liturgię. Ostatnie tygodnie życia spędził nie wychodząc ze swojego mieszkania, gdzie jednak przyjmował wszystkich wiernych pragnących się z nim spotkać. Zmarł 21 grudnia 1857 i został pochowany osiem dni później w cerkwi Podwyższenia Krzyża Pańskiego w kompleksie Ławry Peczerskiej, zgodnie z własnym życzeniem. W 1994 jego szczątki przeniesiono do Dalszych Pieczar Ławry.
Metropolita Filaret jest bohaterem utworu "Drobiazgi z życia biskupów" Nikołaja Leskowa, w którym obok biskupa Neofita (Sosnina) został ukazany jako wzór do naśladowania dla całego rosyjskiego duchowieństwa, jeden z nielicznych hierarchów Rosyjskiego Kościoła Prawosławnego, których zachowanie pozwala zachować nadzieję na moralną odnowę Kościoła w przyszłości, pozytywnie wyróżniający się z grona rosyjskich biskupów swoją łagodnością i dobrocią

</doc>
<doc id="2221396" url="https://pl.wikipedia.org/wiki?curid=2221396" title="Mistrzostwa Europy w piłce ręcznej">
Mistrzostwa Europy w piłce ręcznej



</doc>
<doc id="2221397" url="https://pl.wikipedia.org/wiki?curid=2221397" title="Mistrzostwa Afryki w piłce ręcznej">
Mistrzostwa Afryki w piłce ręcznej



</doc>
<doc id="2221398" url="https://pl.wikipedia.org/wiki?curid=2221398" title="Jorge Jiménez">
Jorge Jiménez

Jorge Rubén Jiménez (ur. 4 lipca 1970) – argentyński piłkarz, grający na pozycji pomocnika.
Kariera klubowa.
Jorge Jiménez rozpoczął karierę w 1990 roku w klubie CA Independiente. W ciągu tych Banfield krążył między pierwszą a drugą ligą. W latach 1998-2001 występował w Estudiantes La Plata. W 2002 występował w Urugwaju w klubie Villa Española Montevideo. Karierę zakończył w 2003 w Club El Porvenir. W lidze argentyńskiej rozegrał 124 spotkania, w których strzelił 3 bramki.
Kariera reprezentacyjna.
W 1995 roku Jiménez występował w reprezentacji Argentyny. W 1995 roku wystąpił w drugiej edycji Pucharu Konfederacji, na którym Argentyna zajęła drugie miejsce. Na turnieju w Rijadzie wystąpił w meczu finałowym z Danią. Ogółem w 1995 roku wystąpił w barwach "albicelestes" w 2 meczach.

</doc>
<doc id="2221399" url="https://pl.wikipedia.org/wiki?curid=2221399" title="Katarzyna Korniaktówna">
Katarzyna Korniaktówna

Katarzyna Korniaktówna (zm. zap. 1635) – córka pochodzącego z Krety nobilitowanego mieszczanina Konstantego Korniakta i Anny z Dzieduszyckich.
Życiorys.
W 1608 roku Katarzyna została żoną wojewody trockiego Aleksandra Chodkiewicza. Z ich związku narodził się (zmarły w młodości) syn oraz córka Eufrozyna, późniejsza żona rotmistrza Prokopa Sieniawskiego. W 1626 roku Chodkiewiczowa owdowiała i jeszcze przed 1628 rokiem wyszła ponownie za mąż za księcia Konstantego Wiśniowieckiego. Do rodu Wiśniowieckich wniosła majątek Mysz, którą najprawdopodobniej zapisał Katarzynie jej pierwszy mąż. Małżeństwo Wiśniowieckich było bezpotomne, jednak Katarzyna opiekowała się dziećmi Konstantego z poprzedniego małżeństwa. W 1633 roku wraz z mężem otrzymała konsens na wykupienie starostwa kamioneckiego od rodziny Opalińskich - jest to ostatnia wzmianka o Katarzynie pochodząca z okresu jej życia.

</doc>
<doc id="2221400" url="https://pl.wikipedia.org/wiki?curid=2221400" title="Jorge Rubén Jiménez">
Jorge Rubén Jiménez



</doc>
<doc id="2221401" url="https://pl.wikipedia.org/wiki?curid=2221401" title="Tramwaje w Usolu Syberyjskim">
Tramwaje w Usolu Syberyjskim

Tramwaje w Usolu Syberyjskim – system komunikacji tramwajowej działający w Usolu Syberyjskim w obwodzie irkuckim.
Historia.
Tramwaje w Usolu Syberyjskim uruchomiono 16 lutego 1967. Budowę tramwaju rozpoczęto 1963. Od początku eksploatowano 2 linie
W latach późniejszych kilka krotnie przedłużano linie tramwajowe. Ostatnim nowym odcinkiem oddanym do ruchu była trasa od pętli Priwokzalnyj do pętli Wokzał. Budowę tego 400 m odcinka rozpoczęto latem 2008, którą przerwano z powodu braku pieniędzy w lipcu 2009. W maju 2010 rozpoczęto przerwaną inwestycję. Pętle Wokzał otwarto 1 października 2010r. W 2004 zamknięto trasę od końcówki RMZ (ПЗО) do zakładów HFK (ХФК).
Tabor.
W Usolu Syberyjskim dominującym typem tramwajów jest KTM-5/KTM-5A, oprócz KTM-5 w mieście eksploatowane są tramwaje typu KTM-8. Dwa tramwaje typu KTM-5RM (o nr 007 i 034) zostały zmodernizowane (razem z wymianą pudła) w Usolu Syberyjskim odpowiednio w 2004 i 2006.
Linie.
W Usolu Syberyjskim obecnie (2010) są 4 linie (1, 2, 3, 4) z czego linia nr 1 jeździ w dni robocze w godzinach szczytu. Linia nr 2 jeździ w godzinach szczytu i w dni wolne.

</doc>
<doc id="2221402" url="https://pl.wikipedia.org/wiki?curid=2221402" title="Mardin (prowincja)">
Mardin (prowincja)

Prowincja Mardin (tur.: "Mardin Ili") – jednostka administracyjna w Południowo-Wschodniej Anatolii ("Güneydoğu Anadolu Bölgesi"), położona przy granicy z Syrią. Graniczy na północy z prowincją Siirt, na zachodzie z Mardin, a na wschodzie z Hakkari. Zamieszkana jest przez Turków, Kurdów, Arabów, a także chrześcijańskich Asyryjczyków (w rejonie Tur Abdinu).
Dystrykty.
Prowincja Mardin dzieli się na dziesięć dystryktów:

</doc>
<doc id="2221404" url="https://pl.wikipedia.org/wiki?curid=2221404" title="Sauber C15">
Sauber C15

Sauber C15 – bolid Formuły 1 zespołu Sauber używany w sezonie 1996.

</doc>
<doc id="2221405" url="https://pl.wikipedia.org/wiki?curid=2221405" title="Wincenty Spaltenstein">
Wincenty Spaltenstein

Wincenty Spaltenstein, ps. "Węgliński" (ur. 18 stycznia 1888 w Byszowie, zm. 2 stycznia 1958 w Chorzowie) – polski prawnik, polityk, działacz społeczny i sportowy, burmistrz Królewskiej Huty, pierwszy prezydent Chorzowa oraz prezydent Gliwic (stanowisko pełnił używając nazwiska Szpaltowski).
Życiorys.
Syn Juliana, stolarza i właściciela ziemi w Tartakowie, oraz Krystyny z d. Lipiec. Przodkowie byli niemieckimi osadnikami, którzy ulegli spolonizowaniu. Oprócz Wincentego, Spaltensteinowie mieli jeszcze 5 dzieci – synów: Alojzego, Józefa, Michała oraz córki: Franciszkę i Marię.
Wczesne lata.
Uczęszczał do III Gimnazjum im. Franciszka Józefa we Lwowie, gdzie w 1909 r. zdał egzamin dojrzałości. Następnie w latach 1909–1914 kontynuował naukę na Wydziale Prawa Uniwersytetu Lwowskiego, uzyskując absolutorium i zdając jednocześnie egzaminy państwowe z zakresu prawa i nauk politycznych. Jeszcze jako student odbył praktyki w dziale rachunkowym Magistratu Lwowa. W maju 1914 r. rozpoczął przygotowawczą pracę sędziowską, którą kontynuował już jako sędzia m.in. w Przemyślu (od 1914 r.), Buczaczu (od 1919 r.), w Sądzie Okręgowym we Lwowie (1920 r.) i ponownie w Buczaczu. W kwietniu 1921 r. na polecenie Departamentu Sprawiedliwości Ministerstwa byłej Dzielnicy Pruskiej rozpoczął pracę kolejno w Sądzie Powiatowym w Poznaniu, w prokuraturze w Grudziądzu oraz w Sądzie Grodzkim w Środzie Wielkopolskiej.
Działalność na Górnym Śląsku.
Dwudziestolecie międzywojenne.
22 czerwca 1922 r. został skierowany do Królewskiej Huty, aby podjąć pracę sędziego w Sądzie Grodzkim. Oprócz pracy zawodowej, zaangażował się także w lokalną politykę oraz działalność społeczną. M.in. uczestniczył w zjeździe katolików śląskich, który odbył się w dniach 8-10 października 1922 r. w Królewskiej Hucie, a także wstąpił do miejscowego oddziału Narodowej Partii Robotniczej (NPR). Było to prawicowe ugrupowanie robotnicze, które posiadało dość znaczne wpływy w środowisku polskim na Górnym Śląsku, zrzeszało wpływowych polityków lokalnych, m.in. Józefa Rymera i Pawła Dubiela. Z poparciem NPR już 30 grudnia 1924 r. został wybrany na drugiego burmistrza Królewskiej Huty (jako zastępca burmistrza Pawła Dombka). Urzędowanie rozpoczął 29 lipca 1925 r.
Po nieoczekiwanej śmierci Pawła Dombka (11 października 1925 r.), dotychczasowego burmistrza Królewskiej Huty, najwyższy urząd zdecydowano się powierzyć jego zastępcy. Dnia 16 grudnia 1925 r. Wincenty Spaltenstein został wybrany na pierwszego burmistrza. Urząd sprawował nieprzerwanie aż do 1 stycznia 1935 r.
W okresie rządów Spaltensteina nastąpił znaczny rozwój społeczno-gospodarczy Królewskiej Huty, m.in. przebudowano Ratusz, powstał kompleks obiektów sportowych (Stadion Wychowania Fizycznego i Przysposobienia Wojskowego, późniejszy kompleks AKS), wybudowano koszary, Dom Ludowy, rozbudowano rzeźnię miejską, ufundowano pomnik Powstańca Śląskiego. Aktywnie działał na rzecz zwalczania bezrobocia, zainicjował założenie Komitetu Inteligencji Pracującej dla Niesienia Pomocy Bezrobotnym (18 stycznia 1926 r.), wydał także okólnik (21 grudnia 1926 r.) na temat przeprowadzenia egzaminów z języka polskiego wśród urzędników komunalnych (co wywołało protest radnych niemieckich). W lipcu 1934 r., jeszcze za urzędowania Spaltensteina, doszło do połączenia Królewskiej Huty, Chorzowa, Maciejkowic i Wielkich Hajduk w jeden organizm miejski. Zmieniono nazwę miasta na Chorzów oraz nadano nowy herb.
Lata 30. przyniosły znaczne pogorszenie stosunków Spaltensteina z sanacją, m.in. w 1931 r. popadł w konflikt z generalną Federacją Pracy oraz Narodowym Chrześcijańskim Zjednoczeniem Pracy na tle polityki zatrudnieniowej w sektorze miejskim, nie szczędził też słów ostrej krytyki władzom wojewódzkim podczas wielu konferencji Związku Gmin Województwa Śląskiego w sprawach bezrobocia. W wyniku głośnej krytyki władz oraz rozgrywek politycznych (konflikt między ugrupowaniami sanacyjnymi a NPR), u schyłku 1934 r. zmuszony został do rezygnacji z urzędu. Jego miejsce zajął mający poparcie wojewody Michała Grażyńskiego dotychczasowy marszałek Sejmu Śląskiego – Karol Grzesik.
Z dniem 1 stycznia 1935 r. Wincenty Spaltenstein przeszedł na emeryturę państwową, jednakże nie porzucił pracy zawodowej. Do wybuchu II wojny światowej prowadził własną kancelarię adwokacką w Chorzowie.
II wojna światowa.
Okupacja niemiecka ciężko doświadczyła Wincentego Spaltensteina, podobnie jak innych chorzowskich polityków, działaczy społecznych i uczestników powstań śląskich. Po powrocie do Chorzowa w październiku 1939 r. (po wybuchu wojny wyjechał wraz z rodziną do powiatu miechowskiego), Spaltenstein był przesłuchiwany, szykanowany, zarekwirowano jego dom, a następnie 24 maja 1940 r. został aresztowany przez gestapo i osadzony kolejno w obozach koncentracyjnych: Dachau, Sachsenhausen, Hamburg-Neuengamme oraz ponownie w Dachau. Zwolniony został 25 października 1941 r..
Po zwolnieniu aż do zakończenia wojny mieszkał w Częstochowie, gdzie pracował jako urzędnik w Wodociągach Miejskich. Nawiązał współpracę z Polskim Państwem Podziemnym, działał także w Delegaturze Rządu Polskiego w Londynie na Okręg Śląski (najpierw jako zastępca, a od 7 czerwca 1944 r. p.o. Delegata), a także był komisarycznym zarządcą Biura Ziem Nowych.
Lata powojenne.
Powrócił do Chorzowa w styczniu 1945 r. Na polecenie władz (wicewojewody Jerzego Ziętka) zajął się organizowaniem samorządu na Opolszczyźnie, a następnie (na polecenie wojewody Aleksandra Zawadzkiego) oddelegowany został do tworzenia administracji w Gliwicach, gdzie 17 marca 1945 r. objął stanowisko prezydenta Gliwic. Jednakże już 10 września zrezygnował z urzędu na własną prośbę.
W 1946 r. podjął próbę powrotu do działalności politycznej, m.in. przewodniczył zebraniu organizacyjno-założycielskiemu Stronnictwa Pracy w Chorzowie. Nadal pracował zawodowo, w 1947 r. został radcą prawnym Bytomskiego Zjednoczenia w kopalni „Barbara-Chorzów”. natomiast do 1953 r. pracował w chorzowskim zespole adwokackim.
Do śmierci zamieszkiwał przy ulicy Drzymały w Chorzowie. Zmarł 2 stycznia 1958 r., pochowany został na cmentarzu parafii św. Jadwigi w Chorzowie.
Działalność społeczna.
Wincenty Spaltenstein prowadził także szeroką działalność społeczną, inicjując oraz udzielając się w szeregu towarzystw, komitetów oraz organizacji. Wiele z nich wynikało z pełnionych obowiązków zawodowych, przekonań politycznych, a także zamiłowań sportowych. Udzielał się m.in. w następujących organizacjach:
Wspomnienia.
Podczas pobytu w Częstochowie, Wincenty Spaltenstein z pomocą Edwarda Hankego spisał swoje wspomnienia z pobytu w obozach koncentracyjnych. Książka nosi tytuł "Dachau – Oranienburg – Neuengamme. Rok 1940–1941".

</doc>
<doc id="2221406" url="https://pl.wikipedia.org/wiki?curid=2221406" title="GAZ M-1">
GAZ M-1



</doc>
<doc id="2221407" url="https://pl.wikipedia.org/wiki?curid=2221407" title="Ona Munson">
Ona Munson

Ona Munson, właściwie Owena Wolcott (ur. 16 czerwca 1903 w Portlandzie w stanie Oregon, zm. 11 lutego 1955 w Nowym Jorku) – amerykańska aktorka, występowała w roli Belle Watling w filmie Przeminęło z wiatrem.
Życie prywatne.
Wychodziła za mąż trzy razy, za aktora i reżysera Edwarda Buzzella w 1927, za Stewarta McDonalda w 1941 i projektanta Eugene Bermana w 1949.
W 1955, mając prawie 52 lata, nękana przez zły stan zdrowia, popełniła samobójstwo. Przedawkowała barbiturany będąc w swoim mieszkaniu w Nowym Jorku. Obok jej łóżka znaleziono jej notatkę: „To jedyny sposób bym była znowu wolna... Proszę nie podążajcie za mną”.

</doc>
<doc id="2221408" url="https://pl.wikipedia.org/wiki?curid=2221408" title="Tadeusz Wałek-Czernecki">
Tadeusz Wałek-Czernecki

Tadeusz Wałek-Czernecki (ur. 27 listopada 1889 w Wadowicach, zm. 25 grudnia 1949 w Brighton w Wielkiej Brytanii) – polski historyk starożytności.
Nauki pobierał na Uniwersytecie Jagiellońskim pod okiem Piotra Bieńkowskiego. Prowadził także badania w Egipcie. Od roku 1922 był profesorem na Uniwersytecie Warszawskim. Od 1939 przebywał na emigracji. Autor prac o historii Greków z okresu hellenizmu i ekspansji rzymskiej na Wschodzie.

</doc>
<doc id="2221409" url="https://pl.wikipedia.org/wiki?curid=2221409" title="Frankolin czubaty">
Frankolin czubaty

Frankolin czubaty ("Dendroperdix sephaena") − gatunek średniej wielkości afrykańskiego ptaka z rodziny kurowatych (Phasianidae). Jedyny przedstawiciel rodzaju "Dendroperdix". Osiadły.
Systematyka.
Wyróżniono kilka podgatunków "D. sephaena":
Charakterystyka.
Morfologia.
Wygląd zewnętrzny: Ptak o pokroju zbliżonym do kuropatwy. Cechy charakterystyczne to rdzawe plamki na szyi i piersi, czarny dziób i czerwone nogi. Biegnąc, zwykle unosi do góry ogon i stroszy brązową czapeczkę. Obie płci ubarwione podobnie, samica ma gęściej nakrapiany wierzch.
Rozmiary: długość ciała: 30–35 cm.
Masa ciała: samiec 308–417 g, samica 225–353 g.
Występowanie.
Środowisko.
Różnorodne siedliska z gęstą roślinnością takie jak zarośla nadrzeczne, lasy utworzone przez akacje i balsamowce, zarośnięte plantacje.
Zasięg występowania.
Wschodnia i południowo-wschodnia Afryka, od Etiopii na północy do RPA na południu.
Pożywienie.
Termity i inne owady oraz pokarm roślinny.
Rozród.
Gatunek najprawdopodobniej monogamiczny.
Gniazdo to płytkie zagłębienie w ziemi wysłane trawą i liśćmi, zwykle dobrze ukryte.
Okres lęgowy zależy od regionu: październik-marzec w Południowej Afryce, czerwiec-lipiec w Mozambiku, marzec-maj w Etiopii, maj-czerwiec w Somalii.
Jaja: znosi 4–9 jaj.
Wysiadywanie: ok. 19 dni.
Status, zagrożenie i ochrona.
Status według kryteriów Czerwonej księgi gatunków zagrożonych IUCN: gatunek najmniejszej troski (LC – "least concern"). Trend liczebności populacji uznaje się za stabilny.
Znaczenie w kulturze człowieka.
Ptak łowny.

</doc>
<doc id="2221410" url="https://pl.wikipedia.org/wiki?curid=2221410" title="Luis Alberto Islas">
Luis Alberto Islas



</doc>
<doc id="2221411" url="https://pl.wikipedia.org/wiki?curid=2221411" title="Dendroperdix sephaena">
Dendroperdix sephaena



</doc>
<doc id="2221412" url="https://pl.wikipedia.org/wiki?curid=2221412" title="Francolinus sephaena">
Francolinus sephaena



</doc>
<doc id="2221413" url="https://pl.wikipedia.org/wiki?curid=2221413" title="Şanlıurfa (prowincja)">
Şanlıurfa (prowincja)

Prowincja Şanlıurfa (tur.: "Şanlıurfa Ili") – jednostka administracyjna w Południowo-Wschodniej Anatolii ("Güneydoğu Anadolu Bölgesi"), położona przy granicy z Syrią. Zamieszkana jest głównie przez Turków i Kurdów. W przeszłości była centrum ziem należących do Osroeny i Hrabstwa Edessy.
Dystrykty.
Prowincja Mardin dzieli się na jedenaście dystryktów:

</doc>
<doc id="2221414" url="https://pl.wikipedia.org/wiki?curid=2221414" title="Fernando Gabriel Cáceres">
Fernando Gabriel Cáceres



</doc>
<doc id="2221415" url="https://pl.wikipedia.org/wiki?curid=2221415" title="Perdix sephaena">
Perdix sephaena



</doc>
<doc id="2221416" url="https://pl.wikipedia.org/wiki?curid=2221416" title="Jorge Horacio Borelli">
Jorge Horacio Borelli



</doc>
<doc id="2221419" url="https://pl.wikipedia.org/wiki?curid=2221419" title="Alberto Federico Acosta">
Alberto Federico Acosta



</doc>
<doc id="2221421" url="https://pl.wikipedia.org/wiki?curid=2221421" title="Rogowiec (stacja kolejowa)">
Rogowiec (stacja kolejowa)

Rogowiec – stacja kolejowa na linii kolejowej nr 848 Zarzecze - Biały Ług, będącej kontynuacją linii kolejowej nr 24 z Piotrkowa Trybunalskiego.
Historia.
Stacja została wybudowana razem z liniami kolejowymi nr 24 i 848 w 1977 roku. Obsługuje ruch towarowy dla Elektrowni Bełchatów oraz firm Sempertans i Betrans. 
W latach 1984-2000 na stacji zatrzymywały się również pociągi pasażerskie zestawione z wagonów piętrowych dowożące pracowników do Elektrowni Bełchatów. Po zawieszeniu ruchu pasażerskiego i zamknięciu znajdujących się na linii kolejowej nr 24 stacji w Woli Krzysztoporskiej i Bełchatowie, jest to jedyna stacja na obu liniach poza Piotrkowem Trybunalskim.

</doc>
<doc id="2221422" url="https://pl.wikipedia.org/wiki?curid=2221422" title="Nina (Bataszowa)">
Nina (Bataszowa)

Nina, nazwisko świeckie Bataszowa (ur. 25 sierpnia 1873 w guberni kałuskiej, zm. 12 kwietnia 1969 w Wilnie) – mniszka prawosławna, wieloletnia przełożona monasteru św. Marii Magdaleny w Wilnie.
Życiorys.
Ukończyła żeńskie gimnazjum w Możajsku. Mając piętnaście lat została posłusznicą w jednym z żeńskich monasterów eparchii orłowskiej. Przez osiem lat była nauczycielką czytania i pisania w jednej ze szkół prowadzonych przez klasztor oraz członkinią chóru monasterskiego. Następnie przez trzy lata kierowała gospodarstwem klasztornym. 3 września 1900 została przeniesiona do monasteru św. Marii Magdaleny w Wilnie. Prowadziła tam kancelarię monasterską, śpiewała w chórze i nauczała w szkole żeńskiej. Wieczyste śluby mnisze złożyła dopiero w 1916, po udaniu się zakonnic na bieżeństwo, przed spowiednikiem monasteru archimandrytą Makarym.
W 1918 wróciła do Wilna razem z częścią wspólnoty monastycznej, której przełożoną była od 1918. Dzięki pomocy biskupa wileńskiego i litewskiego Eleuteriusza mogła pozostać w mieście w monasterze Trójcy Świętej (poprzedni budynek żeńskiego monasteru był pierwotnie własnością wizytek i został przez nie rewindykowany). Od 1921 nosiła tytuł ihumeni. W okresie międzywojennym była wielokrotnie odznaczana nagrodami cerkiewnymi za zaangażowanie w pracę charytatywną.
Nina (Bataszowa) pozostawała przełożoną monasteru św. Marii Magdaleny w Wilnie do 1968. W tym samym roku dobrowolnie zrezygnowała z funkcji, przekazując ją swojej krewnej, mniszce Angelinie (Bataszowej), i złożyła śluby wielkiej schimy z imieniem Barbara. W okresie pełnienia godności przełożonej wielokrotnie angażowała się w życie również innych klasztorów, pomagając w rozwiązywaniu wewnętrznych problemów lub czasowo spełniając obowiązki przełożonej w monasterze w Zimnem, Korcu i Obyczu. Zmarła w 1969 i została pochowana na cmentarzu prawosławnym w Wilnie.
Siedem spośród mniszek żyjących pod jej duchowym kierownictwem w klasztorze w Wilnie objęło następnie funkcje przełożonych w różnych monasterach.
Siostra schiihumenii Heleny (Bataszowej).

</doc>
<doc id="2221426" url="https://pl.wikipedia.org/wiki?curid=2221426" title="Macuspana (gmina)">
Macuspana (gmina)

Macuspana – gmina meksykańskiego stanu Tabasco, położona w jego środkowej części, której północny kraniec jest w odległości około 75 kilometrów od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto Macuspana. Nazwa gminy pochodzi od słów w języku nahuatl „Macui-chpana”, oznaczające "miejsce gdzie jest czysto" (pozamiatane i posprzątane).
Ludność gminy Macuspana w 2005 roku liczyła 142 945 mieszkańców, co czyniło ją piątą, pod względem liczebności, gminą w stanie Tabasco.
Geografia gminy.
Gmina jest gminą graniczną ze stanem Chiapas (od południa). Powierzchnia gminy wynosi 2551,70 km², co daje około 10% powierzchni stanu, czyniąc ją trzecią pod względem wielkości gminą w stanie Tabasco. Obszar gminy jest równinny (często bagnisty), a położenie w odległości kilkudziesięciu kilometrów od Zatoki Meksykańskiej sprawia, że wyniesienie powierzchni ponad poziom morza wynosi średnio tylko 10 m. Jednak na południu zaznaczają się wzniesienia, które w Chapas przechodzą w góry.
Przez terytorium gminy przepływają rzeki Usumacinta i Grijalva a na jego północnej części znajduje się kilkanaście dużych jezior z których najważniejszymi są: La Mixteca, Ramón Grande, Medellín, Sarlat, La Sombra i Chilapa. Ponadto teren gminy w dużej części pokryty jest lasami, które mają charakter lasów deszczowych.
Klimat jest ciepły, ze średnią roczną temperaturą wynoszącą 23,6 °C oraz z niewielką roczną amplitudą, gdyż średnia temperatura najcieplejszego miesiąca (czerwiec) wynosi 30,1 °C, podczas gdy średnia temperatura najchłodniejszego (styczeń) wynosi 21,2 °C. Wiatry znad Morza Karaibskiego oraz znad Zatoki Meksykańskiej przynoszą bardzo dużą masę wilgotnego powietrza, które przed wejściem w wyżej położone tereny stanu Chiapas uwalnia wodę powodując gwałtowne opady (głównie w lecie) czyniąc klimat bardzo wilgotnym ze średniorocznym opadem na poziomie 3 186 mm.
Gospodarka.
Głównymi obszarami aktywności zawodowej są rolnictwo, hodowla i rybołówstwo (39,1%) z produkcją kukurydzy i fasolą, oraz przemysł paliwowy (25,6%) (koncern Pemex) oraz turystyka i handel (31,2%).
Atrakcjami turystycznymi gminy są m.in. udostępnione od 1999 roku jaskinie z bardzo bogatymi utworami krasowymi oraz kąpielisko z krystaliczną wodą wypływającą spod ziemi i spływającą w postaci kaskad po olbrzymich głazach nazywane Wodospadem Białej Wody (Cascada Agua Blanca).

</doc>
<doc id="2221427" url="https://pl.wikipedia.org/wiki?curid=2221427" title="Tichon (Fitzgerald)">
Tichon (Fitzgerald)

Tichon, imię świeckie Stephen Fitzgerald (ur. 14 listopada 1932 w Detroit, zm. 22 stycznia 2023 w Los Angeles) – amerykański biskup prawosławny.
Życiorys.
Został ochrzczony w Kościele luterańskim. Ukończył Wayne State University w Detroit w 1958. We wrześniu 1960 dokonał konwersji na prawosławie w kaplicy lotniczej bazy wojskowej w Lackland, gdzie odbywał służbę wojskową (1954–1957). Od 1960 do 1971, z przerwą w roku 1966 służył jako oficer służb celnych w siłach powietrznych Stanów Zjednoczonych. Od 1965 do 1966 studiował w seminarium duchownym św. Włodzimierza w Crestwood. W grudniu 1971 w soborze św. Mikołaja w Waszyngtonie biskup Dymitr (Royster) wyświęcił go na diakona. Został skierowany do pracy duszpasterskiej w soborze Opieki Matki Bożej w Los Angeles. W 1978 biskup Alaski Grzegorz (Afonski) wyświęcił go na kapłana. Od 1979 ks. Stephen Fitzgerald był proboszczem parafii przy soborze w Los Angeles.
12 marca 1987 zgromadzenie diecezjalne wybrało ks. Fitzgeralda na nowego biskupa San Francisco i Zachodu. 17 marca Synod Kościoła Prawosławnego w Ameryce potwierdził tę nominację. Ks. Fitzgerald złożył wieczyste śluby zakonne w monasterze św. Tichona Zadońskiego w South Canaan, przyjmując imię mnisze Tichon. Następnie został podniesiony do godności archimandryty. Chirotonię biskupią przyjął 30 maja 1987 w soborze w San Francisco, otrzymując tytuł biskupa San Francisco, Los Angeles i Zachodu.
W maju 2006 biskup przedstawił Synodowi prośbę o odejście w stan spoczynku, powołując się na swój stan zdrowia oraz sytuację w diecezji. Jego prośba została przyjęta.

</doc>
<doc id="2221428" url="https://pl.wikipedia.org/wiki?curid=2221428" title="Trabzon (prowincja)">
Trabzon (prowincja)

Prowincja Trabzon (tur.: "Trabzon Ili") – jednostka administracyjna w Turcji, położona na wybrzeżu Morza Czarnego w historycznej krainie Pont. W latach 1204–1462 obszar ten należał do Cesarstwa Trapezuntu. Do I wojny światowej był zamieszkany przez prawosławnych Greków i innych chrześcijan, którzy w latach 1917–1921 utworzyli niezależną Republikę Pontyjską.
Dystrykty.
Prowincja Trabzon dzieli się na 18 dystryktów:

</doc>
<doc id="2221430" url="https://pl.wikipedia.org/wiki?curid=2221430" title="José Queiroz Chagas">
José Queiroz Chagas



</doc>
<doc id="2221432" url="https://pl.wikipedia.org/wiki?curid=2221432" title="Sauber C16">
Sauber C16

Sauber C16 – bolid Formuły 1 zespołu Sauber używany w sezonie 1997.

</doc>
<doc id="2221433" url="https://pl.wikipedia.org/wiki?curid=2221433" title="Geografia Fidżi">
Geografia Fidżi

Fidżi jest państwem leżącym w południowo-zachodniej części Oceanu Spokojnego, w pacyficznej części zwanej Melanezją. Wyspy Fidżi cechują się różnorodnością geologiczną i krajobrazową. Panuje na nich tropikalny klimat, a szata roślinna jest dobrze zachowana.
Powierzchnia i skrajne punkty.
Powierzchnia - 18 272 km2
Wyspy leżą pomiędzy 15°S a 22°S, oraz pomiędzy 177°W a 176°E. Wyspy rozciągają się obszarze o szerokości około 500 km i długości około 400 km. Wyspy leżą około 2 000 km na południe od równika, między wyspami Melanezji i Polinezji.
Linia brzegowa - 1 130 km
Ukształtowanie poziome.
Państwo Fidżi składa się 322 wysp, gdzie dwie największe: Viti Levu i Vanua Levu stanowią 87% powierzchni wszystkich wysp. Powierzchnia większości wysp nie przekracza 1 km2. Większość wysp cechuje się dobrze rozwiniętą linią brzegową, gdzie liczne są głęboko wcięte zatoki. Mniejsze wyspy, mają bardziej owalny kształt. Wybrzeże największych wysp jest niskie, rafowe. Ma ono postać w większości plażową, a w obrębie ujść rzek także zabagnioną. Małe rafowe wyspy cechują się niskimi, piaszczystymi wybrzeżami.
Budowa geologiczna.
Pochodzenie wysp i ich budowa geologiczna są zróżnicowane. Największe wyspy kraju są pochodzenia kontynentalnego i w przeszłości były połączone z lądem australijskim. Średniej wielkości wyspy są pochodzenia kontynentalno-wulkanicznego, zaś najmniejsze wyspy Fidżi są pochodzenia wulkanicznego i koralowego. Wyspy te mające przeszłość wulkaniczną cechowały się wysokimi stożkami wulkanicznymi, które w wyniku procesów denudacyjnych oraz zmian poziomu morza uległy obniżeniu. Najmniejsze z wysp są atolami, zbudowanymi przez koralowce, które osiedliły się na szczytach gór podwodnych i nadbudowały je. Obszar kraju jest bardzo aktywny sejsmicznie. Wszystkie wyspy archipelagu otaczają rafy koralowe.
Rzeźba terenu.
Rzeźba średnich i dużych wysp także jest zróżnicowana. Średnie wysokości wysp jak i ich szczytów nie są wysokie. Najwyższy szczyt - Tomanivi jest wysoki na 1 323 m n.p.m. i wznosi się na wyspie Viti Levu. Na Vanua Levu najwyższe wzniesienia nie przekraczają na większości terenu 1 000 m n.p.m., osiągają tylko 1 032 m n.p.m. Cechą dużych wysp jest malowniczy krajobraz, cechujący się głęboko wciętymi dolinami, które rozdzielają poszczególne pasma wzniesień. Niskie góry wysp łagodnie opadają ku wybrzeżom morskim. Małe wyspy są wybitnie nizinne, a wiele z nich ma postać atoli koralowych.
Klimat.
Fidżi jest krajem leżącym w strefie klimatu równikowego, na który wpływ mają pasaty wiejące z południowego wschodu. Temperatury mają przebieg typowy dla równikowego wilgotnego klimatu ze średnią roczną 27 °C. W lipcu i sierpniu średnie wartości termiczne wynoszą 26 °C, a styczniu-lutym sięgają 30 °C. Wyspy Fidżi cechują się dość wyraźnymi amplitudami dobowymi sięgającymi 12 °C.
Opady są wysokie, gdzie średnia roczna to wartości rzędu 2 000 mm. Występują duże różnice w opadach regionalnych. Południowo-wschodnia i wschodnia część wysp, stoki dowietrzne, to tereny gdzie roczne opady sięgają 3 000 mm, a nawet odnotowywane są wartości sięgające 6 500 mm rocznie. Najmniejsze opady występują w miejscach zawietrznych, w północno-zachodniej części kraju. Tereny te rocznie otrzymują 1 500 mm i tam zaznacza się kilkumiesięczna pora sucha. Na większości obszarów Fidżi nie ma wyraźnej pory suchej, a jedynie występuje okres z mniejszą ilością opadów, ma to miejsce w lipcu i w sierpniu. Wyspy nawiedzane są latem (luty, marzec) przez cyklony tropikalne.
Wody.
Na największych wyspach istnieje sieć stałych rzek, biorących swój początek w środkowej części wysp. Rzeki cechują się dużymi spadkami. W obrębie ujść rzecznych występują tereny podmokłe. Małe wyspy nie posiadają wód powierzchniowych. Najdłuższą rzeką kraju jest Reva o długości 130 km.
Gleby.
Występują dwa rodzaje gleb. Największe wyspy pokryte są żyznymi glebami wulkanicznymi, natomiast małe, koralowe wyspy to tereny pokryte słabo wykształconymi glebami piaszczystymi.
Flora i fauna.
Szata roślinna wysp jest dobrze zachowana, dwie trzecie powierzchni Fidżi stanowią obszary leśne. Większość terenów leśnych stanowią tropikalne lasy wiecznie zielone, które cechują się bogactwem gatunkowym. W lasach tych rosną drzewiaste paprocie, palmy i bambusy. Resztę terenów leśnych stanowią lasy, które zrzucają liście w porze suchej. Bardziej suche tereny zajmuje wilgotna sawanna, a nad rzekami rosną lasy galeriowe. Najbardziej suche tereny, w zachodniej części wysp to obszary porośnięte suchą sawanną trawiastą, gdzie rosną akacje i drobnolistne drzewa mirtowate.
Liczne są rafy koralowe.
Fauna Fidżi należy do polinezyjskiego regionu krainy australijskiej. Najpowszechniejsze są gady, do których należy wiele gatunków jaszczurek i węży. Liczne są także ptaki. Ssaki reprezentują dzikie kozy i świnie i nietoperze. Dla tego regionu charakterystyczne jest bogactwo zwierząt morskich w tym wielu gatunków ryb.

</doc>
<doc id="2221435" url="https://pl.wikipedia.org/wiki?curid=2221435" title="Monaster Reževići">
Monaster Reževići

Monaster Reževići – prawosławny męski klasztor w Czarnogórze, w regionie Budvy, w Metropolii Czarnogóry i Przymorza Serbskiego Kościoła Prawosławnego.
Kompleks klasztorny składa się z cerkwi Zaśnięcia Matki Bożej konsekrowanej w 1223, powstałej za środki przekazane przez Stefana Pierwszego Koronowanego, oraz cerkwi Trójcy Świętej z 1351, również fundacji Nemaniczów. Obiekt ten wzniesiony jest na planie krzyża z absydą, w której znajduje się pomieszczenie ołtarzowe, oraz fasadą dekorowaną rozetą. Dzwonnica monasterska znajduje się w sąsiedztwie cerkwi Trójcy Świętej. Pierwotnie w klasztorze istniała jeszcze cerkiew św. Stefana, która przetrwała do naszych czasów w ruinie.
Klasztor był wielokrotnie niszczony i odbudowywany. W latach 1705 i 1785 został obrabowany przez Turków, w 1812 splądrowały go wojska francuskie. Ponowne zniszczenia przyniosło trzęsienie ziemi w Czarnogórze w 1979.

</doc>
<doc id="2221442" url="https://pl.wikipedia.org/wiki?curid=2221442" title="Bom Jesus do Amparo">
Bom Jesus do Amparo

Bom Jesus do Amparo – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221443" url="https://pl.wikipedia.org/wiki?curid=2221443" title="Steven R. McQueen">
Steven R. McQueen

Steven R. McQueen, właśc. Steven Chadwick McQueen (ur. 13 lipca 1988 w Los Angeles) – amerykański aktor telewizyjny i filmowy pochodzenia szkockiego, angielskiego, niemieckiego, holenderskiego, filipińskiego i hiszpańskiego. Jest synem Stacey Toten i aktora / producenta Chada McQueena. Jego dziadkami są Neile Adams i Steve McQueen. Jego ojczymem jest hokeista, Luc Robitaille.

</doc>
<doc id="2221444" url="https://pl.wikipedia.org/wiki?curid=2221444" title="Arash (album)">
Arash (album)

Arash – debiutancki studyjny album Arasha wydany przez Warner Music w 2005 roku.
Lista utworów.
Źródło: "Discogs"

</doc>
<doc id="2221447" url="https://pl.wikipedia.org/wiki?curid=2221447" title="Catas Altas">
Catas Altas

Catas Altas – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221451" url="https://pl.wikipedia.org/wiki?curid=2221451" title="Monaster Praskvica">
Monaster Praskvica

Monaster Praskvica – prawosławny klasztor w Czarnogórze, w Metropolii Czarnogóry i Przymorza Serbskiego Kościoła Prawosławnego.
Według tradycji na miejscu dzisiejszego monasteru wspólnota monastyczna istniała już w 1050. Udokumentowane jest natomiast wzniesienie w niej w 1413 cerkwi św. Mikołaja, wzniesionej przez władcę Zety Bałszę III. Została ona zburzona przez Turków. Nową świątynię klasztorną zbudowano w XVII w., nadając jej wezwanie Trójcy Świętej. Monaster posiada ponadto kompleks budynków mieszkalnych, obiekt dawnej szkoły oraz skarbiec. Przechowywany jest w nim rękopis Ewangelii oprawiony w srebro, dar władyki czarnogórskiego Daniela I.
W 1979 monaster ucierpiał w czasie trzęsienia ziemi, jego zabudowania zostały jednak odbudowane.
Nazwa klasztoru pochodzi od znajdującego się w jego sąsiedztwie źródła, któremu tradycja przypisuje zapach brzoskwini (czarn. "preskva").

</doc>
<doc id="2221454" url="https://pl.wikipedia.org/wiki?curid=2221454" title="Sauber C17">
Sauber C17

Sauber C17 – bolid Formuły 1 zespołu Sauber używany w sezonie 1998.

</doc>
<doc id="2221455" url="https://pl.wikipedia.org/wiki?curid=2221455" title="Dionísio">
Dionísio

Dionísio – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221461" url="https://pl.wikipedia.org/wiki?curid=2221461" title="Bł. Piotr">
Bł. Piotr



</doc>
<doc id="2221464" url="https://pl.wikipedia.org/wiki?curid=2221464" title="Ferros">
Ferros

Ferros – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221469" url="https://pl.wikipedia.org/wiki?curid=2221469" title="Torpeda Typ 93">
Torpeda Typ 93

Torpeda Typ 93 (jap. 酸素魚雷 "93-shiki gyorai") – japońska torpeda, prawdopodobnie najszybsza i największa torpeda II wojny światowej. 
W trakcie wojny na Pacyfiku (1937–1945) pozostawała na uzbrojeniu wielu typów japońskich krążowników i niszczycieli. Potocznie znana pod amerykańskim, powojennym określeniem „długa lanca” (ang. "Long Lance"). 
Opis.
Torpeda Typ 93 model 1 miała kaliber 610 mm i przenosiła 490 kg materiału wybuchowego. Układ napędowy torpedy oparty był na wykorzystaniu jako paliwa nafty oraz czystego tlenu jako utleniacza (zamiast powietrza), co umożliwiało jej osiąganie dużych prędkości oraz zapewniało brak śladu rozpuszczonych spalin w wodzie za torpedą. 
Torpeda tego typu została opracowana w roku 1933 (2593 rok według imperialnego kalendarza japońskiego). Do grudnia 1941 roku wyprodukowano około 1350 torped tego typu – około połowy wszystkich wyprodukowanych torped Typ 93. Od 1936 roku wyprodukowano w arsenałach marynarki w Kure i Sasebo 1150 torped Typ 93 modelu 1 modyfikacji 2 ("93-shiki gyorai, 1-gata, kai 2"). Całkowita waga tej torpedy wynosiła 2700 kg, długość 9 metrów, średnica zaś 610 mm. Z racji swojej bardzo wysokiej prędkości, wielkiego zasięgu przy poszczególnych zakresach prędkości i dużej ilości materiału wybuchowego, torpedy Typ 93 stanowiły bardzo skuteczną broń w pojedynkach na powierzchni oceanu. 
Prowadzono próby jeszcze szybszej wersji Typ 93 model 2, w dwóch eksperymentalnych odmianach A i B, osiągającej prędkość do 60 węzłów, lecz nie weszła ona do produkcji. W 1943 roku wprowadzono natomiast do produkcji torpedę Typ 93 model 3 o zmniejszonym zapasie paliwa i zasięgu, za to z głowicą zwiększoną do 790 kg materiału wybuchowego, używaną w ograniczonym zakresie przez niszczyciele w latach 1944–1945 (w tym okresie japońskie okręty nawodne jednak już praktycznie nie odnosiły zwycięstw nad aliantami).
Torpedy Typ 93 wystrzeliwano początkowo ze starszych dwururowych wyrzutni torpedowych Typ 89 i trzyrurowych Typ 90, po ich odpowiednim przystosowaniu. W 1934 roku opracowano najbardziej rozpowszechnioną czterorurową wyrzutnię torpedową Typ 92, obracaną pneumatycznie. Jedynie dla niszczyciela "Shimakaze" opracowano wyrzutnię pięciorurową Typ 0.
W 1938 roku do uzbrojenia japońskiej Cesarskiej Marynarki Wojennej wprowadzono torpedę Typ 95 będącą zmniejszoną wersją torpedy Typ 93. Uzbrojeniem japońskiej żywej torpedy kaiten była między innymi torpeda Typ 93.

</doc>
<doc id="2221473" url="https://pl.wikipedia.org/wiki?curid=2221473" title="Monaster Ždrebaonik">
Monaster Ždrebaonik

Monaster Ždrebaonik – żeński klasztor prawosławny w Metropolii Czarnogóry i Przymorza Serbskiego Kościoła Prawosławnego. 
Monasterska cerkiew św. Michała Archanioła powstała w 1818 na miejscu starszej cerkwi powstałej w epoce Nemaniczów. Od 1920 jest to miejsce przechowywania relikwii św. Arseniusza, drugiego zwierzchnika Serbskiego Kościoła Prawosławnego.

</doc>
<doc id="2221475" url="https://pl.wikipedia.org/wiki?curid=2221475" title="Mk.13">
Mk.13



</doc>
<doc id="2221478" url="https://pl.wikipedia.org/wiki?curid=2221478" title="João Monlevade">
João Monlevade

João Monlevade – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.
W mieście rozwinął się przemysł hutniczy.

</doc>
<doc id="2221483" url="https://pl.wikipedia.org/wiki?curid=2221483" title="Krystyna Strusiówna">
Krystyna Strusiówna

(Zofia) Krystyna Strusiówna (ur. ok. 1605, zm. 1647) – córka starosty halickiego Mikołaja Strusia i Zofii Orzechowskiej.
Życiorys.
W 1625 roku Krystyna zawarła w atmosferze skandalu kazirodcze małżeństwo ze swym siostrzeńcem Adamem Kalinowskim. Wobec sprzeciwu swego ojca Mikołaja wobec zawartego małżeństwa, uciekła wraz z mężem z Halicza zabierając całą swą wyprawę. W 1627 roku zmarł ojciec Strusiówny, po którym Kalinowscy otrzymali większość majątku. Małżeństwo Krystyny i Adama było bezdzietne. Po śmierci Adama Kalinowskiego 2 maja 1638 roku, wyszła ponownie za mąż. Jej drugim mężem został w końcu 1638 lub w 1639 roku wojewoda ruski Konstanty Wiśniowiecki. Małżeństwo trwało do 1641 roku i było bezpotomne. W roku 1644 oddała w dzierżawę Aleksandrowi Kryńskiemu i Agnieszce Komorowskiej majętności Bohdanowice i Kołtyny. Około 1646 roku wyszła za mąż za wojewodę dorpackiego Andrzeja Leszczyńskiego. Zmarła wkrótce po ślubie.

</doc>
<doc id="2221484" url="https://pl.wikipedia.org/wiki?curid=2221484" title="Nova Era">
Nova Era

Nova Era – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221486" url="https://pl.wikipedia.org/wiki?curid=2221486" title="11 Pułk Artylerii im. gen. dyw. Stanisława Kopańskiego">
11 Pułk Artylerii im. gen. dyw. Stanisława Kopańskiego

11 Pułk Artylerii im. gen. dyw. Stanisława Kopańskiego (11 pa) – oddział artylerii Sił Zbrojnych RP.
W kwietniu 1963 roku 33 Pułk Artylerii Haubic w garnizonie Żary został przeformowany w 32 Dywizjon Artylerii Haubic. W 1969 roku dywizjon został przeformowany w 33 Pułk Artylerii.
W 1990 roku w strukturze organizacyjnej pułku został utworzony trzeci dywizjon. Pododdział ten został utworzony na bazie rozformowanego 43 Dywizjonu Artylerii Rakietowej.
W 1994 roku jednostka otrzymała imię patrona - gen. dyw. Stanisława Kopańskiego.
2 listopada 1995 roku jednostka została przemianowana na 11 Pułk Artylerii im. gen. dyw. Stanisława Kopańskiego, a w 2001 roku rozformowana. 
Pułk wchodził w skład 11 Drezdeńskiej Dywizji Pancernej, a od 1990 roku - 11 Dywizji Zmechanizowanej.

</doc>
<doc id="2221489" url="https://pl.wikipedia.org/wiki?curid=2221489" title="Nova União (Minas Gerais)">
Nova União (Minas Gerais)

Nova União – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221491" url="https://pl.wikipedia.org/wiki?curid=2221491" title="Indywidualne mistrzostwa Polski w zapasach">
Indywidualne mistrzostwa Polski w zapasach

Mistrzostwa Polski w zapasach − ich historia sięga 1913 roku, gdy w Krakowie odbyły się mistrzostwa Galicji. Pierwsze oficjalne mistrzostwa Polski zorganizowano jednak dopiero w roku 1924, wtedy też reprezentanci kraju zadebiutowali na igrzyskach olimpijskich. Kobiety przystąpiły do rywalizacji oficjalnie w 1993 roku. 
Organizatorem zawodów jest PZZ, który powstał w 1957 roku w wyniku przekształcenia Polskiego Związku Zapaśniczego funkcjonującego w Polsce od 1925 roku. Od 1926 roku Polska jest w szeregach FILA. PZZ organizuje mistrzostwa Polski w stylu klasycznym, wolnym oraz kobiet dla weteranów, seniorów, juniorów, kadetów i młodzików. Zawody są rozgrywane jako drużynowe i indywidualne w poszczególnych kategoriach wagowych.

</doc>
<doc id="2221493" url="https://pl.wikipedia.org/wiki?curid=2221493" title="Sauber C19">
Sauber C19

Sauber C19 – bolid Formuły 1 zespołu Sauber używany w sezonie 2000.

</doc>
<doc id="2221494" url="https://pl.wikipedia.org/wiki?curid=2221494" title="Rio Piracicaba">
Rio Piracicaba

Rio Piracicaba – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221495" url="https://pl.wikipedia.org/wiki?curid=2221495" title="Mehdi Radżabzadeh">
Mehdi Radżabzadeh

Mehdi Radżabzadeh (per. مهدی رجب زاده, ur. 21 czerwca 1978 w Kazerunie) – irański piłkarz występujący na pozycji napastnika.
Kariera piłkarska.
Mehdi Rajabzadeh jest wychowankiem klubu Abu Moslem. Potem grywał w zespołach Fajr Sepasi i Zob Ahan. W sezonie 2006/2007 strzelił 17 bramek w Puchar Zatoki Perskiej i został królem strzelców w rozgrywek. Następnie był piłkarzem Emirates i Al Dhafra Club ze Zjednoczonych Emiratów Arabskich, a sezon 2009/2010 spędził ponownie w Iranie, w barwach zespołu Mes Kerman. Od 2010 do 2011 znów był piłkarzem Zobu Ahan. W sezonie 2011/2012 grał w klubie Fajr Sepasi, a w latach 2012-2018 - w Zobie Ahan.
Mehdi Rajabzadeh w 2004 zadebiutował w reprezentacji Iranu. W 2007 został powołany do kadry narodowej na Puchar Azji. W 2008 rozegrał ostatni mecz w reprezentacji.

</doc>
<doc id="2221502" url="https://pl.wikipedia.org/wiki?curid=2221502" title="John de Mol">
John de Mol

Johannes „John” Hendrikus Hubert de Mol (ur. 24 kwietnia 1955 r. w Hadze) – holenderski potentat mediowy.
Twórca i właściciel firm produkcyjnych Talpa Network i Endemol Shine Group, którą założył wraz z Joopem van den Ende.
W latach 1997–1999 pod szyldem własnej firmy John de Mol Produkties tworzył reality show "Big Brother". W 2010 wymyślił programu typu talent show "The Voice of Holland".
W 2005 magazyn „Forbes” umieścił go na liście „500 najbogatszych ludzi świata”.

</doc>
<doc id="2221504" url="https://pl.wikipedia.org/wiki?curid=2221504" title="Santa Bárbara (Minas Gerais)">
Santa Bárbara (Minas Gerais)

Santa Bárbara – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221511" url="https://pl.wikipedia.org/wiki?curid=2221511" title="Santa Maria de Itabira">
Santa Maria de Itabira

Santa Maria de Itabira – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Itabira.

</doc>
<doc id="2221524" url="https://pl.wikipedia.org/wiki?curid=2221524" title="Vitéz">
Vitéz



</doc>
<doc id="2221527" url="https://pl.wikipedia.org/wiki?curid=2221527" title="Sauber C20">
Sauber C20

Sauber C20 – bolid Formuły 1 zespołu Sauber używany w sezonie 2001.

</doc>
<doc id="2221535" url="https://pl.wikipedia.org/wiki?curid=2221535" title="Leoncjusz (von Wimpffen)">
Leoncjusz (von Wimpffen)

Leoncjusz, imię świeckie Leopold von Wimpffen, następnie Władimir Fiodorowicz von Wimpffen (ur. w 1873 w Moskwie, zm. 23 czerwca 1919 w Astrachaniu) – rosyjski biskup prawosławny.
Życiorys.
Ojciec duchownego był żyjącym w Rosji baronem niemieckim; matka pochodziła z rodziny szlacheckiej. Po narodzinach został ochrzczony w Kościele luterańskim jako Leopold von Wimpfen. Pod wpływem swojej matki, osoby głęboko religijnej, już jako dorosły, przyszły hierarcha przyjął prawosławie i nowe imię Władimir (w późniejszych latach konwersji dokonał również jego ojciec). W 1896 Władimir von Wimpfen ukończył gimnazjum w Penzie i rozpoczął studia teologiczne w Kazańskiej Akademii Duchownej. W 1897 złożył wieczyste śluby zakonne z imieniem Leoncjusz. W roku następnym został wyświęcony kolejno na hierodiakona i hieromnicha. W 1900 uzyskał tytuł kandydata nauk teologicznych, kończąc studia w Akademii.
W 1903 hieromnich Leoncjusz został skierowany do Chin, gdzie należał do misjonarzy działających pod kierunkiem archimandryty Innocentego (Figurowskiego). Po powrocie do Rosji w 1904 został inspektorem seminarium duchownego w Kursku. W 1906 otrzymał godność archimandryty i objął zadania proboszcza cerkwi przy ambasadzie rosyjskiej w Atenach.
28 września 1914 miała miejsce jego chirotonia na biskupa czeboksarskiego, wikariusza eparchii kazańskiej. Po roku został przeniesiony do eparchii gruzińskiej jako biskup pomocniczy z tytułem biskupa erywańskiego, w 1916 – do eparchii orenburskiej z tytułem biskupa kustanajskiego, zaś jeszcze w tym samym roku, w grudniu, do eparchii saratowskiej z tytułem biskupa pietrowskiego. W 1917 Świątobliwy Synod Rządzący przeniósł go w stan spoczynku i wyznaczył jako miejsce stałego przebywania monaster Opieki Matki Bożej w Astrachaniu.
5 września 1917 został biskupem jenotajewskim, wikariuszem eparchii astrachańskiej. Do sierpnia 1918 spełniał obowiązki jej ordynariusza w związku z wyjazdem arcybiskupa astrachańskiego Mitrofana na Sobór Lokalny Rosyjskiego Kościoła Prawosławnego.
Biskup Leoncjusz poparł powstanie w eparchii niezależnych od władz cerkiewnych organizacji świeckich prawosławnych oraz Związku Wspólnot Religijnych, poszerzającego prerogatywy poszczególnych parafii, czego przeciwnikiem był arcybiskup Mitrofan. Stało się to przyczyną konfliktu między hierarchami. Pogłębił się on, gdy biskup Leoncjusz poparł dekret o rozdziale Kościoła prawosławnego od państwa, przeciwko któremu opowiedział się Mitrofan. Złożył on skargę na działalność swojego biskupa wikariusza, którego sprawę miał następnie zbadań Sobór Biskupów. Biskup Leoncjusz nie otrzymał jednak zgody na przyjazd do Moskwy w celu wzięcia udziału we własnej sprawie. Gdy stało się jasne, iż grozi mu zawieszenie w funkcji i zakaz sprawowania nabożeństw, część zaangażowanych wiernych eparchii astrachańskiej podjęła na łamach prasy lokalnej obronę duchownego; atakowano również Mitrofana, oskarżanego o sprzyjanie Czarnej Sotni i przyjaźń z Rasputinem. Ostatecznie Leoncjusz nie został zawieszony, odebrano mu jedynie godność biskupa pomocniczego eparchii astrachańskiej.
25 maja 1919 biskup Leoncjusz został aresztowany przez władze bolszewickie razem z arcybiskupem Mitrofanem. Obydwaj zostali oskarżeni o organizację „spisku białogwardyjskiego”. Po niecałym miesiącu został skazany na śmierć i 23 czerwca rozstrzelany. W tych samych okolicznościach zginął arcybiskup Mitrofan.
W 1981 Rosyjski Kościół Prawosławny poza granicami Rosji uznał biskupa Leontija za świętego, jednego z soboru Świętych Nowomęczenników i Wyznawców Rosyjskich, Cerkiew Rosyjska wspomina św. Mitrofana i Leoncjusza w dniu ich śmierci – 23 czerwca

</doc>
<doc id="2221538" url="https://pl.wikipedia.org/wiki?curid=2221538" title="Biena">
Biena

Biena (lit. "Bena") − osada na Litwie, w rejonie solecznickim, 6 km na wschód od Turgieli, zamieszkana przez 2 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221545" url="https://pl.wikipedia.org/wiki?curid=2221545" title="Biereszówka">
Biereszówka

Biereszówka (lit. "Berešiškės") − osada na Litwie, w rejonie solecznickim, 5 km na wschód od Turgieli, zamieszkana przez 6 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221548" url="https://pl.wikipedia.org/wiki?curid=2221548" title="Bigierdy">
Bigierdy

Bigierdy (lit. "Bygirdai") − osada na Litwie, w rejonie solecznickim, 4 km na północny wschód od Turgieli, zamieszkana przez 46 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221551" url="https://pl.wikipedia.org/wiki?curid=2221551" title="Błogosławiona Piotra">
Błogosławiona Piotra



</doc>
<doc id="2221552" url="https://pl.wikipedia.org/wiki?curid=2221552" title="Bł. Piotra">
Bł. Piotra



</doc>
<doc id="2221553" url="https://pl.wikipedia.org/wiki?curid=2221553" title="Borys (Geeza)">
Borys (Geeza)

Borys, imię świeckie Boris Fiodorowicz Giża lub Boris Theodore Geeza; (ur. 1923 w Portage, zm. 30 grudnia 2000 w Poway) – biskup Kościoła Prawosławnego w Ameryce.
Życiorys.
Urodził się w rodzinie kapłana prawosławnego, emigranta z Austro-Węgier, jako jedno z sześciorga dzieci. W 1941 ukończył szkołę średnią i równolegle rozpoczął naukę w Columbia University i w prawosławnym seminarium św. Włodzimierza w Nowym Jorku. 4 sierpnia 1946 ożenił się z Helen Korba, zaś w maju następnego roku przyjął święcenia kapłańskie. Został skierowany do pracy duszpasterskiej w cerkwi św. Mikołaja w Weirton. Jako proboszcz tamtejszej parafii zorganizował szkołę parafialną i wprowadził jako liturgiczny język angielski. Po sześciu latach postanowił zostać kapelanem wojskowym. Zadania te podjął po kilkumiesięcznym szkoleniu i wykonywał je w różnych jednostkach przez kolejne 23 lata. W latach 1965–1966 był jednym z prawosławnych kapelanów służących w armii amerykańskiej w Wietnamie.
W 1971 jego żona, z którą miał córkę Helene i syna Borisa, nagle zmarła. Cztery lata później ks. Geeza odszedł ze służby wojskowej i służył odtąd w różnych parafiach diecezji Zachodu. Od 1972 był kanclerzem tejże diecezji. W 1978 został wyświęcony na biskupa Chicago i Środkowego Zachodu. Po dziesięciu latach dobrowolnie odszedł z urzędu. Zamieszkał w Poway w Kalifornii razem ze swoją siostrą. Zmarł w swoim domu w 2000. Został pochowany przy cerkwi św. Jana z Damaszku w Poway, w której służył po odejściu z katedry biskupiej, obok swojej małżonki.

</doc>
<doc id="2221554" url="https://pl.wikipedia.org/wiki?curid=2221554" title="Dworce (rejon solecznicki)">
Dworce (rejon solecznicki)

Dworce (lit. "Dvarčiai") − osada na Litwie, w rejonie solecznickim, 5 km na północny wschód od Turgieli, zamieszkana przez 1 osobę. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221556" url="https://pl.wikipedia.org/wiki?curid=2221556" title="Dworzyszcze">
Dworzyszcze



</doc>
<doc id="2221558" url="https://pl.wikipedia.org/wiki?curid=2221558" title="Puchar Zdobywców Pucharów Maghrebu">
Puchar Zdobywców Pucharów Maghrebu

Puchar Zdobywców Pucharów Maghrebu – dawne rozgrywki piłkarskie, które odbywały się każdego roku między 1969 a 1975. W tym pucharze występowały zespoły z północnej Afryki (Maroko, Algieria, Tunezja oraz Libia). Do rozgrywek kwalifikowali się zwycięzcy (czasem finaliści) krajowych pucharów z państw Maghrebu.

</doc>
<doc id="2221564" url="https://pl.wikipedia.org/wiki?curid=2221564" title="Dworzyszcze (rejon solecznicki)">
Dworzyszcze (rejon solecznicki)

Dworzyszcze (lit. "Dvarykščiai") − wieś na Litwie, w rejonie solecznickim, 4 km na północny zachód od Turgieli, zamieszkana przez 5 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221565" url="https://pl.wikipedia.org/wiki?curid=2221565" title="Sauber C21">
Sauber C21

Sauber C21 – bolid Formuły 1 zespołu Sauber używany w sezonie 2002.

</doc>
<doc id="2221569" url="https://pl.wikipedia.org/wiki?curid=2221569" title="Błogosławiony Pius">
Błogosławiony Pius

Zobacz też: Święty Pius

</doc>
<doc id="2221570" url="https://pl.wikipedia.org/wiki?curid=2221570" title="Huta (obwód wołyński)">
Huta (obwód wołyński)

Huta, Huta Ratnieńska (ukr. Гута) – wieś na Ukrainie w rejonie ratnieńskim, w obwodzie wołyńskim, położona w pobliżu granicy z Białorusią. 
W II Rzeczypospolitej miejscowość wchodziła w skład gminy wiejskiej Zabłocie w powiecie kowelskim województwa wołyńskiego. Przed II wojną światową w pobliżu wsi znajdowało się wiele niewielkich chutorów (Barełowo, Berezyna, Biłka, Choromy, Chwoinowo, Hniły Brodok, Jasińska, Kizie, Kużeliwska, Ledna, Parnia, Peredkraska, Podkusa, Powarowo, Serednie, Troszla, Turkowa, Turycza, Wołczkowo, Zurawle), które dziś wchodzą w skład wsi bądź też przestały istnieć.

</doc>
<doc id="2221571" url="https://pl.wikipedia.org/wiki?curid=2221571" title="Giemzy I">
Giemzy I

Giemzy I (lit. "Gimžiai I") − wieś na Litwie, w rejonie solecznickim, 2 km na południowy wschód od Turgieli, zamieszkana przez 25 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221572" url="https://pl.wikipedia.org/wiki?curid=2221572" title="Giemzy II">
Giemzy II

Giemzy II (lit. "Gimžiai II") − wieś na Litwie, w rejonie solecznickim, 4 km na południowy zachód od Turgieli, zamieszkana przez 13 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221573" url="https://pl.wikipedia.org/wiki?curid=2221573" title="Kars (prowincja)">
Kars (prowincja)

Prowincja Kars (tur.: "Kars Ili") – jednostka administracyjna w Turcji, położona w Regionie Wschodnia Anatolia (tur.: "Doğu Anadolu Bölgesi"), przy granicy z Armenią.
W przeszłości obszar ten był centrum ormiańskiego Królestwa Ani, podbitego przez Bizantyjczyków, a następnie zajętego przez Seldżuków i Osmanów. W latach 1878–1917 prowincja należała do Cesarstwa Rosyjskiego. W latach 1918–1920 okręg Kars wchodził natomiast w skład Demokratycznej Republiki Armenii.
Dystrykty.
Prowincja Kars dzieli się na osiem dystryktów:

</doc>
<doc id="2221574" url="https://pl.wikipedia.org/wiki?curid=2221574" title="Bł. Pius">
Bł. Pius



</doc>
<doc id="2221575" url="https://pl.wikipedia.org/wiki?curid=2221575" title="Święty Pius (ujednoznacznienie)">
Święty Pius (ujednoznacznienie)



</doc>
<doc id="2221576" url="https://pl.wikipedia.org/wiki?curid=2221576" title="Music Is My Language">
Music Is My Language

"Music Is My Language" – drugi singel DJ-a Aligatora, został wykonany z Arashem, wydany w 2005 roku przez duński oddział EMI.

</doc>
<doc id="2221579" url="https://pl.wikipedia.org/wiki?curid=2221579" title="Otto Gelsted">
Otto Gelsted

Otto Gelsted (ur. 4 listopada 1888 w Middelfart, zm. 22 grudnia 1968 w Kopenhadze) – duński poeta i krytyk sztuki. Przed II wojną światową współpracował z pismami lewicowymi. Znany był z poglądów antyfaszystowskich. W roku 1943 uciekł do Szwecji przed okupacją niemiecką. Jego twórczość poetycka ma charakter filozoficzny i polityczny.

</doc>
<doc id="2221583" url="https://pl.wikipedia.org/wiki?curid=2221583" title="Św. Pius">
Św. Pius



</doc>
<doc id="2221584" url="https://pl.wikipedia.org/wiki?curid=2221584" title="Kierdziejowce">
Kierdziejowce

Kierdziejowce, dawniej "Ilino", (lit. "Girdijauskai") − wieś na Litwie, w rejonie solecznickim, 8 km na południowy wschód od Turgieli, zamieszkana przez 14 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2221585" url="https://pl.wikipedia.org/wiki?curid=2221585" title="Mikołaj (Mrđa)">
Mikołaj (Mrđa)

Mikołaj, imię świeckie Gojko Mrđa (ur. 30 sierpnia 1928 w Smoljanach, zm. 27 października 2015 w Fočy) – serbski biskup prawosławny.
Życiorys.
Ukończył seminarium duchowne Świętych Cyryla i Metodego w Prizrenie. W 1953 złożył wieczyste śluby mnisze w monasterze Koporin, na ręce mnicha Cyryla, przyjmując imię zakonne Mikołaj. 30 września tego samego roku został wyświęcony na hierodiakona przez biskupa braniczewskiego Chryzostoma. Święceń kapłańskich udzielił mu 10 maja 1961 patriarcha serbski German. 
W 1954 ukończył naukę na wydziale teologicznym Uniwersytetu Belgradzkiego. Planował dalsze studia teologiczne w Grecji, jednak władze jugosłowiańskie odmówiły mu wydania paszportu. W związku z tym Synod Biskupów zdecydował o powierzeniu mu stanowiska wykładowcy w seminarium św. Sawy w monasterze Rakovica, gdzie pracował do 1964. W 1963 otrzymał tytuł profesora teologii. W 1964 decyzją Synodu stanął na czele odnowionego seminarium duchownego przy monasterze Krka. Od 1966 do 1973 był jego rektorem, jak również przełożonym monasteru Krka i proboszczem prowadzonej przy nim parafii.
W 1973 w soborze św. Michała Archanioła w Belgradzie został wyświęcony na biskupa australijsko-nowozelandzkiego. W Australii zaangażował się w organizację nowych parafii etnicznie serbskich i budowę nowych świątyń. Założył również dwa monastery: św. Sawy oraz Zaśnięcia Matki Bożej; drugi z wymienionych klasztorów to pierwszy w historii Nowej Zelandii klasztor prawosławny. 
W 1978 przeniesiony na katedrę dalmatyńską, którą to godność ponownie łączył z zadaniami rektora seminarium przy monasterze Krka. Od 1988 w eparchii z jego inicjatywy wydawane było pismo "Istina" (pol. "Prawda"), wzniesiono siedem nowych cerkwi.
W 1992 objął katedrę Dabaru i Bośni, gdzie zorganizował seminarium duchowne w Fočy, przekształcone następnie w Akademię Duchowną św. Bazylego Ostrogskiego i włączone, jako wydział teologiczny, w struktury uniwersytetu w Sarajewie Wschodnim. Od momentu powołania w 1994 był w nim prorektorem i wykładowcą śpiewu cerkiewnego. Od 1997 wykładał również Nowy Testament na wydziale muzykologii Uniwersytecie w Sarajewie Wschodnim. Angażował się w budowę nowych cerkwi na terytorium eparchii oraz w renowację obiektów zniszczonych w czasie wojny w Bośni. Jest autorem opracowań poświęconych Nowemu Testamentowi, pięciu zbiorów tekstów teologicznych oraz autobiografii. 
Doktor honoris causa Wydziału Teologicznego Uniwersytetu Belgradzkiego oraz Uniwersytetu w Sarajewie Wschodnim. 
Metropolitą Dabaru i Bośni pozostawał do śmierci w 2015.

</doc>
<doc id="2221586" url="https://pl.wikipedia.org/wiki?curid=2221586" title="Iğdır (prowincja)">
Iğdır (prowincja)

Prowincja Iğdır (tur.: "Iğdır Ili") – jednostka administracyjna w Turcji, położona w Regionie Wschodnia Anatolia (tur.: "Doğu Anadolu Bölgesi"), przy granicy z Armenią, Azerbejdżanem (Nachiczewańska Republika Autonomiczna) i Iranem. W latach 1878–1917 prowincja należała do Cesarstwa Rosyjskiego. Natomiast w latach 1918–1920 wchodziła w skład Demokratycznej Republiki Armenii. Zamieszkiwana jest obecnie głównie przez Kurdów, Turków i Azerów. Na obszarze prowincji Iğdır znajduje się Góra Ararat.
Dystrykty.
Prowincja Iğdır dzieli się na cztery dystrykty:

</doc>
<doc id="2221587" url="https://pl.wikipedia.org/wiki?curid=2221587" title="Mudżamma">
Mudżamma

Mudżamma, Mugamma, Mogamma (arab. مجمع التحرير, "Mudżamma at-Tahrir") – rządowy budynek w Kairze w Egipcie. Znajduje się przy południowej stronie Majdan at-Tahrir.
Projekt.
Budynek wzorowany jest na architekturze radzieckiej, zaprojektowany został przez egipskiego architekta Kamala Ismaila.
Budowla, siedziba "Ministerstwa Spraw Wewnętrznych", "Ministerstwa Zdrowia i Edukacji", a także gubernatora miasta, jest "braterskim darem narodu radzieckiego". Budowla została zaprojektowana w 1950 roku. Związek Radziecki, uważał, że może ona zdobyć wpływy w Egipcie, jako potencjalnego sojusznika. Budynek został ukończony w 1952 roku, tuż przed rewolucją w Egipcie.
Wykorzystanie.
Mudżamma to siedziba "Ministerstwa Spraw Wewnętrznych", "Ministerstwa Zdrowia i Edukacji", a także gubernatora miasta
W budynku przewija się codziennie około 50 tys. petentów, którzy załatwiają tutaj różne sprawy administracyjne. Na przykład, można w nim uzyskać dokumenty procesowe, prawo jazdy, lub wydanie wizy. W tym 14 piętrowym budynku pracuje ponad 18 tysięcy egipskich urzędników państwowych.
Mudżamma w filmach.
Mudżamma pojawił się w kilku egipskich filmy, jeden z bardziej znanych to "Al-irhab wal Kebab" ("Terroryzm i Kebab"), komedii, w fabule której biurokracja w owym budynku, frustruje egipskich obywateli do tego stopnia, że ich zakładnikiem zostaje strażnik. W filmie wykorzystano biurokrację panującą w Mudżammie, jako metafora wszystkiego, co jest złego w egipskim społeczeństwie.
Plany.
W 2005 roku rząd poinformował, że ma plany przeniesienia urzędów z obecnej lokalizacji poza centrum miasta. Uważa się, że znajdujące się w budynku urzędy, przyczyniły się do ogromnej liczby korków drogowych na Majdan at-Tahrir i zostanie przeniesiona na obrzeża miasta, wzorem Amerykańskiego Uniwersytetu w Kairze.

</doc>
<doc id="2221589" url="https://pl.wikipedia.org/wiki?curid=2221589" title="Lista odcinków Drawn Together">
Lista odcinków Drawn Together

Lista odcinków serialu animowanego "Przerysowani".

</doc>
<doc id="2221590" url="https://pl.wikipedia.org/wiki?curid=2221590" title="Hawker Siddeley HS 748">
Hawker Siddeley HS 748

Hawker Siddeley HS 748 (Avro 748, British Aerospace 748) – brytyjski, pasażerski samolot turbośmigłowy, zaprojektowany w wytwórni Avro a wyprodukowany przez firmę Hawker Siddeley na początku lat 50. XX wieku. Wyprodukowano 380 egzemplarzy samolotu.
Historia.
Po II wojnie światowej rynek średnich samolotów komunikacyjnych zdominowany był przez amerykańskie maszyny Douglas DC-3. Ich wyeksploatowanie wraz ze zużyciem oraz ogromny sukces rynkowy holenderskiego Fokker F27 zachęcił producentów lotniczych do podjęcia prac nad maszynami mogącymi zastąpić DC-3 i konkurować z Fokkerem. Tą drogą poszła brytyjska wytwórnia Avro, jeszcze bardziej zdopingowana do wejścia na rynek cywilnych samolotów pasażerskich decyzją Duncana Sandysa, ministra obrony w rządzie Harolda Macmillana. W 1957 roku Sandys opublikował białą księge ("1957 White Paper on Defence"), w której postulował radykalne ograniczenie prac nad nowymi samolotami na korzyść pocisków odrzutowych i rakietowych, które w potencjalnym przyszłym konflikcie miały zdominować pole walki. Efektem takiej polityki była fala bankructw i fuzji jakie ogarnęła brytyjski przemysł lotniczy. Czarne chmury nad produkcją wojskową skłoniły firmę Avro do podjęcia w 1958 roku prac nad nowym cywilnym samolotem pasażerskim oznaczonym jako Avro 748. Na początku 1959 roku gotowy był projekt metalowego dolnopłata z ciśnieniową kabiną przeznaczonego do przewozu 40 - 48 pasażerów, napędzanego dwoma silnikami turbosmigłowymi Rolls-Royce Dart 514 o mocy 1280 kW każdy. Wybudowano dwa prototypy, z których pierwszy (G-APZV) wzbił się do swojego dziewiczego lotu 24 czerwca 1961 roku a drugi 10 kwietnia 1961 roku. W 1963 roku firma Avro weszła w skład koncernu Hawker Siddeley co pociągnęło za sobą zmianę nazwy na Hawker Siddeley HS 748. Samolot osiągnął duży sukces rynkowy. Maszyny były również produkowane na licencji w Indiach w zakładach Hindustan Aeronautics Limited pod nazwą HAL-748.
Użytkownicy.
W 2010 roku jeszcze 44 samoloty były w użyciu na całym świecie.

</doc>
<doc id="2221593" url="https://pl.wikipedia.org/wiki?curid=2221593" title="Ryan Kankowski">
Ryan Kankowski

Ryan Kankowski (ur. 14 października 1985 w Port Elizabeth) – południowoafrykański rugbysta pochodzenia polskiego, grający w Natal Sharks, także zawodnik w zespole Sharks w ramach ligi międzynarodowej Super Rugby. 
Absolwent St. Andrew's College w Grahamstown. Pod koniec 2007 roku powołany do reprezentacji Południowej Afryki zwanej popularnie "Springboks". W tym samym roku uczestniczył w meczach wyjazdowych Springboksów w Anglii i w Walii. Udanie zadebiutował w zwycięskim meczu z zespołem Walii 24 listopada 2007 roku (wynik 34:12) na Millennium Stadium w Cardiff.

</doc>
<doc id="2221597" url="https://pl.wikipedia.org/wiki?curid=2221597" title="Porfiriusz (patriarcha Serbii)">
Porfiriusz (patriarcha Serbii)

Porfiriusz (sr. Порфирије), imię świeckie Prvoslav Perić (sr. Првослав Перић, ur. 22 lipca 1961 w Bečeju) – serbski biskup prawosławny, w 2021 r. wybrany na patriarchę serbskiego.
Życiorys.
Syn Radivoje i Radojki Periciów. Ukończył gimnazjum im. Jovana Jovanovicia-Zmaja w Nowym Sadzie. W 1985 złożył wieczyste śluby mnisze przed swoim ojcem duchownym, hieromnichem Ireneuszem (Buloviciem) w monasterze Visoki Dečani. W 1986 ukończył studia teologiczne na uniwersytecie belgradzkim; w tym samym roku biskup Paweł (Stojčević) wyświęcił go na hierodiakona. Studia teologiczne podyplomowo kontynuował w Atenach, specjalizując się w badaniu Nowego Testamentu. Do Serbii wrócił w 1990 i zamieszkał w monasterze Świętych Archaniołów w Kovilju. W tym samym roku został hieromnichem, a następnie ihumenem.
W 1999 r. został nominowany i wyświęcony na biskupa pomocniczego eparchii backiej z tytułem biskupa jegarskiego. W 2004 obronił w Atenach pracę doktorską. W latach 2010–2011 nadzorował z ramienia Cerkwi współpracę Patriarchatu Serbskiego z armią serbską.
W 2014 r. został metropolitą zagrzebskim i lublańskim.
W 2021 r. Święty Sobór Biskupów Serbskiego Kościoła Prawosławnego wybrał go na patriarchę serbskiego. W pierwszej turze głosowania, w której biskupi wskazywali trzech kandydatów, został wybrany razem z biskupem banjaluckim Efremem oraz backim Ireneuszem. Ostatecznie o jego wyborze zdecydowało, zgodnie z procedurą przyjmowaną w Patriarchacie Serbskim, losowanie. Intronizacja odbyła się 19 lutego 2021 r. w soborze św. Michała Archanioła w Belgradzie.

</doc>
<doc id="2221598" url="https://pl.wikipedia.org/wiki?curid=2221598" title="Puchar Zdobywców Pucharów Maghrebu (1969)">
Puchar Zdobywców Pucharów Maghrebu (1969)

Puchar Zdobywców Pucharów Maghrebu (1969) był 1. edycją tych historycznych rozgrywek piłkarskich. W tym pucharze występowały zespoły z północnej Afryki (Maroko, Algieria, Tunezja oraz Libia). Turniej odbywał się w Casablance w Maroku. W rozgrywkach brały udział 4 zespoły. Puchar zdobyła drużyna Renaissance Settat.
Półfinały.
 Renaissance Settat 2 - 1 Club Africain Tunis&lt;br&gt;
 USM Alger 2 - 1 EH Benghazi 
Mecz o 3. miejsce.
 Club Africain Tunis 1 - 1 EH Benghazi 
Finał.
 Renaissance Settat 1 - 0 USM Alger 

</doc>
<doc id="2221601" url="https://pl.wikipedia.org/wiki?curid=2221601" title="Seray Altay">
Seray Altay

Seray Altay (ur. 28 sierpnia 1987 w Ankarze) – turecka siatkarka, reprezentantka kraju, grająca na pozycji atakującej. Od sezonu 2015/2016 występuje w drużynie Sarıyer Belediyesi.
Sukcesy klubowe.
Puchar Turcji:
Mistrzostwo Turcji:
Puchar Top Teams:
Liga Mistrzyń:
Puchar CEV:

</doc>
<doc id="2221602" url="https://pl.wikipedia.org/wiki?curid=2221602" title="Stéphane Ruffier">
Stéphane Ruffier

Stéphane Ruffier (ur. 27 września 1986 w Bajonnie) – francuski piłkarz, bramkarz, zawodnik AS Saint-Étienne, reprezentant Francji.
Kariera juniorska.
Ruffier urodził się w Bajonnie, tam też w 1992 roku zaczął grać w piłkę w klubie Aviron Bayonnais FC. W 2002 roku przeniósł się do juniorów AS Monaco. Jako junior grał tam do 2005 roku.
Kariera klubowa.
W 2005 roku Ruffier podpisał zawodowy kontrakt z AS Monaco, ale nie zadebiutował tam, gdyż został wypożyczony do klubu z rodzinnej Bajonny, Aviron. Po sezonie na wypożyczeniu wrócił do AS Monaco, gdzie zadebiutował w 2007 roku.
W lipcu 2011 roku przeszedł do AS Saint-Étienne
Kariera reprezentacja.
Stéphane Ruffier występował w kadrze Francji U- 21 w latach 2007–2008. Rozegrał w niej 8 meczów. W 2010 roku Laurent Blanc powołał go do dorosłej reprezentacji na mecz z Norwegią, w którym zadebiutował.
W grudniu 2010 roku został powołany na towarzyski mecz nieuznawanej przez FIFA reprezentacji Kraju Basków z Wenezuelą. Na przeszkodzie stanął jednak klub AS Monaco, który nie zgodził się na wyjazd bramkarza. Zawodnika zastąpił Asier Riesgo.

</doc>
<doc id="2221603" url="https://pl.wikipedia.org/wiki?curid=2221603" title="Puchar Zdobywców Pucharów Maghrebu (1969/1970)">
Puchar Zdobywców Pucharów Maghrebu (1969/1970)



</doc>
<doc id="2221604" url="https://pl.wikipedia.org/wiki?curid=2221604" title="Puchary Wołoszczyzny (1913/1914)">
Puchary Wołoszczyzny (1913/1914)

Puchar Wołoszczyzny 1913/1914 – 5. sezon najwyższej klasy rozgrywkowej w Rumunii. W rozgrywkach brały udział 4 zespoły, grając systemem kołowym. Tytuł obroniła drużyna Colentina Bukareszt.

</doc>
<doc id="2221605" url="https://pl.wikipedia.org/wiki?curid=2221605" title="Sauber C23">
Sauber C23

Sauber C23 – bolid Formuły 1 zespołu Sauber używany w sezonie 2004.

</doc>
<doc id="2221607" url="https://pl.wikipedia.org/wiki?curid=2221607" title="Erzurum (prowincja)">
Erzurum (prowincja)

Prowincja Erzurum (tur.: "Erzurum Ili") – jednostka administracyjna w Turcji, położona w Regionie Wschodnia Anatolia (tur.: "Doğu Anadolu Bölgesi").
Dystrykty.
Prowincja Erzurum dzieli się na dziewiętnaście dystryktów:

</doc>
<doc id="2221608" url="https://pl.wikipedia.org/wiki?curid=2221608" title="Włodzimierz Kłaczyński">
Włodzimierz Kłaczyński

Włodzimierz Kłaczyński (ur. 20 lipca 1933 w Żywcu) – polski pisarz.
Syn Tadeusza i Marii z domu Nurko. W 1935 r. rodzina Kłaczyńskich przeniosła się do Mielca, gdzie najpierw w pobliskim Szczucinie, a później w Mielcu, pisarz uczęszczał do szkoły podstawowej. W 1951 roku zdał egzaminy maturalne w Państwowej Szkole Ogólnokształcącej Stopnia Licealnego im. St. Konarskiego w Mielcu (obecnie I Liceum Ogólnokształcące). W latach szkolnych należał do organizacji młodzieżowych. W 1957 r. ukończył studia na Wydziale Weterynarii UMCS – WSR w Lublinie. Podjął pracę na stanowisku terenowego lekarza weterynarii w podkarpackim Domaradzu, pracował też w Haczowie. W 1967 r. powrócił do Mielca, gdzie do roku 1975 pełnił funkcję powiatowego lekarza weterynarii. Po likwidacji powiatów i instytucji powiatowych, został mianowany zastępcą dyrektora Wojewódzkiego Zakładu Weterynarii w Tarnobrzegu, gdzie w latach 1983-1986 pracował w Komitecie Wojewódzkim PZPR. W 1986 r. przeniósł się do Zakładu Doświadczalnego w Chorzelowie, a od 1987 r. prowadzi praktykę prywatną, specjalizując się w chirurgii weterynaryjnej. Obecnie prowadzi lecznicę weterynaryjną w Mielcu.
Za swą pracę wyróżniony m.in. Krzyżem Kawalerskim Orderu Odrodzenia Polski (1980) oraz odznakami: „Zasłużony Pracownik Rolnictwa”, „Za wzorową pracę w służbie weterynaryjnej” (1979), „Honorową Odznaką WOPR” (1988) oraz odznakami regionalnymi.
Równolegle do pracy zawodowej pisze utwory literackie. Napisał:
Włodzimierz Kłaczyński jest członkiem Związku Literatów Polskich oddział Kielce.

</doc>
<doc id="2221610" url="https://pl.wikipedia.org/wiki?curid=2221610" title="Puchary Wołoszczyzny (1914/1915)">
Puchary Wołoszczyzny (1914/1915)

Puchar Jeana Luca P. Niculescu 1914/1915 – 6. sezon najwyższej klasy rozgrywkowej w Rumunii. W rozgrywkach brało udział 6 zespołów, grając systemem kołowym. Tytuł nie obroniła drużyna Colentina Bukareszt. Nowym mistrzem Rumunii został zespół Româno-Americană Bukareszt.

</doc>
<doc id="2221613" url="https://pl.wikipedia.org/wiki?curid=2221613" title="Ushiku Daibutsu">
Ushiku Daibutsu

Opis.
Statua przedstawia Buddę Nieograniczonego Światła. Budowa została ukończona w 1993 roku, a powstała w celu uczczenia rocznicy urodzin mnicha Shinrana (1173–1263)), założyciela Prawdziwej Szkoły Czystej Ziemi.
Statua ma 120 m wysokości tzn. równa jest 38-piętrowemu budynkowi. Sama figura Buddy ma 100 m i jest umieszczona na podstawie o wysokości 10 m i platformie przedstawiającej kwiat lotosu również o wysokości 10 m. Waży ponad 4000 ton. 
Na 85. metrze znajduje się galeria widokowa, do której wjeżdża się windą. W pogodny dzień można dojrzeć stamtąd wieżę telewizyjną Tokyo Skytree (ok. 60-70 km) .
Statua jest znana także jako Ushiku ARCADIA (od ang. Amida’s Radiance and Compassion Actually Developing and Illuminating Area).

</doc>
<doc id="2221614" url="https://pl.wikipedia.org/wiki?curid=2221614" title="Broken Angel">
Broken Angel

„Broken Angel” – dwunasty singel Arasha, został wykonany z Heleną, wydany w 2010 roku przez Warner Music Sweden.
W Rosji singel zajął pierwsze miejsce na liście najlepiej sprzedających się dzwonków telefonicznych Top50 RBT 2011.

</doc>
<doc id="2221615" url="https://pl.wikipedia.org/wiki?curid=2221615" title="Nilay Özdemir">
Nilay Özdemir

Nilay Özdemir; z d. Benli (ur. 24 października 1985 w Izmirze) – turecka siatkarka grająca na pozycji rozgrywającej. Od sezonu 2019/2020 występuje w drużynie Galatasaray SK.
Sukcesy klubowe.
Puchar Challenge:
Liga Mistrzyń:
Mistrzostwo Turcji:
Klubowe Mistrzostwa Świata:
Puchar CEV:
Sukcesy reprezentacyjne.
Grand Prix:

</doc>
<doc id="2221616" url="https://pl.wikipedia.org/wiki?curid=2221616" title="Jan (Purić)">
Jan (Purić)

Jan, imię świeckie Mladen Purić (ur. 6 czerwca 1965 w Mijači) – serbski biskup prawosławny.
Życiorys.
W 1985 ukończył seminarium duchowne św. Sawy w Belgradzie. Studia teologiczne kontynuował na Uniwersytecie Belgradzkim, gdzie w 1996 obronił pracę dyplomową ze specjalności bizantynologia. Do 1990 był wykładowcą seminarium, którego był absolwentem. W 1991 wstąpił do monasteru Tronoši jako posłusznik. 17 czerwca 1992 w cerkwi Trójcy Świętej w monasterze Ostrog złożył wieczyste śluby mnisze przed biskupem Atanazym (Jevticiem). Ten sam duchowny 18 czerwca 1992 w cerkwi Wprowadzenia Matki Bożej do Świątyni w tymże klasztorze wyświęcił go na hierodiakona. 14 stycznia 1995 hierodiakon Jan przyjął święcenia kapłańskie z rąk patriarchy serbskiego Pawła w monasterze Mileševa.
W 2001 został przełożonym monasteru Ostrog. Podjął również pracę wychowawcy i wykładowcy w seminarium św. Piotra Cetyńskiego działającym przy klasztorze. W 2004 został wyświęcony na biskupa pomocniczego metropolii Czarnogóry i Przymorza. W 2011 Sobór Biskupów Serbskiego Kościoła Prawosławnego wyznaczył go na ordynariusza eparchii Nišu.
Jest autorem kilkuset artykułów teologicznych, zajmuje się przekładem tekstów Ojców Kościoła na język serbski. Współpracował z metropolitalnym radiem Święta Góra, jest współautorem encyklopedii Czarnogóry. Zajmuje się również śpiewem, wydał płytę CD i kasetę.
W 2016 Sobór Biskupów Serbskiego Kościoła Prawosławnego usunął go z katedry.

</doc>
<doc id="2221623" url="https://pl.wikipedia.org/wiki?curid=2221623" title="Özge Kırdar">
Özge Kırdar



</doc>
<doc id="2221628" url="https://pl.wikipedia.org/wiki?curid=2221628" title="Sauber C24">
Sauber C24

Sauber C24 – bolid Formuły 1 zespołu Sauber używany w sezonie 2005.

</doc>
<doc id="2221632" url="https://pl.wikipedia.org/wiki?curid=2221632" title="Maksym (Vasiljević)">
Maksym (Vasiljević)

Maksym, nazwisko świeckie Vasiljević (ur. 27 czerwca 1968 w Fočy) – serbski biskup prawosławny.
Życiorys.
Jest synem kapłana prawosławnego. 18 sierpnia 1996 w monasterze Tvrdoš w Trebinju złożył wieczyste śluby zakonne. Następnie przez trzy lata służył w Grecji, co wiązało się z podjętymi przez niego studiami teologicznymi w Atenach. Uzyskał tam tytuł doktora nauk teologicznych, ukończył również szkołę malarstwa i muzyki w stylu bizantyjskim. W maju 2004 został nominowany do przyjęcia chirotonii biskupiej. Miała ona miejsce w lipcu tego samego roku w Sarajewie, z udziałem patriarchy serbskiego Pawła; duchowny uzyskał tytuł biskupa zachodnioamerykańskiego. W 2004 rozpoczął również studia podyplomowe na Sorbonie w zakresie teologii i historii bizantyńskiej. Równocześnie jest profesorem Akademii Sztuk Pięknych w Paryżu, na wydziale malarstwa, oraz na Uniwersytecie Belgradzkim, na wydziale teologii. Włada językami greckim, rosyjskim, angielskim i francuskim.

</doc>
<doc id="2221636" url="https://pl.wikipedia.org/wiki?curid=2221636" title="Siirt (prowincja)">
Siirt (prowincja)

Prowincja Siirt (tur.: "Siirt Ili") – jednostka administracyjna w Turcji, położona w Regionie Anatolia Południowo Wschodnia (tur.: "Güneydoğu Anadolu Bölgesi").
Dystrykty.
Prowincja Siirt dzieli się na siedem dystryktów:

</doc>
<doc id="2221639" url="https://pl.wikipedia.org/wiki?curid=2221639" title="Güldeniz Paşaoğlu">
Güldeniz Paşaoğlu

Güldeniz Paşaoğlu z d. Önal (ur. 25 marca 1986 w Izmirze) – turecka siatkarka, reprezentantka kraju, grająca na pozycji przyjmującej. 
Życie prywatne.
W sierpniu 2012 wyszła za mąż, za Adnana Paşaoğlu .
Sukcesy klubowe.
Mistrzostwo Turcji:
Liga Mistrzyń:
Klubowe Mistrzostwa Świata:
Puchar Turcji:
Superpuchar Turcji:
Puchar CEV: 
Sukcesy reprezentacyjne.
Liga Europejska:
Mistrzostwa Europy:
Grand Prix:
Igrzyska Śródziemnomorskie:
Volley Masters Montreux:
Igrzyska Europejskie:

</doc>
<doc id="2221642" url="https://pl.wikipedia.org/wiki?curid=2221642" title="Synalpheus">
Synalpheus

Synalpheus – rodzaj małych krewetek z rodziny Alpheidae obejmujący ponad 150 gatunków szeroko rozprzestrzenionych w tropikalnej strefie całego świata. Występują najczęściej na rafach koralowych, w wielu miejscach bardzo licznie. Długość ich ciała nie przekracza 20 mm. Większość z nich żyje w symbiozie z różnymi gatunkami bezkręgowców morskich. 
Systematyka.
Gatunkiem typowym rodzaju jest "Synalpheus falcatus". 
Wśród gatunków zaliczanych do tego rodzaju wyróżniane są 3 wyraźnie wyodrębnione grupy różniące się zasięgiem występowania i prowadzonym trybem życia: 
Te 3 grupy gatunków obejmują mniej niż połową zaliczanych do rodzaju "Synalpheus". Pozycja taksonomiczna i filogenetyczna pozostałych gatunków pozostaje niejasna.
Zachowania społeczne.
"Synalpheus" wyróżniają się dużą różnorodnością zachowań socjalnych w obrębie jednego rodzaju zwierząt – od gatunków aspołecznych (łączących się w pary jedynie na czas rozrodu, a poza nim nietolerujące obecności dorosłych osobników swojego gatunku), przez gatunki socjalne, tworzące społeczności złożone z kilkuset par rozrodczych, do gatunków eusocjalnych, żyjących w koloniach złożonych z kilkuset osobników z jedną tylko samicą przystępującą do rozrodu, podobnie jak u owadów eusocjalnych.

</doc>
<doc id="2221645" url="https://pl.wikipedia.org/wiki?curid=2221645" title="Donya">
Donya

Donya – drugi album studyjny Arasha, wydany w 2008 roku przez Warner Elektra Atlantic.
Lista utworów.
Źródło: Discogs

</doc>
<doc id="2221650" url="https://pl.wikipedia.org/wiki?curid=2221650" title="Powieść o lisie">
Powieść o lisie

Powieść o lisie (fr. "Roman de Renart", niem. "Reineke Fuchs", ang. "Reynard cycle", nid. "Reinaertcyclus") – starofrancuski cykl wierszowanych utworów o lisie-złoczyńcy Renarcie, przetwarzany m.in. w Niderlandach i Niemczech. Pierwotna "Powieść o lisie" powstawała we Francji w XII i XIII wieku jako dzieło wielu autorów. Nie stanowiła jednej, spójnej całości, ale zbiór różnych, częściowo pokrywających się i wzajemnie inspirowanych historii, tworzonych na przestrzeni wielu lat. Badacze wyróżniają 28 takich wersji opowieści o Renarcie, które łącznie liczyły około 30 tysięcy wersów. Zarówno w średniowieczu, jak w wiekach późniejszych historie składające się na pierwotny cykl były wielokrotnie kompilowane, rozszerzane, tłumaczone i adaptowane, a różne wersje dziejów występnego lisa były znane w całej Europie Zachodniej i stanowiły inspirację dla wielu twórców, z których najbardziej znanymi byli Geoffrey Chaucer i Johann Wolfgang von Goethe. 
Zarys fabuły i wymowa.
Historie należące do cyklu opowiadają o przygodach lisa Renarta. Akcja jest osadzona w królestwie zwierząt, które ma wszelkie cechy państwa feudalnego. Zwierzęta żyją tam w swoim naturalnym środowisku, jednak zachowują się jak ludzie – z którymi zresztą niekiedy wchodzą w interakcje. Renart i jego wrogowie, między innymi wilk Isengrim i niedźwiedź Brun, są baronami i wasalami króla zwierząt, lwa Nobla. Do innych ważnych bohaterów "Powieści o lisie" należą m.in. wilczyca Hersent (żona Isengrima), kogut Chantecler, borsuk Grimbert i kot Tibert.
Jedna z najpopularniejszych i najczęściej adaptowanych wersji cyklu opowiada o procesie lisa przed sądem króla i baronów. Wzywają oni Renarta na dwór królewski, aby odpowiedział na zarzuty kierowane przeciwko niemu przez inne zwierzęta, przede wszystkim przez wilka Isengrima. Zarzuty te dotyczą m.in. gwałtów, morderstw i kradzieży. Dzięki chytremu wykorzystaniu chciwości króla Nobla Renartowi udaje się jednak uniknąć kary, pognębić Isengrima i Bruna, fałszywie oskarżając ich o spisek, po czym opuścić dwór i uciec, nim król orientuje się, że został oszukany. W niektórych wersjach historii lis staje później przed sądem po raz drugi i musi stoczyć z wilkiem pojedynek sądowy, w którym zwycięża, walcząc nieuczciwie.
Szereg historii koncentruje się na stosunkach między Renartem a Isengrimem, w szczególności zaś na romansie między lisem a wilczycą Hersent oraz na licznych pomysłowych sposobach, których główny bohater używał, by wpędzić swojego wroga w opały. Oszustwo jest dla Renarta główną metodą osiągania celu i występuje w różnych odmianach: lis opowiada zmyślone historie, by zagrać na chciwości i pysze swoich przeciwników, udaje pokutę i chęć udania się na pielgrzymkę, a w sytuacji zagrożenia pozoruje własną śmierć.
Opowieści o Renarcie były przesycone satyrą społeczną – wyśmiewano w nich na przykład twórczość minstreli oraz zakony żebracze, stąd też lis niekiedy występował w przebraniu wędrownego mnicha lub śpiewaka. Krytyka dotykała także feudałów, uosabianych m.in. przez wilka i niedźwiedzia, którzy często byli przedstawiani jako równie źli jak Renart, ale pozbawieni jego sprytu. W dawniejszej historiografii czasami uznawano, że "Powieść o lisie" i jej przetworzenia były tworzone z myślą o mieszczańskich odbiorcach, a ostrze jej satyry było wymierzone w rycerstwo i duchowieństwo. Teza ta jest jednak kontrowersyjna. Część badaczy uważa, że docelowym odbiorcą cyklu była publiczność dworska, a autorzy opowieści szydzili z niektórych przedstawicieli własnej warstwy. Przedstawianie w negatywnym świetle baronów nie musiało oznaczać krytyki arystokracji jako takiej, ale raczej jej zachowań sprzecznych z ideałem porządku feudalnego. Podobnie aluzje antyklerykalne bywały zarówno przejawem niechęci świeckich wobec ludzi Kościoła, jak świadectwem wewnętrznych sporów między duchownymi. Różne hipotezy na temat tożsamości twórców i odbiorców "Powieści o lisie" nie muszą się zresztą wzajemnie wykluczać, gdyż poszczególne utwory cyklu powstawały w różnym czasie, a ich autorom przyświecały rozmaite cele; ponadto zawarta w dziele satyra prawdopodobnie przemawiała do różnych grup społecznych.
Historia cyklu.
Ważną inspiracją dla "Powieści o lisie" był powstały około 1150 roku łaciński poemat "Ysengrimus", najpewniej autorstwa flamandzkiego mnicha Nivarda z Gandawy, który opowiadał o sporze tytułowego wilka z lisem. Konwencja opowieści o zwierzętach i niektóre wątki wykorzystane przez Nivarda były znane od starożytności, jednak w jego poemacie zwierzęta po raz pierwszy zaczęły być opisywane jako wyraziste postaci obdarzone indywidualnym charakterem, niedające się sprowadzić do alegorii dobrych lub złych cech ludzkich. Na motywach tego dzieła w drugiej połowie XII wieku we Francji powstały pierwsze wersje historii Renarta. Opowieści uznawane za najstarsze w cyklu były dziełem Pierre'a de Saint Cloud, który prawdopodobnie napisał je około 1175 roku, a w ciągu kilkudziesięciu następnych lat różni autorzy tworzyli kolejne ich adaptacje lub nowe historie o lisie. Utwory te były układane ośmiozgłoskowcem i funkcjonowały samodzielnie lub w kompilacjach, a spośród tych, które przetrwały do czasów współczesnych, wyróżnia się zwykle 28 różnych odmian czy też wersji, które częściowo się ze sobą pokrywały. 
Po raz pierwszy historia lisa Renarta przekroczyła granice Francji już pod koniec XII wieku, gdy powstała jej niemiecka adaptacja. Była ona dziełem alzackiego poety przedstawiającego się jako Heinrich der Glîchezaere („Obłudnik”), który jako pierwszy połączył kilka utworów z cyklu w spójną opowieść, tworząc liczący ponad 2 tysiące wersów poemat "Reinhart Fuchs". W przeciwieństwie do pełnego ironii francuskiego oryginału wydźwięk utworu Alzatczyka był ponury i wysoce moralistyczny. W późniejszych czasach jego praca została zapomniana, a kolejne niemieckie wersje "Powieści o lisie" wywodzą się od wersji niderlandzkich. 
Od XIII wieku pojawiały się kolejne przekłady i adaptacje cyklu, dzięki którym historie o lisie Renarcie rozprzestrzeniły się w całej Europie Zachodniej. Szczególnie wpływowe wersje powstały we Flandrii. Poeta Willem, prawdopodobnie działający w połowie XIII wieku, ułożył poemat epicki zatytułowany "Van den vos Reynaerde" (pol. "O lisie Renarcie"), w którym zaadaptował różne wcześniejsze opowieści, tworząc z nich spójną historię. Dzieło to jest uważane za szczytowe osiągnięcie średniowiecznej literatury niderlandzkiej. Jego rozszerzeniem była napisana pod koniec XIV lub na początku XV stulecia anonimowa "Reynaerts historie" (pol. "Historia Renarta"), która stała się najpopularniejszą wersją "Powieści o lisie" i głównym źródłem jej przekładów na inne języki.
Wpływ na kulturę.
W średniowieczu motywy pochodzące z opowieści o Renarcie były popularne w ikonografii – zdobiono nimi ściany kościołów i prywatnych domów oraz manuskrypty. Szczególnie popularne były przedstawienia lisa pozorującego własną śmierć, udającego kaznodzieję lub odpowiadającego przed sądem królewskim. Epizody z "Powieści o lisie" wystawiano również na scenie, poświadczone są wystawienia teatralne już z początków XIV wieku. Motywy te były również często wykorzystywane przez kaznodziejów, którzy wykorzystywali je jako pouczające przykłady dla wiernych ("exempla"). W języku francuskim przetrwał wymowny ślad dawnej popularności cyklu – imię jego głównego bohatera stało się gatunkowym określeniem lisa ("le renard"), wypierając dawną nazwę tego zwierzęcia ("le goupil"). 
W Anglii jeden z motywów "Powieści o lisie" zainspirował Geoffreya Chaucera, który wykorzystał go tworząc "Opowieść księdza z orszaku Przeoryszy" (ang. "The Nun's Priest's Tale") zawartą w "Opowieściach kanterberyjskich" – nie jest jednak jasne, czy Chaucer znał cykl o Renarcie, który w ówczesnej Anglii nie był jeszcze popularny, czy też zapożyczył wątek z powstałych pod jego wpływem "exemplów". Pełną historię przebiegłego lisa wprowadził do literatury angielskiej dopiero William Caxton, który w 1481 roku opublikował tłumaczenie flamandzkiej "Reynaerts historie""." Na motywach opowieści o Renarcie jest w dużej mierze oparta sztuka "Volpone albo lis" pióra elżbietańskiego dramaturga Bena Jonsona, jakkolwiek jej bohaterowie są ludźmi, noszącymi „mówiące”, nawiązujące do zwierząt imiona. Również u Szekspira występuje nawiązanie do cyklu: Tybalt, jeden z bohaterów "Romea i Julii," nosi imię zapożyczone od kota Tiberta, co jest przedmiotem złośliwych aluzji Merkucja. 
Najbardziej znaną niemiecką adaptacją "Powieści o lisie" jest ułożony heksametrem poemat "Reineke Fuchs" autorstwa Johanna Wolfganga von Goethego, napisany w 1793 roku. Dzieło to było oparte na niderlandzkiej "Reynaerts historie" i jej późniejszych niemieckich adaptacjach, a w szczególności na poemacie Johanna Christopha Gottscheda z 1752 roku. Utwór Goethego przyswoił literaturze polskiej Leopold Staff, który przełożył go pod tytułem "Lis Przechera". 
W latach 30. XX wieku "Powieść o lisie" pojawiła się na ekranach kin za sprawą tworzącego we Francji filmowca polskiego pochodzenia, Władysława Starewicza, oraz jego córki Irène, którzy nakręcili oparty na niej animowany film "Le Roman de Renard" (premiera niemiecka w 1937, francuska w 1941 roku). Był to pierwszy w historii kina pełnometrażowy obraz stworzony techniką animacji poklatkowej, wyróżniający się zastosowaniem szeregu innowacyjnych wówczas zabiegów technicznych i narracyjnych. Film Starewiczów odniósł sukces w okupowanej Francji, natomiast ze względu na domniemane aluzje polityczne został zakazany przez rządy faszystowskich Włoch i frankistowskiej Hiszpanii. 
Nawiązania do "Powieści o lisie" znajdują się także w "Sadze o wiedźminie" Andrzeja Sapkowskiego. W tym cyklu powieści dwóch drugoplanowych bohaterów nosi imiona zaczerpnięte z "Powieści o lisie". Pierwszym jest elf Isengrim Faoiltiarna pojawiający się w "Chrzcie ognia" i noszący pseudonim "Żelazny Wilk", natomiast drugi to błędny rycerz Reynart de Bois-Fresnes, który pojawia się po raz pierwszy w "Wieży Jaskółki", a w "Pani Jeziora" wprost nawiązuje do "Powieści o lisie". Ponadto w jednej z części sagi występuje gospoda "Pod Lisem Przecherą".
W 2020 roku wydawnictwo Gallimard rozpoczęło publikację serii komiksów Joanna Sfara o lisie Renarcie zatytułowaną "La chanson de Renart" (polskie wydanie w 2022).

</doc>
<doc id="2221654" url="https://pl.wikipedia.org/wiki?curid=2221654" title="Puchar Zdobywców Pucharów Maghrebu (1970)">
Puchar Zdobywców Pucharów Maghrebu (1970)

Puchar Zdobywców Pucharów Maghrebu (1970) był 2. edycją tych historycznych rozgrywek piłkarskich. Turniej odbywał się w stolicy Tunezji, Tunisie. W rozgrywkach brały udział 4 zespoły. Puchar zdobyła drużyna Club Africain Tunis. 
Półfinały.
 Club Africain Tunis 1 - 0 USM Alger&lt;br&gt;
 AS Marsa 0 - 0 Wydad Casablanca
Mecz o 3. miejsce.
 Wydad Casablanca 3 - 1 USM Alger 
Finał.
 Club Africain Tunis 2 - 0 AS Marsa

</doc>
<doc id="2221655" url="https://pl.wikipedia.org/wiki?curid=2221655" title="Indywidualne Mistrzostwa Polski w Zapasach 2010">
Indywidualne Mistrzostwa Polski w Zapasach 2010

Mistrzostwa Polski w Zapasach 2010.
Kobiety.
18. Mistrzostwa Polski – 7–8 maja 2010, Brójce – Trzciel
Mężczyźni.
63. Mistrzostwa Polski – 30 kwietnia – 1 maja 2010, Krotoszyn
80. Mistrzostwa Polski – 21–22 maja 2010, Żary

</doc>
<doc id="2221656" url="https://pl.wikipedia.org/wiki?curid=2221656" title="Celownik PU">
Celownik PU

Celownik PU (ros. ПУ) – radziecki celownik optyczny z okresu II wojny światowej.
Historia.
Celownik PU skonstruowano do współdziałania z wyborową wersją karabinu samopowtarzalnego SWT 40. Po zakończeniu produkcji wersji wyborowej SWT-40 w 1942 r., celowniki PU przystosowano do montażu na wyborowych wersjach karabinów powtarzalnych Mosin wz. 1891/30. Celowniki te cieszyły się dużą popularnością i do końca wojny wyprodukowano ich ponad 500 000. Przez pewien czas używano ich również po zakończeniu wojny, zarówno w Armii Radzieckiej, jak i w innych państwach bloku wschodniego (m.in. w Ludowym Wojsku Polskim), po czym zostały zastąpione nowocześniejszymi celownikami. Mimo to celowniki PU nadal produkowane są na użytek cywilny, gdzie znajdują zastosowanie w sporcie oraz myślistwie.
Budowa.
Celownik PU posiada powiększenie 3,5 x 22 i pole widzenia 4,5 stopnia, a jego układ optyczny składa się z 9 soczewek. Na bębenku odległościowym znajduje się podziałka oznaczona liczbami od 1 do 13 – każdy stopień odpowiada odległości 100 metrów. Na bębenku kierunkowym umieszczone są w obu kierunkach podziałki od 0 do 10 ze znakiem + (plus) dla poprawek w prawo i ze znakiem - (minus) dla poprawek w lewo – każdy stopień odpowiada jednej tysięcznej (oznaczone są tylko stopnie 5 i 10).

</doc>
<doc id="2221658" url="https://pl.wikipedia.org/wiki?curid=2221658" title="Mistrzostwa Świata w Żeglarstwie Lodowym 2011">
Mistrzostwa Świata w Żeglarstwie Lodowym 2011

38. Mistrzostwa Świata w Żeglarstwie Lodowym 2011 w klasie DN odbyły się w USA, na Jezioro Senachwine w stanie Illinois w dniach 31 stycznia - 1 lutego 2011 roku. Początkowo zawody miały zostać rozegrane na tafli jeziora Michigan w zatoce Green Bay, na Balatonie, ale intensywne opady śniegu uniemożliwiły start.
Zwyciężył po raz piąty w historii Amerykanin Ron Sherry, srebrny medal wywalczył Michał Burczyński (Juvenia Olsztyn), a brązowy Łukasz Zakrzewski (MKŻ Mikołajki). 

</doc>
<doc id="2221659" url="https://pl.wikipedia.org/wiki?curid=2221659" title="Ireneusz (Skopelitis)">
Ireneusz (Skopelitis)

Ireneusz, imię świeckie Emmanuel Skopelitis (ur. 17 kwietnia 1939 na wyspie Samos, zm. 10 stycznia 2023 w Atenach) – prawosławny patriarcha Jerozolimy w latach 2001–2005.
Życiorys.
W 1953 przybył do Jerozolimy. Ukończył seminarium duchowne w Sion. W 1959 złożył wieczyste śluby mnisze przyjmując imię Ireneusz. W tym samym roku otrzymał święcenia diakońskie. W 1963 ukończył Jerozolimską Szkołę Patriarszą; dwa lata później otrzymał święcenia kapłańskie, zaś w 1966 otrzymał godność archimandryty. W 1970 uzyskał wyższe wykształcenie teologiczne na uniwersytecie w Atenach. Po powrocie do Jerozolimy był przewodniczącym Sądu Cerkiewnego i Egzarchą Świętego Grobu w Grecji. Od 1981 był również redaktorem naczelnym pisma Patriarchatu "Nea Sion".
29 marca 1981 został wyświęcony na biskupa Hierapolis, w 1994 podniesiony do godności metropolity. 13 sierpnia 2001 wybrany na patriarchę Świętego Miasta Jerozolimy i całej Palestyny, jego intronizacja miała miejsce 15 września tego samego roku.
6 maja 2005 Święty Synod Biskupów ogłosił odebranie mu urzędu, co potwierdził Sobór zwierzchników wszystkich autokefalicznych Kościołów prawosławnych 24 maja tego samego roku. Powodem podjęcia tej decyzji stało się oskarżenie Ireneusza o sprzedaż ziemi tradycyjnie zamieszkiwanej przez prawosławnych Arabów inwestorom narodowości żydowskiej, co uznano za działalność antykościelną. Duchownemu odebrano godność biskupią, przenosząc go do stanu świeckiego (przy uznaniu jego ślubów mniszych za ważne).

</doc>
<doc id="2221663" url="https://pl.wikipedia.org/wiki?curid=2221663" title="Anna Wałek-Czernecka">
Anna Wałek-Czernecka

Anna Wałek-Czernecka (ur. 20 marca 1890 w Płocku, zm. 6 stycznia 1978 w Łodzi) – polska botanik, profesor Uniwersytetu Łódzkiego. 
Nauka, studia, praca.
Urodziła się w rodzinie żydowskiej jako jedno z pięciorga dzieci Mojżesza Altberga, księgowego, działacza społecznego i wieloletniego prezesa Banku Spółdzielczego w Płocku, i Pauliny (Perli) z domu Golde, nauczycielki muzyki. Jej rodzeństwo to: bracia Lucjan (adwokat) i Józef (architekt, poległy w 1939) oraz siostry Emma (pianistka) i Maria (bibliotekarka).
Naukę w gimnazjum płockim przerwała w 1904 z powodu strajku szkolnego. Po uzyskaniu matury w Szwajcarii w 1909, została przyjęta na Wydział Filozoficzny Uniwersytetu w Bernie. Do 1913 studiowała w Bernie, Paryżu i Genewie, gdzie uzyskała magisterium. W 1917 przyjechała do kraju i została młodszym asystentem w Zakładzie Anatomii i Cytologii Roślin Uniwersytetu Warszawskiego. W 1922 uzyskała tam doktorat. W 1928 przeszła do pracy w Politechnice Warszawskiej, gdzie w ramach otrzymanego stypendium państwowego, na zlecenie Ministerstwa Komunikacji i Instytutu Naukowego Lasów Państwowych. Badania te przeprowadzała w Zakładzie Technologii Organicznej i Fermentacji. Badała grzyby niszczące podkłady kolejowe. 
Okupację przeżyła poza Warszawą, w latach 1941–1945 była nauczycielką w domach prywatnych w podwarszawskich Pawłowicach i Zalesiu. 
Po wojnie, wiosną 1945 wraz z prof. Franciszkiem Skupieńskim przystąpiła do tworzenia Katedry i Zakładu Anatomii i Cytologii Roślin w powstającym właśnie Uniwersytecie Łódzkim i tam do 1952 pracowała jako adiunkt. Równolegle od 1948 była wykładowcą w Wyższej Szkole Pedagogicznej w Łodzi, w której od 1952 jako samodzielny profesor kontraktowy kierowała Zakładem Botaniki Ogólnej. 19 lutego 1955 otrzymała tytuł profesora nadzwyczajnego.
Od 1956 po połączeniu WSP i UŁ, w ramach pracy już w UŁ, zainicjowała pionierskie w skali światowej badania cytoenzymatyczne komórek roślinnych. W 1960 przeszła na emeryturę, nie zrywając kontaktów z uczelnią.
Tematyka prac naukowych i osiągnięcia naukowe.
W 1922 przedstawiła dysertację doktorską pt. "Rozwój warstwy wyściełającej i periplasmodium w Larix europea, Lahx dahurica i Larix sibirica" i uzyskała doktorat. W 1922 ukazały się drukiem dwie jej ważne prace: "Z badań nad rozwojem warstwy wyściełającej u iglastych i rozwój warstwy wyściełającej w Larix europea, Larix dahurica, Larix sibirica" oraz "Rozwój warstwy wyściełającej w Thuja orientalis L. i Thuja occidentalis". Kilka lat później opublikowała artykuły: "Zur Frage der Anwesecheit der Plastiden in der generatiren" (1925) oraz "Recherches cytologiques sur les grains chez les Malvacees" (1927). 
Interesowała się problemami dendrologii. W 1953 opublikowała pracę "Anatomia porównawcza drewna Populus alba L. Populus tremula i Populus canesens". W latach 1950–1953 wykonała dla Instytutu Celulozowo-Papierniczego w Łodzi 3 prace zlecone na temat anatomii drewna topoli, w tym "Populus canesens" i "P. deltoides". Prowadziła też badania nad drewnem ciągliwym buka i jego mechanizmem pęknięć.
Jej osiągnięcia badawcze zostawiły trwały ślad w dziejach myśli naukowej. Zwłaszcza cenne okazały się opracowania z zakresu lokalizacji kwaśnych hydrolaz w komórce roślinnej. 
Wykształciła ponad 100 magistrów i doktorów, w tym 7 ze stopniem doktora habilitowanego.
Miała ogromną wiedzę, przejawiała głęboki i twórczy stosunek do nauki.
Spoczęła na warszawskim cmentarzu ewangelicko-reformowanym (kwatera 6-2-14). 

</doc>
<doc id="2221664" url="https://pl.wikipedia.org/wiki?curid=2221664" title="Juchacz">
Juchacz

Juchacz – jezioro w woj. kujawsko-pomorskim, w powiecie sępoleńskim, w gminie Sępólno Krajeńskie, leżące na terenie Pojezierza Krajeńskiego.
Dane morfometryczne.
Powierzchnia zwierciadła wody według różnych źródeł wynosi od 68,5 ha do 68,7 ha.
Zwierciadło wody położone jest na wysokości 125,9 m n.p.m.. Średnia głębokość jeziora wynosi 1,4 m, natomiast głębokość maksymalna 2,6 m.
W oparciu o badania przeprowadzone w 2001 roku wody jeziora zaliczono do II klasy czystości i poza kategorią podatności na degradację.

</doc>
<doc id="2221665" url="https://pl.wikipedia.org/wiki?curid=2221665" title="BAR 007">
BAR 007

BAR 007 – bolid Formuły 1 zespołu Lucky Strike BAR Honda F1 używany w sezonie 2005. Był to ostatni model bolidu British American Racing. Po sezonie na bazie zespołu powstał zespół Honda Racing F1.

</doc>
<doc id="2221666" url="https://pl.wikipedia.org/wiki?curid=2221666" title="Puchar Zdobywców Pucharów Maghrebu (1971)">
Puchar Zdobywców Pucharów Maghrebu (1971)

Puchar Zdobywców Pucharów Maghrebu (1971) był 3. edycją tych historycznych rozgrywek piłkarskich. Turniej odbywał się w stolicy Algierii, Algierze. W rozgrywkach brały udział 4 zespoły. Puchar zdobyła drużyna MA Alger. 
Półfinały.
 Club Africain Tunis 1 - 0 FAR Rabat&lt;br&gt;
 MA Alger 3 - 0 Espérance Tunis
Mecz o 3. miejsce.
 FAR Rabat 4 - 2 Espérance Tunis
Finał.
 MA Alger 1 - 0 Club Africain Tunis

</doc>
<doc id="2221669" url="https://pl.wikipedia.org/wiki?curid=2221669" title="Zsolt Varga (piłkarz wodny)">
Zsolt Varga (piłkarz wodny)

Zsolt Varga (ur. 9 marca 1972) – węgierski piłkarz wodny. Złoty medalista olimpijski z Sydney.
Igrzyska w 2000 były jego trzecią olimpiadą. W 1992 z reprezentacją zajął szóste miejsce, cztery lata później czwarte. W reprezentacji debiutował w 1990, był także medalistą mistrzostw Europy i świata. Był mistrzem Węgier (1996 i 1997), ale także Chorwacji (1999).

</doc>
<doc id="2221670" url="https://pl.wikipedia.org/wiki?curid=2221670" title="Damasonium">
Damasonium

Damasonium Mill. – rodzaj jednorocznych lub wieloletnich, słodkowodnych roślin z rodziny żabieńcowatych ("Alismataceae"), obejmujący 6 gatunków występujących w Europie (poza Europą środkową i północną), północnej Afryce, na Syberii, w Kazachstanie, Transkaukazji, zachodniej Azji, Indiach, Australii oraz w zachodnich Stanach Zjednoczonych.
Za nazwę naukową rodzaju przyjęto jego grecką nazwę zwyczajową, stosowaną od starożytności.
Zagrożenie i ochrona.
Dwa gatunki "Damasonium" umieszczone są w Czerwonej księdze gatunków zagrożonych:
Populacje obu gatunków maleją z uwagi na niszczenie i degradację siedlisk. Głównymi zagrożeniami dla obu gatunków są zmiany hydrologiczne, w tym osuszanie lub budowanie zbiorników wodnych, a także ekspansja gatunków inwazyjnych, takich jak "Azolla filiculoides".

</doc>
<doc id="2221672" url="https://pl.wikipedia.org/wiki?curid=2221672" title="Mersin (prowincja)">
Mersin (prowincja)

Prowincja Mersin (tur.: "Mersin Ili") – jednostka administracyjna w południowej Turcji, położona nad Morzem Śródziemnym. Obejmuje część obszaru historycznej krainy Cylicja.
Dystrykty.
Prowincja Mersin dzieli się na trzynaście dystryktów:

</doc>
<doc id="2221673" url="https://pl.wikipedia.org/wiki?curid=2221673" title="Wydajność procesu technologicznego">
Wydajność procesu technologicznego

Wydajność procesu technologicznego – stosunek ilości produktu, który jest otrzymywany w jednostce czasu w konkretnych warunkach technologicznych, do ilości, która teoretycznie może być otrzymana w tym czasie. Jedną z miar wydajności procesu jest też materiałochłonność (wydajność materiałowa):
lub

</doc>
<doc id="2221674" url="https://pl.wikipedia.org/wiki?curid=2221674" title="Czarny Bryńsk (jezioro)">
Czarny Bryńsk (jezioro)

Czarny Bryńsk – jezioro w woj. kujawsko-pomorskim, w powiecie brodnickim, w gminie Górzno, leżące na terenie Pojezierza Dobrzyńskiego.
Dane morfometryczne.
Powierzchnia zwierciadła wody wynosi od 9,1 ha do 11,0 ha.
Zwierciadło wody położone jest na wysokości 120,5 m n.p.m.Średnia głębokość jeziora wynosi 2,2 m, natomiast głębokość maksymalna 3,5 m.
W oparciu o badania przeprowadzone w 2004 roku wody jeziora zaliczono do II klasy czystości i III kategorii podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Czarny Bryńsk". Na niektórych mapach topograficznych wymimeniana jest oboczna nazwa tego jeziora "Leśne".

</doc>
<doc id="2221675" url="https://pl.wikipedia.org/wiki?curid=2221675" title="Lucjan (Pantelić)">
Lucjan (Pantelić)

Lucjan, imię świeckie Vojislav Pantelić (ur. 1950) – serbski biskup prawosławny.
Życiorys.
Ukończył studia prawnicze oraz teologiczne na Uniwersytecie Belgradzkim. W 1979 złożył wieczyste śluby mnisze przed biskupem Sawą (Vukoviciem) w monasterze Divostina. Dwa lata później w monaster św. Melanii w Zrenjaninie został wyświęcony na hieromnicha przez tego samego hierarchę. W 1984 został wyświęcony na biskupa slawońskiego. Jako konsekratorzy w chirotonii wzięli udział patriarcha serbski German, biskup šumadijski Sawa (Vuković) oraz biskup niski Ireneusz (Gavrilović). Slawonię musiał opuścić w związku z rozpadem Jugosławii i wynikłymi z niego działaniami wojennymi.
Od 1996 kieruje strukturami Serbskiego Kościoła Prawosławnego na terytorium Węgier.

</doc>
<doc id="2221676" url="https://pl.wikipedia.org/wiki?curid=2221676" title="Puchar Zdobywców Pucharów Maghrebu (1972)">
Puchar Zdobywców Pucharów Maghrebu (1972)

Puchar Zdobywców Pucharów Maghrebu (1972) był 4. edycją tych historycznych rozgrywek piłkarskich. Turniej odbywał się w Casablance w Maroku. W rozgrywkach brały udział 4 zespoły. Puchar zdobyła drużyna Chabab Mohammédia. 
Półfinały.
 Club Africain Tunis 1 - 1 (karne: 3 - 1) USM Annaba&lt;br&gt;
 Chabab Mohammédia 2 - 1 MC Alger
Mecz o 3. miejsce.
 MC Alger 3 - 0 USM Annaba
Finał.
 FAR Rabat 1 - 0 Club Africain Tunis

</doc>
<doc id="2221680" url="https://pl.wikipedia.org/wiki?curid=2221680" title="BAR 006">
BAR 006

BAR 006 – samochód Formuły 1 zespołu BAR używany w sezonie 2004.

</doc>
<doc id="2221682" url="https://pl.wikipedia.org/wiki?curid=2221682" title="Jezioro Mieliwo">
Jezioro Mieliwo



</doc>
<doc id="2221684" url="https://pl.wikipedia.org/wiki?curid=2221684" title="Mieliwo (jezioro)">
Mieliwo (jezioro)

Mieliwo – jezioro w woj. kujawsko-pomorskim, w powiecie brodnickim, w gminie Zbiczno, leżące na terenie Pojezierza Brodnickiego.
Dane morfometryczne.
Powierzchnia zwierciadła wody według różnych źródeł wynosi od 68,5 ha do 80,9 ha.
Zwierciadło wody położone jest na wysokości 80,1 m n.p.m. lub 80,5 m n.p.m. Średnia głębokość jeziora wynosi 3,4 m, natomiast głębokość maksymalna 9,4 m.
W oparciu o badania przeprowadzone w 2001 roku wody jeziora zaliczono do II klasy czystości i II kategorii podatności na degradację.
W 1993 roku wody jeziora również zaliczono do wód III klasy czystości.

</doc>
<doc id="2221686" url="https://pl.wikipedia.org/wiki?curid=2221686" title="1100 p.n.e.">
1100 p.n.e.



</doc>
<doc id="2221688" url="https://pl.wikipedia.org/wiki?curid=2221688" title="Puchar Zdobywców Pucharów Maghrebu (1974)">
Puchar Zdobywców Pucharów Maghrebu (1974)

Puchar Zdobywców Pucharów Maghrebu (1974) był 5. edycją tych historycznych rozgrywek piłkarskich. Turniej odbywał się w stolicy Tunezji, Tunisie. W rozgrywkach brały udział 4 zespoły. Puchar zdobyła drużyna MC Alger.
Półfinały.
 MC Alger ? – ? (karne: 3 – 1) Chabab Mohammédia
 FUS Rabat ? – ? AS Marsa
Mecz o 3. miejsce.
 AS Marsa 1 – 1 Chabab Mohammédia
Finał.
 MC Alger 1 – 1 (karne: 4 – 2) FUS Rabat

</doc>
<doc id="2221690" url="https://pl.wikipedia.org/wiki?curid=2221690" title="Meksyk na Letnich Igrzyskach Olimpijskich Młodzieży 2010">
Meksyk na Letnich Igrzyskach Olimpijskich Młodzieży 2010

Meksyk na Letnich Igrzyskach Olimpijskich Młodzieży 2010 w Singapurze reprezentowało 42 sportowców w 18 dyscyplinach.
Skład kadry.
Lekkoatletyka.
Chłopcy:
Dziewczęta:
Łucznictwo.
Chłopcy:
Dziewczęta:
Składy mieszane:

</doc>
<doc id="2221693" url="https://pl.wikipedia.org/wiki?curid=2221693" title="Kilis (prowincja)">
Kilis (prowincja)

Prowincja Kilis (tur.: "Kilis Ili") – jednostka administracyjna w południowej Turcji, położona przy granicy z Syrią.
Dystrykty.
Prowincja Kilis dzieli się na cztery dystrykty:

</doc>
<doc id="2221696" url="https://pl.wikipedia.org/wiki?curid=2221696" title="Język nimadi">
Język nimadi

Język nimadi, nimari – język należący do grupy centralnej języków indoaryjskich, używany w stanach Madhya Pradesh i Uttar Pradesh w północnych Indiach. Wchodzi w skład makrojęzyka radżastani; jest blisko spokrewniony z językami malwi i hindi.

</doc>
<doc id="2221699" url="https://pl.wikipedia.org/wiki?curid=2221699" title="Płowęż (jezioro)">
Płowęż (jezioro)

Płowęż – jezioro w woj. kujawsko-pomorskim, w powiecie brodnickim, w gminie Jabłonowo Pomorskie (północna część jeziora leży w gminie Świecie nad Osą), leżące na terenie Pojezierza Brodnickiego.
Dane morfometryczne.
Powierzchnia zwierciadła wody według różnych źródeł wynosi od 161,0 ha do 174,2 ha.
Zwierciadło wody położone jest na wysokości 61,7 m n.p.m. lub 62,7 m n.p.m. Średnia głębokość jeziora wynosi 3,7 m, natomiast głębokość maksymalna 6,3 m.
W oparciu o badania przeprowadzone w 2003 roku wody jeziora zaliczono do wód pozaklasowych i poza kategorią podatności na degradację.
W roku 1997 wody jeziora również zaliczono do wód pozaklasowych.

</doc>
<doc id="2221700" url="https://pl.wikipedia.org/wiki?curid=2221700" title="Nimari">
Nimari



</doc>
<doc id="2221704" url="https://pl.wikipedia.org/wiki?curid=2221704" title="Mieczysław Wroński (chemik)">
Mieczysław Wroński (chemik)

Mieczysław Wroński (ur. 21 czerwca 1926 w Łodzi, zm. 15 kwietnia 1997 tamże) – polski chemik, naukowiec, profesor Uniwersytetu Łódzkiego (UŁ).
Nauka, studia.
W Łodzi w latach 1933–1939 uczęszczał do szkoły podstawowej, dalszą naukę przerwał wybuch II wojny światowej, zajęcie Łodzi przez Niemców i zamknięcie przez nich 12 grudnia 1939 polskich szkół w Łodzi.
Po wojnie w 1945 w trybie eksternistycznym uzyskał świadectwo dojrzałości w l Liceum im. M. Kopernika w Łodzi. W latach 1945–1949 studiował na Wydziale Chemicznym Politechniki Łódzkiej (PŁ) i w 1949 ukończył studia z tytułem magistra inżyniera chemika. 
Praca.
W czasie okupacji pracował początkowo w firmie budowlanej, a następnie w laboratorium chemicznym Fabryki Włókien Chemicznych „Zellgarn” (późniejsza „Anilana”).
W latach 1949–1952 pracował w Instytucie Włókiennictwa w Łodzi jako kierownik zespołu badawczego. Jednocześnie był zatrudniony w UŁ i jako asystent profesora Józefa Chrząszczewskiego pomagał zorganizować Pracownię Wody i Ścieków przy Katedrze Chemii Organicznej UŁ, przekształconą w 1951 w Zakład Technologii Chemicznej. Całą swoją pracę naukowo–dydaktyczną związał z UŁ poczynając od starszego asystenta i adiunkta. W 1956 Rada Wydziału Matematyki, Fizyki i Chemii UŁ nadała mu stopień naukowy kandydata nauk chemicznych, w 1958 otrzymał tytuł naukowy docenta. W 1968 został profesorem nadzwyczajnym, w 1990 profesorem zwyczajnym. Przez 35 lat (1961–1996) kierował Katedrą (Zakładem) Technologii Chemicznej i Ochrony Środowiska.
Wchodził w skład różnych komisji rektorskich i dziekańskich.
Dorobek naukowy.
W dorobku naukowym ma 2 patenty, 11 polskich norm, 4 artykuły przeglądowe w czasopismach i monografiach, ponad 150 artykułów w krajowych i zagranicznych czasopismach naukowych. 
Obszary badawcze w których działał to głównie zagadnienia dotyczące związków siarki, kinetyki chemicznej, chemii analitycznej dla potrzeb ochrony środowiska, chromatografii, elektroforezy, izotachoforezy. 
Uznawany jest za twórcę szkoły chemii siarki i metod oznaczania związków nieorganicznych i organicznych siarki. Jednym z najważniejszych jego osiągnięć naukowych było wprowadzenie w 1958 nowych odczynników chemicznych dla działu analizy, który nazwał tiomerkurometria, z których najważniejsze to: dwutiofluoresceina, rtęciowana fluoresceina i kwas o-hydroksyrtęciobenzoesowy. 
Współpracował z różnymi krajowymi firmami i instytucjami przemysłowymi, głównie z Ośrodkiem Badawczo-Rozwojowym Przemysłu Siarkowego w Machowie, Instytutem Gazownictwa, Instytutem Ochrony Środowiska, Zakładami Chemitex-Wistom, Instytutem Włókien Chemicznych w Łodzi.
Współpracował z zagranicznymi instytucjami naukowymi i badawczymi. Jako ekspert w International Organization for Standardization opiniował projekty nowych norm w zakresie ochrony środowiska. Współpracował z Niemieckim Towarzystwem Chemicznym we Freiburgu. Ponadto w latach 1976–1978 był kierownikiem Katedry Inżynierii Chemicznej i Petrochemii w Uniwersytecie Port Harcourt w Nigerii.
Był promotorem ponad 120 prac magisterskich i 10 doktorskich.
Odznaczenia.
Zmarł w Łodzi i został pochowany na Cmentarzu Komunalnym na Dołach w Łodzi.

</doc>
<doc id="2221706" url="https://pl.wikipedia.org/wiki?curid=2221706" title="Mitrofan (Kodić)">
Mitrofan (Kodić)

Mitrofan, imię świeckie Radovan Kodić (ur. 1951 w Ljušy) – serbski biskup prawosławny.
Życiorys.
W 1971 ukończył seminarium duchowne przy monasterze Krka. Jeszcze jako jego student złożył w 1970 wieczyste śluby mnisze. W tym samym roku przyjął święcenia na hierodiakona. W 1975 ukończył studia teologiczne na uniwersytecie w Bukareszcie. Rok wcześniej został hieromnichem. Od 1977 był wykładowcą seminarium, którego był absolwentem; w 1979 otrzymał tytuł naukowy profesora teologii. W 1987 został rektorem seminarium.
W 1987 został wyświęcony na biskupa toplickiego, wikariusza eparchii środkowej i zachodniej Ameryki. Od 1988 do 1991 był jej biskupem ordynariuszem. W 1991 został przeniesiony na katedrę wschodnioamerykańską, a w 2016 – na kanadyjską.
Jest autorem tekstów i opracowań teologicznych z dziedziny liturgiki, dogmatyki i teologii moralnej, jak również przekładów żywotów świętych Rumuńskiego Kościoła Prawosławnego. Wykłada Nowy Testament w seminarium św. Sawy w Libertyville.

</doc>
<doc id="2221713" url="https://pl.wikipedia.org/wiki?curid=2221713" title="Jezioro Wądzyńskie">
Jezioro Wądzyńskie

Jezioro Wądzyńskie – jezioro w woj. kujawsko-pomorskim, w powiecie brodnickim, w gminie Bobrowo, leżące na terenie Pojezierza Brodnickiego. Północny brzeg jeziora stanowi granicę z gminą Jabłonowo Pomorskie.
Dane morfometryczne.
Powierzchnia zwierciadła wody według różnych źródeł wynosi od 163,5 ha do 170,4 ha.
Zwierciadło wody położone jest na wysokości 81,3 m n.p.m. lub 81,5 m n.p.m. Średnia głębokość jeziora wynosi 7,8 m, natomiast głębokość maksymalna 34,6 m.
W oparciu o badania przeprowadzone w 2003 roku wody jeziora zaliczono do II klasy czystości i II kategorii podatności na degradację.
W 1996 roku wody jeziora również zaliczono do wód III klasy czystości.

</doc>
<doc id="2221717" url="https://pl.wikipedia.org/wiki?curid=2221717" title="NRC">
NRC



</doc>
<doc id="2221719" url="https://pl.wikipedia.org/wiki?curid=2221719" title="Puchar Zdobywców Pucharów Maghrebu (1975)">
Puchar Zdobywców Pucharów Maghrebu (1975)

Puchar Zdobywców Pucharów Maghrebu (1975) był 6. edycją tych historycznych rozgrywek piłkarskich. Turniej odbywał się w stolicy Casablance w Maroku. W rozgrywkach brało udział 6 zespołów. Puchar zdobyła drużyna Étoile Sportive du Sahel. 
Ćwierćfinały.
 Étoile Sportive du Sahel 3 - 2 (po dogr.) Union Sidi Kacem&lt;br&gt;
 MO Constantine 4 - 0 El Makarem Mahdia
Półfinały.
 Étoile Sportive du Sahel 4 - 1 MC Alger&lt;br&gt;
 Chabab Mohammédia ? - ? MO Constantine
Finał.
 Étoile Sportive du Sahel 0 - 0 (karne: 4 - 3) Chabab Mohammédia

</doc>
<doc id="2221720" url="https://pl.wikipedia.org/wiki?curid=2221720" title="Naziemna radiofonia cyfrowa">
Naziemna radiofonia cyfrowa

 #PATRZRadio cyfrowe

</doc>
<doc id="2221723" url="https://pl.wikipedia.org/wiki?curid=2221723" title="Geografia Wysp Salomona">
Geografia Wysp Salomona

Wyspy Salomona – wyspiarskie państwo w południowo-zachodniej części Oceanu Spokojnego, które leży na wschód od Papui-Nowej Gwinei. Wyspy Salomona składają się z 992 wysp: Choiseul, Wysp Shortland, Wysp Nowa Georgia, Santa Isabel, Wysp Russell, Wysp Floryda, Malaita, Guadalcanal, Sikaiana, Maramasike, Ulawa, Uki, Makira, Santa Ana, Rennell, Bellona i Wysp Santa Cruz. Dystans pomiędzy najbardziej wysuniętymi na zachód i na wschód wyspami wynosi 1500 km. Szczególnie Wyspy Santa Cruz i Północne Vanuatu są położone dalej niż 200 km od pozostałych wysp.
Bougainville jest geograficznie częścią Wysp Salomona, ale politycznie Papui-Nowej Gwinei.
Powierzchnia, położenie geograficzne i granice morskie.
Położenie geograficzne.
Wyspy leżą między 5°S a 12°S, oraz między 155°E a 169°E.
Granice morskie.
Linia brzegowa: 5313 km
Budowa geologiczna i rzeźba.
Wyspy Salomona są archipelagiem górzystych wysp, będących kulminacjami podmorskiego grzbietu oceanicznego. Cokół owego grzbietu stanowią bazalty, andezyty i skały metamorficzne, które są przykryte trzeciorzędowymi osadami morskimi. Wyspy są pochodzenia wulkanicznego. Procesy wulkaniczne nadały wyspom obecny kształt rzeźby terenu. Dotyczy to także małych wysp, które zbudowane z wapieni koralowych kilkakrotnie ulegały wypiętrzeniom.
Wszystkie wyspy cechują się w mniejszym lub większym stopniu górzystym krajobrazem. Największe wyspy cechują się dużymi wysokościami. Najwyższy szczyt kraju – wulkan Balbi wznosi się na 3123 m n.p.m. Drugi co do wysokości – Bagana wznosi się na 2608 m n.p.m. Małe wyspy także cechują się górzystym krajobrazem, ale szczyty tych wysp nie przekraczają 1500 m n.p.m. Najmniejsze wyspy mają postać atoli koralowych.
Wyspy Salomona są aktywne wulkanicznie i sejsmicznie.
Klimat.
Wyspy Salomona leżą w strefie klimatu równikowego wilgotnego, ochładzanego przez bryzę morską i kształtowanego przez monsuny i pasaty. Charakterystyczne są wysokie temperatury i ulewne deszcze występujące w okresie monsunu (od listopada do kwietnia).
Średnia temperatura powietrza i średnia suma opadów dla stolicy kraju wynoszą: w styczniu 28,9 °C i 325 mm, w lipcu 27,8 °C i 84 mm. Temperatury w ciągu dnia wynoszą zwykle od 25 do 32 °C, a w nocy od 19 do 22 °C. Wysoko na terenach górskich wartości termiczne są niższe. Od kwietnia do października występuje okres mniej nasilonych opadów. Na południowym wschodzie wieją wiatry, w porywach czasami do 30 węzłów lub więcej. Od listopada do marca mają miejsce największe opady, w północno-zachodniej części wysp wieje monsun. Cyklony powstają nad Morzem Koralowym i na obszarze Wysp Salomona, ale zazwyczaj skręcają w kierunku Vanuatu oraz Nowej Kaledonii lub na południe, do wybrzeża Australii.
Flora i fauna.
Naturalną szatę roślinną stanowią lasy równikowe. Pokrywa roślinna jest bardzo dobrze zachowana, a lasy stanowią 85% powierzchni kraju. Gatunki drzew reprezentowane są przez hebanowce, sandałowce, palmy, bananowce i drzewiaste paprocie. Na niskich wybrzeża rosną zarośla i lasy namorzynowe.
Świat zwierzęcy reprezentują liczne gatunki ptaków (m.in. papugi), gadów i owadów. Do gadów należą także różne gatunki krokodyli, jaszczurek w tym endemicznego legwana. Bogactwem cechują się wody okalające wyspy, gdzie występuje wiele gatunków ryb w tym rekiny.
Zagospodarowanie terenu.
Zagospodarowanie terenu:
Zagrożenia naturalne.
Występują tu tajfuny, ale rzadko są one destrukcyjne. Wyspy to geologicznie aktywny region – częste są tu trzęsienia ziemi i aktywność wulkaniczna.
Środowisku przeszkadza wycinanie lasów, erozja gleby, a wiele okolicznych raf koralowych jest martwych bądź umiera.

</doc>
<doc id="2221724" url="https://pl.wikipedia.org/wiki?curid=2221724" title="Portoryko na Letnich Igrzyskach Olimpijskich Młodzieży 2010">
Portoryko na Letnich Igrzyskach Olimpijskich Młodzieży 2010

Portoryko na Letnich Igrzyskach Olimpijskich Młodzieży 2010 w Singapurze reprezentowało 15 sportowców w 9 dyscyplinach.
Skład kadry.
Koszykówka.
Drużyna chłopców: 10 miejsce
Lekkoatletyka.
Dziewczęta:

</doc>
<doc id="2221726" url="https://pl.wikipedia.org/wiki?curid=2221726" title="Szalone życie Maddy Riley">
Szalone życie Maddy Riley

Szalone życie Maddy Riley (ang. "Life of Riley", 2009-2011) – brytyjski serial komediowy nadawany przez stacje BBC One i BBC HD od 8 stycznia 2009 roku do 1 czerwca 2011 roku. W Polsce jest nadawany od 7 lutego 2011 roku na kanale BBC Entertainment.
Fabuła.
Rozwódka Maddy (Caroline Quentin), samotna matka małego Teda (Patrick Nolan), wychodzi za Jima Rileya (Neil Dudgeon). Mężczyzna jest ojcem dwóch nastoletnich córek, Katy (Lucinda Dryzek) i Danny (Taylor Fawcett). Niebawem rodzina powiększa się o najmłodszego potomka – Rosie, wspólne dziecko Maddy i Jima. Obecność pod jednym dachem przedstawicieli różnych pokoleń sprawia, że ich życie rodzinne obfituje w różne zabawne sytuacje.

</doc>
<doc id="2221727" url="https://pl.wikipedia.org/wiki?curid=2221727" title="BAR 005">
BAR 005

BAR 005 – bolid Formuły 1 zespołu BAR używany w sezonie 2003.

</doc>
<doc id="2221732" url="https://pl.wikipedia.org/wiki?curid=2221732" title="Saint Kitts i Nevis na Letnich Igrzyskach Olimpijskich Młodzieży 2010">
Saint Kitts i Nevis na Letnich Igrzyskach Olimpijskich Młodzieży 2010

Saint Kitts i Nevis na Letnich Igrzyskach Olimpijskich Młodzieży 2010 w Singapurze reprezentowało 2 sportowców w 1 dyscyplinach.
Skład kadry.
Lekkoatletyka.
Chłopcy:
Dziewczęta:

</doc>
<doc id="2221735" url="https://pl.wikipedia.org/wiki?curid=2221735" title="Agatodor (Prieobrażenski)">
Agatodor (Prieobrażenski)

Agatodor, imię świeckie: Pawieł Fliegontowicz Prieobrażenski (ur. 15 grudnia 1837 w Spasskim, zm. w 1919) – rosyjski biskup prawosławny.
Urodził się w bardzo biednej rodzinie. W dzieciństwie zmarł jego ojciec. W 1860 ukończył seminarium duchowne w Jarosławiu jako najlepszy student w swoim roczniku. 9 października tego samego roku został wyświęcony na kapłana. Mimo możliwości podjęcia wyższych studiów teologicznych, ks. Prieobrażenski, duchowny żonaty nie wstąpił do Akademii Duchownej, lecz w celu udzielania materialnej pomocy matce podjął pracę duszpasterską w parafii we wsi Woskriesienskoje, gdzie służył przez 23 lata. Od 1877 do 1884 pełnił ponadto obowiązki dziekana. W 1884 został przeniesiony do miasta Myszkin jako proboszcz parafii Zaśnięcia Matki Bożej przy soborze pod tym samym wezwaniem.
1 lutego 1888 ks. Prieobrażenski, będący od ponad 20 lat wdowcem, złożył wieczyste śluby mnisze, przyjmując imię Agatodor. Natychmiast został podniesiony do godności archimandryty i 28 lutego 1888 przyjął chirotonię biskupią na biskupa bałachińskiego, wikariusza eparchii niżnonowogrodzkiej. W czasie trzyletniej służby jako wikariusz szczególnie angażował się w działania na rzecz remontu Pieczerskiego Monasteru Wniebowstąpienia Pańskiego w Niżnym Nowogrodzie, którego był przełożonym.
2 marca 1891 został biskupem suchumskim. W nowej eparchii zajmował się organizacją prawosławnego szkolnictwa oraz działalnością misyjną wśród muzułmanów; w okresie pełnienia przez niego urzędu ok. 1000 z nich przeszło na prawosławie.
17 lipca 1893 został biskupem stawropolskim i kaukaskim, gdzie kontynuował swoją wcześniejszą działalność misyjną. Przyczynił się również do wzniesienia 240 nowych cerkwi i organizacji trzech monasterów. 6 maja 1907 otrzymał godność arcybiskupa. W 1919 brał udział w organizacji Tymczasowego wyższego zarządu cerkiewnego na południowym wschodzie Rosji (na terenach opanowanych przez Białych), honorowo przewodniczył soborowi, na którym ogłoszono jego powstanie. W tym samym roku zmarł jako metropolita (rok otrzymania godności jest nieustalony).

</doc>
<doc id="2221736" url="https://pl.wikipedia.org/wiki?curid=2221736" title="Cornelius XFG-1">
Cornelius XFG-1

Cornelius XFG-1 – amerykański bezogonowy szybowiec transportowy przeznaczony do transportu paliwa. Z dwóch wybudowanych prototypów jeden uległ katastrofie zabijając pilota. Cały program został anulowany w 1945 roku
Historia.
W 1943 roku w ramach programu oznaczonego MX-416, Amerykańskie Siły Powietrzne zamówiły w wytwórni Cornelius Aircraft szybowiec przeznaczony do transportu paliwa. Szybowiec miał pełnić rolę zewnętrznego zbiornika paliwa dla holujących go bombowców, a po zużyciu całej benzyny miał być zwalniany z holu. Docelowa wersja szybowca miała być bezpilotowa i przenosić na swoim pokładzie około 2900 litrów benzyny lotniczej. Do tego typu rozwiązania skłoniły olbrzymie obszary Pacyfiku jakie musiały pokonywać bombowce Boeing B-29 Superfortress w drodze nad swoje cele w Japonii. Opierając się na swojej wcześniejszej konstrukcji, jednosilnikowym, bezogonowym samolocie Cornelius Mallard, George Cornelius zaprojektował podobny konstrukcyjnie, bezogonowy szybowiec ze skośnymi skrzydłami ze skosem do przodu wynoszącym 15° w 1/4 cięciwy aerodynamicznej. W odróżnieniu od innych amerykańskich szybowców z tego okresu przewidywano, że nowa konstrukcja będzie zdolna do lotu na holu z prędkością rzędu 400 km/h. Zbudowano dwa prototypy, które poddano badaniom tunelowym i próbom statycznym. Do swojego pierwszego lotu szybowiec wzbił się w październiku 1944 roku. Pomiędzy 1944, a 1945 wykonano 32 loty. Jeden z prototypów utracono w wyniku niemożności wyprowadzenia szybowca z korkociągu. W 1945 roku sprawność B-29 i amerykańskie postępy na Pacyfiku były na tyle duże, że nie widziano już potrzeby posiadania tak skomplikowanego układu zapewnienia bombowcom paliwa i cały program został anulowany.

</doc>
<doc id="2221737" url="https://pl.wikipedia.org/wiki?curid=2221737" title="Alfejos">
Alfejos



</doc>
<doc id="2221744" url="https://pl.wikipedia.org/wiki?curid=2221744" title="Karaman (prowincja)">
Karaman (prowincja)

Prowincja Karaman (tur.: "Karaman Ili") – jednostka administracyjna w Turcji, w Regionie Anatolia Centralna (tur.: "İç Anadolu Bölgesi"). W XIII wieku powstał seldżucki Emirat Karamanu, podbity w XV wieku przez Osmanów.
Dystrykty.
Prowincja Karaman dzieli się na sześć dystryktów:

</doc>
<doc id="2221746" url="https://pl.wikipedia.org/wiki?curid=2221746" title="Pomnik Zygi Latarnika">
Pomnik Zygi Latarnika

Pomnik Zygi Latarnika – rzeźba uliczna z brązu, zlokalizowana w Poznaniu, na Grobli, w obrębie skweru Łukasiewicza, obok Starej Gazowni. Zyga to po poznańsku "Zygmunt". W tym wypadku jest postacią całkowicie fikcyjną.
Autorem postaci jest Robert Sobociński, a odsłonięcie nastąpiło 29 maja 2003. Powstanie dzieła było efektem akcji Gazety Wyborczej i Wielkopolskiej Spółki Gazownictwa, pod tytułem "Ocalmy latarnie", za cel której przyjęto zachowanie dla potomnych autentycznych gazowych latarni w mieście. Latarnia będąca elementem pomnika pochodzi z ul. Słowackiego na Jeżycach i została gruntownie odnowiona przed przeniesieniem.

</doc>
<doc id="2221747" url="https://pl.wikipedia.org/wiki?curid=2221747" title="BAR 004">
BAR 004

BAR 004 – bolid Formuły 1 zespołu BAR używany w sezonie 2002.

</doc>
<doc id="2221757" url="https://pl.wikipedia.org/wiki?curid=2221757" title="Mistrzostwa Belgii w Lekkoatletyce 2010">
Mistrzostwa Belgii w Lekkoatletyce 2010

Mistrzostwa Belgii w Lekkoatletyce 2010 – zawody lekkoatletyczne, które odbyły się 17 i 18 lipca w Brukseli.
Wieloboje.
Mistrzostwa Belgii w wielobojach rozegrano 28 i 29 sierpnia w Naimette-Xhovémont.

</doc>
<doc id="2221759" url="https://pl.wikipedia.org/wiki?curid=2221759" title="Eerste klasse (1905/1906)">
Eerste klasse (1905/1906)

Eerste klasse (1905/1906) był 11. edycją najwyższej piłkarskiej klasy rozgrywkowej w Belgii. W rozgrywkach brało udział 10 zespołów. Tytuł obroniła drużyna Union St-Gilloise.

</doc>
<doc id="2221760" url="https://pl.wikipedia.org/wiki?curid=2221760" title="Glejcheniowce">
Glejcheniowce

Glejcheniowce ("Gleicheniales") – rząd paproci obejmujący 3 rodziny, 10 rodzajów i ponad 170 gatunków. Występują w całej strefie tropikalnej, jednak największe zróżnicowanie osiągają w rejonie Azji południowo-wschodniej oraz na wyspach Pacyfiku. Ślady kopalne znane są ze wszystkich kontynentów, włączając w to Antarktydę. Zaliczane tu paprocie wytwarzają drobne, małe i zwykle pozbawione zawijki kupki zarodni na spodniej (odosiowej) stronie liści. Są to paprocie naziemne i epilityczne.
Systematyka.
W obrębie rzędu wyróżnia się trzy rodziny, spośród których klad bazalny stanowią glejcheniowate:

</doc>
<doc id="2221761" url="https://pl.wikipedia.org/wiki?curid=2221761" title="Język parija">
Język parija

Język parija, parya – język zaliczany do centralnej grupy języków indoaryjskich, używany przez około 3000 osób w Tadżykistanie, oraz przez kilkaset osób na terenie Afganistanu i Uzbekistanu.

</doc>
<doc id="2221762" url="https://pl.wikipedia.org/wiki?curid=2221762" title="Boks na Letnich Igrzyskach Olimpijskich 1980 – waga piórkowa mężczyzn">
Boks na Letnich Igrzyskach Olimpijskich 1980 – waga piórkowa mężczyzn

Turniej bokserski w wadze piórkowej (do 57 kg) rozgrywany w ramach Igrzysk Olimpijskich w 1980 w Moskwie. W konkurencji wystąpiło 35 zawodników z 35 krajów. Turniej został zdominowany, podobnie jak w przypadku pozostałych turniejów w tej dyscyplinie, przez zawodników z państw socjalistycznych. Cztery lata wcześniej w tej wadze zwyciężył reprezentant Kuby.

</doc>
<doc id="2221763" url="https://pl.wikipedia.org/wiki?curid=2221763" title="Gleicheniales">
Gleicheniales



</doc>
<doc id="2221767" url="https://pl.wikipedia.org/wiki?curid=2221767" title="BAR 002">
BAR 002

BAR 002 – bolid Formuły 1 zespołu BAR używany w sezonie 2000.

</doc>
<doc id="2221769" url="https://pl.wikipedia.org/wiki?curid=2221769" title="Eerste klasse (1906/1907)">
Eerste klasse (1906/1907)

Eerste klasse (1906/1907) był 12. edycją najwyższej piłkarskiej klasy rozgrywkowej w Belgii. W rozgrywkach brało udział 10 zespołów. Tytuł obroniła drużyna Union St-Gilloise.

</doc>
<doc id="2221771" url="https://pl.wikipedia.org/wiki?curid=2221771" title="Sylwester (Olszewski)">
Sylwester (Olszewski)

Sylwester, imię świeckie Justin Lwowicz Olszewski (ur. 31 maja 1860 w Kosownie, zm. 13 lutego 1920 w Omsku) – rosyjski biskup prawosławny.
W 1883 ukończył seminarium duchowne w Kijowie, zaś w 1887 – Kijowską Akademię Teologiczną. Od 1889 do 1890 był misjonarzem zatrudnionym w eparchii kijowskiej. Następnie przez dwa lata pracował w Połtawie jako wykładowca w miejscowym seminarium duchownym oraz misjonarz. 2 lutego 1892 w tym samym mieście przyjął święcenia kapłańskie, zachowując celibat. 12 maja 1902 otrzymał godność protoprezbitera. 10 grudnia 1910 złożył wieczyste śluby zakonne. 16 stycznia 1911 miała miejsce jego chirotonia na biskupa priłuckiego, wikariusza eparchii połtawskiej. 13 listopada 1915 przeniesiony do eparchii orenburskiej jako jej wikariusz z tytułem biskupa czelabińskiego, zaś w 1915 został biskupem omskim i pawłodarskim. W 1918 podniesiony do godności arcybiskupiej.
W listopadzie 1918 stanął na czele tymczasowego Wyższego Zarządu Cerkiewnego Syberii, który miał zarządzać strukturami Rosyjskiego Kościoła Prawosławnego na ziemiach zajętych przez wojska adm. Kołczaka do momentu odzyskania łączności terytorialnej z Moskwą, a tym samym z patriarchą. Po zdobyciu Omska przez Armię Czerwoną został aresztowany w 1919. 26 lutego 1920 zamordowany w więzieniu.
W 2000 kanonizowany jako jeden z Soboru Świętych Nowomęczenników i Wyznawców Rosyjskich.
Jego prawdopodobny grób został przypadkowo odkryty w 2005, w czasie prac nad odbudową soboru Zaśnięcia Matki Bożej w Omsku. Relikwie świętego arcybiskupa są wystawione dla kultu w tejże świątyni.

</doc>
<doc id="2221773" url="https://pl.wikipedia.org/wiki?curid=2221773" title="Oleczno">
Oleczno

Oleczno – jezioro w woj. kujawsko-pomorskim, w powiecie brodnickim, w gminie Bobrowo, leżące na terenie Pojezierza Brodnickiego. Przez jezioro przepływa rzeka Lutryna łącząc je z jeziorem Grzywinek i jeziorem Wądzyńskim.
Brzegi jeziora były miejscem walk polsko-bolszewickich 18 sierpnia 1920 w czasie Bitwy pod Brodnicą.
Dane morfometryczne.
Powierzchnia zwierciadła wody według różnych źródeł wynosi od 29,9 ha do 31,0 ha.
Zwierciadło wody położone jest na wysokości 81,7 m n.p.m. lub 82,8 m n.p.m. Średnia głębokość jeziora wynosi 4,4 m, natomiast głębokość maksymalna 11,6 m.
W oparciu o badania przeprowadzone w 1998 roku wody jeziora zaliczono do III klasy czystości i poza kategorią podatności na degradację.

</doc>
<doc id="2221774" url="https://pl.wikipedia.org/wiki?curid=2221774" title="Eerste klasse (1907/1908)">
Eerste klasse (1907/1908)

Eerste klasse (1907/1908) był 13. edycją najwyższej piłkarskiej klasy rozgrywkowej w Belgii. W rozgrywkach brało udział 10 zespołów. Tytułu nie obroniła drużyna Union St-Gilloise. Nowym mistrzem Belgii został zespół Racing Bruksela.

</doc>
<doc id="2221777" url="https://pl.wikipedia.org/wiki?curid=2221777" title="Gusztáv Vitéz Jány">
Gusztáv Vitéz Jány



</doc>
<doc id="2221778" url="https://pl.wikipedia.org/wiki?curid=2221778" title="Komora inhalacyjna">
Komora inhalacyjna

Komora inhalacyjna () – zbiornik umieszczany pomiędzy ustami pacjenta a inhalatorem, w którym większe krople aerozolu leczniczego mogą wyparować, co zwiększa ilość substancji czynnej wchłanianej przez dolne drogi oddechowe (która zamiast tego mogłaby się osadzać w jamie ustnej i gardle). Komora zwiększa wchłanianie beta2-mimetyków, kortykosteroidów i innych leków przeciwastmatycznych; stosowana jest najczęściej wśród osób mających trudność ze skoordynowaniem wdechu wraz z użyciem inhalatora oraz wśród dzieci poniżej 6 roku życia.
Sposób użycia.
Komora inhalacyjna jest przyrządem do wielokrotnego użytku. Można nabyć ją m.in. w aptekach, bez recepty. Sam lek kupuje się oddzielnie.

</doc>
<doc id="2221781" url="https://pl.wikipedia.org/wiki?curid=2221781" title="Gołębie (ptaki)">
Gołębie (ptaki)

Gołębie (Columbinae) – podrodzina ptaków z rodziny gołębiowatych (Columbidae).
Zasięg występowania.
Podrodzina obejmuje gatunki występujące na całym świecie oprócz Antarktydy.
Systematyka.
Do podrodziny należą następujące rodzaje:

</doc>
<doc id="2221786" url="https://pl.wikipedia.org/wiki?curid=2221786" title="Eerste klasse (1908/1909)">
Eerste klasse (1908/1909)

Eerste klasse (1908/1909) był 14. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Racing Bruksela. Nowym mistrzem Belgii został zespół Union Saint-Gilloise.

</doc>
<doc id="2221787" url="https://pl.wikipedia.org/wiki?curid=2221787" title="Mistrzostwa Ameryki Południowej w Półmaratonie 2010">
Mistrzostwa Ameryki Południowej w Półmaratonie 2010

Mistrzostwa Ameryki Południowej w Półmaratonie – zawody lekkoatletyczne, które odbyły się 29 sierpnia 2010 roku w stolicy Peru – Limie.

</doc>
<doc id="2221789" url="https://pl.wikipedia.org/wiki?curid=2221789" title="Pietro Filippo Scarlatti">
Pietro Filippo Scarlatti

Pietro Filippo Scarlatti (ur. 5 stycznia 1679 w Rzymie, zm. 22 lutego 1750 w Neapolu) – włoski kompozytor, organista i chórmistrz działający w okresie baroku.
Urodził się w Rzymie jako najstarszy syn Alessandra Scarlattiego. Brat Domenico Scarlattiego. Rozpoczął swoją karierę muzyczną w 1705 roku, obejmując posadę dyrygenta chóru w katedrze w Urbino. W 1708 roku wyruszył z ojcem do Neapolu, gdzie został organistą na tamtejszym dworze. Jego twórczość obejmowała głównie utwory organowe (toccaty) i wokalne (oratoria). Skomponował też operę "Clitarco", wystawioną w Neapolu w 1728 roku.

</doc>
<doc id="2221798" url="https://pl.wikipedia.org/wiki?curid=2221798" title="BAR 01">
BAR 01

BAR 01 – bolid Formuły 1 zespołu BAR używany w sezonie 1999.

</doc>
<doc id="2221800" url="https://pl.wikipedia.org/wiki?curid=2221800" title="Sofroniusz (Budko)">
Sofroniusz (Budko)

Sofroniusz, imię świeckie Dmitrij Iwanowicz Budko, "Дмитрий Иванович Будько" (ur. 3 października 1930 w Bordziówce, powiat brzeski, województwo poleskie, zm. 31 marca 2008 w Kemerowie) – biskup Rosyjskiego Kościoła Prawosławnego.
W latach 1951–1954 odbywał zasadniczą służbę wojskową. W 1959 ukończył naukę w seminarium duchownym w Mińsku, zaś w 1963 uzyskał tytuł kandydata nauk teologicznych w Leningradzkiej Akademii Duchownej. 21 marca 1964 przyjął święcenia diakońskie, zaś 22 marca tego samego roku – kapłańskie.
Od 1964 do 1966 służył w soborze Wniebowstąpienia Pańskiego w Nowosybirsku. 1 lipca 1966 został proboszczem parafii św. Eliasza w Osinnikach. Następnie został ponownie wyznaczony do służby w soborze w Nowosybirsku, gdzie służył od 1968 do 1989. Między rokiem 1972 a 1989 był dziekanem cerkwi w obwodzie nowosybirskim. Od 14 września 1989 był natomiast proboszczem parafii przy soborze św. Aleksandra Newskiego w Nowosybirsku.
12 maja 1991, po śmierci żony, złożył wieczyste śluby mnisze w Ławrze Troicko-Siergijewskiej, po czym otrzymał godność archimandryty. 16 maja 1991 w soborze Wniebowstąpienia Pańskiego w Nowosybirsku miała miejsce jego chirotonia na biskupa tomskiego, wikariusza eparchii nowosybirskiej. W 1993 został pierwszym biskupem nowo powstałej eparchii kemerowskiej i nowokuźnieckiej. 25 lutego 1998 podniesiony do godności arcybiskupiej.
19 lipca 2006 odszedł w stan spoczynku w związku z osiągnięciem wieku 75 lat. Zmarł dwa lata później.

</doc>
<doc id="2221802" url="https://pl.wikipedia.org/wiki?curid=2221802" title="Urszula Kiebzak">
Urszula Kiebzak

Urszula Kiebzak (ur. 29 grudnia 1955 r. w Poznaniu) – aktorka, absolwentka Wydziału Aktorskiego Państwowej Wyższej Szkoły Teatralnej im. L. Solskiego w Krakowie. Wychowanka prof. Jerzego Jarockiego, Krzysztofa Kieślowskiego i Jerzego Grotowskiego.
Od 1 lipca 1979 zatrudniona w Starym Teatrze w Krakowie, gdzie pracuje do dziś. W ciągu trzydziestu lat pracy spotkała się i pracowała z takimi reżyserami jak: Jerzy Jarocki, Andrzej Wajda, Jerzy Grzegorzewski, Mikołaj Grabowski, głównie Krystian Lupa i Jego uczniowie. Jest również wykładowcą w Studium Aktorskim Danuty Owczarek i Doroty Pomykały w Katowicach.
Dyskografia.
"Szary gołąb na ramieniu, Picasso, Gdyby był taki aparat, Modiliani, Inna kuchnia, inna moda – Renua, Song Desdemony", do spektaklu J. Machulskiego „Otello Shakespeare”

</doc>
<doc id="2221804" url="https://pl.wikipedia.org/wiki?curid=2221804" title="Eerste klasse (1909/1910)">
Eerste klasse (1909/1910)

Eerste klasse (1909/1910) był 15. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytuł obroniła drużyna Union Saint-Gilloise.
Baraż o mistrzostwo.
Zespół Union St-Gilloise został mistrzem Belgii.

</doc>
<doc id="2221805" url="https://pl.wikipedia.org/wiki?curid=2221805" title="Retno (jezioro)">
Retno (jezioro)

Retno – jezioro w woj. kujawsko-pomorskim, w powiecie brodnickim, w gminie Zbiczno, leżące na terenie Pojezierza Brodnickiego.
Dane morfometryczne.
Powierzchnia zwierciadła wody według różnych źródeł wynosi od 18,5 ha do 24,1 ha.
Zwierciadło wody położone jest na wysokości 79,9 m n.p.m. Średnia głębokość jeziora wynosi 6,2 m, natomiast głębokość maksymalna 21,1 m.
W oparciu o badania przeprowadzone w 2006 roku wody jeziora zaliczono do III klasy czystości i II kategorii podatności na degradację. W roku 1997 wody jeziora również zaliczono do wód III klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Retno". W różnych publikacjach i na mapach topograficznych jezioro to występuje pod nazwą "Rętno".

</doc>
<doc id="2221806" url="https://pl.wikipedia.org/wiki?curid=2221806" title="Edgar Peña Parra">
Edgar Peña Parra

Edgar Peña Parra (ur. 6 marca 1960 w Maracaibo) – wenezuelski duchowny rzymskokatolicki, doktor prawa kanonicznego, dyplomata watykański, arcybiskup, nuncjusz apostolski w Pakistanie w latach 2011–2015, nuncjusz apostolski w Mozambiku w latach 2015–2018, substytut do spraw ogólnych Sekretariatu Stanu od 2018.
Życiorys.
23 sierpnia 1985 otrzymał święcenia kapłańskie i został inkardynowany do archidiecezji Maracaibo. W 1989 rozpoczął przygotowanie do służby dyplomatycznej na Papieskiej Akademii Kościelnej. 
8 stycznia 2011 został mianowany nuncjuszem apostolskim oraz biskupem tytularnym "Thelepte". 3 lutego został skierowany do pracy w Pakistanie. Sakry biskupiej 5 lutego 2011 udzielił mu w Rzymie papież Benedykt XVI wraz z kardynałami Angelo Sodano i Tarcisio Bertone.
21 lutego 2015 został przeniesiony do nuncjatury apostolskiej w Mozambiku. 15 sierpnia 2018 papież Franciszek mianował go Substytutem do Spraw Ogólnych w Sekretariacie Stanu Stolicy Apostolskiej. Urząd objął 15 października 2018, zastępując na nim Giovanniego Angelo Becciu.

</doc>
<doc id="2221809" url="https://pl.wikipedia.org/wiki?curid=2221809" title="Izmir (prowincja)">
Izmir (prowincja)

Prowincja Izmir (tur.: "İzmir Ili") – jednostka administracyjna w zachodniej Turcji, położona nad Morzem Egejskim. W starożytności ta część Azji Mniejszej nosiła nazwę Jonii i zamieszkiwana była przez greckich Jonów. W XIV wieku prowincja została zajęta przez Turków. W 1919 roku Grecja anektowała rejon Smyrny, ale utraciła go w wyniku przegranej wojny z Turcją. Na mocy traktatu w Lozannie miejscowa ludność grecka została wysiedlona.
Dystrykty.
Prowincja Izmir dzieli się na trzydzieści dystryktów:

</doc>
<doc id="2221811" url="https://pl.wikipedia.org/wiki?curid=2221811" title="Paisjusz (Samczuk)">
Paisjusz (Samczuk)

Paisjusz, imię świeckie: Paweł Samczuk (ur. 15 sierpnia 1930 w Bohdanowce, zm. 20 marca 2008) – biskup Rosyjskiego Kościoła Prawosławnego.
Po ukończeniu szkoły średniej wstąpił w 1947 jako posłusznik do Ławry Poczajowskiej. Po trzech latach rozpoczął naukę w seminarium duchownym w Leningradzie, zaś w 1959 ukończył wyższe studia teologiczne w Leningradzkiej Akademii Duchownej, uzyskując tytuł kandydata nauk teologicznych za pracę poświęconą tekstom św. Jana Chryzostoma. Został skierowany do pracy w eparchii orłowskiej i briańskiej jako jeden z hipodiakonów służących w soborze Zmartwychwstania Pańskiego w Achtyrce. W 1978 przyjął święcenia diakońskie, a następnie kapłańskie z rąk arcybiskupa orłowskiego i briańskiego Gleba. Został wówczas proboszczem parafii przy soborze Zmartwychwstania Pańskiego w Briańsku, zaś od 1979 – dziekanem dekanatu briańskiego.
19 lipca 1988 złożył wieczyste śluby mnisze w Ławrze Troicko-Siergijewskiej, następnego dnia otrzymał godność archimandryty. 21 lipca tego samego roku został wyświęcony na biskupa orłowskiego i briańskiego. Od 1994, w związku z reorganizacją podziału administracyjnego eparchii jego tytuł uległ zmianie na "biskup orłowski i liwieński". Od 1996 arcybiskup. Zmarł w 2008.

</doc>
<doc id="2221815" url="https://pl.wikipedia.org/wiki?curid=2221815" title="Kepler-11">
Kepler-11

Kepler-11 – żółty karzeł należący do typu widmowego G znajdujący się około 2000 lat świetlnych od Ziemi w gwiazdozbiorze Łabędzia. 2 lutego 2011 ogłoszono odkrycie przy użyciu Teleskopu Keplera, w którego polu widzenia znajduje się Kepler-11, sześciu planet orbitujących wokół gwiazdy. Wszystkie z nich są większe niż Ziemia i znajdują się na bardzo małych orbitach.
Charakterystyka fizyczna.
Kepler-11 jest żółtym karłem typu widmowego G, a więc obiektem zbliżonym pod względem budowy do Słońca. Promień gwiazdy wynosi 1,1 promienia Słońca, zaś masa równa się 0,95 masy gwiazdy Układu Słonecznego. Temperatura na powierzchni wynosi 5680 ± 100 K, zaś wiek Kepler-11 szacuje się na 8 ± 2 miliardów lat. Jest to obiekt o wiele starszy niż Słońce, którego wiek szacuje się na 4,6 miliardów lat.
Obserwowana wielkość gwiazdowa Kepler-11 wynosi 13,7, nie jest ona widoczna z Ziemi gołym okiem. 
Układ planetarny.
Wszystkie planety krążące wokół gwiazdy Kepler-11 są większe od Ziemi, największe mają rozmiary porównywalne do Urana i Neptuna. Najbliższa gwieździe planeta Kepler-11b znajduje się w odległości 0,1 j.a. (0,1 odległości Ziemi od Słońca), kolejne planety to Kepler-11c, Kepler-11d, Kepler-11e, Kepler-11f i Kepler-11g – ta ostatnia znajduje się w odległości ok. 0,5 j.a. od gwiazdy.
Niska gęstość planet b-f wskazuje, że pomimo masy porównywalnej z Ziemią, żadna z nich nie ma podobnego składu; dla planet d, e i być może f odkryto znaczącą wodorową atmosferę, natomiast b i c prawdopodobnie zawierają pokaźne ilości „lodów” (zamrożonych substancji lotnych) i/lub H/He.

</doc>
<doc id="2221816" url="https://pl.wikipedia.org/wiki?curid=2221816" title="Kolarstwo na Letnich Igrzyskach Olimpijskich 1928">
Kolarstwo na Letnich Igrzyskach Olimpijskich 1928

Kolarstwo na Letnich Igrzyskach Olimpijskich 1928 w Amsterdamie rozgrywane było w dniach 4–6 sierpnia 1928 r. Konkurencje torowe odbyły się na Stadionie Olimpijskim. Po raz pierwszy rozegrano torowy wyścig na 1 km na czas, który był w programie igrzysk aż do 2004 roku. Długość wyścigu szosowego wynosiła 168 km.
Medaliści.
Kolarstwo szosowe.
Wyścig na czas - drużynowo.
Rezultaty tej konkurencji ustalono na podstawie sumy czasów trzech najlepszych zawodników z danego kraju w wyścigu indywidualnym na czas.
Kolarstwo torowe.
Tandemy.
W tej konkurencji wystartowało tylko siedem ekip.
Kraje uczestniczące.
W zawodach wzięło udział 149 kolarzy z 27 krajów:

</doc>
<doc id="2221817" url="https://pl.wikipedia.org/wiki?curid=2221817" title="Eerste klasse (1910/1911)">
Eerste klasse (1910/1911)

Eerste klasse (1910/1911) był 16. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Union Saint-Gilloise. Nowym mistrzem Belgii został zespół CS Brugeois.

</doc>
<doc id="2221818" url="https://pl.wikipedia.org/wiki?curid=2221818" title="Changping">
Changping

Changping (chiń. upr. 昌平区, chiń. trad. 昌平區, pinyin: "Chāngpíng Qū") – dzielnica Pekinu, dawniej samodzielny powiat, znajdująca się w północno-zachodniej części miasta.
Liczy 1430 km² powierzchni i 614 821 mieszkańców (2000). 

</doc>
<doc id="2221821" url="https://pl.wikipedia.org/wiki?curid=2221821" title="Splątka">
Splątka

Splątka, anemia ("Anemia" Sw.) – rodzaj pnących paproci z monotypowej rodziny splątkowate ("Anemiaceae") z rzędu szparnicowców ("Schizaeales"). W niektórych ujęciach część gatunków wyodrębnianych jest w rodzaj "Mohria". W szerszym ujęciu należą tu 134 gatunki występujące głównie na kontynentach amerykańskich, z nielicznymi gatunkami obecnymi w Afryce, Azji południowej i na wyspach Oceanu Indyjskiego.
Morfologia.
Kłącza pełzające lub podnoszące się, owłosione. Liście często z osią rozgałęzioną i podzieloną na część asymilacyjną i rozgałęzione kłosy zarodnionośne.
Systematyka.
W obrębie rzędu szparnicowców ("Schizaeales") rodzina "Anemiaceae" stanowi grupę siostrzaną dla rodziny szparnicowatych ("Schizaeaceae"). Rodzaj "Anemia" bywa też włączany do rodziny szparnicowatych (w podrodzinie "Anemioideae"). 

</doc>
<doc id="2221824" url="https://pl.wikipedia.org/wiki?curid=2221824" title="Wołodymyr Czernikow">
Wołodymyr Czernikow

Wołodymyr Wałerijowycz Czernikow, ukr. Володимир Валерійович Черніков (ur. 15 stycznia 1982 w Kijowie) – ukraiński piłkarz, grający na pozycji obrońcy, a wcześniej pomocnika.
Kariera piłkarska.
Kariera klubowa.
Syn znanego piłkarza Wałerija Czernikowa. Wychowanek Dynama Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 13 czerwca 1998 w trzeciej drużynie Dynama, a 26 czerwca 1999 rozegrał pierwszy mecz w składzie Dynamo-2 Kijów. Jesienią 2002 został wypożyczony do Obołoni Kijów. W 2004 bronił barw rosyjskiego FK Orzeł. Potem występował w klubach Zoria Ługańsk, SKA-Eniergija Chabarowsk, Arsenał Kijów, Wołyń Łuck i FK Ołeksandrija. W końcu 2008 zakończył karierę piłkarską w CSKA Kijów. Obecnie jest poetą i rap-muzykantem.
Kariera reprezentacyjna.
W 2001 występował w juniorskiej reprezentacji Ukrainy w turnieju finałowym Mistrzostw Europy U-18 w Finlandii.

</doc>
<doc id="2221826" url="https://pl.wikipedia.org/wiki?curid=2221826" title="Echinodorus">
Echinodorus

Echinodorus Rich. – rodzaj jednorocznych lub wieloletnich, błotnopączkowych roślin słodkowodnych z rodziny żabieńcowatych ("Alismataceae"), obejmujący 29 gatunków występujących w Ameryce, od północnych Stanów Zjednoczonych przez Meksyk do Argentyny, Brazylii, Chile i Urugwaju.
Nazwa naukowa rodzaju pochodzi od greckich słów ("echino" – jeż morski) i ("doros" – prezent, skórzana butelka) i odnosi się do zalążni, które u niektórych gatunków "uzbrojone" są w szyjki słupków, które pozostają po przekwitnięciu kwiatu, tworząc kolczastą główkę owocu.
Zagrożenie i ochrona.
W Czerwonej księdze gatunków zagrożonych ujęty został, jako ekwadorski endemit, gatunek "Echinodorus eglandulosus". Obecnie gatunek ten uznany został za synonim rozpowszechnionego w Ameryce Południowej "Echinodorus grisebachii".
Zastosowanie.
Rośliny z rodzaju "Echinodorus" są uprawiane jako rośliny akwariowe lub rośliny ozdobne do oczek wodnych i stawów. W akwariach najczęściej uprawianymi gatunkami są "Echinodorus grandiflorus", "E. longiscapus", "E. macrophyllus", "E. scaber", "E. subulatus" i "E. uruguayensis", a także różne kultywary. Wymagania odnośnie do temperatury, twardości i innych parametrów wody zależą od gatunku rośliny.

</doc>
<doc id="2221827" url="https://pl.wikipedia.org/wiki?curid=2221827" title="AZS-AWF Warszawa">
AZS-AWF Warszawa

AZS-AWF Warszawa – wielosekcyjny klub sportowy działający przy Akademii Wychowania Fizycznego w Warszawie.
Historia.
Klub został utworzony 24 listopada 1949 i do 1976 był jedynym akademickim klubem sportowym w Polsce o charakterze profesjonalnym, funkcjonującym przy wyższej uczelni wychowania fizycznego. Zawodnicy AZS-AWF zdobyli szereg medali na najważniejszych imprezach międzynarodowych m.in. 22 medale igrzysk olimpijskich oraz 58 krążków uniwersjad. Aktualnie klub prowadzi szkolenie w jedenastu sekcjach, a wśród zawodników można wymienić m.in. mistrza olimpijskiego w pchnięciu kulą Tomasza Majewskiego i pływackich mistrzów świata- Pawła Korzeniowskiego i Radosława Kawęckiego. 
Prezesem klubu AZS-AWF jest Maciej Hartfil.
Wyczynowe sekcje sportowe.
Sekcja wioślarska.
Istnieje od 1917 roku - pierwotnie jako sekcja środowiskowego klubu AZS Warszawa. Na początku lat 60. sekcja ta została przejęta przez AZS-AWF Warszawa. 
Zespoły ligowe.
AZS-AWF Warszawa – męska drużyna piłki ręcznej.
AZS-AWF Warszawa – kobieca drużyna siatkarska, uczestnicząca w rozgrywkach II ligi.

</doc>
<doc id="2221834" url="https://pl.wikipedia.org/wiki?curid=2221834" title="Anemiaceae">
Anemiaceae



</doc>
<doc id="2221835" url="https://pl.wikipedia.org/wiki?curid=2221835" title="Molson Canadian Men’s Provincial Curling Championship 2011">
Molson Canadian Men’s Provincial Curling Championship 2011

Molson Canadian Men’s Provincial Curling Championship 2011, turniej wyłaniający mistrzów Nowego Brunszwiku mężczyzn w curling a zarazem reprezentację prowincji na Tim Hortons Brier 2011. 
Zawody finałowe z udziałem 8 drużyn rozgrywano w dniach 2-6 lutego 2011, w Miramichi na lodowisku Miramichi Curling Club. 8 zespołów zostało wyłonionych między 6 a 9 stycznia 2011 w turnieju Molson Canadian Men’s Preliminary oraz między 21 a 23 stycznia w turnieju Molson Canadian Men’s Wildcard.
Poprzednie zawody wygrała drużyna Jamesa Grattana, obroniła tytuł mistrzowski pokonując w finale 6:4 Ricka Perrona.
Play off.
Finał.
6 lutego 2011; 14:30
Półfinał.
5 lutego 2011; 18:00
Round Robin.
Sesja 1..
2 lutego 2011; 18:30
Sesja 2..
3 lutego 2011; 9:00
Sesja 3..
3 lutego 2011; 14:00
Sesja 4..
3 lutego 2011; 19:00
Sesja 5..
4 lutego 2011; 13:00
Sesja 6..
4 lutego 2011; 18:00
Sesja 7..
5 lutego 2011; 8:00

</doc>
<doc id="2221837" url="https://pl.wikipedia.org/wiki?curid=2221837" title="Daxing">
Daxing

Daxing (chiń. upr. 大兴区, chiń. trad. 大興區, pinyin: "Dàxīng Qū") – dzielnica na przedmieściach Pekinu, położona na południe od centrum miasta.
Liczy 1012 km² powierzchni i 671 444 mieszkańców (2000). 

</doc>
<doc id="2221838" url="https://pl.wikipedia.org/wiki?curid=2221838" title="Kepler-10 b">
Kepler-10 b



</doc>
<doc id="2221840" url="https://pl.wikipedia.org/wiki?curid=2221840" title="Kepler-4 b">
Kepler-4 b



</doc>
<doc id="2221841" url="https://pl.wikipedia.org/wiki?curid=2221841" title="Kepler-5 b">
Kepler-5 b



</doc>
<doc id="2221842" url="https://pl.wikipedia.org/wiki?curid=2221842" title="Kepler-6 b">
Kepler-6 b



</doc>
<doc id="2221843" url="https://pl.wikipedia.org/wiki?curid=2221843" title="Kepler-7 b">
Kepler-7 b



</doc>
<doc id="2221844" url="https://pl.wikipedia.org/wiki?curid=2221844" title="Kepler-8 b">
Kepler-8 b



</doc>
<doc id="2221846" url="https://pl.wikipedia.org/wiki?curid=2221846" title="Benetton B199">
Benetton B199

Benetton B199 – bolid Formuły 1 zespołu Benetton używany w sezonie 1999.

</doc>
<doc id="2221850" url="https://pl.wikipedia.org/wiki?curid=2221850" title="Eerste klasse (1911/1912)">
Eerste klasse (1911/1912)

Eerste klasse (1911/1912) był 17. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna CS Brugeois. Nowym mistrzem Belgii został zespół Daring Bruksela.

</doc>
<doc id="2221852" url="https://pl.wikipedia.org/wiki?curid=2221852" title="Bruno z Kolonii">
Bruno z Kolonii



</doc>
<doc id="2221853" url="https://pl.wikipedia.org/wiki?curid=2221853" title="Księte (jezioro)">
Księte (jezioro)

Księte – jezioro w woj. kujawsko-pomorskim, w powiecie brodnickim, w gminie Świedziebnia, leżące na terenie Pojezierza Dobrzyńskiego. Północny brzeg jeziora stanowi granicę z gminą Górzno.
Dane morfometryczne.
Powierzchnia zwierciadła wody według różnych źródeł wynosi od 40,3 ha do 41,0 ha.
Zwierciadło wody położone jest na wysokości 116,4 m n.p.m. Średnia głębokość jeziora wynosi 0,7 m, natomiast głębokość maksymalna 1,5 m.
W oparciu o badania przeprowadzone w 2004 roku wody jeziora zaliczono do wód pozaklasowych i poza kategorią podatności na degradację.

</doc>
<doc id="2221856" url="https://pl.wikipedia.org/wiki?curid=2221856" title="Heringen/Helme">
Heringen/Helme

Heringen/Helme – miasto oraz jednocześnie gmina (niem. "Landgemeinde") w Niemczech, w kraju związkowym Turyngia w powiecie Nordhausen, nad rzeką Helme.
Miasto pełni funkcję „gminy realizującej” () dla dwóch gmin wiejskich: Görsbach oraz Urbach.
Współpraca.
Miejscowości partnerskie:

</doc>
<doc id="2221861" url="https://pl.wikipedia.org/wiki?curid=2221861" title="Heringen">
Heringen

Niemcy:
Zobacz też:

</doc>
<doc id="2221862" url="https://pl.wikipedia.org/wiki?curid=2221862" title="Crawfish Interactive">
Crawfish Interactive

Crawfish Interactive Ltd. – brytyjski wydawca i producent gier komputerowych z siedzibą w Wielkiej Brytanii. Firma została założona w marcu 1997 roku.

</doc>
<doc id="2221867" url="https://pl.wikipedia.org/wiki?curid=2221867" title="Benetton B200">
Benetton B200

Benetton B200 – bolid Formuły 1 zespołu Benetton używany w sezonie 2000.

</doc>
<doc id="2221868" url="https://pl.wikipedia.org/wiki?curid=2221868" title="Gleb (Smirnow)">
Gleb (Smirnow)

Gleb, imię świeckie Iwan Smirnow (ur. 23 sierpnia 1913 w Oriechowie-Zujewie, zm. 25 lipca 1987) – rosyjski biskup prawosławny.
Życiorys.
Urodził się w rodzinie kapłana prawosławnego. Jego czterej bracia zostali duchownymi. Iwan Smirnow ukończył szkołę średnią w Riazaniu, następnie kursy zawodowe w Moskwie. 22 września w Moskwie biskup riazański i kasimowski Mikołaj wyświęcił go na diakona, zaś 11 listopada 1957 – na kapłana. Służył kolejno w różnych cerkwiach w Riazaniu, Michajłowie i Letowie. W 1960 owdowiał.
12 września 1973 został proboszczem parafii przy soborze Świętych Borysa i Gleba w Riazaniu. 4 maja 1976 biskup riazański i kasimowski Szymon (Nowikow) przyjął od niego wieczyste śluby zakonne z imieniem Gleb. Następnego dnia mnich Gleb otrzymał godność archimandryty. 9 maja 1976 w soborze Objawienia Pańskiego w Moskwie miała miejsce jego chirotonia na biskupa orłowskiego i briańskiego. Jako konsekratorzy wzięli w niej udział: patriarcha Moskwy i całej Rusi Pimen, metropolici chalcedoński Meliton (Patriarchat Konstantynopolitański), leningradzki i nowogrodzki Nikodem, kijowski i halicki Filaret, granupolski Damaskin (Patriarchat Konstantynopolitański), kruticki i kołomieński Serafin, jarosławski i rostowski Jan, chersoński i odeski Sergiusz, arcybiskup wołokołamski Pitirim, biskup riazański i kasimowski Szymon.
9 września 1978 odniesiony do godności arcybiskupiej.
W 1987 zmarł.

</doc>
<doc id="2221869" url="https://pl.wikipedia.org/wiki?curid=2221869" title="Eerste klasse (1912/1913)">
Eerste klasse (1912/1913)

Eerste klasse (1912/1913) był 18. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Daring Bruksela. Nowym mistrzem Belgii został zespół Union St-Gilloise.
Baraż o mistrzostwo.
Zespół Union St-Gilloise został mistrzem Belgii.

</doc>
<doc id="2221874" url="https://pl.wikipedia.org/wiki?curid=2221874" title="Chase XCG-20">
Chase XCG-20

Chase XCG-20 (MS-8 Avitruc, XG-20) – zbudowany po II wojnie światowej przez wytwórnię Chase Aircraft Company prototypowy, największy z wybudowanych wojskowych amerykańskich szybowców transportowych. Szybowiec dzięki swojej bardzo dobrej konstrukcji po zamontowaniu silników stał się podstawą do budowy samolotu transportowego Fairchild C-123 Provider.
Historia.
Po zakończeniu II wojny światowej w United States Army Air Forces podjęto decyzję o wymianie całej floty posiadanych szybowców transportowych na nowe maszyny. Jednocześnie idei budowy nowych szybowców przyświecała myśl aby nowe konstrukcje mogły być w łatwy i tani sposób zmodernizowane do wersji silnikowych samolotów transportowych. W grudniu 1946 roku podpisano z firmą Chase Aircraft Company kontrakt na wybudowanie dwóch typów szybowców spełniających te warunki. Pierwszy, mniejszy szybowiec otrzymał oznaczenie XCG-18, drugi, większy, przystosowany do transportu 60 żołnierzy, 7200 kg ładunku lub 50 rannych na noszach otrzymał oznaczenie XCG-20 (MS-8 jako wewnętrzne oznaczenie wytwórni). Myśląc o potencjalnej roli szybowca w charakterze samolotu cała konstrukcja wykonana została z metalu. W 1948 roku zmieniono oznaczenie na XG-20 i był to największy szybowiec jaki zbudowano dla United States Air Force. Wybudowano dwa prototypy, które jednak dzięki zmianie polityki sił powietrznych względem szybowców, które uznano za nieprzydatne na potencjalnym, powojennym polu walki prawie natychmiast przystosowano do zamontowania silników. Pierwsza z maszyn nigdy nie wzbiła się w powietrze w charakterze szybowca, drugi prototyp przeszedł jednak serie badań w locie szybowcowym. Obydwie maszyny posłużyły do przetestowania dwóch typów napędu. Pierwszy z prototypów po zainstalowaniu dwóch silników gwiazdowych R-2800-CB14 Double Wasp stał się podstawą do budowy samolotu transportowego oznaczonego jako XC-123. Na drugim z prototypów XG-20 zamontowano cztery silniki odrzutowe General Electric J47-GE-11 po dwa na skrzydło a nowa maszyna otrzymała oznaczenie XC-123A i stała się pierwszym amerykańskim samolotem transportowym z napędem odrzutowym. Silniki były umieszczone w gondolach silnikowych pochodzących z samolotu Boeing B-47 Stratojet. Samolot po raz pierwszy wzbił się w powietrze 21 kwietnia 1951 roku. Projekt XC-123A nie był dalej rozwijany ale XC-123 dał początek bardzo udanej, tłokowej maszynie transportowej - Fairchild C-123 Provider.
Konstrukcja.
XG-20 był całkowicie metalowym górnopłatem z klasycznym usterzeniem. Podwozie trójpodporowe, chowane do wnęk w kadłubie z przednim podparciem. Załadunek żołnierzy lub ładunku odbywał się poprzez odchylaną tylną rampę ładunkową. Kadłub o konstrukcji półskorupowej. Płat wyposażony w lotki oraz wychylane hydraulicznie klapy. Maksymalna masa startowa szybowca mogła wynosić ponad 30 ton jednak z braku samolotu, który byłby w stanie holować tak obciążony szybowiec, ograniczono ją do 18 ton. Wzmocniony dziób samolotu w celu maksymalnej ochrony w przypadku uderzenia w barierę podczas lądowania szybowcowego jak również w celu zabezpieczenia całej konstrukcji podczas holowania.

</doc>
<doc id="2221881" url="https://pl.wikipedia.org/wiki?curid=2221881" title="Eerste klasse (1913/1914)">
Eerste klasse (1913/1914)

Eerste klasse (1913/1914) był 19. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Union St-Gilloise. Nowym mistrzem Belgii został zespół Daring Bruksela.
Ostatni sezon przed I wojną światową.
Baraż o utrzymanie.
Zespół AA Gent utrzymał się w Eerste klasse.

</doc>
<doc id="2221882" url="https://pl.wikipedia.org/wiki?curid=2221882" title="Benetton B198">
Benetton B198

Benetton B198 – samochód Formuły 1 zespołu Benetton używany w sezonie 1998.

</doc>
<doc id="2221883" url="https://pl.wikipedia.org/wiki?curid=2221883" title="Phonic Corporation">
Phonic Corporation

Phonic Corporation – tajwańska spółka założona w 1977 roku, produkująca sprzęt muzyczny.

</doc>
<doc id="2221887" url="https://pl.wikipedia.org/wiki?curid=2221887" title="Nokia 6210">
Nokia 6210

Nokia 6210 – dwuzakresowy telefon GSM, produkcji fińskiej firmy Nokia. Zawiera podstawowe funkcje telefonu. Wbudowany modem, transfer rzędu 38.400 bps. Pozostałe funkcje: wybieranie głosowe, łącze IrDA, organizer, alarm wibracyjny.

</doc>
<doc id="2221888" url="https://pl.wikipedia.org/wiki?curid=2221888" title="Eerste klasse (1919/1920)">
Eerste klasse (1919/1920)

Eerste klasse (1919/1920) był 20. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna Daring Bruksela. Nowym mistrzem Belgii został zespół FC Brugeois.

</doc>
<doc id="2221891" url="https://pl.wikipedia.org/wiki?curid=2221891" title="Franciscus de Rivulo">
Franciscus de Rivulo

Franciscus de Rivulo (zm. w 1564 w Gdańsku) – gdański kompozytor, kantor kościoła Mariackiego w Gdańsku.
Co najmniej od 1560 pełnił funkcję kantora w kościele Mariackim. Od 1561 sprawował opiekę nad carillonem, który został wówczas zamontowany na Ratuszu Głównego Miasta.
Francisus de Rivulo był twórcą reprezentującym kunsztowny styl renesansowej polifonii niderlandzkiej. Prawdopodobnie sam pochodził z Niderlandów. Do dziś zachowało się 27 jego utworów (aż 18 z nich przetrwało w gdańskich rękopisach). Osiem motetów kompozytora zostało wydanych w pięciotomowej antologii "Thesaurus musicus" (wyd. w Norymberdze w 1564).

</doc>
<doc id="2221894" url="https://pl.wikipedia.org/wiki?curid=2221894" title="Czad na Letnich Igrzyskach Olimpijskich 2004">
Czad na Letnich Igrzyskach Olimpijskich 2004

Czad na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Mężczyźni:
Kobiety:

</doc>
<doc id="2221896" url="https://pl.wikipedia.org/wiki?curid=2221896" title="Modest (Strilbyćkyj)">
Modest (Strilbyćkyj)

Modest, imię świeckie Danyło Kostiantynowycz Strilbyćkyj, ukr. "Данило Стрільбицький", Daniił Strilbicki, cer-sł "Даніил Стрѣльбицкий", Daniił Strielbickij, ros. "Даниил Константинович Стрельбицкий" (ur. 17 grudnia 1823 w Zinowicach, zm. 13 kwietnia 1902 w Żytomierzu) – rosyjski biskup prawosławny pochodzenia ukraińskiego.
Urodził się w rodzinie kapłana greckokatolickiego . Pochodził z dawnego ukraińskiego szlacheckiego rodu Strzelbickich/Strilbyćkich herbu Sas. 17 grudnia 1848 złożył wieczyste śluby mnisze. W 1849 przyjmował kolejno święcenia na hierodiakona (30 stycznia) i hieromnicha (2 lutego). W 1854 ukończył wyższe studia w Kijowskiej Akademii Duchownej. W 1856 otrzymał godność igumena. Trzy lata później otrzymał tytuł naukowy magistra teologii. Od 1860 do 1862 był inspektorem mińskiego seminarium duchownego. W 1862 otrzymał godność archimandryty i został przeniesiony na analogiczne stanowisko w seminarium w Wilnie. Od 1866 do 1868 był inspektorem seminarium w Czernihowie, zaś do 1871 – seminarium w Irkucku.
10 kwietnia 1877 wyświęcony na biskupa jekaterynburskiego, wikariusza eparchii permskiej. Po roku przeniesiony do eparchii chełmsko-warszawskiej jako jej wikariusz z tytułem biskupa lubelskiego. Od 1885 do 1889 biskup niżnonowogrodzki i arzamaski, następnie do swojej śmierci biskup wołyński i żytomierski. 15 maja 1892 otrzymał godność arcybiskupa.

</doc>
<doc id="2221900" url="https://pl.wikipedia.org/wiki?curid=2221900" title="Zbiornikowce typu Mettawee">
Zbiornikowce typu Mettawee

Zbiornikowce typu Mettawee – typ okrętów pomocniczych bazujących na projekcie kadłuba T1-M-A2 stworzonym przez Maritime Commission w czasie II wojny światowej. Wszystkie jednostki zostały ukończone pomiędzy 1943 a 1945. Pomimo wykonywania zadań przewożenia wysoce niebezpiecznego ładunku, często w strefie działań wojennych, żaden ze zbiornikowców tego typu nie został zniszczony w walce.

</doc>
<doc id="2221901" url="https://pl.wikipedia.org/wiki?curid=2221901" title="USS Mettawee (AOG-17)">
USS Mettawee (AOG-17)

USS Mettawee (AOG-17) – amerykański tankowiec typu "Mettawee" z okresu II wojny światowej.
Stępkę jednostki, pod pierwotną nazwą "Clearwater" (YOG-47), położono 13 sierpnia 1942 w stoczni Marine Maintenance Corp. (później East Coast Shipyard, Inc.) w Bayonne (stan New Jersey). Okręt zwodowano 28 listopada 1942, matką chrzestną była żona Charlesa B. Edisona. Okręt otrzymał nazwę "Mettawee" (AOG-17) i został przeklasyfikowany 25 marca 1943. Nabyty przez Marynarkę od Maritime Commission 5 kwietnia 1943. Przerobiony przez Bethlehem Steel Co. w Hoboken (New Jersey). Jednostka weszła do służby 26 sierpnia 1943, pierwszym dowódcą został Lt. (jg.) Byron R. Everson, USNR.
Służba w czasie II wojny światowej.
W dziewiczy rejs okręt wyruszył z Norfolk 25 września. 21 października zbiornikowiec wyruszył z Nowego Jorku by dołączyć do konwoju płynącego do Strefy Kanału Panamskiego. Stał zakotwiczony w Balboa (Panama) do 3 grudnia, gdy wyruszył na południowo-zachodni Pacyfik. Na Bora Bora dotarł 24 grudnia, gdzie załadował zapasy. Dalej popłynął do Nowej Kaledonii by wyładować ładunek w Noumea 11 stycznia 1944.
Wypłynął w rejs do Nowych Hebrydów 5 lutego. 3 dni później zawinął do Espiritu Santo. Od 14 lutego do kwietnia "Mettawee" służył jako stacja paliwowa w pobliżu atolu Funafuti w pobliżu wysp Ellice.
Operacje na południowym Pacyfiku.
1 maja zbiornikowiec opuścił Funafuti i popłynął w kierunku Salomonów. Do Tulagi dotarł 6 maja. Dwa dni później rozpoczął pierwszy z wielu rejsów transportowych, dostarczając benzynę lotniczą na Guadalcanal i Bougainville z Funafuti. Takie zadania wypełniał do końca stycznia 1945. 30 stycznia opuścił Tulagi i popłynął w kierunku Filipin odwiedzając po drodze Manus. Do San Pedro Bay na Leyte zawinął 17 lutego. Do jesieni 1945 roku pełnił służbę zaopatrzeniową w rejonie Filipin i Borneo.
Wycofanie ze służby.
"Mettawee" wyszedł w rejs w kierunku zachodniego wybrzeża USA i dopłynął do San Francisco. Ze służby został wycofany 29 marca 1946 w Mare Island Navy Yard. 10 września 1946 został przekazany Maritime Commission, gdzie pełnił służbę handlową pod nazwą "Clearwater". 7 stycznia 1964 został sprzedany na złom firmie National Metal &amp; Steel Corporation. 
Medale i odznaczenia.
Załoga "Mettawee" była uprawniona do noszenia następujących odznaczeń:

</doc>
<doc id="2221902" url="https://pl.wikipedia.org/wiki?curid=2221902" title="USS Sakatonchee (AOG-19)">
USS Sakatonchee (AOG-19)

USS Sakatonchee (AOG-19) był amerykańskim tankowcem typu "Mettawee" z okresu II wojny światowej.
Stępkę jednostki, pod oznaczeniem MC hull 901, położono 13 sierpnia w stoczni East Coast Shipyard Inc. Bayonne (stan New Jersey). Zwodowano go 22 maja 1943, matką chrzestną była Mary Abate. Jednostka została nabyta przez US Navy od Maritime Commission 15 stycznia 1944 i weszła do służby 17 stycznia 1944, pierwszym dowódcą został Lt. Frederick C. Steinmetz .
Służba w czasie II wojny światowej.
Po dziewiczym rejsie po wodach wschodniego wybrzeża USA "Sakatonchee" popłynął najpierw na Arubę, a później przez Kanał Panamski do Milne Bay na Nowej Gwinei, gdzie dotarł 26 maja 1944. Zaopatrywał w produkty petrochemiczne wysunięte bazy na zachodniej Nowej Gwinei, między innymi wyspy Biak i Noemfoor. Wspierał kampanię na Palawan, gdzie alianci lądowali 28 lutego 1945 i na Balikpapanie, gdzie lądowanie było 1 lipca 1945.
Okres powojenny.
W styczniu 1946 zawinął do San Francisco. Wycofany ze służby 29 marca. Skreślony z listy jednostek floty 1 maja. Przekazany Maritime Commission 1 lipca. Złomowany w 1964.
Medale i odznaczenia.
"Sakatonchee" otrzymał trzy battle stars za służbę w czasie II wojny światowej.
Załoga jednostki była uprawnienia do noszenia następujących odznaczeń:

</doc>
<doc id="2221903" url="https://pl.wikipedia.org/wiki?curid=2221903" title="USS Pasquotank (AOG-18)">
USS Pasquotank (AOG-18)

USS Pasquotank (AOG-18) był amerykańskim tankowcem typu "Mettawee" z okresu II wojny światowej.
Stępkę jednostki, pod oznaczeniem MC hull 900 i nazwą "Tongue River", położono 13 sierpnia 1942 w stoczni East Coast Shipyard Inc. Bayonne (stan New Jersey). Zwodowano go 28 listopada 1942, otrzymał numer burtowy YOG–48. 25 marca 1943 otrzymał nazwę "Pasquotank" (AOG–18). Został nabyty przez US Navy 15 kwietnia 1943. Jednostka weszła do służby 26 sierpnia 1943, pierwszym dowódcą został Lt. Alford R. Norris USNR.
Służba w czasie II wojny światowej.
Po dziewiczym rejsie "Pasquotank" popłynął z portu nowojorskiego w konwoju na Arubę. Tam załadował produkty ropopochodne i przez Kanał Panamski udał się do Bora-Bora. Dotarł tam 3 grudnia 1943. Do lutego 1944 pływał pomiędzy Bora Bora, Fidżi, Nowymi Hebrydami i Salomonami przewożąc benzynę lotniczą i ropę. W marcu wyładowywał paliwo dla grup lotniczych marines na wysuniętych bazach w rejonie Torokina, w czasie gdy były one atakowane przez siły japońskie. W maju rozpoczął działania przewozowe na korzyść US Air Force, które atakowało Truk, Rabaul i Kavieng z Nissan Island i Treasury Islands.
W lipcu 1944 operował w rejonie Nowej Gwinei. W sierpniu rozpoczął okres siedmiu miesięcy służby jako baza paliwowa w Seeadler Harbor na Wyspach Admiralicji. Obsługiwał lotniskowce eskortowe i krążowniki. "Pasquotank" został zwolniony z tej służby 20 marca 1945 i odpłynął do Leyte.
Tam operował z bazy w San Pedro Bay do sierpnia obsługując małe jednostki pływające. W dniu zakończenia wal był w pobliżu Manus. We wrześniu zaopatrywał transportowce w zatoce Hollandia. Do San Pedro Bay wrócił w listopadzie.
Wycofanie ze służby.
Wrócił do San Francisco pod koniec grudnia 1945. Został wycofany ze służby w marcu 1946. Skreślony z listy jednostek floty 21 maja 1946. Przekazany Maritime Commission 1 lipca 1946. Służył jako SS "Tongue River" do złomowania w 1964.

</doc>
<doc id="2221904" url="https://pl.wikipedia.org/wiki?curid=2221904" title="USS Seekonk (AOG-20)">
USS Seekonk (AOG-20)

USS Seekonk (AOG-20) był amerykańskim tankowcem typu "Mettawee" z okresu II wojny światowej.
Stępkę jednostki, pod oznaczeniem MC hull 902 i nazwą "Summit Springe", położono w 1943 w stoczni Marine Maintenance Corp., później East Coast Shipyard Inc. w Bayonne (stan New Jersey). Zwodowano go 24 maja 1943, matką chrzestną była Gladys G. Merrick. Jednostka weszła do służby 10 lutego 1944, pierwszym dowódcą został Lt.(jg.) Albert E. Eldred USNR.
Służba w czasie II wojny światowej.
"Seekonk" należał, jako czwarty, do grupy małych jednośrubowych, napędzanych silnikiem dieslowskim, zbiornikowców produkowanych dla US Navy w czasie II wojny światowej. Po wyposażeniu na Staten Island okręt odbył dziewiczy rejs po wodach zatoki Chesapeake. Po okresie spędzonym w Norfolk Naval Shipyard okręt wyszedł w rejs 22 marca 1944 w składzie konwoju na Arubę. Po zawinięciu do Nicolas Bay na Arubie 1 kwietnia "Seekonk" załadował ładunek (m.in. benzynę lotniczą) i wyszedł w rejs następnego dnia kierując się w stronę Strefy Kanału Panamskiego. 10 kwietnia zbiornikowiec opuścił Balboa w Panamie i popłynął w kierunku Nowej Gwinei. Do Finschaven dotarł 1 czerwca.
Operacje na południowym Pacyfiku.
Przez resztę 1944 okręt operował w rejonie wybrzeża Nowej Gwinei, odwiedzając takie porty jak Madang, Hollandia, Sansapor, Mios Woendi, Biak i Morotai. 31 października, przy pomocy dział portowych, okręt walczył z czterema japońskimi samolotami atakującymi Soemoe Island, Morotai. Zestrzelił dwa samoloty (trzeci prawdopodobnie).
Służba w filipińskich siłach inwazyjnych.
Od 7 stycznia do 14 lutego 1945 "Seekonk" zaopatrywał dużą grupę jednostek amfibijnych, które miały być użyte do ataku na Luzon i inne filipińskie wyspy. 18 lutego okręt holując armijną łódź "N6-1" zajął pozycję w konwoju GI 11-(A) płynącym do Leyte. Do San Pedro Bay na Filipinach dotarł 4 marca.
Dalsza służba w czasie wojny.
"Seekonk" operował w rejonie Filipin do zakończenia walk w sierpniu. W czasie tego okresu okręt pełnił rolę zbiornikowca portowego na Mindoro, w Subic Bay i zatoce Lingayen. Od 28 sierpnia do 9 października zaopatrywał Task Group 71.2, gdy ta była zaangażowana w oczyszczanie alianckich i japońskich pól minowych w rejonie podejść do Szanghaju.
Okres powojenny.
10 października zbiornikowiec wyszedł w składzie Task Group 73.14, która miała za zadanie oczyszczać port w Hajfongu oraz Cieśninę Hainan. Od 12 października "Seekonk" był holowany przez USS "Frament" (APD-77) z powodu problemów z tłokiem głównego silnika. 20 października zakotwiczył w pobliżu półwyspu Doson w rejonie Zatoki Tonkijskiej. Kontynuował zaopatrywanie okrętów trałujących. "Seekonk" został 24 października przeholowany w inny rejon Zatoki Tonkijskiej, a 29 października do Hajnan. 2 listopada okręt został przeholowany do wyspy Han Dau, przez część rejsu używał własnego silnika. 11 listopada wyruszył wraz z Task Group 74.4 do Hongkongu. Przez część drogi był holowany. Do celu dotarł 15 listopada.
Dalsze problemy z silnikiem.
21 grudnia, po naprawach głównego silnika "Seekonk" opuścił Hongkong w drodze do Pearl Harbor. Jednak 26 grudnia jego główny silnik ponownie odmówił posłuszeństwa i okręt stanął w pobliżu Okinawy. Otrzymał pomoc ze strony USS "Cahuilla" (ATF-152) i dotarł do Buckner Bay 29 grudnia.
Wycofanie ze służby.
Okręt dotarł do San Francisco 26 lutego 1946. Został zdezaktywowany i wycofany ze służby 1 maja 1946. Skreślono go z listy jednostek floty 21 maja 1946. Przekazano go Maritime Commission 28 sierpnia 1946. "Seekonk" został zakwalifikowany jako możliwy do sprzedania do służby cywilnej. Sprzedany w prywatne ręce służył od 1947 do 7 czerwca 1963, gdy spłonął w pobliżu Charlottetown, Prince Edward Island (Kanada).
Medale i odznaczenia.
Załoga jednostki była uprawnienia do noszenia następujących odznaczeń:

</doc>
<doc id="2221905" url="https://pl.wikipedia.org/wiki?curid=2221905" title="USS Sequatchie (AOG-21)">
USS Sequatchie (AOG-21)

USS Sequatchie (AOG-21) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 790 i nazwą "Royston", położono 1 czerwca 1943 w stoczni Todd-Galveston Dry Dock Inc. w Bayonne (stan New Jersey). Zwodowano go 21 grudnia 1943, matką chrzestną była Hazel Tometich. Jednostka weszła do służby 2 września 1944, pierwszym dowódcą został Lt. Bertram W. Richelt, USNR.
Służba w czasie II wojny światowej.
Po przydzieleniu do "Service Force" na Pacyfiku "Sequatchie" opuścił Galveston 22 września. Przeszedł przez Kanał Panamski pod koniec miesiąca i dołączył do Service Squadron (ServRon) 8 w Pearl Harbor na początku listopada. W listopadzie i grudniu przewoził produkty ropopochodne do Johnston Island i do baz na Hawajach. 31 grudnia popłynął na południowy zachód by rozpocząć służbę w składzie ServRon 10. W połowie stycznia znajdował się w pobliżu Wysp Marshalla. 12 lutego dotarł na Saipan. Tam zaopatrywał jednostki przez marzec. Pod koniec tego miesiąca rozpoczął przewożenie paliwa na Iwo Jimę i kontynuował tę służbę do sierpnia, przeplatając ją ze służbą stacjonarną na Saipanie.
Służba powojenna.
W momencie wstrzymania walk "Sequatchie" znajdował się w bazie na Saipanie. Pozostawał tam do 26 września, gdy przeszedł na Iwo Jimę by pełnić rolę stacjonarnego zbiornikowca. Pod koniec listopada wrócił na Saipan.
Wycofanie ze służby.
Okręt pozostawał w centralnym rejonie Pacyfiku do momentu otrzymania w 1946 rozkazu powrotu do Stanów Zjednoczonych w celu dezaktywacji. W marcu dotarł na zachodnie wybrzeże USA. Pod koniec maja dotarł w rejon atlantyckiego wybrzeża USA. 26 czerwca został wycofany ze służby w Nowym Orleanie. 15 sierpnia jego nazwę skreślono z listy jednostek floty. 7 października został zwrócony Maritime Commission i odstawiony do National Defense Reserve Fleet w Mobile. Dalsze losy nieznane.

</doc>
<doc id="2221906" url="https://pl.wikipedia.org/wiki?curid=2221906" title="USS Wautauga (AOG-22)">
USS Wautauga (AOG-22)

USS Wautauga (AOG-22) – amerykański tankowiec typu "Mettawee" z okresu II wojny światowej.
Stępkę jednostki, pod oznaczeniem MC hull 791 i nazwą "Conroe", położono 14 czerwca 1943 w stoczni Todd-Galveston Dry Dock Co. w Galveston (stan Teksas). Zwodowano go 10 stycznia 1944, matką chrzestną była E. R. Cox. Jednostka została przerobiona na żądanie US Navy przez Todd-Houston Shipbuilding Corp. i weszła do służby 28 września 1944 w Galveston, pierwszym dowódcą został Lt. Robert E. McAllister, USNR.
Służba w czasie II wojny światowej.
Po odbyciu dziewiczego rejsu "Wautauga" wyszedł w rejs 20 października w kierunku zachodniego wybrzeża USA. Przez tydzień przebywał w rejonie Strefy Kanału Panamskiego zanim wznowił podróż. Przez San Diego popłynął na Hawaje. Dotarł do Pearl Harbor 2 grudnia i dołączył do Service Squadron 8.
Operacje na Pacyfiku.
"Wautauga" pozostał w Pearl Harbor do końca 1944. 13 stycznia 1945 wyszedł w rejs na zachodni Pacyfik. Do Eniwetok dotarł 12 dni później. Dalej popłynął 7 lutego i na Saipan dotarł 11 lutego. Tam pozostał pełniąc służbę zaopatrzeniową i transportową do 22 maja. Wraz z konwojem SIW 29 przetransportował ładunek petrochemiczny do Iwo Jimy, docierając tam 25 maja. Pozostał tam przez sześć dni, po czym wrócił na Saipan wraz z konwojem IWS 22.
Kontynuował służbę na Saipanie pomiędzy czerwcem 1945 a marcem 1946. W międzyczasie odbył dwa kolejne rejsy zaopatrzeniowe na Iwo Jimę, dwa na Marcus i jeden na Guam. Wrócił do Pearl Harbor 23 kwietnia i pozostawał tam, pełniąc lokalne zadania zaopatrzeniowe, do 26 października. Wtedy wyruszył z transportem benzyny lotniczej i smarów do Canton Island. Do Pearl Harbor wrócił 26 listopada. Zabrał ładunek benzyny i ropy i ruszył przez atol Palmyra i Guam w kierunku Filipin.
Wycofanie ze służby.
Do Manili dotarł 25 marca 1947. Wypłynął do Subic Bay 1 kwietnia, gdzie dotarł 2 kwietnia. Tam rozpoczął prace deaktywacyjne. Został wycofany ze służby 26 kwietnia 1947. 15 czerwca 1948 został przekazany marynarce Republiki Chińskiej. Skreślono go z listy jednostek floty 13 lipca 1948. Służył jako "Yu Chuan" (AO-303) do złomowania przez Marynarkę Wojenną Tajwanu w 1959.

</doc>
<doc id="2221907" url="https://pl.wikipedia.org/wiki?curid=2221907" title="USS Ammonusuc (AOG-23)">
USS Ammonusuc (AOG-23)

USS Ammonusuc (AOG-23) był amerykańskim tankowcem typu "Mettawee" z okresu II wojny światowej.
Stępkę jednostki, pod oznaczeniem MC hull 1520, położono 23 listopada 1943 w stoczni East Coast Shipyard Inc. w Bayonne (stan New Jersey). Zwodowano go 25 marca 1944, matką chrzestną była Helen T. Clark. Jednostka została wyczarterowana przez US Navy 18 maja 1944 i weszła do służby 19 maja 1944, pierwszym dowódcą został Lt. (jg.) Lester F. Baker, USCG.
Służba w czasie II wojny światowej.
Nowy zbiornikowiec został wyposażony w New York Navy Yard i wypłynął 11 sierpnia do Norfolk. Okręt wrócił do Nowego Jorku 5 września by zabrać ładunek benzyny lotniczej i ropy. Wyszedł w rejs w konwoju płynącym do Guantanamo Bay. Grupa jednostek przeszła przez huragan zanim dotarła bezpiecznie na wody kubańskie 17 września. Cztery dni później tankowiec udał się do Strefy Kanału Panamskiego. Do Coco Solo dotarł 25 września. Po wyładowaniu ładunku przeszedł przez Kanał Panamski i zgłosił się do służby w 8 Eskadrze Service Force Floty Pacyfiku. Okręt popłynął do San Diego i dotarł do tego portu 12 października. Po małych naprawach jednostka wyszła w rejs na Hawaje.
Operacje wojenne na Pacyfiku.
"Ammonusuc" dotarł do Pearl Harbor 6 listopada i krótko potem wyszedł w rejs do Johnston Island przewożąc kilka tysięcy beczek benzyny lotniczej przeznaczonej dla bazy nabrzeżnej. Okręt wyładował ładunek i wrócił na Hawaje w grudniu. Ostatniego dnia 1944 zbiornikowiec wypłynął w konwoju w kierunku Marianów. Po przystankach na Kwajalein i Eniwetok okręt dotarł na Saipan 11 lutego 1945. W kolejnych miesiącach okręt krążył pomiędzy Saipanem i Iwo Jimą przewożąc ropę i benzynę lotniczą wspierając operacje sił lotniczych.
Działania powojenne.
Po zakończeniu walk w połowie sierpnia 1945 "Ammonusuc" przewiózł materiały medyczne i inne zapasy do Chichi Jima. Na Saipan wrócił 8 stycznia 1946. Po remoncie wyszedł w rejs do zachodniego wybrzeża USA. Do San Francisco dotarł 8 marca. Okręt wszedł do stoczni Colbert Boat Works w Stockton (Kalifornia) w celu dalszego remontu. Po zakończeniu prób stoczniowych wyszedł z San Francisco Bay 17 kwietnia w konwoju płynącym do Strefy Kanału Panamskiego.
Okręt dotarł do Balboa 5 maja, przeszedł przez Kanał Panamski i popłynął samotnie do Nowego Orleanu. Dotarł tam 14 maja i przekazał amunicję i zapasy do magazynu marynarki.
Wycofanie ze służby.
Po okresie dezaktywacji "Ammonusuc" został wycofany ze służby w Nowym Orleanie 4 czerwca 1946. Został skreślony z listy jednostek floty 23 kwietnia 1947. Okręt został przekazany Maritime Commission 9 marca 1948. Sprzedany w tym samym roku do służby cywilnej. Dalsze losy nieznane.

</doc>
<doc id="2221908" url="https://pl.wikipedia.org/wiki?curid=2221908" title="USS Sheepscot (AOG-24)">
USS Sheepscot (AOG-24)

USS Sheepscot (AOG-24) – amerykański zbiornikowiec typu "Mettawee" z okresu II wojny światowej.
Stępkę jednostki, pod nazwą "Androscoggin", położono 15 grudnia 1943 w stoczni East Coast Shipyard Inc. w Bayonne (stan New Jersey). Zwodowano go 9 kwietnia 1944, matką chrzestną była żona Johna J. Gogana. Jednostka została nabyta przez US Navy 13 czerwca 1944 i weszła do służby 27 czerwca 1944, pierwszym dowódcą został Lt. George A. Wagner, USCGR.
Po krótkim okresie służby na Atlantyku zbiornikowiec został przydzielony na Pacyfik. 
"Sheepscot" wszedł na mieliznę i rozbił się w pobliżu Iwo Jimy 6 czerwca 1945. Został zniszczony w takim stopniu że nie opłacało się go naprawiać. Został skreślony z listy jednostek floty 1 listopada 1945.
Medale i odznaczenia.
Załoga jednostki była uprawnienia do noszenia następujących odznaczeń

</doc>
<doc id="2221909" url="https://pl.wikipedia.org/wiki?curid=2221909" title="USS Calamus (AOG-25)">
USS Calamus (AOG-25)

USS Calamus (AOG-25) amerykański tankowiec typu "Mettawee" z okresu II wojny światowej.
Stępkę jednostki położono w stoczni East Coast Shipyard Inc. w Bayonne (stan New Jersey). Zwodowano go 4 maja 1944, matką chrzestną była A. H. Moore. Jednostka została przekazana US Navy 7 lipca 1944 i weszła do służby tego samego dnia, pierwszym dowódcą został Lieutenant W. Hord, USCGR.
Służba w czasie II wojny światowej.
Zbiornikowiec wypłynął z Norfolk 13 września 1944 płynąc w kierunku Pearl Harbor i Ulithi, gdzie dotarł w połowie grudnia. Rozpoczął wtedy pracę zaopatrzeniową przekazując produkty ropopochodne jednostkom floty.
Wspieranie floty na Centralnym Pacyfiku.
"Calamus" od 20 stycznia do lutego zaopatrywał jednostki przygotowujące się do ataku na Iwo Jimę. Po tym jak flota przeszła na zachód zbiornikowiec rozpoczął służbę stacjonarną na Saipanie od 11 lutego do 26 kwietnia. Wtedy zakotwiczył w rejonie Okinawy by wspierać przez 3 tygodnie atak na wyspę. Zbiornikowiec zaopatrywał jednostki floty przez cały okres ataku i okupacji wyspy.
Wyrzucenie na brzeg.
W czasie przebywania w rejonie Okinawy "Calamus" został wyrzucony na brzeg w rezultacie tajfunu Louise 9 października 1945. Na głęboką wodę wrócił 24 października 1945. Został naprawiony i wrócił do służby.
Wycofanie ze służby.
Po pełnieniu służby okupacyjnej zbiornikowiec wrócił do San Francisco 20 marca 1946. Został skreślony z listy floty (data nieznana). Wycofany ze służby 15 maja 1946 został przekazany Maritime Commission 4 września 1946. Został zezłomowany w 1964.
Medale i odznaczenia.
Okręt otrzymał jedną battle star za służbę w czasie II wojny światowej.
Załoga jednostki była uprawnienia do noszenia następujących odznaczeń

</doc>
<doc id="2221910" url="https://pl.wikipedia.org/wiki?curid=2221910" title="USS Chiwaukum (AOG-26)">
USS Chiwaukum (AOG-26)

USS Chiwaukum (AOG-26) był amerykańskim tankowcem typu "Mettawee" z okresu II wojny światowej.
Stępkę jednostki położono w stoczni East Coast Shipyard Inc. w Bayonne (stan New Jersey). Zwodowano go 4 maja 1944, matką chrzestną była A. H. Moore. Jednostka została nabyta przez US Navy i weszła do służby 25 lipca 1944, pierwszym dowódcą został Lieutenant C. S. Hoag, USCGR.
Służba w czasie wojny.
Po opuszczeniu Norfolku 23 września 1944 „Chiwaukum” popłynął na Arubę, by załadować ładunek. Następnie odpłynął do Espiritu Santo, gdzie dopłynął 26 listopada, w międzyczasie przechodząc przez Kanał Panamski.
Bazował w Espiritu Santo do 2 grudnia, gdy wyszedł w kierunku Nowej Gwinei. Tam operował jako benzynowiec do 18 stycznia 1945. Tego dnia zameldował się na Filipinach, by pełnić podobną służbę. Z Samar wyszedł 12 grudnia 1945 i do San Francisco dotarł 9 lutego. Pozostawał tam do 17 kwietnia, gdy otrzymał rozkaz wyruszenia do Norfolku. Do tego portu dotarł 16 maja.
Wycofanie ze służby.
„Chiwaukum” został wycofany ze służby 31 maja 1946. Przekazany Turcji 10 maja 1948. Otrzymał nazwę TCG „Akpınar”. Dalsze losy nieznane.
Medale i odznaczenia.
Załoga jednostki była uprawniona do noszenia następujących odznaczeń:

</doc>
<doc id="2221911" url="https://pl.wikipedia.org/wiki?curid=2221911" title="USS Escatawpa (AOG-27)">
USS Escatawpa (AOG-27)

USS Escatawpa (AOG-27) był amerykańskim tankowcem typu "Mettawee" z okresu II wojny światowej.
Stępkę jednostki położono w stoczni East Coast Shipyard Inc. w Bayonne (stan New Jersey). Zwodowano go 3 czerwca 1944. Jednostka weszła do służby 18 sierpnia 1944, pierwszym dowódcą został Lieutenant H. T. Nottage, USCGR.
Służba w czasie II wojny światowej.
Okręt został przydzielony do Floty Pacyfiku, operował w jej składzie zaopatrując okręty i inne jednostki na trasie łączącej wyspy w centralnej części Pacyfiku.
Tajfun 17 września 1945 spowodował wejście jednostki na mieliznę w pobliżu Kagoshima Kaiwan.
Wycofanie ze służby.
Okręt został ściągnięty na głęboką wodę 10 października. Wrócił do San Francisco, gdzie został wycofany ze służby 20 marca 1946. Następnie został przekazany Maritime Commission do odstawienia do National Defense Reserve Fleet. Sprzedany do służby cywilnej w kwietniu 1947 brazylijskiej firmie. Zatonął w 1970.
Medale i odznaczenia.
Załoga "Escatawpa" była uprawniona do noszenia następujących odznaczeń:

</doc>
<doc id="2221912" url="https://pl.wikipedia.org/wiki?curid=2221912" title="USS Gualala (AOG-28)">
USS Gualala (AOG-28)

USS Gualala (AOG-28) – amerykański tankowiec typu "Mettawee" z okresu II wojny światowej.
Stępkę jednostki położono w stoczni East Coast Shipyard Inc. w Bayonne (stan New Jersey). Zwodowano go 3 czerwca 1944. Jednostka została nabyta przez US Navy 19 sierpnia 1944 i weszła do służby 25 sierpnia 1944, pierwszym dowódcą został Lt. Gerald T. Allworth, USCG.
Służba w czasie II wojny światowej.
Po dziewiczym rejsie „Gualala” wypłynął z Nowego Jorku 23 października 1944. Po drodze zawijał do Guantanamo i Christobal na Kubie, następnie przeszedł przez Kanał Panamski 8 listopada i skierował się w kierunku wyspy Biak, zawijając po drodze do Bora-Bora i Nowej Gwinei.
Do celu dotarł 13 stycznia 1945. „Gualala” pływał pomiędzy Biak, Morotai i Mios Woendi służąc jako okręt zaopatrzeniowy dla jednostek floty. Mios Woendi opuścił 4 czerwca, dotarł do Morotai, a następnie do Balikpapan na Borneo 16 czerwca. Okręt kontynuował swoje zadania zaopatrzeniowe na Filipinach i na Saipanie do 26 grudnia 1945. Wtedy też wypłynął w kierunku San Francisco, zawijając po drodze do Pearl Harbor.
Okres powojenny.
Do San Francisco zawinął 31 stycznia 1946. Pozostawał tam do wycofania ze służby 29 marca 1946 w Kaiser Shipyard No. 2 w Richmond (Kalifornia). Jego nazwa została skreślona z listy jednostek floty 1 maja 1946. Został przekazany Maritime Commission 10 września 1946. Okręt został następnie sprzedany brazylijskiemu rządowi i przemianowany na „Rijo”. Złomowany w 1970.
Medale i odznaczenia.
„Gualala” otrzymał jedną battle star za służbę w czasie II wojny światowej za operacje w rejonie Zachodniej Nowej Gwinei
Załoga była uprawniona do noszenia następujących odznaczeń:

</doc>
<doc id="2221913" url="https://pl.wikipedia.org/wiki?curid=2221913" title="USS Hiwassee (AOG-29)">
USS Hiwassee (AOG-29)

USS Hiwassee (AOG-29) był amerykańskim tankowcem typu "Mettawee" z okresu II wojny światowej.
Stępkę jednostki położono w stoczni East Coast Shipyard Inc. w Bayonne (stan New Jersey). Zwodowano go 30 sierpnia 1944, matką chrzestną była Harriet Savage. Jednostka została nabyta 17 października 1944 i weszła do służby 24 października 1944, pierwszym dowódcą został Lieutenant R. Rawcliffe, USCG.
Służba w czasie II wojny światowej.
Po dziewiczym rejsie "Hiwassee" popłynął przez Kanał Panamski by dołączyć do Floty Pacyfiku. 
Do atolu Ulithi okręt dotarł 1 kwietnia 1945, w dniu lądowania na Okinawie. W kierunku tej wyspy udał się 24 kwietnia. Do celu dotarł 1 maja i rozpoczął wyładowywanie benzyny na brzeg. Przed wieloma atakami z powietrza był broniony przez zasłonę dymną. Pozostawał w pobliżu Okinawy także po tym jak wyspa została zajęta. Został wycofany ze służby 20 lutego 1946.
Przydział do US Army.
"Hiwassee" został przydzielony do US Army na Okinawie.
Ostateczne wycofanie ze służby.
Okręt został ponownie przejęty przez Marynarkę w Subic Bay na Filipinach 25 marca 1947. Tankowiec został sprzedany (data nieznana) firmie Luzon Stevedoring Co. Dalsze losy nieznane.
Medale i odznaczenia.
"Hiwassee" otrzymał jedną battle star za służbę w czasie II wojny światowej.

</doc>
<doc id="2221914" url="https://pl.wikipedia.org/wiki?curid=2221914" title="USS Kalamazoo (AOG-30)">
USS Kalamazoo (AOG-30)

USS Kalamazoo (AOG-30) był amerykańskim tankowcem typu "Mettawee" z okresu II wojny światowej.
Stępkę jednostki położono 7 lipca 1944 w stoczni East Coast Shipyard Inc. w Bayonne (stan New Jersey). Zwodowano go 30 sierpnia 1944, matką chrzestną była Harriett Savage. Jednostka została nabyta przez US Navy 7 października i weszła do służby 14 października w New York Navy Yard, pierwszym dowódcą został Lt. W. Pierson, Jr., USCGR.
Służba w czasie II wojny światowej.
Po dziewiczym rejsie po wodach karaibskich "Kalamazoo" wypłynął z Norfolk 7 grudnia kierując się w stronę Aruby w celu napełnienia zbiorników ładunkiem produktów ropopochodnych.
Operacje na Pacyfiku.
Okręt opuścił Arubę 21 grudnia i został skierowany na południowo-zachodni Pacyfik. Po przejściu przez Kanał Panamski zawijał po kolei do portów Salomonów, Wysp Admiralicji oraz do Humboldt Bay na Nowej Gwinei. Do zatoki Leyte dotarł 4 marca 1945 i został przydzielony do Service Force 7 Floty. Operował jako zbiornikowiec z bazy w zatoce San Pedro do 15 kwietnia. Popłynął wtedy w pobliże południowych Filipin. Do Police Harbor na Mindanao dotarł 20 kwietnia. W rejonie Morza Celebes spędził ponad 7 miesięcy przewożąc ładunki i paliwo z Borneo i Morotai do portów Mindanao.
Okres powojenny.
Po opuszczeniu Zamboanga na Mindanao 1 grudnia "Kalamazoo" popłynął przez Manilę do Subic Bay, gdzie pozostawał w służbie do momentu wypłynięcia w kierunku Stanów Zjednoczonych 11 stycznia 1946. Do San Francisco dotarł 12 marca i opuścił ten port 22 marca udając się w kierunku atlantyckiego wybrzeża USA. 1 kwietnia, w czasie przechodzenia przez Panama Canal Zone, główny silnik okrętu uległ awarii. W asyście USS "Kennebago" (AO-81) zbiornikowiec dotarł do Balboa w Panamie, gdzie jednostki dotarły 10 kwietnia. Na holu holownika ratowniczego ATR-85 okręt 26 kwietnia opuścił Cristóbal kierując się w stronę Mobile, gdzie dotarł 3 maja. 
Wycofanie ze służby.
"Kalamazoo" został wycofany ze służby 18 maja, a następnie przekazany pod władanie Maritime Commission w celu rozdysponowania. Został przekazany Kolumbii 26 listopada 1947 i przemianowany na "Blas de Lezo" (BT-62). Dalsze losy nieznane.
Medale i odznaczenia.
Załoga "Kalamazoo" była uprawniona do noszenia następujących odznaczeń:

</doc>
<doc id="2221915" url="https://pl.wikipedia.org/wiki?curid=2221915" title="USS Kanawha (AOG-31)">
USS Kanawha (AOG-31)

USS Kanawha (AOG-31) był amerykańskim tankowcem typu "Mettawee" z okresu II wojny światowej.
Stępkę jednostki położono 30 sierpnia 1944 w stoczni East Coast Shipyard Inc. w Bayonne (stan New Jersey). Zwodowano go 18 października 1944, matką chrzestną była May T. Norton. Jednostka została przekazana US Navy 13 listopada i weszła do służby 34 listopada 1944, pierwszym dowódcą został Lt. C. J. Byrne, USCGR.
Służba w czasie II wojny światowej.
Po dziewiczym rejsie po wodach zatoki Chesapeake "Kanawha" opuścił Norfolk 15 stycznia 1945. Udał się na Arubę, gdzie załadował produkty ropopochodne. Następnie ruszył w kierunku San Pedro, dokąd dotarł 13 lutego, przepływając po drodze przez Kanał Panamski.
Operacje w składzie Floty Pacyfiku.
Okręt dotarł do Pearl Harbor 20 marca i wyszedł z portu 6 kwietnia z ładunkiem produktów ropopochodnych. Do Eniwetok dotarł 2 tygodnie później. "Kanawha" kontynuował operacje zaopatrzeniowe na Wyspach Marshalla i Marianach do momentu opuszczenia atolu Ulithi 7 czerwca. Tego dnia okręt wyruszył z ładunkiem w kierunku Filipin do Leyte dotarł 11 czerwca. Zbiornikowiec operował w rejonie Filipin do końca wojny. Podobne zadania wypełniał w rejonie Okinawy od 6 października.
Okres powojenny.
"Kanawha" wypłynął w kierunku Stanów Zjednoczonych 14 listopada. Do Mare Island w Kalifornii zawinął 14 grudnia, po drodze odwiedzając także Pearl Harbor. Okręt został wycofany ze służby 23 marca 1946 i przekazany War Shipping Administration (WSA) w sierpniu 1946. Został przydzielony do National Defense Reserve Fleet w Suisun Bay 4 września 1946. Sprzedany na złom 2 marca 1964. Złomowany w 1964.

</doc>
<doc id="2221916" url="https://pl.wikipedia.org/wiki?curid=2221916" title="USS Narraguagas (AOG-32)">
USS Narraguagas (AOG-32)

USS Narraguagas (AOG-32) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 1529, położono 30 sierpnia 1944 w stoczni East Coast Shipyard Inc. w Bayonne (stan New Jersey). Zwodowano go 15 października 1944. Jednostka została nabyta przez US Navy 20 listopada 1944 i weszła do służby 2 grudnia 1944, pierwszym dowódcą został Lt. Randall F. Elder, USCG.
Służba w czasie II wojny światowej.
Po dziewiczym rejsie, obsadzony przez członków US Coast Guard tankowiec zameldował się 15 stycznia do ComServLant skąd otrzymał rozkaz przepłynięcia przez Kanał Panamski i udania się do Kalifornii. 13 lutego został przydzielony do ServRon 8 Floty Pacyfiku stojąc na kotwicy w San Pedro. Do Pearl Harbor odpłynął 20 lutego i do celu dotarł 2 marca. Dwa tygodnie później wyszedł w rejs transportowy w kierunki Johnston Island. 6 kwietnia popłynął na Eniwetok, gdzie dołączył 20 kwietnia do ServRon 10. Do 25 kwietnia wyszedł w rejs w kierunku Ulithi, a następnie do Leyte, aż w końcu dotarł do Kerama Retto.
Atak japońskich samolotów.
Po dotarciu 13 czerwca w rejon wysp Ryukyu natychmiast rozpoczął operacje zaopatrzeniowe. 21 czerwca o godzinie 18.42 na kotwicowisko został przeprowadzony atak dwóch japońskich samolotów. W czasie akcji jeden z samolotów uderzył w USS "Curtiss" (AV-4), drugi został zestrzelony przez kuter Coast Guard "Bibb" (WPG-31).
Działania do końca wojny.
"Narraguagas" wkrótce rozpoczął dalsze działania zaopatrzeniowe, które pełnił w rejonie Kerama Retto do 7 lipca. Następnie przeszedł do Buckner Bay. W rejonie wysp Ryukyu operował do końca roku, gdy otrzymał rozkaz udania się do Stanów Zjednoczonych.
Służba powojenna.
Do San Pedro dotarł 10 stycznia 1946 i został poddany procesowi dezaktywacji. Ze służby został wycofany 5 marca, 12 kwietnia skreślono go z listy jednostek floty. W czerwcu 1947 został przekazany Maritime Commission w celu rozdysponowania. W tym samym roku został sprzedany Compania de Petroleo Lago z Maracaibo w Wenezueli i otrzymał nazwę "Esso Maracaibo". W kwietniu 1964 zderzył się z nowo wybudowanym mostem General Rafael Urdaneta w rejonie kanału żeglugowego Maracaibo. W wyniku wypadku zginęło siedem osób. Później przemianowany na "Lagoven Maracaibo". Złomowany na Tajwanie w 1985.

</doc>
<doc id="2221917" url="https://pl.wikipedia.org/wiki?curid=2221917" title="USS Ochlockonee (AOG-33)">
USS Ochlockonee (AOG-33)

USS Ochlockonee (AOG-33) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 1530, położono 18 października 1944 w stoczni East Coast Shipyard Inc. w Bayonne (stan New Jersey). Zwodowano go 19 listopada 1944, matką chrzestną była żona Alberta Robinette’a. Jednostka została nabyta przez US Navy 18 grudnia 1944 i weszła do służby 29 grudnia 1944, pierwszym dowódcą został Lt. Arthur W. Walker, USCG.
Służba w czasie II wojny światowej.
Po próbach morskich na wodach zatoki Chesapeake „Ochlockonee” opuścił Norfolk 15 lutego 1945 roku. Popłynął na Hawaje odwiedzając po drodze Arubę, Kanał Panamski, San Diego. Do celu dotarł 14 kwietnia. Operował z Pearl Harbor przez resztę wojny pływając z produktami ropopochodnymi wśród wysp hawajskich oraz wysp Johnston i Canton.
Okres powojenny.
Jednostkę wycofano ze służby w San Pedro 14 stycznia 1946 roku. Skreślono z listy jednostek floty 7 lutego. Do Maritime Administration zwrócono zbiornikowiec 21 czerwca. Następnie wszedł do służby cywilnej jako „Texaco No.10”, później przemianowany na „Vincent Tibbetts”. Służył do roku 2001. Zatopiony 5 września 2002 roku w celu utworzenia sztucznej rafy w pobliżu wybrzeża New Jersey
Medale i odznaczenia.
Załoga „Ochlockonee” była uprawniona do noszenia następujących odznaczeń:

</doc>
<doc id="2221918" url="https://pl.wikipedia.org/wiki?curid=2221918" title="USS Oconee (AOG-34)">
USS Oconee (AOG-34)

USS Oconee (AOG-34) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 1531, położono 18 października 1944 w stoczni East Coast Ship Yard Inc. w Bayonne (stan New Jersey). Matką chrzestną była Ethel Borst. Jednostka została nabyta przez US Navy 23 grudnia 1944 i weszła do służby 12 stycznia 1945, pierwszym dowódcą został Lt. Joseph T. Collins, USCG.
Służba w czasie II wojny światowej.
Po dziewiczym rejsie po wodach zatoki Chesapeake "Oconee" obsadzony przez załogę składającą się z członków US Coast Guard popłynął na Bermudy i Arubę. 15 marca 1945 przeszedł przez Kanał Panamski. Na krótko zatrzymał się w San Diego, a następnie przeszedł do Pearl Harbor, gdzie dotarł 4 maja. Po krótkim okresie napraw przepłynął bez eskorty do Eniwetok, a następnie do kotwicowiska Ulithi. Od połowy czerwca do końca lipca zaopatrywał w produkty ropopochodne wszelkiego rodzaju jednostki pływające. Następnie popłynął z ładunkiem w kierunku Okinawy. Tam pozostawał do końca wojny zapewniając wsparcie flocie. Przeżył w tym czasie udział w dwóch silnych tajfunach.
Po zakończeniu wojny.
12 listopada "Oconee" wypłynął w kierunku San Francisco, zatrzymując się po drodze w Pearl Harbor. Do celu dotarł 28 grudnia. Został wycofany ze służby 28 marca 1946. Skreślono go z listy jednostek floty 1 maja. Został zwrócony Maritime Commission 1 lipca. Sprzedany do służby cywilnej otrzymał nazwę M/V "Piratini" i pływał pod flagą brazylijską. Dalsze losy nieznane.
Medale i odznaczenia.
Załoga jednostki była uprawnienia do noszenia następujących odznaczeń:

</doc>
<doc id="2221919" url="https://pl.wikipedia.org/wiki?curid=2221919" title="Eerste klasse (1920/1921)">
Eerste klasse (1920/1921)

Eerste klasse (1920/1921) był 21. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu nie obroniła drużyna FC Brugeois. Nowym mistrzem Belgii został zespół Daring Bruksela.

</doc>
<doc id="2221920" url="https://pl.wikipedia.org/wiki?curid=2221920" title="Gabor Kis">
Gabor Kis



</doc>
<doc id="2221921" url="https://pl.wikipedia.org/wiki?curid=2221921" title="USS Ogeechee (AOG-35)">
USS Ogeechee (AOG-35)

USS Ogeechee (AOG-35) – amerykański tankowiec typu "Mettawee" z okresu II wojny światowej.
Stępkę jednostki położono 7 maja 1944 w stoczni East Coast Shipyard Inc. w Bayonne (stan New Jersey). Jednostka została nabyta przez US Navy 31 sierpnia 1944 i weszła do służby 6 września 1944, pierwszym dowódcą został Lt. William E. Peterson, USCGR.
Służba w czasie II wojny światowej.
Obsadzony przez załogę wywodzącą się z US Coast Guard "Ogeechee" odbył dziewiczy rejs po wodach zatoki Chesapeake. Następnie popłynął po ładunek na Arubę, gdzie był 6 listopada.
Operacje na wodach alaskańskich.
Po przejściu przez Kanał Panamski 13 listopada popłynął przez San Diego do Seattle. Tam wyładował ładunek i przeszedł przebudowę i naprawę związaną z przydziałem na burzliwe wody Aleutów. Po zabraniu pierwszego ładunku benzyny opuścił Seattle 17 stycznia 1945 i popłynął do Adak na wyspie tej samej nazwy u wybrzeży Alaski, zawijając po drodze do wyspy Kodiak i Dutch Harbor. Dostarczył swój ładunek na wyspę Attu. Następnie przez kilka kolejnych miesięcy pełnił służbę transportową przewożąc benzynę pomiędzy bazami zaopatrzeniowymi w Sand Bay na Alasce do baz armii i marynarki na zachód od Dutch Harbor.
Wycofanie ze służy.
"Ogeechee" opuścił Kodiak 10 listopada i popłynął do San Francisco. Do tego portu dotarł 19 listopada i rozpoczął dezaktywację. Został wycofany ze służby 18 lutego 1946 r., po czym skreślony z listy jednostek floty 12 marca tegoż roku. Przekazany następnie do Maritime Commission, został sprzedany 1 lipca. Zezłomowany w roku 1964.

</doc>
<doc id="2221922" url="https://pl.wikipedia.org/wiki?curid=2221922" title="Benetton B197">
Benetton B197

Benetton B197 – bolid Formuły 1 zespołu Benetton używany w sezonie 1997.

</doc>
<doc id="2221923" url="https://pl.wikipedia.org/wiki?curid=2221923" title="USS Ontonagon (AOG-36)">
USS Ontonagon (AOG-36)

USS Ontonagon (AOG-36) był amerykańskim tankowcem (benzynowcem) typu "Mettawee" z okresu II wojny światowej.
Stępkę jednostki, pod starym oznaczeniem MC hull 1799, położono 10 maja 1944 w stoczni East Coast Ship Yard Inc. w Bayonne (stan New Jersey). Matką chrzestną była Riva Halpern. Jednostka weszła do służby 21 września 1944, pierwszym dowódcą został Lt. Ralph S. Logan, USCGR.
Służba w czasie II wojny światowej.
Po dziewiczym rejsie po wodach zatoki Chesapeake zbiornikowiec popłynął z Norfolk w kierunku Karaibów, skąd po pobraniu ładunku petrochemicznego popłynął na Pacyfik.
Operacje na Oceanie Spokojnym.
Po przydzieleniu do ServRon 8 do wiosny 1945 pomagał w pierwszych fazach transportu i dystrybucji materiałów ropopochodnych dla floty i wysuniętych baz amerykańskiego Zachodniego Wybrzeża. Z ServRon 8 został przesunięty pod kontrolę ServRon 10 w celu zaopatrywania wysuniętych jednostek. "Ontonagon" dołączył do eskadry 2 kwietnia na Ulithi. Okręt miał w planach rejs w kierunku Okinawy, po odwołaniu rejsu przekazywał jednak ładunek okrętom na kotwicowisku.
22 czerwca popłynął do Okinawy. Tam dotarł 29 czerwca i pozostawał w archipelagu Ryukyu wspierając jednostki w Kerama Retto, Hagushi, Naha i Buckner Bay do końca wojny i później do końca roku. 15 czerwca 1946 opuścił Buckner Bay i przepłynął na Filipiny.
Przydział do US Army jako USAT Ontonagon.
Po dotarciu 6 dni później do celu okręt operował na wodach Manili i Subic Bay do momentu wycofania ze służby 27 lutego. Został przekazany Army Transport Service, gdzie służył jako USAT "Ontonagon".
Przydział do US Navy jako USNS Ontonagon (T-AOG-36).
W tydzień po wybuchu walk w Korei jednostka została przywrócona do służby w Marynarce z przydziałem do MSTS. Wszedł do służby jako USNS "Ontonagon" (T-AOG-36) i był obsadzony przez cywilną załogę. Ponownie pływał po wodach Oceanu Spokojnego dostarczając produkty ropopochodne w rejon walk. W styczniu 1952 rozpoczął bezpośrednie wspieranie jednostek floty i baz w strefie walk. Utrzymywał to wsparcie jako jednostka transportowa pomiędzy Japonią a Koreą do czerwca 1954.
Odstawienie do rezerwy i wycofanie ze służby.
Na Zachodnie Wybrzeże wrócił we wrześniu 1954. Został wycofany ze służby i przekazany Maritime Administration w Olympia (Washington) 14 grudnia 1954. Został skreślony z listy jednostek floty 22 czerwca 1955. Pozostawał w składzie National Defense Reserve Fleet.
Powrót do służby w MSTS.
"Ontonagon" wrócił do Military Sea Transportation Service (MSTS) i wrócił ponownie do służby 26 kwietnia 1956. Został przydzielony na północny Ocean Spokojny i służył w składzie MSTS do trzeciego wycofania ze służby w San Francisco. Został umieszczony w składzie National Defense Reserve Fleet w Suisun Bay (Kalifornia) 25 września 1956 w statusie "ready".
Ostateczne wycofanie i złomowanie.
13 listopada 1957 okręt został skreślony z listy jednostek floty i przekazany na stałe do Maritime Administration. Został zezłomowany w 1964.
Medale i odznaczenia.
"Ontonagon" otrzymał jedną battle star za służbę w czasie II wojny światowej.

</doc>
<doc id="2221924" url="https://pl.wikipedia.org/wiki?curid=2221924" title="USS Yahara (AOG-37)">
USS Yahara (AOG-37)

USS Yahara (AOG-37) był amerykańskim tankowcem typu "Mettawee" z okresu II wojny światowej. Jego nazwa pochodzi od rzeki płynącej m.in. w hrabstwie Dane w stanie Wisconsin.
Stępkę jednostki, pod starym oznaczeniem MC hull 1800, położono 6 czerwca 1944 w stoczni East Coast Shipyard Inc. w Bayonne (stan New Jersey). Zwodowano go 30 lipca 1944, matką chrzestną była Cynthia Tenety. Jednostka została przerobiona do służby w US Navy w Marine Basin Co. w Brooklynie i weszła do służby w New York Navy Yard 29 września 1944, pierwszym dowódcą został Lt. N. Clark Biggs, USNR.
Operacje na Pacyfiku.
Nowy zbiornikowiec wyszedł z Norfolk 30 października. Po dziewiczym rejsie na wodach zatoki Chesapeake "Yahara" wypłynął w kierunku Holenderskich Indii Wschodnich 22 listopada, by zabrać ładunek benzyny lotniczej i ropy na Arubie. Po załadunku wyruszył w rejs 1 grudnia kierując się w stronę zachodniego wybrzeża USA. Przeszedł przez Kanał Panamski 6 grudnia i zawijając po drodze do San Diego dopłynął na Hawaje.
Po dotarciu do Pearl Harbor 5 stycznia okręt został przydzielony do 8 Eskadry Zaopatrzeniowej (ang. Service Squadron (ServRon) 8). Z portu wyszedł 5 stycznia w ramach grupy "Phoenix" dostarczając benzynę lotniczą i ropę do Canton Island 13 stycznia i wrócił do Pearl Harbor dwa dni później.
Kontynuował przewożenie produktów ropopochodnych w rejonie łańcucha Wysp Hawajskich przez większą część lutego pływając do Johnston Island i Maui. Zbiornikowiec popłynął do Wysp Marshala 25 lutego jako część Task Unit 16.8.13. Po drodze dostarczył ładunek benzyny lotniczej do bazy lotnictwa marynarki na Johnston Island, która miała być użyta do działań lotniczych w celu odnalezienia samoloty generała Millarda Harmona, który zaginął na morzu. Okręt dotarł do Eniwetok 13 marca. Po czterech dniach oczekiwań na konwój kierujący się do Zachodnich Karolinów wyszedł w Dniu Świętego Patryka w rejs do Ulithi.
Tydzień później został przydzielony do ServRon 10, pobrał ładunek benzyny, ropy i smarów. Stał jednak w Ulithi przez cały kwiecień i połowę maja, zanim długo oczekiwane rozkazy dotarły i nakazały dołączenie do Task Force 51.
Operacje w pobliżu Okinawy.
19 maja "Yahara" wyszedł w rejs do Kerama Retto w składzie konwoju UOK 16. W czasie podróży otrzymał rozkaz dotarcia do Hagushi. Zbiornikowiec dotarł do Okinawy 28 maja. Pozostawał w tym rejonie do momentu wstrzymania walk w połowie sierpnia. Krążył w rejonie Naha, le Shima, Chimu Wan i Buckner Bay. W tym czasie pełnił operacje przewozowe, transportowania paliwa z dużych tankowców do instalacji brzegowych i jako zaopatrzenie dla mniejszych jednostek.
Uszkodzenie przez tajfun.
W trakcie swojej służby okręt przeżył trzy tajfuny (19 - 21 lipca; 1 - 3 sierpnia; 16-18 września). Po wrześniowym załamaniu pogody był zmuszony do podjęcia służby portowej ponieważ wszystkie mniejsze zbiornikowce portowe zostały wyrzucone na brzeg przez sztorm. Czwarty tajfun uderzył 9 października. "Yahara" stracił prawoburtową kotwicę, gdy łańcuch kotwiczny pękł. Okręt wlókł lewoburtową kotwicę trzy mile gdy wiatr o prędkości 125 węzłów burzył wody Buckner Bay.
Po II wojnie światowej.
Po wypełnieniu obowiązków "Yahara" wypłynął w kierunku USA 14 grudnia w towarzystwie siostrzanego USS "Ponchatoula" (AOG-38). Do Pearl Harbor dotarł 5 stycznia 1946. Wznowił podróż 9 stycznia i do San Francisco dotarł 20 stycznia. Do końca miesiąca przebywał w pobliżu wybrzeża Kalifornii zanim ruszył w kierunku Kanału Panamskiego i wschodniego wybrzeża USA.
Przydział atlantycki.
Od 4 marca do 25 kwietnia "Yahara" służył w 16 Flocie (Atlantyckiej Flocie Rezerwowej, ang. Atlantic Fleet Reserve) dostarczając ropę okrętom pełniącym służbę rezerwową w Lake Charles (Luizjana) i Jacksonville (Floryda).
Wycofanie ze służby.
Okręt został wycofany ze służby w Nowym Orleanie 21 maja. "Yahara" został skreślony z listy jednostek floty 19 lipca 1946 i przekazany War Shipping Administration, Maritime Commission 5 listopada 1946.
Dalsze losy.
W 1947 "Yahara" został kupiony przez Texas Oil Company i przemianowany na "El Caribe". Operował następnie pod banderą norweską, brytyjską i francuską zanim w latach 50. XX wieku jego losy stają mniej pewne. Mając port macierzysty w Oslo od 1947 do 1952 służył w norweskiej części Texas Oil Company. Następnie pływał pod brytyjską banderą najpierw dla Verbomilia Steamship Co. a później dla Cousotanker Co., Ltd. (obie z Londynu) w 1953 i 1954. Ostatni wpis dotyczy jednostki nadal noszącą nazwę "El Caribe" pływającej dla Societe Meridionale d'Armement pod banderą francuską i mającą port macierzysty w Marsylii (1954-1958). Przemianowany na "Crysanthi P" był wpisany w rejestrach American Bureau of Shipping od 1958 do 1960, ale bez informacji na temat bandery i właściciela. Dalsze losy nieznane.

</doc>
<doc id="2221925" url="https://pl.wikipedia.org/wiki?curid=2221925" title="USS Ponchatoula (AOG-38)">
USS Ponchatoula (AOG-38)

USS Ponchatoula (AOG-38) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 1801, położono 7 czerwca 1944 w stoczni East Coast Shipyard Inc. w Bayonne (stan New Jersey). Zwodowano go 30 lipca 1944, matką chrzestną była Cynthia Tenety. Jednostka została dostarczona US Navy 30 września 1944 i weszła do służby 6 października 1944, pierwszym dowódcą został Lt. W. G. Peyton.
Służba w czasie II wojny światowej.
Po dziewiczym rejsie "Ponchatoula" opuścił wschodnie wybrzeże USA 13 grudnia 1944. Pobrał produkty ropopochodne w Holenderskich Indiach Zachodnich i popłynął przez Kanał Panamski do San Diego.
Służba na Pacyfiku.
19 stycznia 1945 udał się do Pearl Harbor skąd woził benzynę na Canton Island w lutym. W marcu popłynał do Ulithi z ładunkiem benzyny lotniczej i ropy. W maju popłynął na Okinawę w ramach konwoju UOK–11. Zakotwiczył w pobliżu plaż Hagushi 16 maja. Został przydzielony do przewożenia ropy pomiędzy dużymi tankowcami i małymi jednostkami floty. Przeszedł do Ie Shima 19 maja. 29 maja przepłynął do Kerama Retto. Pozostał w tym rejonie do końca II wojny światowej. Kontynuował służbę zaopatrzeniową do 14 grudnia 1945, gdy wyruszył w kierunki Stanów Zjednoczonych.
Wycofanie ze służby.
Okręt został wycofany ze służby 24 kwietnia 1946 w Mare Island. "Ponchatoula" został skreślony z listy jednostek floty 31 maja 1946 i przekazany Maritime Commission 9 września 1946. Dalsze losy nieznane
Pochodzenie nazwy.
Okręt otrzymał nazwę "Ponchatoula" by upamiętnić wysiłek mieszkańców luizjańskiej miejscowości Ponchatoula w zbieraniu złomu. Członkowie załogi zbierali się na zlotach w mieście patronackim. Dzwon okrętowy został przekazany miastu na zlocie 5 maja 2010 i wisi w pobliżu ratusza miejskiego.
Medale i odznaczenia.
"Ponchatoula" otrzymał jedną battle star za służbę w czasie II wojny światowej.

</doc>
<doc id="2221926" url="https://pl.wikipedia.org/wiki?curid=2221926" title="USS Quastinet (AOG-39)">
USS Quastinet (AOG-39)

USS Quastinet (AOG-39) był amerykańskim tankowcem typu "Mettawee" z okresu II wojny światowej. Jego nazwa pochodziła od rzeki Quastinet płynącej w stanie Massachusetts.
Stępkę jednostki, pod starym oznaczeniem MC hull 1802, położono 2 sierpnia 1944, w stoczni East Coast Shipyard Inc. w Bayonne (stan New Jersey). Zwodowano go 24 września 1944, matką chrzestną była E.S. Chappelear. Jednostka została nabyta przez US Navy 28 października 1944 i weszła do służby 6 listopada 1944, pierwszym dowódcą został Lt. Lawrence A. Snider.
Służba w czasie II wojny światowej.
Po dziewiczym rejsie okręt został przydzielony do Atlantyckich Sił Zaopatrzeniowych (ang. Service Force, Atlantic) 28 stycznia 1945. 
Wycofanie ze służby.
Po przydziale do 12 Dystryktu Morskiego (ang. 12th Naval District) "Quastinet" został wycofany ze służby 16 kwietnia 1946. Skreślono go z listy jednostek floty 21 maja. Został przekazany Maritime Commission 9 września 1946.

</doc>
<doc id="2221927" url="https://pl.wikipedia.org/wiki?curid=2221927" title="USS Sacandaga (AOG-40)">
USS Sacandaga (AOG-40)

USS Sacandaga (AOG-40) – amerykański tankowiec typu "Mettawee" z okresu II wojny światowej.
Stępkę jednostki, pod starym oznaczeniem MC hull 1803, położono 4 sierpnia 1944 w stoczni East Coast Shipyard Inc. w Bayonne (stan New Jersey). Zwodowano go 24 września 1944, matką chrzestną była B. S. Chappelear. Jednostka weszła do służby 9 listopada 1944, pierwszym dowódcą został Lt. Edwin W. Heister, USNR.
Służba w czasie II wojny światowej.
Po dziewiczym rejsie po wodach wschodniego wybrzeża USA w styczniu 1945 okręt przeszedł przez Kanał Panamski na zachodnie wybrzeże USA. Dotarł do San Diego 3 lutego. Przeszedł następnie na Okinawę, zatrzymując się na krótko w Pearl Harbor, Johnston Island, Eniwetok i Ulithi. 
Na Okinawę dotarł 16 maja, został przydzielony pod dowództwo Commander, Service Squadron (ComServRon) 10 i zaopatrywał w benzynę lotniczą jednostki pływające i bazy nabrzeżne.
Zniszczenie w czasie tajfunu.
"Sacandaga" operował w rejonie wysp Ryukyu, głównie w rejonie Okinawy i Kerama Retto do 9 października. Tego dnia, w czasie tajfunu, wszedł na mieliznę w Baten Ko (Okinawa). Zniszczony w takim stopniu, że nie opłacało się go naprawiać, został porzucony. Wycofano go ze służby 23 listopada i skreślono z listy jednostek floty 5 grudnia. 25 stycznia 1946 został uznany za zagrożenie dla przepływających jednostek pływających i zniszczony ładunkami wybuchowymi.
Medale i odznaczenia.
"Sacandaga" otrzymał jedną battle star za służbę w czasie II wojny światowej.

</doc>
<doc id="2221928" url="https://pl.wikipedia.org/wiki?curid=2221928" title="Gábor Kis">
Gábor Kis

Gábor Kis (ur. 27 września 1982) - węgierski piłkarz wodny. Złoty medalista olimpijski z Pekinu.
Igrzyska w 2008 były jego jedyną olimpiadą. W turnieju zdobył sześć bramek w siedmiu spotkaniach. Był wicemistrzem świata w 2007, srebrnym (2006) i brązowym (2008) medalistą mistrzostw Europy.

</doc>
<doc id="2221929" url="https://pl.wikipedia.org/wiki?curid=2221929" title="USS Tetonkaha (AOG-41)">
USS Tetonkaha (AOG-41)

USS Tetonkaha (AOG-41) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 2067, położono 27 września 1944 w stoczni East Coast Shipyard Inc. w Bayonne (stan New Jersey). Zwodowano go 29 października 1944, matką chrzestną była J. Scatorwa. Jednostka weszła do służby 8 grudnia 1944, pierwszym dowódcą został Lt. Paul J. Hall, USNR.
Służba w czasie II wojny światowej.
"Tetonkaha" opuścił port nowojorski 30 grudnia 1944 i ruszył w kierunku Hampton Roads. Do Norfolk dotarł 1 stycznia 1945. Rozpoczął następnie dziewięciodniowy rejs próbny. Zbiornikowiec wyruszył w dalszą podróż 2 lutego, płynąc w kierunku Holenderskich Indii Wschodnich. Na Arubę dotarł 10 lutego. Zabrał ładunek benzyny lotniczej oraz ropy i wyruszył w kierunku Kalifornii. Do San Diego dotarł 1 marca, po drodze przechodząc przez Kanał Panamski. Dwa dni później ruszył w kierunku Hawajów. Do Service Squadron 8 został przydzielony 14 marca.
Operacje na Pacyfiku.
Okręt zaopatrywał w benzynę lotniczą bazy na wyspach należących do Hawajów do sierpnia, gdy rozpoczął rejsy transportowe do Johnston Island. 
Służba powojenna.
Po rozwiązaniu 8 Eskadry Zaopatrzeniowej 1 września zbiornikowiec rejsy do Johnston Island w ramach służby pod kierownictwem 14 Dystryktu Morskiego (ang. 14th Naval District). 
Wycofanie ze służby.
"Tetonkaha" został zwolniony z tych obowiązków 6 listopada. Wrócił w grudniu 1945 do San Francisco. Został wycofany ze służby w Mare Island 22 stycznia 1946. Z listy jednostek floty skreślono go 12 marca. Do Maritime Commission przekazany 1 lipca 1946. W 1949 okręt został sprzedany Sun Oil Co. z Filadelfii. Otrzymał nazwę "Maumee Sun". Został uszkodzony w kolizji w listopadzie 1965. Później złomowany.
Medale i odznaczenia.
Załoga jednostki była uprawnienia do noszenia następujących odznaczeń:

</doc>
<doc id="2221930" url="https://pl.wikipedia.org/wiki?curid=2221930" title="USS Towaliga (AOG-42)">
USS Towaliga (AOG-42)

USS Towaliga (AOG-42) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 2068, położono 29 września 1944 w stoczni East Coast Shipyard Inc. w Bayonne (stan New Jersey). Zwodowano go 29 października 1944, matką chrzestną była żona Michaela Canose`a. Jednostka została nabyta przez US Navy 6 grudnia 1944 i weszła do służby 14 grudnia 1944, pierwszym dowódcą został Lt. Robert H. Smith.
Służba w czasie II wojny światowej.
Po dziewiczym rejsie po wodach zatoki Chesapeake rozpoczętym 9 stycznia 1945 wyjściem z Norfolk okręt dołączył 11 lutego do konwoju płynącego w kierunku Holenderskich Indii Zachodnich. Do Aruby dotarł 10 dni później.
Operacje na Pacyfiku.
Po napełnieniu ładowni okręt przeszedł przez Kanał Panamski. 14 i 15 marca spędził w San Diego, a w kierunku Hawajów wypłynął 16 marca. Do Pearl Harbor dotarł 28 marca i przez następne 4 miesiące przewoził ropę i benzynę lotniczą z Hawajów do Johnston Island. W połowie sierpnia, gdy okręt przechodził przegląd w suchym doku w Pearl Harbor walki na Pacyfiku zostały przerwane.
Służba powojenna.
Po zakończeniu prac stoczniowych "Towaliga" wyszedł w rejs w stronę Japonii i po przystankach w Eniwetok i na Saipananie dotarł do Osaki 9 października 1945. Okręt operował z Osaki do 16 sierpnia 1946. Otrzymał wtedy rozkaz przejścia do Chin. Dotarł do Qingdao 19 sierpnia. Jego status zmieniono na "oczekujący" z ograniczoną załogą, w ramach przygotowań do wycofania ze służby. 6 grudnia załoga okrętu została uzupełniona i rozpoczęło się szkolenie chińskiej załogi.
Wycofanie ze służby.
"Towaliga" został wycofany ze służby 10 maja 1946 i przekazany Republice Chińskiej na podstawie programu "lend-lease". Okręt wrócił pod banderę amerykańską 17 lutego 1948, ale jednocześnie został przekazany na stałe Chinom, gdzie otrzymał nazwę "Tai Hwa". Zbiornikowiec został skreślony z listy jednostek floty amerykańskiej 12 marca 1948. Dalsze losy nieznane.
Medale i odznaczenia.
Załoga jednostki była uprawnienia do noszenia następujących odznaczeń

</doc>
<doc id="2221931" url="https://pl.wikipedia.org/wiki?curid=2221931" title="USS Tularosa (AOG-43)">
USS Tularosa (AOG-43)

USS Tularosa (AOG-43) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 2069, położono 31 października 1944 w stoczni East Coast Shipyard Inc. w Bayonne (stan New Jersey). Zwodowano go 17 grudnia 1944, matką chrzestną była Patricia Hefferman. Jednostka została nabyta przez US Navy 4 stycznia 1945 i weszła do służby 10 stycznia w New York Navy Yard, pierwszym dowódcą został Lt. (jg.) Rex Montgomery Stagner.
Służba w czasie II wojny światowej.
Po dziewiczym rejsie po wodach zatoki Chesapeake, który rozpoczął się 4 lutego 1945, okręt wyruszył na południe. 9 marca on i trałowiec "Dour" (AM-223) wyszedł w kierunku Bermudów. 12 marca okręt zakotwiczył koło St. George's Island by wyładować beczki nafty.
Operacje na Pacyfiku.
Kilka dni później okręt zawinął na Arubę w celu pobrania benzyny i ropy. Następnie wyruszył w rejs przez Kanał Panamski w kierunku zachodniego wybrzeża USA. Do San Diego dotarł 8 kwietnia. Zachodnie wybrzeże USA opuścił 12 kwietnia i do Pearl Harbor dotarł 23 kwietnia.
W maju odbył rejs do portu Kanton Island na wyspach Feniks. Wrócił następnie 21 maja do Pearl Harbor. Przez resztę służby operował z Oʻahu przewożąc paliwo lotnicze i benzynę do wysp Johnston i Midway. Pełnił taką służbę do 1946. Pearl Harbor opuścił 30 stycznia. Wrócił na zachodnie wybrzeże USA 12 lutego.
Wycofanie ze służby.
Okręt został przydzielony do 12 Dystryktu Morskiego (ang. 12th Naval District) w celu rozdysponowania. "Tularosa" został zdezaktywowany i wycofany ze służby 23 kwietnia 1946. Jego nazwę skreślono z listy jednostek floty 21 maja 1946. Został przekazany Maritime Commission 28 sierpnia. Okręt pozostawał w składzie Suisun Bay Reserve Fleet do 7 stycznia 1964, gdy został sprzedany National Metal &amp; Steel Corp. z Terminal Island (Kalifornia) za sumę 16 500 dolarów. Okręt został dostarczony kupcowi 23 stycznia 1964. Wkrótce potem został zezłomowany.

</doc>
<doc id="2221932" url="https://pl.wikipedia.org/wiki?curid=2221932" title="USS Waupaca (AOG-46)">
USS Waupaca (AOG-46)

USS Waupaca (AOG-46) był amerykańskim tankowcem typu "Mettawee" z okresu II wojny światowej.
Stępkę jednostki, pod starym oznaczeniem MC hull 2072, położono 23 listopada 1944 w stoczni East Coast Shipyard Inc. w Bayonne (stan New Jersey). Zwodowano go 4 stycznia 1945, matką chrzestną była Muriel A. Porter. Jednostka weszła do służby 9 lutego 1945, pierwszym dowódcą został Lt. William G. Brown.
Służba w czasie II wojny światowej.
Po dziewiczym rejsie po wodach zatoki Chesapeake, który rozpoczął się 7 marca w Norfolk, okręt popłynął w kierunku Holenderskich Indii Wschodnich. Na Arubę zawinął 16 kwietnia i po pobraniu ładunku ropy i benzyny lotniczej wyruszył 17 kwietnia w dalszy rejs. Przeszedł przez Kanał Panamski 22 kwietnia płynąć do Kalifornii.
Operacje na Pacyfiku.
Po wyładunku w San Diego okręt przeszedł naprawę w suchym doku. Następnie przepłynął do Los Angeles. Wkrótce po dotarciu do tego portu pobrał ładunek ropy i smarów i wyszedł w rejs na Hawaje 22 maja. Do Pearl Harbor dotarł 7 czerwca.
Przydzielony do Service Squadron 8 "Waupaca" wyszedł w rejs do Wysp Marshalla 26 czerwca. Do Eniwetok dotarł 8 lipca i został przydzielony do Service Division (ServDiv) 102. Bazując w Eniwetok zbiornikowiec zaopatrywał wiele małych jednostek - głównie barek desantowych, ścigaczy i trałowców. Tego typu służbę pełnił od 8 lipca do końca działań wojennych.
Spotkanie z miną pływającą.
Po zakończeniu walk ServDiv 102 otrzymał rozkaz udania się do Zatoki Tokijskiej by zaopatrywać małe jednostki sił okupacyjnych. Załadowany ładunkiem ropy i smarów "Waupaca" wyszedł w rejs 7 września jako część Task Unit (TU) 30.9.21 i płynął w kierunku zatoki. W drodze wachtowi spostrzegli pływającą minę morską i powiadomili oficera dowodzącego (ang. Officer in Tactical Command (OTC)) z TU 30.9.21, który wysłał jednostkę patrolową w celu zbadania zagrożenia. PC-825 niedługo później zatopił minę ogniem artyleryjskim.
Okres powojenny.
Okręt zakotwiczył w pobliżu Yokosuka 21 września. 30 września został przesunięty w pobliże uszkodzonego japońskiego pancernika "Nagato", gdzie pełnił rolę stacji paliwowej. Zbiornikowiec pozostawał w rejonie Zatoki Tokijskiej do zimy. Do San Francisco wrócił 18 stycznia 1946.
Wycofanie ze służby.
"Waupaca" został wycofany ze służby 26 marca. Skreślono go z listy jednostek floty 1 maja. Do Maritime Commission został przekazany 1 lipca 1946. Zakupiony przez Standard-Vacuum Oil Co. z Nowego Jorku 14 listopada 1946 otrzymał nazwę "Mei Shan". Okręt pływał pod banderą amerykańską do momentu zakupu przez kanadyjską firmę Oriental Trade and Transport Co., Ltd. w 1948. Zmieniono wtedy nazwę jednostki na "Stanvac 312" a później "Stanvac Mei Foo". Służył pod banderą brytyjską do 1954, gdy zakupiła go filipińska filia Standard-Vacuum Oil Co z Manili i przemianowała go na "Stanvac Visayas II". W 1963 okręt został kupiony przez Mobil Oil z Filipin i zmieniono mu nazwę na "Mobil Visayas". W 1970 okręt został ponownie sprzedany i przemianowany: tym razem kupiła go Del Mar Carriers, Inc. i nazwała "Lapu-Lapu Carrier". Okręt nadal pływał pod banderą filipińską. Później nosił nazwy "Vira" i "Leap Dal" w 1975. Służył do 20 listopada 1977, gdy został sprzedany na złom.

</doc>
<doc id="2221933" url="https://pl.wikipedia.org/wiki?curid=2221933" title="HMS Tudor">
HMS Tudor

HMS Tudor - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P326 w stoczni Devonport Dockyard. Zwodowano go 23 września 1942. Jak dotychczas był jedynym okrętem Royal Navy noszącym tę nazwę, która pochodziła od dynastii Tudorów lub okresu Tudorów.
Służba.
Okręt służył na Dalekim Wschodzie przez większość wojny. Zatopił tam pięć japońskich jednostek żaglowych, cztery japońskie statki przybrzeżne oraz inną jedną jednostkę japońską. Zatopił także niezidentyfikowany statek żaglowy na północ od Sumatry.
Przetrwał wojnę i był dalej w służbie. Sprzedany na złom 1 lipca 1963 i złomowany w Faslane.

</doc>
<doc id="2221934" url="https://pl.wikipedia.org/wiki?curid=2221934" title="HMS Trespasser">
HMS Trespasser

HMS Trespasser (P312) – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P312 w stoczni Vickers-Armstrongs w Barrow. Zwodowano go 29 maja 1942. Jak dotychczas był jedynym okrętem Royal Navy noszącym nazwę „Trespasser”.
Był jednym z dwóch jednostek typu "T", które zostały zbudowane bez działa przeciwlotniczego Oerlikona kal. 20 mm (drugim był HMS „P311”).
Służba.
„Trespasser” służył na kilku teatrach wojennych: przybrzeżnych wodach Wysp Brytyjskich, Morzu Śródziemnym i na Dalekim Wschodzie. W czasie patrolu w Zatoce Lyonu wystrzelił trzy torpedy w kierunku martwego wieloryba, który pomyłkowo uznany został za wrogi okręt podwodny. Zaatakował także niemiecki pomocniczy okręt patrolowy Uj 6073 / „Nimeth Allah”, ale nie trafił go. Udało mu się zatopić ogniem artyleryjskim włoski pomocniczy okręt patrolowy V8 / „Filippo”. Po przeniesieniu na Daleki Wschód storpedował i zatopił japońską pomocniczą kanonierkę „Eifuku Maru” w pobliżu wybrzeży Birmy.
Przetrwał wojnę i pozostawał dalej w służbie. Sprzedany na złom w Gateshead 26 września 1961.

</doc>
<doc id="2221935" url="https://pl.wikipedia.org/wiki?curid=2221935" title="Brytyjskie okręty podwodne typu T">
Brytyjskie okręty podwodne typu T

Brytyjskie okręty podwodne typu T (lub Triton) – typ okrętów podwodnych. Zaprojektowany w latach 30. XX wieku, by zastąpić okręty podwodne typu "O" / "Odin", "P" / "Parthian" i "R" / "Rainbow". Składał się z 53 jednostek zbudowanych na krótko przed lub w czasie II wojny światowej. Okręty tego typu odegrały dużą rolę w operacjach podwodnych Royal Navy. Cztery jednostki służące w marynarce wojennej Holandii nosiły nazwę typu Zwaardfisch.
W dekadzie po wojnie starsze okręty zostały zezłomowane, a pozostałe zostały przerobione do zadań przeciwpodwodnych by zwalczać rosnące zagrożenie ze strony ZSRR. Royal Navy wycofała ostatni okręt tego typu ze służby operacyjnej w 1969, ale zachowała jeden okręt na stałe zacumowany jako jednostkę szkoleniową do 1974. Ostatnia jednostka tego typu służyła pod banderą izraelską do 1977.
Jednostki 1 Grupy.
Piętnaście jednostek zostało zamówionych w ramach programu z lat: 1935 („Triton”), 1936 (kolejna czwórka), 1937 (kolejna siódemka) i 1938 (ostatnia trójka). Jedynie sześć jednostek (mniej niż połowa) przetrwało wojnę.
Jednostki 2 Grupy.
Siedem jednostek zostało zamówionych na podstawie "1939 War Emergency Programme". Pierwszy „Thrasher” został zwodowany 5 listopada 1940. Zewnętrzne dziobowe wyrzutnie torpedowe zostały przesunięte siedem stóp w kierunku rufy by polepszyć dzielność morską. Dwie zewnętrzne wyrzutnie torpedowe umieszczone przed kioskiem zostały przesunięte na kiosk i skierowane w kierunku rufy. Łącznie okręty miały osiem dziobowych i trzy rufowe wyrzutnie torped. Wszystkie okręty drugiej grupy zostały wysłane na Morze Śródziemne – jedynie „Thrasher” i „Trusty” wróciły.
Jednostki 3 Grupy.
Wojenne pochodzenie tych jednostek było widoczne w wyposażeniu (m.in. miały tylko jedną kotwicę). Większość rur wewnętrznych było stalowych, a nie miedzianych. Pierwszą jednostkę zwodowano 10 czerwca 1942. Spawanie stopniowo zastępowało nitowanie. Niektóre okręty ukończono całkowicie spawane, co dało im większą głębokość zanurzenia – 350 stóp (107 m).
W ramach programu 1940 zostało zamówionych dziewięć okrętów:
Siedemnaście okrętów zostało zamówionych w ramach programu 1941:
Czternaście jednostek zostało zamówionych w programie z 1942, ale tylko pięć zostało ukończonych:
Kolejne dziewięć jednostek zostało zamówionych, ale zostały anulowane 29 października 1945, po zakończeniu działań wojennych

</doc>
<doc id="2221936" url="https://pl.wikipedia.org/wiki?curid=2221936" title="HMS Token">
HMS Token

HMS Token (P328) – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P328 w stoczni Portsmouth Dockyard. Zwodowano go 19 marca 1943. Jak dotychczas był jedynym okrętem Royal Navy noszącym nazwę „Token”.
Okręt wszedł do służby po zakończeniu II wojny światowej i prowadził relatywnie spokojną służbę w marynarce. Złomowany w Cairn Ryan w marcu 1970.

</doc>
<doc id="2221937" url="https://pl.wikipedia.org/wiki?curid=2221937" title="HMS Tireless (1943)">
HMS Tireless (1943)

HMS Tireless (P327) – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany w ramach programu wojennego z 1941 w stoczni Portsmouth Dockyard. Jego stępkę położono 30 października 1941. Zwodowano go 19 marca 1943, a budowę zakończono 18 kwietnia 1945. Był pierwszym okrętem Royal Navy noszącym nazwę „Tireless”.
Okręt wszedł do służby po zakończeniu głównych walk II wojny światowej na wodach europejskich i prowadził relatywnie spokojną służbę w marynarce. Pozostawał w służbie do sierpnia 1963, gdy został umieszczony na liście jednostek na sprzedaż. Złomowany w 1968.

</doc>
<doc id="2221938" url="https://pl.wikipedia.org/wiki?curid=2221938" title="HMS Thule">
HMS Thule

HMS Thule (P325) - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P325 w stoczni Devonport Dockyard. Zwodowano go 22 października 1942. Jak dotychczas był jedynym okrętem Royal Navy noszącym nazwę „Thule” pochodzącej od nazwy wyspy Thule.
Służba.
Okręt służył na Dalekim Wschodzie przez większość służby wojennej. Zatopił tam trzynaście dżonek, dwie inne jednostki i pięć sampanów ogniem artyleryjskim w Cieśninie Malacca w ciągu dwunastu dni pomiędzy 17 a 29 grudnia 1944. Zaatakował także okręt podwodny, prawdopodobnie japoński Ro-113, i prawie na pewno by go zatopił, ale brytyjska torpeda wybuchła przedwcześnie i cel uciekł bez szkód. Okręt zatopił kolejne pięć jednostek żaglowych i trzy kabotażowce oraz położył wiele min.
Przetrwał wojnę i był dalej w służbie. Sprzedany na złom w Inverkeithing 14 września 1964. Jego pierwszy dowódca Alastair Mars napisał książkę „HMS Thule Intercepts” opisującą operacje okrętu od wejścia do służby w Szkocji do końca wojny na wodach Australii.

</doc>
<doc id="2221939" url="https://pl.wikipedia.org/wiki?curid=2221939" title="HMS Thorough">
HMS Thorough

HMS Thorough (P324) - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P324 w stoczni Vickers-Armstrongs w Barrow. Zwodowano go 30 października 1943. Jak dotychczas był jedynym okrętem Royal Navy noszącym nazwę „Thorough”.
Służba.
Okręt przez większość wojny służył na Dalekim Wschodzie, gdzie zatopił siedem japońskich żaglowców, siedem kabotażowców, mały japoński statek, barkę, małą kanonierkę, trawler i malezyjski żaglowiec „Palange”. W sierpniu 1945, wraz z HMS „Taciturn”, atakował japońską żeglugę i cele nabrzeżne w pobliżu północnego wybrzeża Bali. Zatopił tam ogniem artyleryjskim japoński kabotażowiec i żaglowiec.
Przetrwał wojnę i był dalej w służbie. Złomowany w Dunston nad rzeką Tyne 29 czerwca 1962.

</doc>
<doc id="2221940" url="https://pl.wikipedia.org/wiki?curid=2221940" title="HMS Thermopylae">
HMS Thermopylae

HMS Thermopylae (P355) – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany w stoczni Chatham Dockyard. Jego stępkę położono 26 października a zwodowano go 27 czerwca 1945. Jak dotychczas był jedynym okrętem Royal Navy noszącym nazwę „Thermopylae”, pochodzącą od znanej bitwy.
Okręt wszedł do służby po zakończeniu II wojny światowej i prowadził relatywnie spokojną służbę w marynarce. Na początku był przydzielony do 3 Flotylli bazującej w Holy Loch. 15 czerwca 1953 r. okręt uczestniczył w paradzie floty w Spithead z okazji koronacji królowej Elżbiety II.
Pozostawał w służbie do grudnia 1968, gdy został umieszczony na liście jednostek na sprzedaż. Zezłomowany w Troon w 1971.

</doc>
<doc id="2221941" url="https://pl.wikipedia.org/wiki?curid=2221941" title="HMS Teredo">
HMS Teredo

HMS Teredo (P338) - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P338 w stoczniach Vickers-Armstrongs w Barrow i John Brown &amp; Company w Clydebank. Zwodowano go 27 kwietnia 1945. Jak dotychczas był jedynym okrętem Royal Navy noszącym nazwę „Teredo”.
Okręt wszedł do służby po zakończeniu II wojny światowej i prowadził relatywnie spokojną służbę w marynarce. Zezłomowany w Briton Ferry 5 czerwca 1965.

</doc>
<doc id="2221942" url="https://pl.wikipedia.org/wiki?curid=2221942" title="HMS Templar">
HMS Templar

HMS Templar (P316) - brytyjski okręt podwodny należący do trzeciej grupy jednostek typu "T". Został zbudowany jako P316 w Vickers-Armstrongs w Barrow. Zwodowano go 26 października 1942 roku. Jak dotychczas był jedynym okrętem Royal Navy noszącym nazwę „Templar”.
Służba.
„Templar” przez większość służby wojennej operował na Dalekim Wschodzie. W styczniu 1944 roku w cieśninie Malakka storpedował i uszkodził krążownik lekki „Kitakami”. 16 lipca 1944 roku na północ od Sumatry nieskutecznie atakował niemiecki okręt podwodny U-1062.
Okręt przetrwał wojnę i pozostał w służbie, uczestniczył m.in. w operacji Deadlight - zatapianiu zdobycznych U-Bootów. Został użyty jako okręt-cel w Loch Striven (Szkocja) w 1954 roku. Podniesiony z dna 4 grudnia 1958 roku, 19 lipca 1959 roku dotarł do Troon (Szkocja) w celu zezłomowania.

</doc>
<doc id="2221943" url="https://pl.wikipedia.org/wiki?curid=2221943" title="HMS Telemachus (1943)">
HMS Telemachus (1943)

HMS Telemachus (P321) - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P321 w stoczni Vickers-Armstrongs w Barrow. Zwodowano go 19 czerwca 1943. Był drugim okrętem Royal Navy noszącym nazwę „Telemachus”.
Służba.
„Telemachus” przez większość swojej wojny służył na Dalekim Wschodzie; dotarł w ten rejon w lipcu 1944. Najbardziej znaczącym momentem działalności wojennej było zatopienie japońskiego okrętu podwodnego I-166.
Przetrwał wojnę i pozostał w służbie na Dalekim Wschodzie. Wrócił do Wielkiej Brytanii w grudniu 1959 r. Złomowany w Charlestown 28 sierpnia 1961.

</doc>
<doc id="2221945" url="https://pl.wikipedia.org/wiki?curid=2221945" title="Hr. Ms. Tijgerhaai (1944)">
Hr. Ms. Tijgerhaai (1944)

Hr. Ms. Tijgerhaai (P336) – holenderski okręt podwodny należący do trzeciej grupy brytyjskich okrętów podwodnych typu "T" (typ "Zwaardvisch"). Został zbudowany jako brytyjski HMS Tarn (P326) w stoczni Vickers-Armstrongs w Barrow, ale nigdy nie wszedł do służby pod tą nazwą. Byłby jedynym okrętem Royal Navy noszącym nazwę „Tarn”.
Służba.
Stępkę okrętu położono 12 czerwca 1943 i zwodowano go 29 listopada 1944. Nie wszedł do służby w Royal Navy – został przekazany Królewskiej Marynarce Wojennej Holandii. Wszedł do służby 28 marca 1945. Otrzymał nazwę „Tijgerhaai” (rekin tygrysi).
„Tijgerhaai” wszedł do służby, gdy wojna morska w Europie dogasała i spędził większość 1945 roku na próbach. Miał relatywnie spokojną służbę. Jednym z wyróżniających się momentów było zatonięcie po awarii torpedy. 19 października 1955 okręt wszedł na mieliznę w Weymouth Bay i musiał być ściągnięty przez holowniki. Został wycofany ze służby 11 grudnia 1964 i sprzedany na złom 5 listopada 1965.

</doc>
<doc id="2221946" url="https://pl.wikipedia.org/wiki?curid=2221946" title="HMS Tantivy">
HMS Tantivy

HMS Tantivy (P319) - brytyjski okręt podwodny należący do trzeciej grupy okrętów podwodnych typu "T". Został zbudowany jako P319 w stoczniach Vickers-Armstrongs w Barrow i John Brown &amp; Company w Clydebank. Zwodowano go 6 kwietnia 1943. Jak dotychczas był jedynym okrętem Royal Navy noszącym nazwę „Tantivy”.
Służba.
„Tantivy” służył na Dalekim Wschodzie przez większość swojej służby wojennej. Zatopił tam syjamski żaglowiec i japońskie: statek handlowy „Shiretoko Maru”, statek komunikacyjny „No. 137”, barkę „No. 136”, motorowo-żaglowy statek „Tachibana Maru No. 47”, holownik, dwa kabotażowce, żaglowiec, małe jednostki „Chokyu Maru No. 2”, „Takasago Maru No. 3” i „Otori Maru” oraz dwanaście małych jednostek. Postawił także wiele min.
Przetrwał wojnę i był dalej w służbie. Wziął udział w operacji Deadlight – powojennym niszczeniu U-Bootów. Zatopiony jako okręt-cel w Cromarty Firth w 1951.

</doc>
<doc id="2221947" url="https://pl.wikipedia.org/wiki?curid=2221947" title="HMS Talent (1945)">
HMS Talent (1945)

HMS Talent (P337) – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P337 w stoczni Vickers-Armstrongs w Barrow. Zwodowano go 29 lipca 1942. Nosił wcześniej nazwę "Tasman", ale zmieniono ją, ponieważ poprzedni HMS "Talent" został przekazany Królewskiej Marynarce Wojennej Holandii.
Służba.
"Talent" miał krótką, ale obfitującą w zdarzenia karierę. 15 grudnia 1954 został zalany i wyrzucony z suchego doku w Chatham Dockyard, gdy brama suchego doku została otworzona. Ciężka mgła, noc i wysokie fale opóźniły akcję poszukiwawczo ratowniczą. Został odnaleziony dopiero następnego dnia, gdy stało się jasne, że wypadek spowodował śmierć czterech osób. Wyremontowany w 1955. 
Został uszkodzony w kolizji, gdy zanurzał się w pobliżu Isle of Wight 8 maja 1956. "Talent" został później użyty do miesięcznego rejsu, gdy zawijał do portów południowej i wschodniej Anglii w październiku 1960. Został wtedy odwiedzony przez ponad 33 000 ludzi.
Przeszedł remont na Malcie pomiędzy końcem 1960 a początkiem 1961. Służył następnie na Morzu Śródziemnym. Wrócił na Wyspy Brytyjskie w maju 1962 i został wycofany ze służby w 1966. Zezłomowany w Troon 1 lutego 1970.

</doc>
<doc id="2221948" url="https://pl.wikipedia.org/wiki?curid=2221948" title="HMS Tactician (1942)">
HMS Tactician (1942)

HMS Tactician (P314) - brytyjski okręt podwodny należący do trzeciej grupy okrętów podwodnych typu "T". Został zbudowany jako P314 w stoczni Vickers-Armstrongs w Barrow. Zwodowano go 29 lipca 1942. 
Służba.
„Tactician” służył na Morzy Śródziemnym i Dalekim Wschodzie przez okres wojny. W czasie operacji przeciw Włochom zatopił pomocniczy okręt patrolowy V17 / „Pia” i żaglowiec „Bice”. Storpedował i uszkodził statek handlowy „Rosandra” w pobliżu wybrzeży Albanii. Jednostka zatonęła następnego dnia. Uczestniczył w operacjach morskich podczas lądowania na Sycylii w lipcu 1943.
Przeniesiony we wrześniu 1943 w skład Brytyjskiej Floty Wschodniej na Ocean Indyjski, bazując w Trincomalee. Głównie patrolował u wybrzeży Birmy, Malajów i Andamanów, wysadzając też grupy rozpoznawcze na okupowany brzeg. Podczas ataków lotnictwa pokładowego na Sabang (operacja Cockpit) w kwietniu 1944 pełnił zadania ratownictwa lotniczego na trasie, ocalając jednego pilota. W maju okręt stawiał miny w cieśninie Malaka (operacja ML06) i zatopił japońską dżonkę ogniem z działa. Dowódcą był kmdr ppor. A.F. Collett.
Przetrwał wojnę i pozostawał dalej w służbie. Złomowany w Newport 6 grudnia 1963.

</doc>
<doc id="2221949" url="https://pl.wikipedia.org/wiki?curid=2221949" title="HMS Taciturn">
HMS Taciturn

HMS Taciturn (P314) - brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P314 w stoczniach Vickers-Armstrongs w Barrow i Bellis and Morcom Ltd. Zwodowano go 7 czerwca 1944. Jak dotychczas był jedynym okrętem Royal Navy noszącym nazwę „Taciturn”.
Służba.
Służył na Dalekim Wschodzie przez większość swojej służby wojennej. Zatopił tam hulk będący stacją ostrzegania przeciwlotniczego (był to kadłub podniesionego holenderskiego okrętu podwodnego „K XVIII”), pomocniczy ścigacz okrętów podwodnych „Cha 105” i żaglowiec. 1 sierpnia 1945 „Taciturn” w towarzystwie HMS „Thorough” atakował japońską żeglugę i instalacje brzegowe na północnym wybrzeżu Bali. Zatopił dwa żaglowce ogniem artyleryjskim.
Przetrwał wojnę i pozostał w służbie. Był pierwszą jednostką, która przeszła ulepszenie do typu "Super T". Zezłomowany w Briton Ferry 8 sierpnia 1971.

</doc>
<doc id="2221950" url="https://pl.wikipedia.org/wiki?curid=2221950" title="HMS Trusty (1941)">
HMS Trusty (1941)

HMS Trusty (N45) – brytyjski okręt podwodny należący do brytyjskich okrętów podwodnych typu "T". Został zbudowany w stoczni Vickers-Armstrongs, Barrow. Zwodowano go w marcu 1941.
Służba.
„Trusty” służył na Morzu Śródziemnym i Dalekim Wschodzie w czasie wojny. Zatopił włoski statek handlowy „Eridano” w grudniu 1941. Przydzielony na Pacyfik zatopił japoński statek handlowy „Toyohashi Maru” i uszkodził transportowiec wojska „Columbia Maru”.
Przetrwał wojnę i był dalej w służbie. Sprzedany na złom w styczniu 1947. Zezłomowany w Milford Haven w lipcu 1947.

</doc>
<doc id="2221951" url="https://pl.wikipedia.org/wiki?curid=2221951" title="HMS Traveller (1941)">
HMS Traveller (1941)

HMS Traveller (N48) – brytyjski okręt podwodny należący do brytyjskich okrętów podwodnych typu "T". Został zbudowany w stoczni Scotts w Greenock. Zwodowano go w sierpniu 1941.
Służba.
„Traveller” służył na Morzu Śródziemnym przez większość swojej służby wojennej. W większości ataków nie odniósł sukcesów. Zatopił włoski statek handlowy „Albachiara”, ale nie trafił małego lekkiego krążownika „Cattaro”, tankowca „Proserpina” (ex. francuskiego „Beauce”) i torpedowców „Castore” i „Ciclone”. Zgłosił także atak na dwa niezidentyfikowane okręty podwodne.
„Traveller” opuścił Maltę 28 listopada 1942 na patrol w Zatoce Taranto. Przeprowadził zwiad w porcie w Taranto przy użyciu żywej torpedy Chariot (operacja "Portcullis"). Okręt podwodny nie powrócił z rejsu i został zgłoszony jako opóźniony 12 grudnia. Prawdopodobnie wszedł na minę 4 grudnia (lub w pobliżu tej daty).

</doc>
<doc id="2221956" url="https://pl.wikipedia.org/wiki?curid=2221956" title="Commercial Pilot License">
Commercial Pilot License



</doc>
<doc id="2221957" url="https://pl.wikipedia.org/wiki?curid=2221957" title="Astonia australiensis">
Astonia australiensis

Astonia australiensis (Aston) S.W.L.Jacobs – gatunek słodkowodnych roślin błotnopączkowych z monotypowego rodzaju "Astonia" z rodziny żabieńcowatych, endemiczny dla Półwyspu Jork w australijskim stanie Queensland.
Nazwa rodzaju została nadana na cześć Helen Aston, odkrywczyni bazonimu tego gatunku. Epitet gatunkowy odnosi się do miejsca jego występowania.
Systematyka.
Według Angiosperm Phylogeny Website (aktualizowany system APG III z 2009) gatunek należy do monotypowego rodzaju "Astonia", zaliczanego do rodziny żabieńcowatych ("Alismataceae "), która należy do rzędu żabieńcowców ("Alismatales"). Jest kladem siostrzanym rodzaju "Wiesneria".

</doc>
<doc id="2221958" url="https://pl.wikipedia.org/wiki?curid=2221958" title="HNLMS Tijgerhaai (P336)">
HNLMS Tijgerhaai (P336)



</doc>
<doc id="2221960" url="https://pl.wikipedia.org/wiki?curid=2221960" title="HMS Tarn (P326)">
HMS Tarn (P326)



</doc>
<doc id="2221965" url="https://pl.wikipedia.org/wiki?curid=2221965" title="Turak liliowoczuby">
Turak liliowoczuby

Turak liliowoczuby, turako lilioczuby ("Tauraco hartlaubi") – gatunek średniej wielkości ptaka z rodziny turakowatych (Musophagidae). Występuje w Afryce Wschodniej – Kenii, wschodniej Ugandzie i północnej Tanzanii. Monotypowy. Nie jest zagrożony wyginięciem. Charakterystyczne dla tego i kilku spokrewnionych z nim gatunków jest występowanie w piórach unikatowych barwników: zielonej turakowerdyny i czerwonej turacyny, której nie mają prawie żadne inne zwierzęta. Ze wszystkich gatunków turakowatych turak liliowoczuby najlepiej znosi niewolę i obecność człowieka, przez co jest najchętniej hodowanym ptakiem z tej rodziny.
Gatunek podobny z wyglądu do turaka białouchego, z którym jest łączony w jeden nadgatunek. Upierzenie kolorowe: spód tułowia, grzbiet i szyja zielone, pokrywy skrzydłowe i ogon fioletowe, lotki czerwone (widoczne w locie), czub niebieskoczarny, przed i za okiem białe miejsca. Jasny dziób ma czerwony koniec. Skrzydła dość krótkie, zaokrąglone, ogon długi. Charakterystyczny, donośny głos turaka przypomina ochrypłe szczekanie.
Długość ciała 40–44 cm, długość skrzydła 15,5–18 cm, masa ciała 195–275 g.

</doc>
<doc id="2221966" url="https://pl.wikipedia.org/wiki?curid=2221966" title="Dániel Varga">
Dániel Varga

Dániel Rudolf Varga (ur. 25 września 1983) - węgierski piłkarz wodny. Złoty medalista olimpijski z Pekinu.
Igrzyska w 2008 były jego jedyną olimpiadą. W turnieju zdobył osiem bramek w siedmiu spotkaniach. Był wicemistrzem świata w 2005 oraz 2007, srebrnym (2006) i brązowym (2008) medalistą mistrzostw Europy. Sukcesy odnosił także w rozgrywkach juniorskich. Z Vasasem, którym występował w latach 2001-2010, był mistrzem Węgier, obecnie występuje w chorwackiej Rijece.

</doc>
<doc id="2221967" url="https://pl.wikipedia.org/wiki?curid=2221967" title="Daniel Varga">
Daniel Varga



</doc>
<doc id="2221968" url="https://pl.wikipedia.org/wiki?curid=2221968" title="Demokratyczna Republika Konga na Letnich Igrzyskach Olimpijskich 2004">
Demokratyczna Republika Konga na Letnich Igrzyskach Olimpijskich 2004

Demokratyczną Republikę Konga na Letnich Igrzyskach Olimpijskich 2004 reprezentowało 4 sportowców.
Skład kadry.
Lekkoatletyka.
Mężczyźni:
Kobiety:

</doc>
<doc id="2221970" url="https://pl.wikipedia.org/wiki?curid=2221970" title="Eerste klasse (1921/1922)">
Eerste klasse (1921/1922)

Eerste klasse (1921/1922) był 22. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Daring Bruksela. Nowym mistrzem Belgii został zespół Beerschot AC.
Baraż o mistrzostwo.
Zespół Beerschot AC został mistrzem Belgii.

</doc>
<doc id="2221971" url="https://pl.wikipedia.org/wiki?curid=2221971" title="MacSoft">
MacSoft

MacSoft – amerykański wydawca i producent gier komputerowych z siedzibą w Stanach Zjednoczonych w Plymouth (Minnesota). Firma została założona w 1993 roku.
Wydane gry.
Źródło: "Mobygames"
Dystrybuowane gry.
Źródło: "Mobygames"
Skonwertowane gry.
Źródło: "Mobygames"

</doc>
<doc id="2221972" url="https://pl.wikipedia.org/wiki?curid=2221972" title="Szparnicowce">
Szparnicowce

Szparnicowce ("Schizaeales") – rząd paproci obejmujący 3 rodziny (w tym 2 monotypowe), 4 rodzaje i ponad 155 gatunków (z czego ponad 100 z rodzaju splątka "Anemia"). W niektórych ujęciach należące tu rodzaje łączone są w jedną rodzinę szparnicowatych "Schizaeaceae". Występują w całej strefie międzyzwrotnikowej. U zaliczanych tu paproci charakterystyczne jest brzeżne umieszczenie zarodni, które umieszczone są zwykle na trzoneczkach i pękają podłużną szparą po jednoczesnym dojrzeniu.
Systematyka.
Rząd w obrębie paproci stanowiący grupę siostrzaną dla kladu obejmującego rzędy: olbrzymkowce, salwiniowce i paprotkowce. 
W obrębie rzędu wyróżnia się trzy rodziny, spośród których klad bazalny stanowią wężówkowate:

</doc>
<doc id="2221973" url="https://pl.wikipedia.org/wiki?curid=2221973" title="Schizaeales">
Schizaeales



</doc>
<doc id="2221975" url="https://pl.wikipedia.org/wiki?curid=2221975" title="Parafia św. Jerzego w Trumbull">
Parafia św. Jerzego w Trumbull

Parafia św. Jerzego – parafia prawosławna w Trumbull. Jedna z czterech parafii tworzących dekanat Środkowego Atlantyku Archidiecezji Albańskiej Kościoła Prawosławnego w Ameryce.
Jest to etnicznie albańska placówka duszpasterska, uformowana przez albańskich emigrantów na przełomie XIX i XX stulecia. Jej obecna świątynia została konsekrowana w 1980, powstała w obiekcie wzniesionym ze składek parafian. Wcześniej nabożeństwa odbywały się w różnych pomieszczeniach.

</doc>
<doc id="2221977" url="https://pl.wikipedia.org/wiki?curid=2221977" title="Mauzoleum Żydów Bojowników o Niepodległość Polski w Warszawie">
Mauzoleum Żydów Bojowników o Niepodległość Polski w Warszawie

Mauzoleum Żydów Bojowników o Niepodległość Polski w Warszawie – budowla w pierwszej kwaterze cmentarza żydowskiego na Woli w Warszawie, mająca stanowić upamiętnienie Żydów, którzy walczyli o niepodległość Polski. 
Historia.
Idea wzniesienia mauzoleum, w którym czczono by pamięć i chowano poległych i zmarłych żydowskich powstańców kościuszkowskich, żołnierzy napoleońskich, powstańców listopadowych, powstańców styczniowych, żołnierzy I wojny światowej i żołnierzy Wojska Polskiego walczących w wojnach z Rosją Sowiecką i innymi państwami po zakończeniu Wielkiej Wojny narodził się w 1938 we władzach warszawskiej gminy żydowskiej. Jako bezpośredniego pomysłodawcę wskazuje się Maurycego Mayzla, będącego wówczas przewodniczącym gminy żydowskiej. W pierwotnym zamyśle planowanego mauzoleum, którego autorstwo jest nieznane, w wyjątkowy sposób planowano uczcić pamięć Berka Joselewicza i Henryka Wohla. Ostatecznie komisja powołana przez przewodniczącego Mayzla wyłoniła Marcina Weinfelda jako projektanta mauzoleum. Przedstawił on projekt różniący się od wcześniejszych pomysłów, który jednak zyskał aprobatę władz gminy. Budowa rozpoczęła się w 1939. W celu wzniesienia mauzoleum usunięto nagrobki w najstarszej części cmentarza i złożono je na pryzmę, zaś w ich miejscu utworzono nasyp ziemny. Następnie rozpoczęto wznoszenie betonowo-ceglanej konstrukcji. Wybuch II wojny światowej przerwał prace, a po zakończeniu wojny do nich nie powrócono. W latach 90. XX wieku poustawiano pionowo ocalałe nagrobki pochodzące z początku XIX wieku i częstokroć bogato rzeźbione, w tym Natana Glücksberga. Na terenie zajętym przez nieukończoną konstrukcję nie odbywały się pochówki.
Opis.
Na początku 2019 rozpoczęły się prace, których celem było ukończenie budowy mauzoleum według przedwojennego projektu Weinfelda, którego adaptację wykonał architekt Witold Sztorc. Prace, finansowane przez Fundację Dziedzictwa Kulturowego przy wsparciu Fundacji PKO Banku Polskiego, zakończono do listopada 2019. Z terenu mauzoleum usunięto złożone tam wtórnie macewy, ale pozostawiono dwa nagrobki, które znajdowały się w swoich pierwotnych miejscach: rodziny Tytelmanów z XIX w. oraz adwokata i porucznika rezerwy Adama Markusa Lewińskiego, poległego w 1939 w walkach pod Mławą. Poza nimi w mauzoleum nie ma innych grobów. Teren wysypano kamieniami symbolizującymi pamięć. Ponad nim góruje pomnik z piaskowca ozdobiony płaskorzeźbą orła legionowego z Gwiazdą Dawida na tarczy.

</doc>
<doc id="2221978" url="https://pl.wikipedia.org/wiki?curid=2221978" title="Denes Varga">
Denes Varga



</doc>
<doc id="2221979" url="https://pl.wikipedia.org/wiki?curid=2221979" title="Dénes Varga">
Dénes Varga

Dénes Andor Varga (ur. 29 marca 1987) – węgierski piłkarz wodny. Złoty medalista olimpijski z Pekinu.
Igrzyska w 2008 były jego jedyną olimpiadą. W turnieju zdobył dziesięć bramek w siedmiu spotkaniach. Był srebrnym (2006) i brązowym (2008) medalistą mistrzostw Europy.

</doc>
<doc id="2221982" url="https://pl.wikipedia.org/wiki?curid=2221982" title="Parafia św. Jana Chrzciciela w Bostonie">
Parafia św. Jana Chrzciciela w Bostonie

Parafia św. Jana Chrzciciela – parafia prawosławna w Bostonie. Jedna z pięciu parafii tworzących dekanat Massachusetts Archidiecezji Albańskiej Kościoła Prawosławnego w Ameryce.
Parafia powstała w 1936. W pierwszych latach jej istnienia nabożeństwa odbywały się w różnych pomieszczeniach; od wiosny 1948 funkcję cerkwi pełni zaadaptowany budynek dawnego kościoła episkopalnego św. Mateusza. Od 1970 jest to jedna z placówek duszpasterskich Archidiecezji Albańskiej.

</doc>
<doc id="2221986" url="https://pl.wikipedia.org/wiki?curid=2221986" title="Burnatia enneandra">
Burnatia enneandra

Burnatia enneandra Micheli – gatunek słodkowodnych roślin błotnopączkowych z monotypowego rodzaju "Burnatia" z rodziny żabieńcowatych, występujący w tropikalnej i południowej Afryce.

</doc>
<doc id="2221991" url="https://pl.wikipedia.org/wiki?curid=2221991" title="Parafia Zwiastowania w Natick">
Parafia Zwiastowania w Natick

Parafia Zwiastowania – parafia prawosławna w Natick. Jedna z pięciu parafii tworzących dekanat Massachusetts Archidiecezji Albańskiej Kościoła Prawosławnego w Ameryce.
Parafia powstała w 1919; jest to placówka duszpasterska o charakterze etnicznie albańskim, prowadzona jest przy niej szkoła niedzielna.

</doc>
<doc id="2221992" url="https://pl.wikipedia.org/wiki?curid=2221992" title="Dominika na Letnich Igrzyskach Olimpijskich 2004">
Dominika na Letnich Igrzyskach Olimpijskich 2004

Dominikę na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Mężczyźni:
Kobiety:

</doc>
<doc id="2221996" url="https://pl.wikipedia.org/wiki?curid=2221996" title="Park Zdrojowy w Kudowie-Zdroju">
Park Zdrojowy w Kudowie-Zdroju

Park Zdrojowy w Kudowie-Zdroju – zabytkowy park zdrojowy o powierzchni 12,97 ha, położony jest w centralnej części uzdrowiskowego miasta Kudowa-Zdrój, między ulicami: Moniuszki, Zdrojowa, al. Jana Pawła II, z przyległą Górą Parkową. Założenie powstało w XVIII wieku, a w następnym stuleciu zostało powiększone.
Fizjografia.
Najstarszą i najbardziej reprezentacyjną częścią jest Park Centralny. Oś założenia stanowi główna promenada mająca swój początek w okolicach pijalni, gdzie znajduje się bogactwo ciekawej roślinności. Wszystkie części parku urozmaicone są licznymi ścieżkami i alejkami. Na obszarze parku Zdrojowego oraz wzdłuż głównej promenady spacerowej znajdują się najważniejsze obiekty architektoniczne: „Zameczek”, „Polonia”, muszla koncertowa, podświetlana fontanna, pijalnia oraz dawna hala spacerowa, czyli otwarta konstrukcja żeliwna, zwana dziś „Teatrem Pod Blachą”, gdzie często odbywają się koncerty muzyki uzdrowiskowej oraz sąsiadujący z nią teatr Zdrojowy. Od zachodu park zamknięty jest okazałym stawem. Lata 20. XX wieku uważane są za lata świetności parku. Jego niedawna renowacja przywróciła mu właśnie ówczesny, znany z rycin, obrazów i starych fotografii wygląd. Obecnie w części parku trwają prace renowacyjne przywracające stan z lat 20. XX wieku.
Historia.
Park został założony pod koniec XVIII wieku przez barona von Stillfrieda w 1787, w miejscu wypływania źródeł mineralnych u podnóża Góry Parkowej. W początkowych latach XIX wieku park został powiększony. Założenie Parku Zdrojowego zaprojektowano na wzór parków angielskich. 
Dawniejszy dom gościnny dla kuracjuszy „Zameczek”, obecnie sanatorium, został wzniesiony w 1772. 
Dawny dom zdrojowy, obecnie Sanatorium Polonia, w którym znajduje się teatr Zdrojowy, wybudowano w 1905 jako tzw. Książęcy Dwór. 
Monumentalna Pijalnia Wód z początku XX w. to półkolisty budynek, nawiązujący do stylistyki barokowej i secesyjnej. Pijalnia jest połączona z dużą, otwartą, żeliwną halą spacerową. Pod nią przebiega główna aleja parkowa i mieszczą się Nowe Łazienki. Wnętrze pijalni zdobią malowidła węgierskiego malarza Arpada Molnara, ukazujące stary zdrój oraz Dolny Śląsk z początku XX wieku.
Przyroda.
Drzewostan parkowy tworzą wszystkie znane gatunki drzew oraz okazy drzew egzotycznych pochodzących z Ameryki Północnej i Bliskiego Wschodu, które naturalnie nie rosną w Polsce. Różnorodność parku podkreślają drzewa w odmianach rzadszych i ozdobnych. Wiele jest cennych okazów mających status pomników przyrody: świerk sudecki, najpiękniejszy buk purpurowy liczący ponad 200 lat oraz najstarsze drzewo w parku, jesion wyniosły liczący około 300 lat. Roślinność parku jest bogata i zróżnicowana, obfituje w agawy, kaktusy, opuncje, draceny, saganowce i rododendrony. Ozdobą kudowskiego parku w sezonie letnim są okazałe palmy, ustawione wzdłuż głównej alei, prowadzącej do stawu zdrojowego, oraz piękne kwiatowe dywany układane każdej wiosny.
Linki zewnętrzne.
Park Zdrojowy w Kudowie

</doc>
<doc id="2222000" url="https://pl.wikipedia.org/wiki?curid=2222000" title="Dżibuti na Letnich Igrzyskach Olimpijskich 2004">
Dżibuti na Letnich Igrzyskach Olimpijskich 2004

Dżibuti na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Mężczyźni:
Kobiety:

</doc>
<doc id="2222001" url="https://pl.wikipedia.org/wiki?curid=2222001" title="Parafia Świętych Piotra i Pawła w Filadelfii">
Parafia Świętych Piotra i Pawła w Filadelfii

Parafia Świętych Piotra i Pawła – parafia prawosławna w Filadelfii. Jedna z czterech parafii tworzących dekanat Środkowego Atlantyku Archidiecezji Albańskiej Kościoła Prawosławnego w Ameryce.
Parafia powstała w 1915. Jest to etnicznie albańska placówka duszpasterska. Od 1943 w liturgii częściowo używany jest w niej język angielski. Przy parafii prowadzone są kursy historii Kościoła prawosławnego oraz szkoła niedzielna.

</doc>
<doc id="2222003" url="https://pl.wikipedia.org/wiki?curid=2222003" title="Sold Out Software">
Sold Out Software

Sold Out Software – brytyjski wydawca gier komputerowych z siedzibą w Wielkiej Brytanii. Firma została założona w 1997 roku, wydała ponad 450 gier, m.in. "Cezar III", "Black &amp; White", ', "Tomb Raider", ', "Dungeon Keeper 2", "Warzone 2100", "Mafia", "" i "Driver" w edycji "Sold Out".
Obecnie firma Sold Out Software jest własnością Mastertronic.

</doc>
<doc id="2222006" url="https://pl.wikipedia.org/wiki?curid=2222006" title="Parafia św. Jana Chryzostoma w Filadelfii">
Parafia św. Jana Chryzostoma w Filadelfii

Parafia św. Jana Chryzostoma – parafia prawosławna w Filadelfii, jedna z czterech parafii tworzących dekanat Środkowego Atlantyku Archidiecezji Albańskiej Kościoła Prawosławnego w Ameryce.
Parafia powstała w 1931. Jest to etnicznie albańska placówka duszpasterska. Cerkiew parafialna mieści się w dawnym budynku Kościoła episkopalnego pod wezwaniem Objawienia Pańskiego. Współcześnie wspólnotę parafialną tworzy ok. 200 rodzin.

</doc>
<doc id="2222007" url="https://pl.wikipedia.org/wiki?curid=2222007" title="Senhit">
Senhit

Senhit Zadik Zadik, znana również jako Senhit (dawna pisownia Senit) (ur. 1 października 1979 w Bolonii) – włoska piosenkarka popowa.
Dwukrotna reprezentantka San Marino w Konkursie Piosenki Eurowizji (2011 i 2021).
Życiorys.
Jej rodzice pochodzą z Erytrei. Karierę muzyczną rozpoczęła 1999 występami w musicalu "Fame" w reżyserii Andreasa Koeneche’a, w latach 2001–2002 grała w spektaklu "Król Lew", wyprodukowanym przez Walt Disney w Niemczech i wyreżyserowanym przez Julie Taymor.
W 2005 podpisała kontrakt z wytwórnią muzyczną Panini Interactive, pod której szyldem wydała single „La mia città è cambiata”, „La cosa giusta” i „In mio potere”, a w 2006 – debiutancki album studyjny pt. "Senit". W 2007 wydała drugi album pt. "Un tesoro è necessariamente nascosto", którą promowała singlem „La faccia che ho”, a także wystąpiła jako support przed koncertem otwarcia trasy koncertowej Zucchero pt. "Fly Tour 2007".
W maju 2009 wydała trzeci album studyjny pt. "So High", który nagrała w Los Angeles we współpracy z perkusistą Michaelem Bakerem. W czerwcu wystąpiła podczas koncertu charytatywnego "Amiche Per l’Abruzzo", w trakcie którego zaśpiewała u boku artystów, takich jak Laura Pausini, Gianna Nannini czy Fiorella Mannoia. Ponad milion euro zebrane podczas koncertu zostało przeznaczone na pomoc ofiarom trzęsienia ziemi w Aquili. W listopadzie została prowadzącą program telewizyjny "Urban Charts" na kanale HipHopTV. W grudniu zrealizowała teledysk do singla „Party on the Dance Floor”, który nakręciła w Stanach Zjednoczonych razem z reżyserami Marco Bellonem i Giovannim Consonnim, fotografem George’em Lyonem i producentem Chrisem Fosterem. W 2011 została wybrana wewnętrznie przez telewizję San Marino RTV na reprezentantkę San Marino z utworem „Stand By” w 56. Konkursie Piosenki Eurowizji. 12 maja zajęła 16. miejsce w pierwszym półfinale konkursu, przez co nie awansowała do finału. W czerwcu wydała singiel „Through the Rain”, a następnie dwa kolejne utwory: „AOK” (2012) i „One Stop Shop” (2013).
W 2014, goszcząc w programie "Domenica Live", zapowiedziała zmianę pseudonimu artystycznego na Senhit. W 2017 wydała singiel „Something on Your Mind” oraz epkę pt. "Hey Buddy". 
6 marca 2020 została ogłoszona reprezentantką San Marino w 65. Konkursie Piosenki Eurowizji organizowanym w Rotterdamie, jednak 18 marca konkurs został odwołany z powodu pandemii COVID-19. W maju wystąpiła w projekcie "Eurovision Home Concerts", a także potwierdzono, że będzie reprezentować San Marino z utworem „Adrenalina” podczas Konkursu Piosenki Eurowizji 2021. W lipcu rozpoczęła publikację teledysków z serii "Freaky Trip to Rotterdam", na której potrzeby nagrywała własne interpretacje eurowizyjnych przebojów. 15 kwietnia gościła w programie TVP1 "Jaka to melodia?"; nagrała wówczas swój występ do piosenki „Adrenalina”, a także wystąpiła w duecie z Rafałem Brzozowskim, z którym zaśpiewała przebój zespołu ABBA „Waterloo”. 20 maja 2021 wystąpiła jako pierwsza w kolejności startowej w drugim półfinale Eurowizji 2021 i z dziewiątego miejsca awansowała do rozgrywanego dwa dni później finału, w którym zajęła 22. miejsce po zdobyciu 50 pkt, w tym 13 pkt od telewidzów (21. miejsce) i 37 pkt od jurorów (18. miejsce). Podczas wszystkich koncertów na scenie towarzyszył jej Flo Rida.

</doc>
<doc id="2222010" url="https://pl.wikipedia.org/wiki?curid=2222010" title="Rybski">
Rybski



</doc>
<doc id="2222011" url="https://pl.wikipedia.org/wiki?curid=2222011" title="Ebrahim Sadegi">
Ebrahim Sadegi

Ebrahim Sadegi (per. ابراهیم صادقی, ur. 4 lutego 1979 w Karadżu) – irański piłkarz występujący na pozycji pomocnika.
Kariera piłkarska.
Ebrahim Sadegi w sezonie 1998/1999 występował w zespole Fajr Sepasi. Od 1999 jest zawodnikiem klubu Saipa Karadż. W sezonie 2006/2007 zdobył z tą drużyną mistrzostwo kraju, triumfując w rozgrywkach Pucharu Zatoki Perskiej.
Ebrahim Sadegi w 2007 zadebiutował w reprezentacji Iranu. W 2007 został powołany do kadry narodowej na Puchar Azji. W 2008 zwyciężył z drużyną narodową w Pucharze Azji Zachodniej.

</doc>
<doc id="2222015" url="https://pl.wikipedia.org/wiki?curid=2222015" title="4 Dywizjon Artylerii">
4 Dywizjon Artylerii

Dywizjony artylerii noszące numer „4”:
Wojska Polskiego:
Cesarskiej i królewskiej Armii:

</doc>
<doc id="2222019" url="https://pl.wikipedia.org/wiki?curid=2222019" title="Toro Rosso STR6">
Toro Rosso STR6

Toro Rosso STR6 – bolid teamu Scuderia Toro Rosso na sezon 2011. Bolid został zaprezentowany 1 lutego 2011 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="2222021" url="https://pl.wikipedia.org/wiki?curid=2222021" title="Benetton B196">
Benetton B196

Benetton B196 – bolid Formuły 1 zespołu Benetton używany w sezonie 1996.

</doc>
<doc id="2222023" url="https://pl.wikipedia.org/wiki?curid=2222023" title="Shū Kamo">
Shū Kamo

 – japoński piłkarz i trener, selekcjoner reprezentacji Japonii.
Kariera klubowa.
Shū Kamo podczas kariery piłkarskiej był zawodnikiem klubu Yanmar Diesel.
Kariera trenerska.
Większą część swojej kariery trenerskiej Kamo spędził w Nissan Motors (później zmienił nazwę na "Yokohama Flügels". W 1989 r. Nissan Motors wywalczył mistrzostwo Japonii. Ponadto, pięciokrotnie zdobył "Puchar Cesarza" w latach: 1983, 1985, 1988, 1989 i 1993.
W latach 1995-1997 Kamo prowadził reprezentację Japonii. W 1995 r. wystąpił z nią w drugiej edycji Pucharu Konfederacji, który nosił wtedy nazwę "Turnieju Króla Fahda". Na tym turnieju Japonia przegrała oba mecze grupowe: 0-3 z Nigerią i 1-5 z Argentyną. W 1996 r. prowadził Japonię w Pucharze Azji, na którym Japonia broniła tytułu mistrzowskiego. Na turnieju w Zjednoczonych Emiratach Arabskich Japonia wygrała wszystkie trzy mecze grupowe z: Syrią 2-1, Uzbekistanem 4-0 i Chinami 1-0. W ćwierćfinale przegrała 0-2 z Kuwejtem i odpadła z turnieju. W 1997 r. Kamo prowadził Japonię w eliminacjach Mistrzostw Świata 1998, w czasie których został zwolniony. Ostatnią pracą trenerską Kamo było prowadzenie Kyoto Purple Sanga, w latach 1999-2000.

</doc>
<doc id="2222024" url="https://pl.wikipedia.org/wiki?curid=2222024" title="Parafia Świętych Cyryla i Metodego w Granite City">
Parafia Świętych Cyryla i Metodego w Granite City

Parafia Świętych Cyryla i Metodego – parafia prawosławna w Granite City, w Diecezji Bułgarskiej Kościoła Prawosławnego w Ameryce.
Parafia powstała w 1979. Jest to etnicznie bułgarska placówka duszpasterska. Obecna cerkiew została wzniesiona w 1980. Współcześnie większość parafian to prawosławni konwertyci.

</doc>
<doc id="2222028" url="https://pl.wikipedia.org/wiki?curid=2222028" title="Ebrahim Sadeghi">
Ebrahim Sadeghi



</doc>
<doc id="2222033" url="https://pl.wikipedia.org/wiki?curid=2222033" title="TCM">
TCM



</doc>
<doc id="2222035" url="https://pl.wikipedia.org/wiki?curid=2222035" title="Wachlarzówka rdzawa">
Wachlarzówka rdzawa

Wachlarzówka rdzawa, wachlarzówka białosterna, wachlarzówka ruda ("Rhipidura rufifrons") – gatunek małego ptaka z rodziny wachlarzówek (Rhipiduridae). Zamieszkuje zalesione wschodnie obszary Australii, wschodnią część Indonezji oraz Wyspy Salomona i inne wyspy Oceanii. Osobniki zamieszkujące tereny wysunięte najbardziej na południe migrują w okresie chłodnym na północ, osiągając południową Nową Gwineę.
Systematyka.
Takson ten został po raz pierwszy sklasyfikowany przez brytyjskiego ornitologa Johna Lathama w roku 1801. Autor nadał gatunkowi nazwę "Muscicapa rufifrons", zaliczając go tym samym do muchołówek. Holotyp pochodził z Sydney w Australii. Obecnie wachlarzówka rdzawa jest umieszczana w rodzaju "Rhipidura" w rodzinie wachlarzówek.
Wachlarzówka rdzawa jest blisko spokrewniona z wachlarzówką maskową ("R. dryas") i wachlarzówką czerwonawą i ("R. semirubra"), często łączono je w jeden gatunek. Obecnie wyróżnia się około 19 podgatunków "R. rufifrons", niektóre z nich (zwykle "kubaryi" i/lub "melanolaema") przez część autorów bywają podnoszone do rangi gatunku.
Podgatunki i zasięg występowania.
Wachlarzówka rdzawa zamieszkuje w zależności od podgatunku:
Morfologia.
Upierzenie przeważająco szaroczarne, z rudym czołem, częściowo wierzchem i górną częścią ogona. Końcówki skrzydeł i ogona są ciemniejsze, przy czym sama krawędź ogona jest biała (stąd nazwa „białosterna”). Biały jest też spód ciała, choć na bieli odbija się czarna obróżka na szyi i ciemne kreski poniżej. Dziób otoczony jest szczecinką. Posiada niezwykle długi ogon, stanowiący ponad połowę długości ciała, którym w trakcie żerowania nieustannie wymachuje oraz rozkłada i składa niczym wachlarz. Jest niezwykle ruchliwym ptakiem.
Długość ciała: 14–17,5 cm, z czego większość stanowi ogon.
Masa ciała: 7,2–10 g
Status.
IUCN uznaje wachlarzówkę rdzawą za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako od rzadkiego po lokalnie bardzo pospolity. Trend liczebności populacji oceniany jest jako spadkowy. IUCN za osobne gatunki uznaje wachlarzówkę łuskowaną ("R. (r.) kubaryi") i wachlarzówkę białoczelną ("R. (r.) melanolaema"), oba te taksony również zalicza do kategorii najmniejszej troski.

</doc>
<doc id="2222038" url="https://pl.wikipedia.org/wiki?curid=2222038" title="Wachlarzówka ruda">
Wachlarzówka ruda



</doc>
<doc id="2222040" url="https://pl.wikipedia.org/wiki?curid=2222040" title="Parafia Świętych Cyryla i Metodego w Lorain">
Parafia Świętych Cyryla i Metodego w Lorain

Parafia Świętych Cyryla i Metodego – parafia prawosławna w Lorain, w Diecezji Bułgarskiej Kościoła Prawosławnego w Ameryce.
Parafia powstała w 1933. Jest to etnicznie bułgarska placówka duszpasterska. Obecna cerkiew została wzniesiona w latach dziewięćdziesiątych. Współcześnie większość parafian to prawosławni konwertyci.

</doc>
<doc id="2222041" url="https://pl.wikipedia.org/wiki?curid=2222041" title="Twierdzenie Sprague’a-Grundy’ego">
Twierdzenie Sprague’a-Grundy’ego

Twierdzenie Sprague’a-Grundy’ego – twierdzenie dotyczące gier, które są:
Funkcja Sprague’a-Grundy’ego:
jest określona rekurencyjnie
F(p)=0 dla pozycji p, dla której nie można wykonać ruchu
F(k)= mex(A) gdzie A, to zbiór wartości funkcji F dla pozycji, do których możemy dojść w jednym ruchu z pozycji k jeśli A nie jest pusty.
Twierdzenie Sprague’a-Grundy’ego:
Gracz ma strategię zwycięską wtedy i tylko wtedy, gdy wartość funkcji Sprague’a-Grundy’ego jest różna od 0. Wartość funkcji Sprague’a-Grundy’ego dla sumy gier (tzn. gra toczy się na kilku planszach, gracz w dowolnym ruchu wykonuje ruch na jednej planszy) wyraża się wzorem:
gdzie suma nimliczb po prawej stronie równości oznacza operację xor na liczbach F(P1), F(P2), ...F(Pn)
Przykłady.
1) gra nim: Jest n żetonów. Gracz wykonuje ruch biorąc jeden, dwa, trzy lub cztery żetony, gdy nie ma żetonów gracz przegrywa.
F(n) funkcja Sprague’a-Grundy’ego dla tej gry wynosi (n oznacza liczbę żetonów)
F(0) = 0
F(1) = 1 (gdy na planszy jest jeden żeton, to jedynym ruchem jest wzięcie tego żetonu, wtedy F wyniesie 0 zatem najmniejszą nieosiągalną wartością jest 1)
F(2) = 2 (osiągalne są 0 i 1, najmniejszą nieosiągalną jest 2)
F(3) = 3 (osiągalne są 0, 1 i 2, najmniejszą nieosiągalną jest 3)
F(4) = 4 (osiągalne są 0, 1, 2 i 3, najmniejszą nieosiągalną jest 4)
F(5) = 0 (osiągalne są 1, 2, 3 i 4, najmniejszą nieosiągalną jest 0)
F(5k) = 0
F(5k+1) = 1
F(5k+2) = 2
F(5k+3) = 3
F(5k+4) = 4
Czyli gracz ma strategię wygrywającą wtedy i tylko wtedy, gdy na planszy jest liczba żetonów niepodzielna przez 5. Jego ruchem jest zabrać tyle żetonów, by pozostała liczba podzielna przez 5.
2) multinim: Są trzy plansze z odpowiednio n, m, k żetonami. Gracz w pojedynczym ruchu zabiera z jednej planszy 1,2,3 lub 4 żetony. Funkcja Sprague’a-Grundy’ego dla tej gry wynosi P(n,m,k) = F(n) xor F(m) xor F(k) (F – funkcja z poprzedniego przykładu).
Jeśli na planszach jest odpowiednio: 16, 17 i 18 żetonów, to funkcja P(16,17,18) = F(16) xor F(17) xor F(18) = 1 xor 2 xor 3 = 0. Czyli pierwszy gracz nie ma strategii zwycięskiej.
Jeśli na planszach jest odpowiednio: 17, 18 i 19 żetonów, to funkcja P(17,18,19) = F(17) xor F(18) xor F(19) = 2 xor 3 xor 4 = 5. Pierwszy gracz ma strategię zwycięską. By zwyciężyć powinien zabrać trzy żetony z trzeciej planszy.
Twierdzenie sformułowali niezależnie od siebie R.P. Sprague (1935) oraz P.M. Grundy (1939).

</doc>
<doc id="2222042" url="https://pl.wikipedia.org/wiki?curid=2222042" title="Limnophyton">
Limnophyton

Limnophyton Micheli – rodzaj jednorocznych lub wieloletnich roślin błotnopączkowych z rodziny żabieńcowatych ("Alismataceae"), obejmujący trzy gatunki występujące w tropikalnych regionach Starego Świata, przede wszystkim w Afryce, a także na subkontynencie indyjskim, w Malezji, Wietnamie, na Jawie i Małych Wyspach Sundajskich. 
Nazwa naukowa rodzaju pochodzi od greckich słów ("limni" – jezioro) i ("phyton" – rośliny).
Morfologia.
Rośliny gruboszowate. Liście pionowe, o strzałkowatej lub klinowatej nasadzie, gładkie lub owłosione. Kwiaty zebrane w grono, wyrastające na głąbiku, składające się z 4–7 okółków po 3 kwiaty każdy. Kwiaty obupłciowe (położone niżej) i męskie (wyżej). Okwiat podwójny. Działki kielicha rozchylone po przekwitnięciu, trwałe. Płatki korony białe. Pręcików 6, z nitkami rozszerzonymi u nasady. Owocolistki 15-krotne, stłoczone. Zalążnie jajowate, szyjki słupków brzuszne. Owocami są niełupki z bocznymi przestworami powietrznymi między endokarpem i egzokarpem oraz błoniastą łupiną. Nasiono i zarodek zakrzywione.
Systematyka.
Należy do rodziny żabieńcowatych ("Alismataceae") w obrębie rzędu żabieńcowców ("Alismatales") należącego do kladu jednoliściennych. 
Zagrożenie i ochrona.
"Limnophyton fluitans" jest ujęty w Czerwonej księdze gatunków zagrożonych ze statusem VU (narażony). Gatunek ten znany jest jedynie z 7 stanowisk w Kamerunie. Prawdopodobnie występuje też w Nigerii. Rośliny te zostały uznane za narażone na wyginięcie m.in. z uwagi na postępującą degradację zbiorników wodnych, w których występują, związaną z prowadzoną wycinką lasów.

</doc>
<doc id="2222043" url="https://pl.wikipedia.org/wiki?curid=2222043" title="Gambia na Letnich Igrzyskach Olimpijskich 2004">
Gambia na Letnich Igrzyskach Olimpijskich 2004

Gambię na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Mężczyźni:
Kobiety:

</doc>
<doc id="2222049" url="https://pl.wikipedia.org/wiki?curid=2222049" title="Cyklon na Samoa (1889)">
Cyklon na Samoa (1889)

Cyklon na Samoa − cyklon tropikalny, który 15 marca 1889 roku uderzył w port Apia na Samoa, niszcząc lub poważnie uszkadzając sześć (w tym cztery bezpowrotnie) z siedmiu kotwiczących tam okrętów, należących do marynarek wojennych trzech państw: Niemiec, Stanów Zjednoczonych i Wielkiej Brytanii oraz co najmniej sześć niewielkich statków. Straty wśród załóg okrętów wyniosły ponad 140 osób, z załóg innych statków zginęło nie mniej niż 200 marynarzy. Nieznane są straty wśród mieszkańców i skala zniszczeń na wyspach.
Sytuacja na Samoa w 1889 roku.
Pod koniec lat 80. XIX wieku dwa mocarstwa: Cesarstwo Niemieckie i Stany Zjednoczone rywalizowały o zdobycie i umocnienie swych wpływów na Samoa, grupie wysp ważnych ze względu na swe położenie na szlaku morskim do Australii. Ich działania dyplomatyczne, często wspomagane przez obecność jednostek floty (tzw. polityka kanonierek), doprowadziły do kryzysu i wojny domowej pomiędzy przeciwnymi frakcjami Samoańczyków, trwającej od 1884 roku. W połowie listopada 1888 roku 15 (według innego źródła 20) niemieckich marynarzy, interweniujących podczas zamieszek, zostało zabitych, a ich ciała okaleczone. Spowodowało to reakcję metropolii i wzmocnienie obecności Kaiserliche Marine na archipelagu: do kanonierek „Adler” i „Eber” dołączyła korweta „Olga”. Także Amerykanie przysłali do Apii swoje okręty: slupy „Nipsic” i „Vandalia” oraz fregatę „Trenton”. Na Samoa przebywała również korweta Royal Navy „Calliope”, pełniąca rolę obserwatora w konflikcie.
W pierwszych dniach marca 1889 roku załogi kotwiczących w Apii okrętów przeżyły silny sztorm. Przekonano się wtedy, że uznawana za bezpieczne kotwicowisko zatoka o średnicy około 300 metrów jest otwarta na uderzenia wiatru wiejącego z północy, a jej piaszczyste dno nie zapewnia odpowiednio mocnego oparcia dla kotwic. Wszystkie siedem okrętów musiało użyć swych maszyn, aby nie zostać zepchniętymi na pas raf koralowych, okalających niemal całe brzegi zatoki. Przy północnym wietrze niemal niemożliwe było wyjście na pełne morze, ponieważ wąski kanał wejściowy powodował znaczne spiętrzenie fal, a okoliczne niskie wzgórza nie osłaniały go dostatecznie. Rankiem 15 marca po raz kolejny stan morza i tężejący wiatr oraz spadające ciśnienie atmosferyczne wskazywały na możliwość uderzenia kolejnego sztormu.
Pomimo alarmujących oznak, żaden z okrętów nie opuścił kotwicowiska w Apia. Dowodzący amerykańskim zespołem kontradmirał Lewis A. Kimberly miał rozkaz nie pozostawiać niemieckich jednostek bez nadzoru. Ci z kolei, dowodzeni przez komandora Fritze, pozostali w obawie, że ich wypłynięcie osłabi frakcję Samoańczyków sprzyjających kolonialnym interesom Cesarstwa, wzmacniając równocześnie partię proamerykańską. Poza tym mieszkańcy archipelagu zapewniali, że sezon cyklonów ma się ku końcowi i niebezpieczeństwo nie jest poważne. Dowódca „Calliope”, komandor Henry Coey Kane, uznał wobec tego pozostanie na miejscu za konieczne, by godnie reprezentować banderę brytyjską, ufając jednocześnie w siłę maszyn swojego okrętu.
Cyklon.
Główne uderzenie cyklonu nastąpiło w nocy z 15 na 16 marca. Około 4 nad ranem niemiecka kanonierka „Adler”, pomimo dodatkowych kotwic, zaczęła być spychana przez wiatr w kierunku raf przybrzeżnych. W niemal dwie godziny później jej kadłub uderzył lewą burtą o skałę, ulegając rozbiciu. Część załogi pozostała uwięziona we wnętrzu wraku, skąd wydobyto ich dopiero po kilkunastu godzinach, pozostali znaleźli się w przybrzeżnej kipieli, gdzie co najmniej 20 marynarzy zginęło, reszta została uratowana przy wydatnej pomocy Samoańczyków. Mniej więcej w tym samym czasie druga z kanonierek, „Eber”, została z rozbitym dziobem i uszkodzoną śrubą rzucona falą na rafę i obrócona do góry stępką. Trzecia z niemieckich jednostek, „Olga”, została dzięki przytomności umysłu swego dowódcy, komandora von Erhardta, osadzona na ławicy piasku, dzięki czemu nikt z załogi nie ucierpiał, zaś sama korweta mogła być później ściągnięta na głębszą wodę i wyremontowana.
Także amerykańskie okręty nie wytrzymały uderzenia sztormu. Slup „Nipsic” (dowódca komandor porucznik D.W. Mullin) został około 7.00 rano wyrzucony na plażę, szczęśliwie unikając rozbicia o skały. Pięć godzin później na płyciźnie przy brzegu ugrzęzła rozbita sztormem „Vandalia” (dowódca komandor Cornelius M. Schoonmaker). Największy z okrętów US Navy, „Trenton” (dowódca komandor Norman H. Farquhar), przez cały dzień 16 marca walczył z naporem przy pomocy maszyn. Jednak ostatecznie woda zalała pomieszczenie siłowni, co doprowadziło do dryfowania fregaty w kierunku raf. Dzięki desperackim wysiłkom załogi okręt osiadł w końcu na płyciźnie u burty „Vandalii”, będąc jedynie wpółzatopionym. Jego załoga przetrwała cyklon pozostając na pokładzie.
Dowódca brytyjskiej korwety „Calliope”, zdając sobie sprawę z niemożności utrzymania okrętu w miejscu przy tak silnym sztormie, zdecydował się podjąć niezwykle trudną nawigacyjnie i żeglarsko próbę wyjścia w morze. Po przecięciu łańcuchów kotwicznych jednostka skierowała się do kanału, płynąc przeciwko wiatrowi i falom. Pomimo pracujących pełną mocą maszyn, okręt niemal stał w miejscu, posuwając się z prędkością wahającą się od 0,5 do 2 węzłów. W drodze uniknął zderzenia z dryfującymi „Olgą”, „Vandalią” i „Trentonem”, by wreszcie wydostać się na pełne morze. Sztormując przez cztery kolejne dni „Calliope” przetrwała cyklon i powróciła do Apii.
Także sześć cumujących w zatoce niewielkich statków handlowych zostało zniszczonych przez huragan. Straty ich załóg były szacowane na około 200 marynarzy różnych narodowości. Nie są znane szkody spowodowane przez cyklon na lądzie i wśród Samoańczyków. Najczęściej podawaną liczbą ofiar cyklonu na okrętach wojennych jest 147 marynarzy, w tym 49 Amerykanów. Największe straty poniosły załogi „Ebera” i „Vandalii”. Wielu marynarzy zawdzięczało swe życie ofiarności ratujących ich Samoańczyków. Zostali oni później uhonorowani odznaczeniami przyznanymi przez rząd Stanów Zjednoczonych.
Następstwa.
Spośród rozbitych okrętów, „Olga” została doprowadzona do użytku już pod koniec marca 1889 roku i w następnym miesiącu odpłynęła przez Australię do Niemiec. Obie niemieckie kanonierki zostały rozebrane na miejscu, przy czym szczątki „Adlera” były widoczne w porcie jeszcze pod koniec XX wieku. Amerykanie zdjęli jedynie uzbrojenie z „Trentona” i „Vandalii”, zlecając ich rozbiórkę Samoańczykom, znajdujący się w dużo lepszym stanie „Nipsic” został odprowadzony do Stanów Zjednoczonych i przebudowany na pływające więzienie w Puget Sound.
Zdarzenia w Apii były szeroko komentowane w Europie i Ameryce. Przyczyniły się do tego zarówno korespondencje prasowe z miejsca katastrofy, jak i relacja przebywającego wówczas na Samoa Roberta Louisa Stevensona, który zawarł opis huraganu w swej książce "A Footnote to History: Eight Years of Trouble in Samoa". W Europie przeważały opinie o srogiej nauczce, jaką otrzymały państwa kolonialne od natury, Amerykanie rozpoczęli dyskusję nad złym stanem swej marynarki wojennej, co pośrednio przygotowało grunt pod publikację w następnym roku pracy Alfreda T. Mahana "The Influence of Sea Power Upon History".
Kryzys samoański został jeszcze w 1889 roku częściowo rozwiązany podczas konferencji zainteresowanych mocarstw w Berlinie. Ustanowiono na niej trójstronny, brytyjsko-amerykańsko-niemiecki nadzór nad archipelagiem, a po kolejnych starciach i konfliktach, dziesięć lat później doprowadzono do podziału wysp pomiędzy Stany Zjednoczone i Cesarstwo Niemieckie.
Cyklon samoański obrósł po latach legendą. Już gdy „Calliope” powróciła po zdarzeniach w Apia do Sydney, mieszkańcy miasta zgotowali jej załodze gorące przyjęcie. Osiem lat później australijski bard „Banjo” Paterson napisał „The Ballad of the Calliope”. Duże wrażenie na czytelnikach wywarła książka Stevensona. Pod koniec lat 50. XX wieku koło sterowe brytyjskiej korwety zostało przekazane w darze rządowi samoańskiemu.

</doc>
<doc id="2222051" url="https://pl.wikipedia.org/wiki?curid=2222051" title="Parafia św. Marii Magdaleny w Fenton">
Parafia św. Marii Magdaleny w Fenton

Parafia św. Marii Magdaleny – parafia prawosławna w Fenton. Jedna z parafii Diecezji Bułgarskiej Kościoła Prawosławnego w Ameryce.
Parafia powstała w 2002. Jest to etnicznie bułgarska placówka duszpasterska. Obecna cerkiew została wzniesiona w latach dziewięćdziesiątych. Parafia prowadzi program edukacji religijnej dla dorosłych "Orthodoxy One on One".

</doc>
<doc id="2222052" url="https://pl.wikipedia.org/wiki?curid=2222052" title="Aeronautics Dominator">
Aeronautics Dominator

Aeronautics Dominator – izraelski, bezzałogowy aparat latający (UAV - Unmanned Aerial Vehicle), klasy MALE (Medium-Altitude Long-Endurance/statek powietrzny o średniej wysokości i długotrwałości lotu) produkcji firmy Aeronautics Defense Systems. Aparat jest bezzałogową wersją austriackiego samolotu Diamond DA42.
Historia.
Aparat został zbudowany na bazie dwusilnikowego samolotu Diamond DA42 i jest przeznaczony do długotrwałej obserwacji sięgającej 28 godzin w powietrzu. W zależności od wymagań potencjalnego odbiorcy może być wyposażony w optoelektroniczną głowicę obserwacyjną z laserowym wskaźnikiem celów, systemy radiolokacyjne, systemy służące rozpoznaniu radioelektronicznemu, środki łączności i retlanslacji lub radar z syntetyczną aperturą. Aparat jest certyfikowany według przepisów Federal Aviation Administration (Federalna Administracja Lotnictwa Stanów Zjednoczonych) dzięki czemu może operować w cywilnej przestrzeni powietrznej, a tym samym zwiększa się liczba potencjalnych odbiorców bezpilotowca. Pierwszy lot odbył się w lipcu 2009 roku. Aparat startuje i ląduje jak klasyczny samolot. Lot może odbywać się po wcześniej zaplanowanej trasie w pełni autonomicznie lub być kontrolowany przez operatora znajdującego się na ziemi.
Konstrukcja.
Dominator jest wolnonośnym, dwusilnikowym dolnopłatem wykonanym z kompozytów z usterzeniem w kształcie litery T. Trójpodporowe podwozie chowane w locie. Przednie do wnęki w kadłubie, główne do wnęk w skrzydłach. Na końcach skrzydeł znajdują się winglety.

</doc>
<doc id="2222054" url="https://pl.wikipedia.org/wiki?curid=2222054" title="Marsyliowate">
Marsyliowate

Marsyliowate ("Marsileaceae") – rodzina paproci z rzędu salwiniowców. Należą tu 3 rodzaje liczące ok. 75 gatunków. W Polsce występują bardzo rzadko dwa gatunki – marsylia czterolistna i gałuszka kulecznica.
Systematyka.
Rodzina siostrzana wobec salwiniowatych ("Salviniaceae") w obrębie rzędu salwiniowców ("Salviniales").
Rodzaj "Pilularia" bywa rozdzielany na dwa monotypowe rodzaje z gatunkami "Pilularia americana" oraz "Calamistrum globuliferum" (syn. "Pilularia globulifera" ).

</doc>
<doc id="2222055" url="https://pl.wikipedia.org/wiki?curid=2222055" title="Marsileaceae">
Marsileaceae



</doc>
<doc id="2222057" url="https://pl.wikipedia.org/wiki?curid=2222057" title="Herybert z Kolonii">
Herybert z Kolonii

Herybert z Kolonii, niem. "Heribert von Köln" (ur. ok. 970 w Wormacji, zm. 16 marca 1021 w Deutz) – kanclerz Italii (od 994) i państwa wschodniofrankijskiego (od 998), arcybiskup Kolonii (999-1021), święty Kościoła katolickiego.
Życie.
O życiu Heryberta pisali hagiograf Lantbert (zm. 1069) i benedyktyński teolog Rupert z Deutz (zm. 1129).
Herybert pochodził z rodu Konradynów. Był synem grafa Hugona z Worms (pol. "Wormacja") i jego żony Tietwidy, córki hrabiego Szwabii. Kształcił się w miejscowej szkole katedralnej i w benedyktyńskim opactwie Gorze. W 994 roku otrzymał święcenia kapłańskie z rąk ówczesnego biskupa Wormacji Hildebolda i wkrótce po tym został powołany na urząd kanclerza Italii przez cesarza rzymsko-niemieckiego Ottona III a następnie państwa Franków (po śmierci Bolda Hilde). Po raz pierwszy oba urzędy były w jednych rękach. Herybert był jedną z najważniejszych postaci biorących udział w planie Ottona odnowy rzymskiego imperium ("Renovatio Imperium Romanum").
W 999 roku, podczas drugiej kampanii włoskiej, Herybert został wybrany na arcybiskupa Kolonii, otrzymując z rąk Ottona regalia Kolonii oznaczające jej suwerenne prawa w tym kraju. Sakrę biskupią otrzymał na Boże Narodzenie w kolońskiej katedrze. W tym samym roku wybierano papieża. Został nim Sylwester II, który w Benewento wręczył paliusz Herybertowi. Duchową powierniczką i doradczynią została św. Adelajda z Vilich, która była przeoryszą w kolońskim opactwie Panny Marii na Kapitolu od 1002 roku.
W tym samym roku, wezwany przez Ottona III na zamek Paterno w Falerii (płn. Lacjum,) Herybert był przy śmierci cesarza, a jego relikwie przewiózł do Akwizgranu. W trakcie podróży z doczesnymi szczątkami byłego władcy został zatrzymany i uwięziony przez frankijskiego króla Henryka II, późniejszego władcę Królestwa Wschodnich Franków. Mimo napiętych relacji, jakie pomiędzy nimi panowały, towarzyszył nowemu królowi Włoch do Rzymu w 1004 roku. W 1007 roku był sponsorem nowej diecezji w Bambergu, którą powołał Henryk II (późniejszy święty).
Herybert, jako arcybiskup dał się poznać w Kolonii, jako dobry duszpasterz i mąż pokoju. Wróciwszy do Kolonii po śmierci Ottona III, ufundował benedyktyńskie opactwo Deutz w 1003 roku ku czci Matki Bożej zgodnie z obietnicą daną Ottonowi III, na miejscu rzymskiego fortu. Stąd udał do opactwa Gorze w Lotaryngii celem przeprowadzenia reformy klasztoru, będącej przeciwieństwem reformy w Cluny. Jej celem były zakony w świeckim kraju, wolne od wpływów papieża.
Herybert zmarł w opinii świętości w wieku ok. 51 lat. Został pochowany w przyklasztornym kościele w Deutz, który kilkakrotnie niszczony, w XIV i XVI wieku oraz podczas II wojny światowej, został odbudowany w 1970 roku i obecnie jest siedzibą grecko-prawosławnej parafii.
Kult.
Translacja relikwii św. Heryberta odbyła się 30 sierpnia 1147 roku do kościoła, któremu nadano imię świętego pomiędzy 1170 a 1180 rokiem.
Święty Herybert jest patronem Deutz i orędownikiem w sprawie deszczu (co związane jest z legendą budowy opactwa oraz przyjacielem i następcą kolońskiej diecezji Pilgrimem).
Patronuje parafiom w: Wodzisławiu Śląskim i Katowicach jako św. Herbert.
Jego wspomnienie liturgiczne obchodzone jest w dzienną pamiątkę śmierci. W archidiecezji kolońskiej święto obchodzone jest w dzień przeniesienia relikwii (30 sierpnia).

</doc>
<doc id="2222059" url="https://pl.wikipedia.org/wiki?curid=2222059" title="Śródłożne">
Śródłożne



</doc>
<doc id="2222064" url="https://pl.wikipedia.org/wiki?curid=2222064" title="Mariusz Rokos">
Mariusz Rokos

Mariusz Rokos (ur. 1974 w Warszawie) – polski dziennikarz i prezenter radiowy i telewizyjny.
Przez wiele lat był DJ-em Radia Zet, gdzie prowadził m.in. "Komputerową Listę Przebojów". Następnie przez krótki czas pracował w Radiu Kolor. W 2002 roku rozpoczął pracę w Radiowej Trójce, prowadził tam poranny program "Trzecie Śniadanie". W roku 2003, jako "druh zastępowy" poprowadził jedno wydanie "Listy przebojów Programu Trzeciego". 10 listopada 2006 poprowadził w PR III ostatnią audycję. W grudniu tego samego roku rozpoczął pracę dla ówczesnego Polskiego Radia Bis, a dwa miesiące później w Radiowej Jedynce
Od grudnia 2008 do marca 2013 był gospodarzem porannego pasma w Radiu Chilli Zet – "Chilli Zet i już". Od października 2013 do marca 2016 prowadził pasma programowe w Radiu Zet Gold.
Od kwietnia 2016 do grudnia 2020 był gospodarzem programu "WidziMiSię" w Polsat News 2, a od października 2020 do końca grudnia 2021 był redaktorem naczelnym Halo.Radia, w którym prowadził również swoją autorską audycję.

</doc>
<doc id="2222069" url="https://pl.wikipedia.org/wiki?curid=2222069" title="Amir Ghalenoei">
Amir Ghalenoei

Amir Ghalenoei, per. اردشیر قلعه نویی (ur. 9 lipca 1964 w Teheranie) – irański piłkarz, obecnie trener drużyny Sepahan Isfahan.
Kariera piłkarska.
Amir Ghalenoei jest wychowankiem klubu Rah Ahan Rej. Potem grał w drużynach Szahin Teheran, Al-Sadd i Esteghlal, z którym jako piłkarz święcił największe triumfy. W sezonie 1989/1990 został mistrzem kraju, zajmując pierwsze miejsce w Iran Premier Football League. W 1990 był zwycięzcą Azjatyckiej Ligi Mistrzów. Rok później jego drużyna okazała się najlepsza w rozgrywkach Ligi Teheranu, a w 1994 triumfował w Superpucharze Teheranu. Jego ostatnim sukcesem było zwycięstwo w 1996 w Pucharze Hazfi.
Amir Ghalenoei w 1993 zadebiutował w reprezentacji Iranu. Ostatni mecz rozegrał w 1996 i w tym czasie zapisał na swoim koncie 13 meczów w drużynie narodowej. Nie strzelił ani jednego gola.
Kariera trenerska.
Amir Ghalenoei na ławce trenerskiej debiutował jako szkoleniowiec drużyny Bargh Teheran. Potem był trenerem klubu Keszawarz Teheran. W 2002 pracował w drużynie Esteghlal Ahwaz. Od nowego roku szkolił zawodników zespołu Esteghlal Teheran. W sezonie 2005/2006 jego klub wywalczył tytuły mistrzowski, triumfując w rozgrywkach Pucharu Zatoki Perskiej. W 2006 Ghalenoei zasiadł na ławce trenerskiej reprezentacji Iranu. W 2007, jego drużyna podczas Pucharu Azji zajęła pierwsze miejsce w grupie, jednak w ćwierćfinale przegrała po rzutach karnych z Koreą Południową. Po tym turnieju Ghalenoei opuścił reprezentację i podjął pracę w klubie Mes Kerman. W 2008 powrócił do Esteghlalu Teheran i pomógł drużynie wywalczyć mistrzostwo Iraku w sezonie 2008/2009. W kolejnym sezonie podpisał kontrakt z drużyną Sepahan Isfahan, z którą także triumfował w lidze irańskiej, w sezonie 2009/2010.

</doc>
<doc id="2222073" url="https://pl.wikipedia.org/wiki?curid=2222073" title="East Bengal FC">
East Bengal FC

East Bengal FC (hindi ईस्ट बंगाल फुटबॉल क्लब, ang. "East Bengal Football Club") – indyjski klub piłkarski, mający siedzibę w mieście Kolkata w stanie Bengal Zachodni, w północno-wschodniej części kraju, grający w latach 1996-2020 w rozgrywkach NFL / I-League, a od sezonu 2020/21 w Indian Super League.
Historia.
Chronologia nazw:
Klub piłkarski East Bengal Club został założony w miejscowości Kolkata 1 sierpnia 1920 roku przez niektórych byłych przedstawicieli klubu Mohun Pagan, którzy opuścili drużynę z powodu nieporozumień. W tym samym miesiącu swojego powstania klub wziął udział w swoim dziewiczym turnieju Hercules Cup, turnieju siedmioosobowym. 11 sierpnia 1920 roku klub rozegrał swój pierwszy mecz w turnieju iw swojej historii z Metropolitan College, w którym wygrał 4:0. Następnie zespół wygrał turniej, ogłaszając przybycie klubu, który w przyszłości pobije wiele rekordów. Klub zdobył także Khagendra Shield w 1921 roku. Następnie klub został stowarzyszony z Indyjskim Związkiem Piłki Nożnej (IFA) i przystąpił do rozgrywek ligowych w IFA Second Division. Zespół zajął trzecie miejsce w swoim debiutanckim sezonie w lidze. Pierwszy mecz między East Bengal Club a lokalnym rywalem Mohun Bagan odbył się 8 sierpnia 1921 roku. W 1924 roku klub wygrał Second Division i awansował do IFA First Division.
W 1942 roku klub po raz pierwszy zdobył mistrzostwo ligi stanowej Calcutta Football League. Od tamtego czasu wygrywał te rozgrywki 39-krotnie co jest rekordem. W następnym 1943 roku zdobył swój pierwszy trofeum IFA Shield. W 1945 roku zespół zdobył „złoty dublet”, wygrywając oba te turnieje. Drużyna wygrała także mniejszy Rovers Cup w 1949 i Durand Cup w 1951, a także trzy kolejne IFA Shields (1949, 1950, 1951). Potem ponownie zdobyła Rovers Cup (1962, 1967, 1969, 1972, 1973, 1975) i Durand Cup (1952, 1956, 1960, 1967, 1970, 1972, 1978), a także szereg IFA Shields w tym okresie.
W 1978 i 1980 klub po raz pierwszy zdobył Puchar Federacji. W 1984 roku do klubu przyszedł Deepak Das, reorganizując go. Zmienił drużynę w profesjonalną i w tym charakterze klub zdobył Puchar Federacji w 1985 roku, a także został pierwszym indyjskim klubem, który grał w nowo utworzonym Pucharze Mistrzów Azji w sezonie 1985/86. Klub zdobył później swoją pierwszą potrójną koronę w 1990 roku, zdobywając IFA Shield, Rovers Cup i Durand Cup w jednym sezonie.
W grudniu 1996 roku startowała National Football League jako najwyższa liga w kraju. Zespół w swoim debiutanckim sezonie zajął trzecie miejsce. W 1998 roku klub przyjął nazwę Kingfisher East Bengal FC, gdy browar Kingfisher został jego właścicielem i sponsorem. Do 2007 bez przerwy występował w National Football League, trzykrotnie ją wygrywając.
W sezonie 2007/08 powstała I-League, która była kontynuacją rozgrywek National Football League, w której zespół nie zdobył miejsca na podium, zajmując szóstą pozycją w tabeli ligowej. W sezonach 2010/11, 2011/12 та 2013/14 został wicemistrzem kraju. Ponadto klub zdobył Puchar Federacji w latach 2007, 2009, 2010 i 2012 oraz Superpuchar Indii w latach 2006 i 2011. W 2013 roku dotarł do półfinału kontynentalnych rozgrywek Pucharu AFC. W 2018 roku podpisano umowę z nowym sponsorem tytularnym - Quess Corp Ltd., w związku z czym klub przyjął nazwę Quess East Bengal FC.
Rok 2020 przyniósł początek pandemia pandemii COVID-19, który zatrzymał trwający sezon piłkarski w kraju. Ówczesny inwestor Quess wycofał się z dwuletniej umowy do lipca 2020 roku. 1 sierpnia 2020 klub świętował swoje 100-lecie istnienia. We wrześniu Shree Cement został ogłoszony nowym inwestorem klubu. Firma nabyła 76 procent udziałów klubu i zmieniła jego nazwę na Sporting Club East Bengal. Później w tym samym miesiącu, po udanej licytacji, klub przeniósł się z I-League do Indian Super League. W swoim debiutowym sezonie 2020/21 zajął 9.miejsce w Superlidze. Na początku 2022 roku klub rozstał się ze swoim inwestorem Shree Cementem, a już 25 maja ogłosił współpracę z grupą Emami jako głównymi inwestorami klubu. Klub zmienił nazwę na Emami East Bengal Football Club.
Barwy klubowe, strój, herb, hymn.
Klub ma barwy czerwono-złoto-czarne. Piłkarze swoje domowe spotkania zazwyczaj grają w czerwono-złocistych koszulkach, czarnych spodenkach oraz czerwonych getrach.
Struktura klubu.
Stadion.
Klub piłkarski rozgrywa swoje mecze domowe na stadionie Salt Lake Stadium lub East Bengal Ground w Kolkacie, które mogą pomieścić odpowiednio 85.000 i 23.500 widzów.

</doc>
<doc id="2222077" url="https://pl.wikipedia.org/wiki?curid=2222077" title="East Bengal Club">
East Bengal Club



</doc>
<doc id="2222080" url="https://pl.wikipedia.org/wiki?curid=2222080" title="Pałac Heliopolis">
Pałac Heliopolis

Pałac Heliopolis (ang. Heliopolis Palace, arab. قصر رئاسة الجمهورية "Ra’isa Kasr al-jumhuria") – jeden z egipskich pałaców prezydenckich i budynek urzędu prezydenta Egiptu. Znajduje się w dzielnicy Heliopolis, w północno-wschodniej dzielnicy Kairu, na wschód od Nilu w Egipcie. Wybudowano go jako "Heliopolis Palace Hotel" w 1910 roku. "Kasr al-Ittihadiya" ("Unity Palace") służył do użytku prezydenta Husniego Mubaraka.

</doc>
<doc id="2222091" url="https://pl.wikipedia.org/wiki?curid=2222091" title="Nacajuca (gmina)">
Nacajuca (gmina)

Nacajuca - gmina meksykańskiego stanu Tabasco, położona w jego środkowej części, której północny kraniec jest w odległości około 25 kilometrów od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto Nacajuca. Nazwa gminy pochodzi od słów w języku nahuatl “Naca-shushu-can”, oznaczające "miejsce bladych i kolorowych twarzy". Gmina została utworzona w 1906 roku decyzją gubernatora stanu Tabasco.
Ludność gminy Nacajuca w 2005 roku liczyła 86 105 mieszkańców, co czyniło ją przeciętną pod względem liczebności, gminą w stanie Tabasco.
Geografia gminy.
Powierzchnia gminy wynosi 488,37 km², co daje około 2% powierzchni stanu, czyniąc ją jedną z najmniejszych pod względem wielkości w stanie Tabasco. Obszar gminy jest równinny (często bagnisty), a położenie w odległości kilkudziesięciu kilometrów od Zatoki Meksykańskiej sprawia, że wyniesienie powierzchni ponad poziom morza wynosi średnio tylko 10 m. 
W północnej części gminy znajduje się kilka dużych jezior z których najważniejszymi są: Carrizal, Samaria, Cunduacán, Nacajuca, González, Calzada, San Cipriano i Jahuactal. Ponadto teren gminy w dużej części pokryty jest lasami, które mają charakter lasów deszczowych. 
Klimat jest ciepły (z najniższą zanotowaną temperaturą wynoszącą 12 °C), ze średnią roczną temperaturą wynoszącą 26,4 °C oraz z niewielką roczną amplitudą, gdyż średnia temperatura najcieplejszego miesiąca (czerwiec) wynosi 30,8 °C, podczas gdy średnia temperatura najchłodniejszego (styczeń) wynosi 22,4 °C. Wiatry znad Morza Karaibskiego oraz znad Zatoki Meksykańskiej przynoszą dużą masę wilgotnego powietrza powodując gwałtowne opady (głównie w lecie) czyniąc klimat wilgotnym ze średniorocznym opadem na poziomie 1 707,2 mm.
Gospodarka.
Głównymi obszarami aktywności zawodowej są rolnictwo, hodowla i rybołówstwo (39,1%) z produkcją kukurydzy i fasolą, oraz przemysł meblarski, turystyka i handel (31,2%).

</doc>
<doc id="2222094" url="https://pl.wikipedia.org/wiki?curid=2222094" title="Hrabstwo Alachua">
Hrabstwo Alachua

Hrabstwo Alachua (ang. "Alachua County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 969,12 mil² (2510,01 km²). Według szacunków United States Census Bureau w roku 2009 miało 243 574 mieszkańców.
Hrabstwo powstało w 1824 roku. Na jego terenie znajdują się obszary niemunicypalne: Cross Creek, Earleton, Evinston, Island Grove, Jonesville, Lochloosa, Santa FE, Tioga, University of FL.

</doc>
<doc id="2222100" url="https://pl.wikipedia.org/wiki?curid=2222100" title="Bonifatius Fischer">
Bonifatius Fischer

Bonifatius Fischer (1915-1997) – niemiecki biblista, krytyk tekstu Wulgaty, benedyktyn. 
Fischer podważył Hieronimowe autorstwo niektórych partii Nowego Testamentu w Wulgacie. 
W latach 1951-1954 opracował starołaciński tekst Księgi Rodzaju:
Zbadał wszystkie dostępne łacińskie rękopisy czterech Ewangelii. Uczestniczył w pracach nad przygotowaniem "Wulgaty Stuttgartiany". Opracował konkordancję do Wulgaty.

</doc>
<doc id="2222116" url="https://pl.wikipedia.org/wiki?curid=2222116" title="Teatr Wielki w Göteborgu">
Teatr Wielki w Göteborgu

Teatr Wielki w Göteborgu (szw. "Stora Teatern", daw. "Nya Theatern", potocznie nazywany "Storan") - teatr w Göteborgu, mieszczący się przy Kungsparken 1, w pobliżu Kungsportsavenyn, czynny w latach 1859-2010.
Historia.
1852-1994.
Pierwszy teatr w Göteborgu, zwany "Comediehuset", istniał już w 1779 roku. Był to drewniano-murowany budynek, usytuowany przy Sillgatan (obecnie Postgatan 12). Działał do 1833 r. W mieście znajdował się również drugi teatr, przy Södra Hamngatan 61, zwany "Mindre Teatern" (Teatr Mniejszy), który mógł pomieścić 1200. widzów.
W 1852 roku naczelnik Olaf Fåhreus, kupiec Robert Dickson oraz Edvard Magnus wystosowali do Magistratu petycję w sprawie wybudowania nowego, dużego teatru w mieście. Ponadto, wydawca Sven Adolf Hedlund umieścił w gazecie artykuł, w którym przekonywał o potrzebie budowy nowego teatru. W tym samym czasie do samorządu miejskiego wpłynęło pismo z prośbą budowy nowego kościoła w dzielnicy Haga. Magistrat pozytywnie rozpatrzył drugą petycję. To nie zniechęciło Hedlunda. Skontaktował się z architektem Brorem Carlem Malmbergiem, który wykonał projekt teatru w stylu neorenesansowym, na wzór teatru w Dreźnie. Starania Svena Adolfa Hedlunda przyniosły efekt, bowiem 1 marca 1856 r. położono kamień węgielny pod budowę nowego teatru. Po trzech latach, 15 września 1859 r. nastąpiło oficjalne otwarcie teatru. Premierowa sztuka, wystawiona na deskach "Stora Teatern" nosiła tytuł "Król Karol X Gustaw". 
Koszt budowy znacznie przekroczył planowany budżet, wyniósł 380 000 talarów szwedzkich. To mocno zaważyło na sytuacji finansowej Nya Theatern i po dwunastu latach istnienia został sprzedany na aukcji. Nowym właścicielem został przedsiębiorca August Ringer. Po śmierci Ringera teatr należał do jego szwagra, Duńczyka Augusta Brickmanna, a po nim do Alberta Ranfta. Teatr otwarto ponownie 2 września 1920 r.
Od 1920 do 1994 r. na deskach göteborgskiego teatru wystawiono wiele oper, operetek oraz musicali, m.in.:
21 grudnia 1973 r. Stora Teatern wpisano na listę szwedzkiego dziedzictwa kultury.
1994-2010.
Od otwarcia Göteborgsoperan w 1994 r., w Teatrze Wielkim nie są wystawiane żadne spektakle. Od 2000 r. budynek należy do SAMI (Svenska Artisters och Musikers Intresseorganisation), czyli do Związku Szwedzkich Artystów Scenicznych i Muzyków. Do 2010 r. w teatrze odbywały się koncerty, przyjęcia oraz konferencje. Działała również restauracja. 20 lipca 2010 r. Teatr Wielki zamknięto.

</doc>
<doc id="2222126" url="https://pl.wikipedia.org/wiki?curid=2222126" title="Kafr al-Musajliha">
Kafr al-Musajliha

Kafr al-Musajliha, Kafr el-Meselha, Kafr Meselha (arab. "كفر المصيلحة") – mała miejscowość położona koło miasta Szibin al-Kaum w muhafazie Al-Minufijja w północnym Egipcie, na północny zachód od Kairu, w Delcie Nilu. 5000 mieszkańców.
Większość mieszkańców zajmuje się uprawą ziemi.
Miejscowość ta słynęła z nacisku tutejszych mieszkańców kładzionego na edukację. Z Kafr al-Musajliha wywodziło się czterech egipskich ministrów.
W roku 1928 w miejscowości urodził się były prezydent Egiptu – Husni Mubarak, a w 1870 roku Abdel Aziz Fahmy – prawnik, sędzia i poeta egipski.

</doc>
<doc id="2222149" url="https://pl.wikipedia.org/wiki?curid=2222149" title="Bantam BRC">
Bantam BRC

Bantam BRC – samochód osobowo-terenowy konstrukcji amerykańskiej z okresu II wojny światowej, skonstruowany w 1940 roku, pierwowzór jeepa. Zbudowany w stosunkowo niewielkiej liczbie egzemplarzy, używany był przez USA, Wielką Brytanię i ZSRR. Podstawowa wersja modelu to BRC-40 (ang. "Bantam Reconnaissance Car 40").
Historia projektu.
W związku z przygotowaniami Stanów Zjednoczonych do wojny, amerykański Departament Wojny w lipcu 1940 roku ogłosił przetarg na lekki samochód wojskowy, do celów rozpoznawczych, łącznikowych i innych, klasyfikowany jako ciężarówka o ładowności ćwierć tony i napędzie na cztery koła ("truck, ¼ ton, 4x4"). Już wcześniej, 27 maja 1940, Komitet Techniczny Uzbrojenia zaakceptował specyfikację samochodu, przewidującą m.in. napęd na cztery koła, proste otwarte nadwozie o obrysie zbliżonym do prostokątnego, trzy miejsca siedzące (tylne podwójne), rozstaw osi 2032 mm (80 cali) i kół 1194 mm (47 cali) oraz masę do 590 kg. Wartość przetargu wynosiła 175 000 dolarów. Z uwagi na wysokie wymagania oraz bardzo krótki termin – 49 dni na dostarczenie prototypu i 75 dni na zbudowanie serii 70 pojazdów, tylko dwie ze 135 zapytanych amerykańskich firm samochodowych wyraziły zainteresowanie uczestnictwem – American Bantam Car i Willys-Overland.
American Bantam Car z Butler w Pensylwanii był małym producentem samochodów, nękanym kłopotami finansowymi, lecz dostrzegł dla siebie szanse w przetargu. Bantam otrzymał specyfikację przetargu 17 lipca, po czym niezwłocznie zaangażował niezależnego konstruktora z Detroit, Karla Probsta, jako głównego projektanta samochodu. Jeszcze w drodze do Butler, Probst zamówił osie napędowe i skrzynkę rozdzielczą napędu z dwustopniowym reduktorem w zakładach Spicer w Toledo. Probst przybył na miejsce 18 lipca 1940, a wstępny projekt był gotowy już następnego dnia. Napęd samochodu stanowił czterocylindrowy silnik benzynowy Continental BY-4112 o pojemności skokowej 1835 cm³ i mocy 48 KM. Osie napędowe pochodziły z samochodu Studebaker Champion, z przegubami Spicer. Konstruktorzy zdecydowali jednak zignorować limit masy, uznając go za niemożliwy do wypełnienia i przewidując masę 841 kg (ostatecznie prototyp ważył 922 kg). Oferta Bantama została złożona 22 lipca, zaś 5 sierpnia zwyciężyła w przetargu, pokonując ofertę Willysa dzięki temu, że Bantam oferował zbudowanie prototypu w ciągu 49 dni, a Willys – aż 120 dni.
Firma Bantam ukończyła prototyp samochodu dokładnie na czas, dostarczając go 23 września, na własnych kołach, do odległego o 275 km centrum testowego Camp Holabird (do tej pory zdołał on przejechać tylko 250 km). Ciężkie 30-dniowe testy wytrzymałościowe, podczas których przejechał 5800 km, wypadły pozytywnie, a ujawniane awarie, w tym pęknięcie ramy, zdołano szybko usuwać (niesprawność dłuższa niż 24 godziny powodowałaby dyskwalifikację samochodu). Przedstawiciele wojska byli pod wrażeniem możliwości terenowych samochodu. 27 października Bantam był prezentowany Komisji Broni Pancernej w Forcie Knox. Pierwszy prototyp samochodu Bantama określany był jako model „pilotowy” ("Bantam pilot model").
Produkcja.
Po prototypie firma Bantam zbudowała 70 samochodów przedseryjnych, oznaczonych jako Bantam Model 60 lub Mk II, znanych też jako BRC-60. Główną różnicę wizualną stanowiły prostokątne błotniki w miejsce zaokrąglonych (pochodzących z samochodu osobowego Bantam) oraz szersze wycięcia wejściowe w burtach. Podobnie jak w prototypie, miały one zwężającą się maskę z zaokrągloną kratą osłony chłodnicy, z tym, że otrzymały także prętowe osłony reflektorów, częściowo zagłębionych w błotnikach. Na życzenie armii, osiem samochodów wyposażono doświadczalnie w mechanizmy skrętu wszystkich kół.
Jeszcze przed dostawą samochodów przedseryjnych, Bantam otrzymał zamówienie armii amerykańskiej na budowę serii 1350 ulepszonych samochodów, a następnie jeszcze 72, z tego 22 ze wszystkimi kołami skrętnymi. Seryjne samochody oznaczono jako BRC-40 ("1940, Bantam Reconnaissance Car" – Samochód Rozpoznawczy Bantam). Zmienił się ich wygląd – główną różnicą była preferowana przez armię płaska, szersza maska silnika, z płaską kratą osłony chłodnicy, na wzór samochodów Ford GP. Reflektory pozostały jednak montowane na błotnikach, częściowo w nich zagłębione. Oprócz umieszczenia reflektorów, główną różnicą wizualną od Fordów GP i Willysów pozostały prostokątne błotniki przednie, z zaokrąglonym rogiem. Zbiornik paliwa przeniesiono z tylnej części pojazdu pod siedzenie kierowcy. Szyba przednia stała się solidniejsza, dzielona na dwie. Cena samochodów spadła z 1123 dolarów za pierwsze 500 sztuk do 938 dolarów.
Samochody tej klasy w USA nie były co do zasady przewidziane jako pojazdy bojowe, lecz BRC mógł przenosić uzbrojenie w postaci wielkokalibrowego karabinu maszynowego 12,7 mm (.50 cala) Browning M2HB na podstawie słupkowej montowanej centralnie do podłogi, między przednimi siedzeniami, podobnie jak w późniejszych standardowych jeepach.
W związku z wyborem Willysa MB jako standardowego samochodu terenowego, Bantam nie otrzymał już dalszych zamówień armii amerykańskiej na samochody, a tylko na 10.000 przyczep do Jeepów. Jedynie dla odbiorców zagranicznych – na zamówienie brytyjskie w 1941 zbudowano 1001 pojazdów BRC-40, a dalsze 150 w 1943 roku (pierwotnie zamówione przez Jugosławię). Łącznie, nie licząc prototypu, zbudowano 2642 samochody. Jeden samochód został zmontowany przez znaną z produkcji taksówek firmę Checker Cab Company w Kalamazoo, lecz nie uruchomiono tam ostatecznie produkcji.
Samochody te, oprócz armii amerykańskiej i brytyjskiej, używane były w ramach programu lend-lease przez armię radziecką, począwszy od walk pod Moskwą jesienią 1941 roku. ZSRR otrzymał 531 samochodów BRC-40, z tego 500 przed końcem 1942 roku. Według innych publikacji, do ZSRR trafiło ogółem 808 samochodów, z czego około 530 otrzymała Armia Czerwona, a pozostałe używano przez inne służby (np. po adaptacji na samochody pożarnicze). Bantam był w ZSRR nazywany potocznie „bantikiem”. Kilkanaście lub więcej samochodów Bantam trafiło poprzez ZSRR lub z późniejszych dostaw UNRRA do ludowego Wojska Polskiego i polskich instytucji państwowych.
Wpływ na inne konstrukcje.
Druga firma, która wzięła udział w przetargu – Willys-Overland, nie miała jeszcze w chwili przetargu swojego projektu samochodu, a ofertę złożyła w oparciu o analizę kosztów i potrzebnego czasu. Pomimo przegranej, rozpoczęła jednak na własne ryzyko projektowanie i budowę prototypu. Chcąc uzyskać jak najlepsze samochody, amerykański Korpus Kwatermistrzowski (QMC) przekazał plany prototypu Bantama firmom Willys i Ford do wykorzystania w swoich projektach, zapoznawały się one również z prototypem podczas testów (pomimo protestów Bantama argumentowano, że armia zapłaciła za opracowanie projektu i może go pokazywać, komu chce). Pierwszy prototyp samochodu terenowego Willys Quad, podobny do Bantama i pokrewny konstrukcyjnie, dostarczono 11 listopada 1940. Wykorzystywał on te same osie i skrzynkę rozdzielczą firmy Spicer, lecz dzięki mocniejszemu silnikowi własnej konstrukcji, prototyp Willysa miał lepsze osiągi i w konsekwencji stał się podstawą do zamówionego przez armię modelu Willys MA (1500 sztuk), a następnie produkowanego w wielkiej liczbie tzw. standardowego jeepa Willys MB.
W październiku 1940 armia amerykańska nakłoniła także zakłady Forda do wzięcia udziału w konstruowaniu samochodu terenowego. 23 listopada 1940 Ford przedstawił swój prototyp Ford Pygmy, również czerpiący z projektu Bantama (z nowości, wprowadził on m.in. szeroką i płaską maskę, zaadaptowaną później ze zmianami dla Bantama BRC-40 i standardowego jeepa Willys MB). Armia zamówiła 1500 samochodów Ford GP, po czym ulokowała w zakładach Forda wielkoseryjną produkcję modelu GPW – licencyjnego Willysa MB.
Określenie samochodu terenowego „jeep” zaczęło być podczas wojny utożsamiane z Willysem i firma ta wykorzystywała to w materiałach marketingowych. Na skutek skargi Bantama, w 1948 roku Federalna Komisja Handlu zakazała jednak Willysowi twierdzić, że jest twórcą jeepa, uznając, że idea skonstruowania jeepa powstała i została rozwinięta w firmie American Bantam, we współpracy z pewnymi oficerami Armii USA. Mimo to firma Bantam wkrótce zbankrutowała, a w 1950 roku Willys, produkujący nadal samochody terenowe swojej konstrukcji, zastrzegł następnie nazwę Jeep jako swoją markę.
Pojawienie się samochodu Bantam zainspirowało także powstanie konstrukcji radzieckich samochodów terenowych – w styczniu 1941 władze zleciły konstruktorom fabryki GAZ skonstruowanie własnego samochodu na wzór Bantama. Wbrew spotykanym niekiedy opiniom, powstała w wyniku tego konstrukcja GAZ-64 z 1941 roku nie była w żaden sposób oparta na samochodach amerykańskich (do których zresztą Rosjanie nie mieli wówczas dostępu), jedynie zapożyczono ogólną koncepcję konstrukcyjną, formę nadwozia i zbliżone wymiary. Jego modernizacją był lepiej znany GAZ-67.
Armia USA testowała w 1941 roku eksperymentalne niszczyciele czołgów na bazie BRC-40 z zamontowaną armatą 37 mm M3. W modelu T2 armata z niską tarczą ochronną strzelała do przodu, w zakresie po 30° na boki, a w modelu T2E1 armata była zamontowana obrotowo w tylnej części, z polem ostrzału 360°, strzelając normalnie do tyłu. Zbudowano 7 T2 i 11 T2E1, lecz uznano, że podwozie jest za lekkie dla armaty i działa następnie z nich zdemontowano.

</doc>
<doc id="2222150" url="https://pl.wikipedia.org/wiki?curid=2222150" title="John N. Willys">
John N. Willys



</doc>
<doc id="2222152" url="https://pl.wikipedia.org/wiki?curid=2222152" title="Pavol Jantausch">
Pavol Jantausch

Pavol Jantausch (ur. 27 czerwca 1870 w Vrbové, zm. 29 czerwca 1947 w Trnawie) – słowacki biskup katolicki, administrator apostolski archidiecezji ostrzyhomskiej znajdującej się w granicach Czechosłowacji ze stolicą w Trnawie od 1922 roku.
Życiorys.
Urodził się w 1870 roku w Vrbové. Uczęszczał do szkół w Trnawie, Bratysławie i Ostrzyhomiu. Po pomyślnie zdanym egzaminie maturalnym w Trnawie, rozpoczął w 1889 roku studia teologiczne w Wiedniu ukończone doktoratem. święcenia kapłańskie otrzymał w 1893 roku. Pracował następnie kolejno w parafiach należących do archidiecezji ostrzyhomskiej w Topolczanach, Smoleniciach, Bojnej i w Bratysławie-Blumentálu. W 1906 roku został proboszczem w Ludanicach.
Jednym z efektów I wojny światowej był rozpad Austro-Węgier, w wyniku czego Węgry zostały zredukowane między innymi o obszar Słowacji (1918), która wraz z Czechami utworzyła wspólne państwo – Czechosłowację, co zostało ostatecznie zostało potwierdzone podczas konferencji pokojowej w Trianon w 1920 roku. Dwa lata później papież Pius XI powołał do życia z tej części archidiecezji, która znalazła się w granicach nowej republiki – administraturę apostolską, na czele której postawił księdza Jantauscha, co miało miejsce 29 maja 1922 roku.
Trzy lata później, 30 marca 1925 roku został mianowany biskupem tytularnym Priene. Jego konsekracja biskupia miała miejsce 14 czerwca tego samego roku. Głównym konsekratorem był ordynariusz niterski, biskup Karol Kmetko. Jantausch zorganizował od podstaw struktury administracyjne w swojej quasi-diecezji. W 1936 roku przyczynił się do powstania Wydziału Teologii Katolickiej na Uniwersytecie Komeńskiego w Bratysławie, a dwa lata później Gimnazjum Biskupiego w Trnawie. Ufundował w swojej w rodzinnej miejscowości klasztor norbertanów w 1930 roku. Swoje obowiązki pełnił do swojej śmierci, która miała miejsce w 1947 roku w Trnawie. Zgodnie ze swoją ostatnią wolą został pochowany w rodzinnej miejscowości.

</doc>
<doc id="2222154" url="https://pl.wikipedia.org/wiki?curid=2222154" title="Mistrzostwa Kolumbii w Lekkoatletyce 2010">
Mistrzostwa Kolumbii w Lekkoatletyce 2010

Mistrzostwa Kolumbii w Lekkoatletyce 2010 – zawody lekkoatletyczne, które odbyły się w dniach 14–16 maja w Cali.

</doc>
<doc id="2222157" url="https://pl.wikipedia.org/wiki?curid=2222157" title="Gryponyx">
Gryponyx

Gryponyx − rodzaj zauropodomorfa żyjącego we wczesnej jurze i być może także w późnym triasie na terenach dzisiejszej Afryki. Gatunkiem typowym jest opisany przez Roberta Brooma w 1911 r. "G. africanus", opisany na podstawie kręgów, kości obu dłoni, miednicy i kończyn tylnych odkrytych we wczesnojurajskich (hettang lub synemur) osadach formacji Elliot w południowoafrykańskim Wolnym Państwie. Broom zaliczył go do teropodów; późniejsi autorzy zaliczali go bądź do karnozaurów bądź też do prozauropodów. Galton i Culver (1976) uznali ten gatunek za młodszy synonim gatunku "Massospondylus harriesi", który to gatunek był z kolei przez późniejszych autorów uznawany za młodszy synonim "Massospondylus carinatus" lub też uznawany za "nomen dubium". Część późniejszych autorów również uznawała "Gryponyx" za młodszy synonim "Massospondylus", inni natomiast ograniczali się do uznawania "G. africanus" za "nomen dubium". Vasconcelos i Yates (2004) stwierdzili jednak, że kości "G. africanus" na tyle różnią się budową od kości "M. carinatus", że uzasadnia to uznanie ich za odrębne gatunki należące do odrębnych rodzajów. Przeprowadzona przez autorów analiza kladystyczna wykazała, że "Gryponyx" nie był taksonem siostrzanym do rodzaju "Massospondylus", lecz najbardziej bazalnym przedstawicielem rodziny Massospondylidae. Z analizy kladystycznej przeprowadzonej przez Lü i współpracowników (2010) wynika, że "Gryponyx" był siostrzany do kladu obejmującego rodzaje "Massospondylus", "Lufengosaurus" i "Coloradisaurus"; natomiast z analizy przeprowadzonej przez Yatesa i współpracowników (2010) wynika, że "Gryponyx" był w nierozwikłanej trychotomii z rodziną Massospondylidae ("Massospondylus", "Lufengosaurus" i "Coloradisaurus") oraz z kladem obejmującym grupę Anchisauria i rodzaje "Yunnanosaurus" oraz "Jingshanosaurus"
Poza "G. africanus" opisano jeszcze dwa gatunki należące do rodzaju "Gryponyx": "G. transvaalensis", opisany na podstawie kości palca kończyny przedniej i kości środstopia odkrytych w późnotriasowych (późny karnik lub wczesny noryk) osadach formacji Bushveld Sandstone w Transwalu, oraz "G. taylori", opisany na podstawie kręgów krzyżowych i obręczy miednicznej odkrytych we wczesnojurajskich osadach formacji Elliot w Wolnym Państwie; nie jest jednak pewne, czy gatunki te reprezentują ten sam rodzaj co "G. africanus". Galton i Culver (1976) uznali "G. taylori" za młodszy synonim "Massospondylus harriesi", natomiast w wypadku "G. transvaalensis" ograniczyli się do stwierdzenia, że prawdopodobnie należał on do prozauropodów i do uznania go za "nomen dubium". Cooper (1981) uznał oba gatunki za młodsze synonimy "Massospondylus carinatus", natomiast Galton i Upchurch (2004) uznali te gatunki za "nomina dubia".

</doc>
<doc id="2222158" url="https://pl.wikipedia.org/wiki?curid=2222158" title="Norbert Hosnyanszky">
Norbert Hosnyanszky



</doc>
<doc id="2222159" url="https://pl.wikipedia.org/wiki?curid=2222159" title="Norbert Hosnyánszky">
Norbert Hosnyánszky

Norbert Hosnyánszky (ur. 4 marca 1984) - węgierski piłkarz wodny. Złoty medalista olimpijski z Pekinu.
Igrzyska w 2008 były jego jedyną olimpiadą. W turnieju zdobył dwie bramki w siedmiu spotkaniach. Był srebrnym (2006) i brązowym (2008) medalistą mistrzostw Europy.

</doc>
<doc id="2222160" url="https://pl.wikipedia.org/wiki?curid=2222160" title="Gryponyx africanus">
Gryponyx africanus



</doc>
<doc id="2222161" url="https://pl.wikipedia.org/wiki?curid=2222161" title="Gryponyx transvaalensis">
Gryponyx transvaalensis



</doc>
<doc id="2222162" url="https://pl.wikipedia.org/wiki?curid=2222162" title="Gryponyx taylori">
Gryponyx taylori



</doc>
<doc id="2222167" url="https://pl.wikipedia.org/wiki?curid=2222167" title="Alora">
Alora



</doc>
<doc id="2222168" url="https://pl.wikipedia.org/wiki?curid=2222168" title="Dezső Vitéz László">
Dezső Vitéz László



</doc>
<doc id="2222188" url="https://pl.wikipedia.org/wiki?curid=2222188" title="Potos (mitologia)">
Potos (mitologia)

Potos ( Póthos ‘pragnienie’, ‘pożądanie’, ) – w mitologii greckiej bóg i uosobienie miłosnego pożądania, pragnienia, tęsknoty.
Uchodził za syna bogini Afrodyty lub bogini Iris i boga Zefira. Wraz z Erosem, Anterosem, Himerosem, Hedylogosem, Hymenem, Pejto należał do orszaku Afrodyty.
W sztuce przedstawiany jest zwykle jako chłopiec albo młody mężczyzna z wielkimi skrzydłami u ramion.
Wyobrażenie o bóstwie przejawia się w greckim malarstwie wazowym.

</doc>
<doc id="2222190" url="https://pl.wikipedia.org/wiki?curid=2222190" title="Potos">
Potos



</doc>
<doc id="2222197" url="https://pl.wikipedia.org/wiki?curid=2222197" title="Wilfried Strik-Strikfeldt">
Wilfried Strik-Strikfeldt

Wilfried Karlowicz Strik-Strikfeldt, ros. Вильфрид Карлович Штрик-Штрикфельдт (ur. 23 lipca 1896 w Rydze, zm. 7 września 1977 w Oberstaufen) – rosyjski wojskowy, a następnie niemiecki wojskowy (kapitan), oficer odpowiedzialny i przyjaciel gen. Andrieja A. Własowa, współtwórca Rosyjskiego Ruchu Wyzwoleńczego podczas II wojny światowej.
Był Niemcem bałtyckim. W 1915 r. ukończył gimnazjum reformowane w Sankt Petersburgu. Następnie wstąpił ochotniczo do armii rosyjskiej. Brał udział jako młodszy oficer w I wojnie światowej. W 1918 r. przystąpił do wojsk Białych. Uczestniczył w walkach z bolszewikami w szeregach Armii Północno-Zachodniej gen. Nikołaja N. Judenicza. Doszedł do stopnia kapitana. W latach 1920-1924 pracował w służbie Międzynarodowego Czerwonego Krzyża, koordynując repatriację austriackich i niemieckich b. jeńców wojennych do ojczyzny, a także organizując pomoc dla głodujących. W 1924 r. zamieszkał w Rydze, gdzie został przedstawicielem handlowym niemieckich i brytyjskich firm budowlanych. Pod koniec 1939 r. wraz z innymi Niemcami bałtyckimi repatriowano go z Łotwy do Niemiec. Zamieszkał z rodziną w Poznaniu na ówczesnej ulicy Martinstrasse pod numerem 21. Na pocz. 1941 r. objął funkcję tłumacza w Wehrmachcie, otrzymując stopień kapitana. Przydzielono go do sztabu feldmarszałka Fedora von Bocka. Spotkał gen. Reinharda Gehlena i gen. Henninga von Trecskowa, którzy przedstawili mu problem ewentualnej służby Rosjan i przedstawicieli innych narodów w armii niemieckiej po zaatakowaniu ZSRR. Na pocz. 1942 r. kpt. W. K. Strik-Strikfeldt został odkomenderowany do biura w Angerburgu w Prusach Wschodnich, podporządkowanego Oberkommando des Heeres (OKH), w którym zajmował się tłumaczeniem przechwyconych sowieckich dokumentów wojskowych. W lipcu tego roku poznał wziętego do niewoli i przebywającego w obozie jenieckim w Winnicy gen. Andrieja A. Własowa, z którym prowadził rozmowy. We wrześniu przeniesiono go do Departamentu Propagandy Oberkommando der Wehrmacht (OKW) w Berlinie. Pełnił funkcję oficera odpowiedzialnego za gen. A. A. Własowa. W listopadzie stanął na czele samodzielnego batalionu szkoleniowego w Dabendorfie pod Berlinem, pod nazwą którego został zakonspirowany ośrodek propagandowy przeznaczony dla czerwonoarmistów, którzy zechcieli współpracować z Niemcami. Współtworzył redakcje 2 pism dla kolaborantów, wydawanych po rosyjsku, "Zarii" i "Dobrowolca". W marcu 1943 r. namówił gen. A. A. Własowa do opublikowania artykułu pt. "Dlaczego rozpocząłem walkę przeciwko bolszewizmowi?", zaś miesiąc później artykułu skierowanego do przedstawicieli narodów nie-rosyjskich. Wiosną 1944 r. skontaktował się z nim szereg wysokich funkcjonariuszy SS, co dało podstawę do spotkania gen. A. A. Własowa z Reichsführerem SS Heinrichem Himmlerem 16 września tego roku. Jesienią współtworzył Manifest Praski Komitetu Wyzwolenia Narodów Rosji. Prowadził też nieskuteczne rozmowy z legendarnym atamanem Kozaków dońskich gen. Piotrem N. Krasnowem w celu uzyskania zgody na podporządkowanie kozackich oddziałów wojskowych ruchowi gen. A. A. Własowa. W poł. kwietnia 1945 r. zgodził się na przeprowadzenie negocjacji z Amerykanami w sprawie kapitulacji oddziałów Sił Zbrojnych Komitetu Wyzwolenia Narodów Rosji, ale ostatecznie nie doszło do nich. Po dostaniu się do niewoli amerykańskiej przebywał w obozach jenieckich w Augsburgu, a następnie Mannheim. Po wyjściu na wolność zamieszkał w zachodnich Niemczech. W 1970 r. napisał swoje wspomnienia z czasów wojny pt. "Against Stalin and Hitler: Memoir of the Russian Liberation Movement, 1941-1945", które stanowią cenne źródło do historii ruchu własowskiego.

</doc>
<doc id="2222199" url="https://pl.wikipedia.org/wiki?curid=2222199" title="Instalacja (inżynieria środowiska)">
Instalacja (inżynieria środowiska)

Instalacja – urządzenie, grupa urządzeń lub budowle wpływające w pewien sposób na środowisko. W Polsce pojęcie instalacji w aspekcie wpływu na środowisko zdefiniowane jest w ustawie Prawo ochrony środowiska, zgodnie z zasadami IPPC (ang. "Integrated Pollution Prevention and Control"). W art. 3 ustawy ("Definicje i zasady ogólne") stwierdzono: 
Pojęcie emisja (art. 3 pkt 4) zdefiniowano jako wprowadzane do powietrza, wody, gleby lub ziemi (bezpośrednio lub pośrednio) substancje lub energie (np. ciepło, hałas, wibracje, pola elektromagnetyczne). Ilekroć w ustawie jest mowa o substancjach (art. 3, pkt 36), rozumie się przez to pierwiastki chemiczne, związki chemiczne albo ich mieszaniny lub roztwory.

</doc>
<doc id="2222200" url="https://pl.wikipedia.org/wiki?curid=2222200" title="Siergiej Fröhlich">
Siergiej Fröhlich

Siergiej Borisowicz Fröhlich, ros. Сергей Борисович Фрёлих (ur. ?, zm. na pocz. lat 50. XX w. w zachodnich Niemczech) – niemiecki wojskowy (kapitan), oficer łącznikowy SA ze sztabem gen. Andrieja A. Własowa podczas II wojny światowej, wydawca i działacz antykomunistyczny.
Jego rodzina do 1920 r. mieszkała w Moskwie, po czym wyjechała do Rygi. Siergiej B. Fröhlich ukończył ryskie gimnazjum im. Łomonosowa. W latach 1923-1927 studiował na politechnice. Następnie przez rok praktykował w politechnice w Berlinie. Od marca 1928 r. do sierpnia 1929 r. służył w armii łotewskiej, dochodząc do stopnia kapitana rezerwy. Po zakończeniu służby wojskowej podjął pracę w firmie budowlanej ojca. Jednocześnie działał w organizacjach antykomunistycznych. W marcu 1941 r. został repatriowany do Niemiec. Po zajęciu Łotwy przez wojska niemieckie w poł. 1941 r., powrócił do Rygi, podejmując pracę jako inżynier. Służył w SA. W lutym 1943 r. skierowano go do sztabu gen. Andrieja A. Własowa w Berlinie jako oficer łącznikowy ze sztabem SA. Przyjęto go do Wehrmachtu w stopniu kapitana. W pierwszych dniach maja 1945 r. wraz ze sztabem Sił Zbrojnych Komitetu Wyzwolenia Narodów Rosji dostał się do niewoli amerykańskiej. Po wypuszczeniu na wolność zamieszkał w Monachium, gdzie założył firmę handlową. Jednocześnie wydawał pisma "Русское Зарубежье" i "Русский демократ". W 1987 r. została pośmiertnie opublikowana jego książka pt. "General Wlassow. Russen und Deutsche zwischen Hitler und Stalin".

</doc>
<doc id="2222202" url="https://pl.wikipedia.org/wiki?curid=2222202" title="Etzelsrode">
Etzelsrode

Etzelsrode – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 samodzielna gmina, której niektóre czynności administracyjne realizowane były już przez miasto Bleicherode. Miasto to pełniło rolę "gminy realizującej" (niem. "erfüllende Gemeinde").

</doc>
<doc id="2222203" url="https://pl.wikipedia.org/wiki?curid=2222203" title="Kehmstedt">
Kehmstedt

Kehmstedt – miejscowość i gmina w Niemczech, w kraju związkowym Turyngia, w powiecie Nordhausen.
Niektóre czynności administracyjne gminy realizowane są przez miasto Bleicherode, które pełni rolę "gminy realizującej" (niem. "erfüllende Gemeinde").

</doc>
<doc id="2222204" url="https://pl.wikipedia.org/wiki?curid=2222204" title="Księżniczka cyrkówka">
Księżniczka cyrkówka

Księżniczka cyrkówka (niem. "Die Zirkusprinzessin") – operetka Imre Kálmána w trzech aktach z 1926 roku. Premiera miała miejsce w Wiedniu 26 marca 1926 roku. Libretto zostało napisane przez Juliusa Brammera i Alfreda Grünwalda.
Historia utworu.
Po sukcesie "Hrabiny Maricy" w odnowionym przez Huberta Marischkę Theater an der Wien, Kálmán napisał muzykę do kolejnego przeboju operetkowego. Libretto Juliusa Brammera i Alfreda Grünwalda stanowiło przeróbkę "Studenta żebraka" Millöckera. Przeniesienie akcji sztuki do carskiej Rosji i zderzenie ze sobą świata arystokratycznych salonów i cyrkowych popisów, dało Kálmánowi możliwość napisania barwnej, jakkolwiek wtórnej w stosunku do "Hrabiny Maricy", partytury. Utwór miał premierę 26 marca 1926 i przyniósł kompozytorowi spory sukces. Rola, głównej bohaterki, Fedory, ze względu na efektowne, melodyjne arie, weszła na stałe do repertuaru wielkich primadonn operetkowych. W Polsce "Księżniczka cyrkówka" miała premierę 25 stycznia 1927 roku. W roli Fedory wystąpiła Lucyna Messal, Mabel śpiewała Kazimiera Niewiarowska, Tonia - Ludwik Sempoliński, a księcia Sergiusza - Józef Redo. Operetka była kilkakrotnie filmowana. Za najlepszą ekranizację uważa się produkcję amerykańską z 1936 roku z Annabellą.

</doc>
<doc id="2222205" url="https://pl.wikipedia.org/wiki?curid=2222205" title="Kleinbodungen">
Kleinbodungen

Kleinbodungen – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 samodzielna gmina, której niektóre czynności administracyjne realizowane były już przez miasto Bleicherode. Miasto to pełniło rolę "gminy realizującej" (niem. "erfüllende Gemeinde").

</doc>
<doc id="2222206" url="https://pl.wikipedia.org/wiki?curid=2222206" title="Lipprechterode">
Lipprechterode

Lipprechterode – miejscowość i gmina w Niemczech, w kraju związkowym Turyngia, w powiecie Nordhausen.
Niektóre czynności administracyjne gminy realizowane są przez miasto Bleicherode, które pełni rolę "gminy realizującej" (niem. "erfüllende Gemeinde").

</doc>
<doc id="2222207" url="https://pl.wikipedia.org/wiki?curid=2222207" title="Niedergebra">
Niedergebra

Niedergebra – miejscowość i gmina w Niemczech, w kraju związkowym Turyngia, w powiecie Nordhausen.
Niektóre czynności administracyjne gminy realizowane są przez miasto Bleicherode, które pełni rolę "gminy realizującej" (niem. "erfüllende Gemeinde").

</doc>
<doc id="2222213" url="https://pl.wikipedia.org/wiki?curid=2222213" title="Friedrichsthal (Bleicherode)">
Friedrichsthal (Bleicherode)

Friedrichsthal – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 samodzielna gmina, której niektóre czynności administracyjne realizowane były już przez miasto Bleicherode. Miasto to pełniło rolę "gminy realizującej" (niem. "erfüllende Gemeinde").

</doc>
<doc id="2222216" url="https://pl.wikipedia.org/wiki?curid=2222216" title="Friedrichsthal (ujednoznacznienie)">
Friedrichsthal (ujednoznacznienie)

Polska.
Dawna nazwa miejscowości:

</doc>
<doc id="2222218" url="https://pl.wikipedia.org/wiki?curid=2222218" title="Kraja (Bleicherode)">
Kraja (Bleicherode)

Kraja – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 samodzielna gmina, której niektóre czynności administracyjne realizowane były już przez miasto Bleicherode. Miasto to pełniło rolę "gminy realizującej" (niem. "erfüllende Gemeinde").

</doc>
<doc id="2222220" url="https://pl.wikipedia.org/wiki?curid=2222220" title="Kraja">
Kraja

Niemcy:
Osoby:
Inne:

</doc>
<doc id="2222221" url="https://pl.wikipedia.org/wiki?curid=2222221" title="RedBSD">
RedBSD

RedBSD – modyfikacja systemu operacyjnego FreeBSD umożliwiająca uruchomienie go z płyty.
Celem projektu jest połączenie minimalistycznego systemu operacyjnego z technologią Ruby, by uczynić sprzęt szybszym, aplikacje bezpieczniejszymi i uprościć użytkowanie.

</doc>
<doc id="2222222" url="https://pl.wikipedia.org/wiki?curid=2222222" title="Görsbach">
Görsbach

Görsbach – miejscowość i gmina w Niemczech, w kraju związkowym Turyngia, w powiecie Nordhausen.
Niektóre czynności administracyjne gminy realizowane są przez miasto Heringen/Helme, które pełni rolę "gminy realizującej" (niem. "erfüllende Gemeinde").

</doc>
<doc id="2222223" url="https://pl.wikipedia.org/wiki?curid=2222223" title="Goersbach">
Goersbach



</doc>
<doc id="2222224" url="https://pl.wikipedia.org/wiki?curid=2222224" title="Wywołanie podprogramu">
Wywołanie podprogramu

Wywołanie podprogramu, to przekazanie sterowania w programie komputerowym do wybranego podprogramu. Taka operacja definiowana jest w kodzie źródłowym w odpowiedni sposób określony w składni konkretnego języka programowania. Wywołanie podprogramu, w skompilowanym, gotowym programie komputerowym, wiąże się z niejawnym wykonaniem szeregu akcji dodatkowych, takich między innymi jak skojarzenie argumentów zawartych w wywołaniu z odpowiednimi parametrami wyspecyfikowanymi w deklaracji podprogramu, a także umieszczenie na stosie niezbędnego adresu umożliwiającego powrót z podprogramu do miejsca wywołania oraz wiele innych kwestii i szczegółów technicznych.
Rodzaje wywołania.
W tych językach, w których wyróżnia się instrukcję i wyrażanie jako odrębne pojęcia składniowe (np. Pascal, Visual Basic, VBA, Modula 2 i inne), rozróżnić można wywołanie podprogramu:
Przykład w języku Turbo Pascal:
uses Crt, MyUnit;
var x : integer;
begin
end.
W powyższym przykładzie mamy w kolejnych liniach kodu źródłowego następujące wywołania podprogramów:
Wywołanie w wyrażeniu.
Natomiast w innych językach, takich jak np. C, C++ i pochodne, Icon, Algol 68 i inne, wywołanie podprogramu dokonywane jest zawsze w wyrażeniu, nawet jeżeli jest to wywołanie proceduralne w odrębnej linii kodu bez przypisania zwracanej przez podprogram wartości (tj. z jej ignorowaniem). Takie wywołanie bowiem stanowi instrukcję wyrażeniową, na którą składa się wyrażenie zakończone odpowiednim ogranicznikiem instrukcji, tzn. terminatorem lub separatorem, w zależności od przyjętych przez autorów języka rozwiązań.
Przykład w języku C:
int licz(int x);
int main(void)
 int x;
 scanf("x=%d\n\r", x); /* 1 */
 x = 1 + licz(x); /* 2 */
 printf("New x is %d", x); /* 3 */
W powyższym przykładzie mamy w kolejnych liniach kodu źródłowego następujące wywołania w wyrażeniach:
Szczegóły implementacje.
Różny sposób implementacji wywołania podprogramu w różnych systemach programowania skutkować może ich niezgodnością i brakiem możliwości programowania hybrydowego. Przykładem takiej niezgodności są różne konwencje zastosowanie dla języka C i Pascal, które dla uzyskania odpowiedniej zgodności wymuszają stosowanie dodatkowych modyfikatorów, powodujących zmianę sposobu kompilacji podprogramu, umożliwiającą zastosowanie podprogramu w innym systemie programowania. Za przykład mogą posłużyć kompilatory firmy Borland serii Turbo, w tym Turbo C i Turbo Pascal. Aby skompilować funkcję C, dostosowaną do konwencji języka Pascal, należy zastosować niestandardowy dla tego języka modyfikator codice_9 w deklaracji funkcji.

</doc>
<doc id="2222225" url="https://pl.wikipedia.org/wiki?curid=2222225" title="Urbach (Turyngia)">
Urbach (Turyngia)

Urbach – miejscowość i gmina w Niemczech, w kraju związkowym Turyngia, w powiecie Nordhausen.
Niektóre czynności administracyjne gminy realizowane są przez miasto Heringen/Helme, które pełni rolę „gminy realizującej” (niem. "erfüllende Gemeinde").

</doc>
<doc id="2222228" url="https://pl.wikipedia.org/wiki?curid=2222228" title="Pawieł Trietjakow">
Pawieł Trietjakow

Pawieł Michajłowicz Trietjakow () (ur. w Moskwie, zm. tamże) – rosyjski przedsiębiorca, kolekcjoner i mecenas sztuki rosyjskiej, brat Siergieja Trietiakowa, twórca Galerii Tretiakowskiej.
Życiorys.
Pawieł Trietjakow pochodził z rodziny kupieckiej. Początkowo pracował u ojca, potem wraz z bratem Siergiejem założył przędzalnie, zatrudniające kilka tysięcy ludzi.
We wrześniu 1865 ożenił się z Wierą Mamontową, siostrą cioteczną mecenasa sztuki Sawwy Mamontowa. Został ojcem sześciorga dzieci.
Początkowo kolekcjonował dzieła dawnych mistrzów holenderskich. W latach pięćdziesiątych XIX wieku zaczął gromadzić dzieła rosyjskiego malarstwa z zamiarem przekazania zbiorów miastu Moskwie w postaci galerii. Oprócz kupna obrazów na rynku dzieł sztuki, Trietjakow zamawiał u malarzy obrazy na określone tematy.
W roku 1874 Trietjakow wzniósł budynek galerii, która w roku 1881 została udostępniona publiczności. W roku 1892, po dołączeniu zbiorów zmarłego brata Siergieja, przekazał oficjalnie budynek wraz z kolekcją na własność dumie miasta Moskwy. W następnym roku galeria otrzymała nazwę „Miejska galeria artystyczna Pawła i Siergieja Trietjakowych”. Pawieł Trietjakow został mianowany dożywotnim kuratorem galerii i honorowym obywatelem Moskwy.
Zmarł 4 grudnia 1898 roku, został pochowany w Moskwie na Cmentarzu Daniłowskim, w 1948 roku prochy przeniesiono na Cmentarz Nowodziewiczy.

</doc>
<doc id="2222229" url="https://pl.wikipedia.org/wiki?curid=2222229" title="Game Revolution">
Game Revolution

Game Revolution (dawniej Game-Revolution) lub GR – amerykańska strona internetowa o grach komputerowych, która dostarcza wiadomości, recenzji, zapowiedzi, materiałów do pobrania, kody do gier, sklep, komiksy internetowe zrzuty i filmy z gier. Strona została założona w kwietniu 1996 roku, wkrótce odnotowywano setki tysięcy wejść dziennie na stronę. 25 lutego 2008 roku ogłoszono, że strona została zakupiona przez CraveOnline.

</doc>
<doc id="2222231" url="https://pl.wikipedia.org/wiki?curid=2222231" title="Urbach">
Urbach

Niemcy:
Osoby:
Zobacz też:

</doc>
<doc id="2222232" url="https://pl.wikipedia.org/wiki?curid=2222232" title="Game-Revolution">
Game-Revolution



</doc>
<doc id="2222236" url="https://pl.wikipedia.org/wiki?curid=2222236" title="Werther (Turyngia)">
Werther (Turyngia)

Werther – miejscowość i gmina w Niemczech, w kraju związkowym Turyngia, w powiecie Nordhausen.

</doc>
<doc id="2222237" url="https://pl.wikipedia.org/wiki?curid=2222237" title="Werther">
Werther

Niemcy:
Osoby:
Inne:
Zobacz też:

</doc>
<doc id="2222239" url="https://pl.wikipedia.org/wiki?curid=2222239" title="Albrecht (arcybiskup Bremy)">
Albrecht (arcybiskup Bremy)

Albrecht, Albert (zm. 14 kwietnia 1395) – arcybiskup Bremy od 1359 roku z dynastii Welfów.
Życie.
Albrecht był jednym z synów księcia Brunszwiku Magnusa I Pobożnego. Przeznaczony do kariery kościelnej, pełnił różne funkcje, m.in. kanonika w Magdeburgu. Podczas zmagań o stanowisko arcybiskupa Bremy, toczonego przez Welfów i Oldenburgów, zwycięsko wyszedł Albrecht pochodzący z dynastii Welfów, dzięki swoim dobrym kontaktom w kurii papieskiej (został zatwierdzony na arcybiskupa w 1361) oraz użycie siły zbrojnej przez jego ojca i braci w celu wyparcia z Bremy dotychczasowego administratora archidiecezji, Maurycego z Oldenburga (walki toczyły się jeszcze nawet w 1365). Czas jego rządów to okres dalszego uniezależniania się Bremy od władzy arcybiskupiej (mimo podjętej przez Albrechta w 1366 próby ograniczenia samodzielności miasta – w maju zajął miasto, jednak w czerwcu jego siły zostały zmuszone do opuszczenia Bremy), m.in. dzięki rosnącemu zadłużeniu arcybiskupa w mieście, wywołanemu zbytkownym trybem życia oraz zniszczeniami jego dóbr wskutek wojen i różnych zatargów. Inne zaciągane długi spowodowały zastawienie większości dóbr biskupich. Doprowadził w ten sposób kraj do stanu kryzysu. Był bohaterem głośnego skandalu, oskarżony przez jednego z duchownych o to, że jest hermafrodytą.

</doc>
<doc id="2222241" url="https://pl.wikipedia.org/wiki?curid=2222241" title="Historyczne składy Czarnych Słupsk">
Historyczne składy Czarnych Słupsk

Historyczne składy Czarnych Słupsk – skład Czarnych Słupsk w historii klubu.
Sezony.
Sezon 2004/2005.
Pierwszy trener:
Asystent:
Trener odnowy biologicznej:
Sezon 2005/2006.
Pierwszy trener:
Asystent:
Trener odnowy biologicznej:
Doszli w trakcie sezonu: Mindaugas Burneika (Litwa, SF), Marcin Flieger (Polska, PG)
Odeszli w trakcie sezonu: Łukasz Chelis (Polska, SF), Łukasz Seweryn (Polska, SG/SF)
Sezon 2006/2007.
Pierwszy trener:
Asystent:
Trener odnowy biologicznej:
Doszli w trakcie sezonu: Evaldas Jocys (Litwa, PF)
Odeszli w trakcie sezonu: Hubert Radke (Polska, C), Darrell Tucker (USA, PF)
Sezon 2007/2008.
Pierwszy trener:
Asystent:
Trener odnowy biologicznej:
Doszli w trakcie sezonu: Michael Andersen (Dania, C), Cedric Bozeman (USA, PG/SG/SF), Ayinde Ubaka (USA, PG), Žydrūnas Urbonas (Litwa, SF/PF)
Odeszli w trakcie sezonu: Ed Scott (USA, PG), James Hughes (USA, C), Ayinde Ubaka (USA, PG), Žydrūnas Urbonas (Litwa, SF/PF)
Sezon 2008/2009.
Pierwszy trener:
Asystenci:
Trener odnowy biologicznej:
Doszli w trakcie sezonu: trener Gašper Okorn (Słowenia), Antonio Burks (USA, PG), Chris Booker (USA, PF/C), Bojan Bakić (Czarnogóra, SG/SF), Mateo Kedzo (Chorwacja, PF), Omar Barlett (Jamajka, PF/C)
Odeszli w trakcie sezonu: trener Andrij Podkowyrow (Ukraina), Jack Ingram (USA, PF/C), Łukasz Ratajczak (Polska, PF), Rolando Howell (USA, C), Jay Straight (USA, PG)
Sezon 2009/2010.
Pierwszy trener:
Drugi trener:
Asystenci:
Trener odnowy biologicznej:
Doszli w trakcie sezonu: Paweł Leończyk (Polska), Tyrone Brazelton (USA), Chris Booker (USA)
Odeszli w trakcie sezonu: Ronald Clark (USA), Dru Joyce (USA)
Sezon 2010/2011.
Pierwszy trener:
Asystenci trenera:
Trener odnowy biologicznej:
Trener przygotowania fizycznego:
Doszli w trakcie sezonu: William Avery (USA, PG/SG), Ermin Jazvin (Bośnia, C)
Odeszli w trakcie sezonu: Chris Oakes (USA, C)
Sezon 2011/2012.
Pierwszy trener:
Asystenci trenera:
Trener odnowy biologicznej:
Trener przygotowania fizycznego:
Sezon 2012/2013.
Pierwszy trener:
Asystenci trenera:
Trener odnowy biologicznej:
Trener przygotowania fizycznego:
Doszli w trakcie sezonu: Bryan Davis (USA, C), Roderick Trice (USA, SG), trener Andrej Urlep (Słowenia)
Odeszli w trakcie sezonu: trener Marius Linartas (Litwa), Robert Tomaszek (Polska, C)
Sezon 2017/2018.
W trakcie sezonu odeszli: C.J. Aiken (20.11.2017), Justin Watts (10.01.2018), Dominic Artis (10.01.2018)

</doc>
<doc id="2222242" url="https://pl.wikipedia.org/wiki?curid=2222242" title="Retro Gamer">
Retro Gamer

Retro Gamer – brytyjskie czasopismo, które było pierwszym komercyjnym czasopismem w całości poświęconym starszym grom komputerowym. W styczniu 2005 roku i w kolejnych miesiącach był kwartalnikiem, jeszcze w tym samym roku stał się miesięcznikiem. W 2005 roku spadek czytelnictwa magazynu komputerowego doprowadziły do bankructwa jej wydawcy – Live Publishing. Prawa do czasopisma zostały zakupione przez Imagine Publishing.

</doc>
<doc id="2222254" url="https://pl.wikipedia.org/wiki?curid=2222254" title="Stanisław Szewczyk">
Stanisław Szewczyk

Stanisław Szewczyk (ur. w 1947 roku, zm. 21 grudnia 2010 w Łodzi) - były polski hokeista, reprezentant kraju.
Wychowanek Łódzkiego Klubu Sportowego, w którym grał przez całą swoją karierę (1965-1981).
Trzy razy wystąpił na mistrzostwach świata w hokeju na lodzie.

</doc>
<doc id="2222256" url="https://pl.wikipedia.org/wiki?curid=2222256" title="Siodło za Piecem">
Siodło za Piecem

Siodło za Piecem (ok. 1450 m) – płytka przełęcz w północno-zachodniej grani Ciemniaka w polskich Tatrach Zachodnich. Znajduje się pomiędzy skałą Piec (1460 m), a Równią nad Piecem w masywie Upłaziańskiej Kopy. Z zalesionych zachodnich stoków poniżej przełęczy opada do Doliny Kościeliskiej górna część Żlebu pod Wysranki. Stoki wschodnie są trawiaste tylko górą, niżej przechodzą w Wołowy Żleb opadający do Doliny Miętusiej (a dokładniej do Wyżniej Równi Miętusiej).
Przełęcz jest widokowa i stanowi ulubione miejsce odpoczynku turystów. Dawniej była wypasana – wchodziła w skład Hali Upłaz.

</doc>
<doc id="2222257" url="https://pl.wikipedia.org/wiki?curid=2222257" title="Sollstedt (Turyngia)">
Sollstedt (Turyngia)

Sollstedt – miejscowość i gmina w Niemczech, w kraju związkowym Turyngia, w powiecie Nordhausen.
Współpraca.
Miejscowość partnerska:

</doc>
<doc id="2222260" url="https://pl.wikipedia.org/wiki?curid=2222260" title="Sollstedt">
Sollstedt

Niemcy:

</doc>
<doc id="2222263" url="https://pl.wikipedia.org/wiki?curid=2222263" title="Hohenstein (Turyngia)">
Hohenstein (Turyngia)

Hohenstein – miejscowość i gmina w Niemczech, w kraju związkowym Turyngia, w powiecie Nordhausen.

</doc>
<doc id="2222278" url="https://pl.wikipedia.org/wiki?curid=2222278" title="Imagine Publishing">
Imagine Publishing

Imagine Publishing lub IP – brytyjski wydawca czasopism z siedzibą w Bournemouth w Wielkiej Brytanii. Firma została założona 14 maja 2005 roku.

</doc>
<doc id="2222279" url="https://pl.wikipedia.org/wiki?curid=2222279" title="Wspólnota administracyjna Hainleite">
Wspólnota administracyjna Hainleite

Wspólnota administracyjna Hainleite (niem. "Verwaltungsgemeinschaft Hainleite") – dawna wspólnota administracyjna w Niemczech, w kraju związkowym Turyngia, w powiecie Nordhausen. Siedziba wspólnoty znajdowała się w miejscowości Wolkramshausen. Powstała 1 sierpnia 1991.
Wspólnota administracyjna zrzeszała sześć gmin wiejskich "(Gemeinde)": 
1 stycznia 2019 wspólnota została rozwiązana. Gminy Hainrode, Nohra, Wipperdorf oraz Wolkramshausen zostały przyłączone do miasta Bleicherode. Dla gmin Großlohra oraz Kleinfurra miasto to pełni funkcję "gminy realizującej" (niem. "erfüllende Gemeinde").

</doc>
<doc id="2222287" url="https://pl.wikipedia.org/wiki?curid=2222287" title="Wspólnota administracyjna Hohnstein/Südharz">
Wspólnota administracyjna Hohnstein/Südharz

Wspólnota administracyjna Hohnstein/Südharz (niem. "Verwaltungsgemeinschaft Hohnstein/Südharz") – dawna wspólnota administracyjna w Niemczech, w kraju związkowym Turyngia, w powiecie Nordhausen. Siedziba wspólnoty znajdowała się w miejscowości Ilfeld.
Wspólnota administracyjna zrzeszała pięć gmin wiejskich:
6 lipca 2018 wspólnota administracyjna została rozwiązana. Gminę Buchholz przyłączono do miasta Nordhausen, natomiast gminy Harzungen, Herrmannsacker oraz Neustadt/Harz przyłączono do gminy Harztor.

</doc>
<doc id="2222289" url="https://pl.wikipedia.org/wiki?curid=2222289" title="Żeglarstwo na Letnich Igrzyskach Olimpijskich 1928">
Żeglarstwo na Letnich Igrzyskach Olimpijskich 1928

Żeglarstwo na Letnich Igrzyskach Olimpijskich 1928 w Amsterdamie rozgrywane było w dniach 2–9 sierpnia 1928 r. w południowo-zachodniej części ówczesnej zatoki Zuiderzee. W programie były 3 konkurencje. W klasie 6 m złoty medal zdobyli Norwegowie z późniejszym królem tego kraju – Olafem V w składzie.
Kraje uczestniczące.
W zawodach wzięło udział 41 łodzi, łącznie 146 żeglarzy (w tym 3 kobiety) z 23 krajów :

</doc>
<doc id="2222290" url="https://pl.wikipedia.org/wiki?curid=2222290" title="Hohnstein/Südharz">
Hohnstein/Südharz



</doc>
<doc id="2222291" url="https://pl.wikipedia.org/wiki?curid=2222291" title="Wincenty Karuga">
Wincenty Karuga

Wincenty Karuga, ps. „Kazimierz Nemedyński” (ur. 19 lipca 1906 w Królewskiej Hucie, zm. 25 grudnia 1961 w Bytomiu) – nauczyciel, działacz społeczny i polityczny, bezpartyjny Poseł na Sejm.
Życiorys.
Wincenty Karuga urodził się w Królewskiej Hucie. W trakcie III powstania śląskim był kurierem z Naczelną Komendą Wojsk Powstańczych. Współorganizator i przywódca Związku Młodzieży Powstańczej. 
Ukończył Seminarium Nauczycielskie w Pszczynie. Podjął studia w Centralnym Instytucie Wychowania Fizycznego i rozpoczął pracę w szkołach w Chorzowie i w Katowicach. Ukończył kurs sędziego lekkoatletycznego, organizował rozgrywki piłkarskie, działał w klubie motocyklowym w Katowicach.
Instytut Badania Spraw Narodowościowych w Warszawie. Był jednym z inicjatorów powstania Stowarzyszenia Młodzieży Polskiej w Biertułowicach, w 1933 został prezesem Bratniej Pomocy słuchaczy Centralnego Instytutu Wychowania Fizycznego, był jednym z organizatorów i członków zarządu Związku Młodzieży Powstańczej. Został wpisany do Sonderfahndungsbuch Polen. Przez cały okres hitlerowskiej okupacji był poszukiwany przez Gestapo. Był członkiem Armii Krajowej. W tym czasie ukrywał się pod pseudonimem Kazimierz Nemedyński. 
Od zakończenia wojny był starostą w Nysie, a w 1948 - w Krośnie Odrzańskim. Odnalazł i zabezpieczył przed szabrownikami przewieziony przez Niemców z Warszawy do Nysy pomnik Mikołaja Kopernika i Chrystusa z kościoła św. Krzyża w Warszawie. Był inicjatorem odbudowy Nysy. Z powodu konfliktów z komunistycznymi działaczami był usuwany z funkcji polityczno-społecznych. Szef Krośnieńskiego Urzędu Bezpieczeństwa tak scharakteryzował byłego starostę nyskiego: 
 W piśmie z 29 grudnia 1948 do Wojewódzkiego Urzędu UB w Poznaniu szef UB w Krośnie Odrzańskim raportował: 
Przez wiele lat pracował jako górnik dołowy w kopalni węgla kamiennego Rozbark w Bytomiu. Pracując w kopalni ukończył wieczorową szkołę górniczą i objął stanowisko sztygara. Po zmianach 1956 roku powrócił do działalności politycznej. W wyborach z roku 1957 wybrany został do Sejmu PRL jako bezpartyjny. 
Został pochowany w Goczałkowicach.

</doc>
<doc id="2222292" url="https://pl.wikipedia.org/wiki?curid=2222292" title="MS Derbyshire">
MS Derbyshire



</doc>
<doc id="2222296" url="https://pl.wikipedia.org/wiki?curid=2222296" title="3PL">
3PL



</doc>
<doc id="2222300" url="https://pl.wikipedia.org/wiki?curid=2222300" title="Großlohra">
Großlohra

Großlohra – miejscowość i gmina w Niemczech, w kraju związkowym Turyngia, w powiecie Nordhausen. Do 31 grudnia 2018 wchodziła w skład wspólnoty administracyjnej Hainleite. Od 1 stycznia 2019 niektóre zadania administracyjne gminy realizowane są przez miasto Bleicherode, które pełni rolę "gminy realizującej" (niem. "erfüllende Gemeinde").

</doc>
<doc id="2222301" url="https://pl.wikipedia.org/wiki?curid=2222301" title="Grosslohra">
Grosslohra



</doc>
<doc id="2222304" url="https://pl.wikipedia.org/wiki?curid=2222304" title="Kleinfurra">
Kleinfurra

Kleinfurra – miejscowość i gmina w Niemczech, w kraju związkowym Turyngia, w powiecie Nordhausen. Do 31 grudnia 2018 wchodziła w skład wspólnoty administracyjnej Hainleite. Od 1 stycznia 2019 niektóre zadania administracyjne gminy realizowane są przez miasto Bleicherode, które pełni rolę "gminy realizującej" (niem. "erfüllende Gemeinde").

</doc>
<doc id="2222306" url="https://pl.wikipedia.org/wiki?curid=2222306" title="Wipperdorf">
Wipperdorf

Wipperdorf – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 jako samodzielna gmina wchodziła w skład wspólnoty administracyjnej Hainleite.

</doc>
<doc id="2222310" url="https://pl.wikipedia.org/wiki?curid=2222310" title="Jan Wawrzynek">
Jan Wawrzynek

Jan Wawrzynek (ur. 22 czerwca 1903 w Starej Wsi, zm. 2 marca 1971 w Opolu) – powstaniec śląski, członek Związku Polaków w Niemczech, Polskiej Organizacji Wojskowej Górnego Śląska, działacz społeczny i polityczny na Śląsku.
Życiorys.
Urodził się 22 czerwca 1903 r. w Starej Wsi (obecnie dzielnicy Raciborza). Był synem Adolfa i Marii z Mrachaczów. Po ukończeniu ośmioklasowej szkoły podstawowej podjął pracę w fabryce Böhlera w Raciborzu, gdzie uczył się zawodu ślusarza. W 1919 roku stał się członkiem TG Sokół, Polskiej Organizacji Wojskowej Górnego Śląska oraz Związku Harcerstwa Polskiego, a w sierpniu następnego roku ochotniczo wstąpił w szeregi Wojska Polskiego. Był szkolony w Sosnowcu, a następnie w szkole podoficerskiej w Chełmnie. Po ukończeniu nauki otrzymał zwolnienie urlopowe, by móc uczestniczyć w kampanii plebiscytowej. Będąc na stanowisku zastępcy komendanta Polskiej Organizacji Wojskowej Górnego Śląska w Raciborzu organizował ochronę wieców i zgromadzeń oraz prowadził szkolenia młodzieży. Brał aktywny udział w III powstaniu śląskim jako cekaemista w 4 pułku raciborskim, w tym m.in. w zajmowaniu Markowic oraz w walkach pod Starym Koźlem i Bukowem. Po powstaniu znalazł się w Siedlcach, a następnie w Oświęcimiu. Do Raciborza powrócił w listopadzie 1921 roku, gdzie na krótko podjął pracę w Banku Ludowym. Skupił się wówczas na działalności narodowej. Był aktywnym członkiem Związku Polaków w Niemczech, a także aktywistą Związku Młodzieży Polsko-Katolickiej (od 1924 roku prezes, a od 1934 roku pełnomocnik Polskich Kongregacji Mariańskich przy ZMPK), członkiem Związku Kół Śpiewaczych na Śląsku Opolskim oraz Górnośląskiego Zjednoczenia Rolników i Związku Spółdzielni Polskich.
W 1927 roku skierowano go do Olesna, by tam prowadził działalność polonijną. W 1932 roku został przewodniczącym Związku Polaków w Niemczech w powiecie strzeleckim. Działalność Wawrzynka była bardzo aktywna. Z jego inicjatywy powstawały terenowe komórki Związku Polaków w Niemczech, organizowano polskie szkoły mniejszościowe, wystawy, inicjowano nowe towarzystwa śpiewacze, wycieczki do Polski oraz prelekcje. Wawrzynek walczył również ze zmianami nazewnictwa polsko brzmiących miejscowości. W marcu 1933 roku kandydował z ramienia Polsko-Katolickiej Partii Ludowej do Sejmiku Prowincjonalnego, jednak bez powodzenia. W 1935 roku przeniósł się do Opola.
24 listopada 1935 roku na Walnym Zebraniu Związku Polaków w Niemczech w Dzielnicy I w Opolu został wybrany sekretarzem Zarządu Dzielnicy i kierownikiem biura, a także delegatem na Walne Zebranie Związku Polaków w Niemczech w Berlinie. Rada Naczelna Związku Polaków w Niemczech nie uznała jednak wyników tych wyborów, w związku z czym 22 stycznia 1936 roku została utworzona niezależna organizacja, Związek Polaków na Śląsku, a Wawrzynek mianowany został jej prezesem. By móc oddziaływać na ludność polską, nowa organizacja wykupiła gazetę „Katolik Trzyrazowy”, a także zaczęła wydawać dwutygodnik „Słowo Śląskie”. Wskutek trudności finansowych podjęto jednak rokowania ze Związkiem Polaków w Niemczech, które zakończyły się rozwiązaniem Związku Polaków na Śląsku i jego ponownym wcieleniem do ZPwN. Wawrzynkowi powierzono pracę w biurze Dzielnicy I, pozostał on także wydawcą „Katolika Trzyrazowego” (wraz z Wiktorem Gorzołką).
Po wybuchu II wojny światowej, 11 września 1939 roku został aresztowany przez gestapo i aż do 18 maja 1945 roku przebywał w obozach koncentracyjnych Buchenwald, Ravensbrück i Sachsenhausen.
Po wojnie stał się członkiem Polskiego Stronnictwa Ludowego. Pracował, jako sekretarz, w gminie Wójtowa Wieś oraz w powiatowym Zarządzie Gminnej Spółdzielni i Domu Książki w Opolu. Od 1956 roku etatowy pracownik Stowarzyszenia Pax w Opolu. Był aktywnym działaczem Związku Weteranów Powstań Śląskich, następnie Związku Bojowników o Wolność i Demokrację, członkiem Rady Naczelnej Towarzystwa Rozwoju Ziem Zachodnich, plenum Wojewódzkiego Frontu Jedności Narodu i radnym Wojewódzkiej Rady Narodowej w Opolu.
Był żonaty (od 1929 roku) z Franciszką z Poliwodów, miał szóstkę dzieci.

</doc>
<doc id="2222334" url="https://pl.wikipedia.org/wiki?curid=2222334" title="Abendroth">
Abendroth

Abendroth:

</doc>
<doc id="2222338" url="https://pl.wikipedia.org/wiki?curid=2222338" title="Hainrode (Bleicherode)">
Hainrode (Bleicherode)

Hainrode (do 31 grudnia 2018 Hainrode/Hainleite) – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 jako samodzielna gmina wchodziła w skład wspólnoty administracyjnej Hainleite.

</doc>
<doc id="2222340" url="https://pl.wikipedia.org/wiki?curid=2222340" title="Shu Kamo">
Shu Kamo



</doc>
<doc id="2222341" url="https://pl.wikipedia.org/wiki?curid=2222341" title="Hainrode">
Hainrode

Niemcy:
Zobacz też:

</doc>
<doc id="2222343" url="https://pl.wikipedia.org/wiki?curid=2222343" title="Most 6 października">
Most 6 października

Most 6 października (ang. "6th October Bridge") (arab. "جسر 6 أكتوبر"; "Kubri 6 Uktubar") – most na Nilu w Kairze w Egipcie.
Przez most przebiega estakada autostrady, która łączy miasto z tutejszym portem lotniczym, z Az-Zamalik (jej południową częścią "Dżazirą" (Gezirą)), a dalej z gizyjską dzielnicą Doki i Aguza. Jej nazwa upamiętnia wybuch wojny Jom Kipur w 6 października 1973 roku.
Most nazwany jest "kręgosłupem" Kairu, ponieważ codziennie korzysta z niego pół miliona osób. Ze względu na kluczową rolę w ruchu w stolicy na moście jest zawsze tłoczno, więc podróż z jednego końca na drugi może trwać nawet 45 minut.
Most został ukończony w 1996 roku, jego budowa trwała ponad 30 lat. Zaczęło się od skromnego pierwszego etapu budowy – 130 m długości estakady, mostu nad wschodnią odnogą Nilu (budowa trwała od maja 1969 r. do sierpnia 1972), dziewiąty etap, zakończył budowę estakady o całkowitej długości 20,5 km. Biegnie od Muzeum Rolnictwa w gizyjskiej dzielnicy Dokki do autostrady w dzielnicy Nasr City. Budowa Mostu 6 października została uznana za narodowy projekt infrastruktury.

</doc>
<doc id="2222344" url="https://pl.wikipedia.org/wiki?curid=2222344" title="Nohra (Bleicherode)">
Nohra (Bleicherode)

Nohra – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 jako samodzielna gmina wchodziła w skład wspólnoty administracyjnej Hainleite.

</doc>
<doc id="2222345" url="https://pl.wikipedia.org/wiki?curid=2222345" title="Mistrzostwa Świata w Narciarstwie Dowolnym 2011 – slopestyle kobiet">
Mistrzostwa Świata w Narciarstwie Dowolnym 2011 – slopestyle kobiet

Kobiety w debiutującej konkurencji freestyleowej - slopestyle, walczyły o pierwsze w historii mistrzostwo świata 3 lutego w Park City na trasie PCMR - Kings Cros. Pierwszą w historii mistrzynią świata została Australijka Anna Segal.

</doc>
<doc id="2222346" url="https://pl.wikipedia.org/wiki?curid=2222346" title="Nohra">
Nohra

Niemcy:
Zobacz też:

</doc>
<doc id="2222348" url="https://pl.wikipedia.org/wiki?curid=2222348" title="Wolkramshausen">
Wolkramshausen

Wolkramshausen – dzielnica miasta Bleicherode w Niemczech, w kraju związkowym Turyngia, w powiecie Nordhausen. Do 31 grudnia 2018 jako samodzielna gmina wchodziła w skład wspólnoty administracyjnej Hainleite.

</doc>
<doc id="2222350" url="https://pl.wikipedia.org/wiki?curid=2222350" title="Harzungen">
Harzungen

Harzungen – część gminy "(Ortsteil)" Harztor w Niemczech, w kraju związkowym Turyngia, w powiecie Nordhausen. Do 5 lipca 2018 jako samodzielna gmina wchodziła w skład wspólnoty administracyjnej Hohnstein/Südharz.
W miejscowości w czasie II wojny światowej od 1 kwietnia 1944 do 4 kwietnia 1945 istniał podobóz KZ-Außenlager Harzungen (magazyny obozowe) obozu w Buchenwaldzie.

</doc>
<doc id="2222352" url="https://pl.wikipedia.org/wiki?curid=2222352" title="Most Tahrir">
Most Tahrir

Most Tahrir ("Most Wolności"), ("Kubri at-Tahrir") - most drogowy na Nilu w Kairze w Egipcie, łączący plac Midan Tahrir z placem Midan Sad Zaglul w południowej części Zamalek - "Dżazira" (Gezira).

</doc>
<doc id="2222353" url="https://pl.wikipedia.org/wiki?curid=2222353" title="Aktywizm polityczny">
Aktywizm polityczny

Aktywizm polityczny lub społeczny (łac. "activus" – czynny, działający) – postawa reprezentowana przez jednostki dążące do wywołania określonych zmian społecznych, politycznych, ekonomicznych i w środowisku naturalnym.
Aktywizm polityczny służy często do organizacji różnych form protestu, takich jak pisanie listów do gazet i polityków, kampanie polityczne, bojkot określonych przedsiębiorstw, wiece, demonstracje, strajk, po akcje głodowe.
Niektórzy aktywiści starają się bezpośrednio przekonywać ludzi do zmiany swoich zachowań, zamiast przekonywać władze publiczne do wprowadzania zmian prawnych. Formą takiego aktywizmu jest ruch spółdzielczy, który dąży do stworzenia nowych instytucji opartych na zasadach współpracy i na ogół unika lobbingu i protestów politycznych.
Aktywizm może posiadać cechy kampanii reklamowej, szczególnie marketingu partyzanckiego, mającego jednak inny cel.

</doc>
<doc id="2222356" url="https://pl.wikipedia.org/wiki?curid=2222356" title="Herrmannsacker">
Herrmannsacker

Herrmannsacker – część gminy "(Ortsteil)" Harztor w Niemczech, w kraju związkowym Turyngia, w powiecie Nordhausen. Do 5 lipca 2018 jako samodzielna gmina wchodziła w skład wspólnoty administracyjnej Hohnstein/Südharz.

</doc>
<doc id="2222358" url="https://pl.wikipedia.org/wiki?curid=2222358" title="Heidi Hassenmüller">
Heidi Hassenmüller

Heidi Hassenmüller, ur. w 1941 roku w Hamburgu, niemiecka pisarka książek dla młodzieży.
Życiorys.
Heidi Hassenmüller ukończyła studia dziennikarstwa. Po nich rozpoczęła pracę w różnych gazetach i czasopismach. W 1985 roku opublikowano jej pierwszą książkę "Jochen zieht nach Holland" (niem. Jochen przeprowadza się do Holandii). Od tego czasu jest zawodową pisarką. Hassenmüller ma trójkę dzieci i od 1974 roku mieszka w Holandii. Często jednak podróżuje po Europie, aby przedstawić swoje książki. W ramach tych tourów kilkakrotnie odwiedziła Polskę. Ponadto Hassenmüller jest członkiem niemieckiego związku literatów.

</doc>
<doc id="2222359" url="https://pl.wikipedia.org/wiki?curid=2222359" title="Vilhelmina">
Vilhelmina

Vilhelmina (płd-lap. "Vualtjere") – tätort i ośrodek administracyjny gminy Vilhelmina w regionie Västerbotten w Szwecji. Do 1799 nazywała się Volgsjö. Nazwana Vilhelmina na cześć królowej Fryderyki Doroty Wilhelminy, żony Gustawa IV Adolfa. W 2005 roku 3633 mieszkańców.
Przez Vilhelminę przebiega trasa europejska E45 i Inlandsbanan. W pobliżu znajduje się też port lotniczy Vilhelmina.

</doc>
<doc id="2222360" url="https://pl.wikipedia.org/wiki?curid=2222360" title="Niedersachswerfen">
Niedersachswerfen

Niedersachswerfen – dzielnica gminy Harztor w Niemczech, w kraju związkowym Turyngia, w powiecie Nordhausen, we wspólnocie administracyjnej Hohnstein/Südharz.

</doc>
<doc id="2222361" url="https://pl.wikipedia.org/wiki?curid=2222361" title="Konkurs Wsadów PLK 2010">
Konkurs Wsadów PLK 2010

Konkurs Wsadów PLK 2010 - konkurs wsadów, odbywający się 10 lutego 2010 w Lublinie, podczas Meczu Gwiazd PLK 2010. Zwycięzcą został Amerykanin Eddie Miller, który w finale pokonał rodaka Quintona Daya, który zastąpił kontuzjowanego Lawrence Kinnarda.
Linki zewnętrzne.
Wyniki na stronie probasket.pl

</doc>
<doc id="2222362" url="https://pl.wikipedia.org/wiki?curid=2222362" title="Centrum Badań Ruchu Wyzwoleńczego">
Centrum Badań Ruchu Wyzwoleńczego

Centrum Badań Ruchu Wyzwoleńczego – naukowa organizacja społeczna na Ukrainie, z siedzibą we Lwowie, utworzona w 2008.
Zajmuje się badaniami historii Ukrainy, a szczególnie historią Ukraińskiej Republiki Ludowej i Zachodnioukraińskiej Republiki Ludowej, historią ukraińskich ruchów społeczno-politycznych (Ukraińska Organizacja Wojskowa, Organizacja Ukraińskich Nacjonalistów, Ukraińskie Zjednoczenie Narodowo-Demokratyczne, ruch dydydencki w USRR), historią ukraińskich formacji wojskowych (Legion Ukraińskich Strzelców Siczowych, Ukraińska Armia Halicka, Ukraińska Powstańcza Armia), jak również represyjną polityką reżimów XX wieku na Ukrainie.
Działania Centrum obejmują działania archiwizacyjne, biblioteczne, konsultacyjne, popularnonaukowe i wydawnicze. Dyrektorem Centrum jest Rusłan Zabiłyj.

</doc>
<doc id="2222365" url="https://pl.wikipedia.org/wiki?curid=2222365" title="Ellison Onizuka">
Ellison Onizuka

Ellison Shoji Onizuka (ur. 24 czerwca 1946 w Kealakekua na Hawajach, zm. 28 stycznia 1986 nad półwyspem florydzkim) – amerykański astronauta, inżynier, podpułkownik United States Air Force. Poniósł śmierć na pokładzie wahadłowca Challenger, który rozpadł się 73 sekundy po starcie z Przylądka Canaveral.
Edukacja i służba wojskowa.
Spędził w powietrzu ponad 1700 godzin.
Praca w NASA i kariera astronauty.
Astronauta spoczął na Cmentarzu Pacyfiku – Miejscu Pamięci Narodowej ("National Memorial Cemetery of the Pacific") w Honolulu na Hawajach. Pośmiertnie został awansowany do stopnia pułkownika US Air Force.

</doc>
<doc id="2222366" url="https://pl.wikipedia.org/wiki?curid=2222366" title="Parafia Kościoła Katolickiego Mariawitów w Grzmiącej">
Parafia Kościoła Katolickiego Mariawitów w Grzmiącej

Parafia Przenajświętszego Sakramentu w Grzmiącej – mariawicka parafia kustodii płockiej, Kościoła Katolickiego Mariawitów w RP.
Siedziba parafii znajduje się w Grzmiącej, w gminie Brzeziny, powiecie brzezińskim, województwie łódzkim. Parafia korzysta z cmentarza wyznaniowego w Grzmiącej, wspólnie z parafią Kościoła Starokatolickiego Mariawitów. Parafia skupia około 200 osób – wyznawców "mariawityzmu felicjanowskiego" z Grzmiącej i okolic. Utrzymuje kontakt z diasporą zamieszkującą Brzeziny i Jaroszki.
W powiecie brzezińskim działają jeszcze 3 inne parafie Kościoła Katolickiego Mariawitów – w Dąbrówce Małej, Poćwiardówce i Woli Cyrusowej.
Historia.
Historia parafii mariawickiej wiąże się z osobą kapłana Augustyna Gostyńskiego, który będąc wikariuszem parafii rzymskokatolickiej w Brzezinach związał się ze Zgromadzeniem Kapłanów Mariawitów. Po ogłoszeniu klątwy papieskiej potępiającej mariawitów (1906), ojciec Augustyn musiał opuścić kościół w Brzezinach. Duża liczba wiernych i bliskość miasta Brzeziny spowodowały, że wybór lokalizacji padł na wieś – Grzmiącą. Kościół wzniesiono w latach 1908–1911 (budowę prowadził kapłan Kazimierz Kaczyński). Nowo wybudowany kościół został poświęcony przez ówczesnego ordynariusza diecezji łódzko-śląskiej biskupa Leona Marię Andrzeja Gołębiowskiego. Świątynia w Grzmiącej stała się filią parafii Niesułków–Lipka. Od 1907 do 1935 proboszczem parafii był kapłan Maria Augustyn. W 1935 parafia podzieliła się na dwa nurty: płocki i felicjanowski.
Od 1971 do 2020 proboszczem parafii była siostra Kazimiera Maria Alma Białkowska (1943–2020).

</doc>
<doc id="2222368" url="https://pl.wikipedia.org/wiki?curid=2222368" title="Konkurs wsadów Tissota 2010">
Konkurs wsadów Tissota 2010



</doc>
<doc id="2222369" url="https://pl.wikipedia.org/wiki?curid=2222369" title="Neustadt/Harz">
Neustadt/Harz

Neustadt/Harz – część gminy "(Ortsteil)" Harztor w Niemczech, w kraju związkowym Turyngia, w powiecie Nordhausen. Do 5 lipca 2018 jako samodzielna gmina wchodziła w skład wspólnoty administracyjnej Hohnstein/Südharz.

</doc>
<doc id="2222371" url="https://pl.wikipedia.org/wiki?curid=2222371" title="Szlach peremohy">
Szlach peremohy

Szlach peremohy – ukraiński emigracyjny tygodnik społeczno-polityczny, wydawany od 28 lutego 1954 w Monachium, od 1993 we Lwowie, a od 1998 w Kijowie.
Zaczęto go wydawać po rozłamie w emigracyjnej organizacji Zagraniczne Formacje OUN, który miał miejsce w lutym 1954.
Redaktorami byli m.in. P. Kizka, Dmytro Sztykało, D. Czajkowśkyj, Myrosław Styranka, B. Witoszynśkyj, Stepan Łenkawśkyj, H. Drabat, Wołodymyr Kosyk, A. Bedrij, S. Hałamaj, A. Hajdamacha, Josyp Kaszuba, W. Panczuk.
Z czasopismem współpracowali m.in. R. Jendyk, Zenon Pełenśkyj, H. Waszczenko, I. Wowczuk, P. Olijnyczenko, W. Dawydenko, A. Kosowśka, Wiktor Andrijewśkyj, J. Bencal, Sława Stećko, S. Naumowycz, O. Demczuk, Jarosław Hajwas, Roman Rachmannyj, O. Pytliar, Mykoła Czyrowśkyj, F. Kowal, Wołodymyr Łenyk, Łeonid Połtawa i inni.
W budynku należącym do wydawnictwa, oprócz redakcji gazety znajdowała się drukarnia “Cycero”, biura Ukraińskiego Frontu Wyzwoleńczego i Antybolszewickiego Bloku Narodów.
Od 1993 tygodnik był wydawany we Lwowie, a redaktorem naczelnym był Jarosław Swatko. W 1998 redakcję przeniesiono do Kijowa, a redaktorem naczelnym została Marija Bazeliuk (od 2009 Wiktor Roh).

</doc>
<doc id="2222372" url="https://pl.wikipedia.org/wiki?curid=2222372" title="Szarota Hoppego">
Szarota Hoppego

Szarota Hoppego ("Gnaphalium hoppeanum", według innych ujęć "Omalotheca hoppeana") – gatunek rośliny należący do rodziny astrowatych.
Zasięg występowania.
Występuje tylko w Europie Środkowej: w Alpach, Pirenejach, Górach Kantabryjskich, Karpatach i górach Półwyspu Bałkańskiego oraz na pojedynczych stanowiskach w Apeninach i w Jurze. W Polsce występuje tylko w Tatrach, skąd podana została z około 15 stanowisk. Większość z nich znajduje się w Czerwonych Wierchach: Ciemniak, Dolina Litworowa, Dolina Małej Łąki, Dolina Mułowa, Gładkie Upłaziańskie, Krzesanica, Małołączniak, Wielka Świstówka, Wielka Turnia. Poza Czerwonymi Wierchami stwierdzono jeszcze jej występowanie na Giewoncie, Grzybowcu, Kominiarskim Wierchu, przełęczy Liliowe, Łysankach i Skupniowym Upłazie. Wszystkie stanowiska znajdują się więc w Tatrach Zachodnich.
Biologia i ekologia.
Bylina, hemikryptofit. Kwitnie od lipca do sierpnia. Rośnie w szczelinach skalnych, na półkach i piargach, wyłącznie na wapiennym podłożu. W klasyfikacji zbiorowisk roślinnych gatunek charakterystyczny dla rzędu (O.) "Arabidetalia coeruleae". Liczba chromosomów 2n = 28.
Zagrożenia.
Umieszczony w Polskiej Czerwonej Księdze Roślin oraz na polskiej czerwonej liście w kategorii VU (narażony). Gatunek według klasyfikacji IUCN z 2001 jest gatunkiem narażonym na wyginięcie w Karpatach polskich (kategoria VU). W Polsce, mimo że występuje na niewielkim obszarze i nielicznych stanowiskach, bezpośrednio nie jest zagrożony. Wszystkie jego stanowiska znajdują się bowiem na obszarze Tatrzańskiego Parku Narodowego, przeważnie na obszarze ochrony ścisłej. Wskazane jednak jest objęcie tych stanowisk monitoringiem.

</doc>
<doc id="2222373" url="https://pl.wikipedia.org/wiki?curid=2222373" title="Parafia Przenajświętszego Sakramentu w Łowiczu (Kościół Katolicki Mariawitów)">
Parafia Przenajświętszego Sakramentu w Łowiczu (Kościół Katolicki Mariawitów)



</doc>
<doc id="2222374" url="https://pl.wikipedia.org/wiki?curid=2222374" title="Gnaphalium hoppeanum">
Gnaphalium hoppeanum



</doc>
<doc id="2222375" url="https://pl.wikipedia.org/wiki?curid=2222375" title="Parafia Przenajświętszego Sakramentu w Długiej Kościelnej">
Parafia Przenajświętszego Sakramentu w Długiej Kościelnej



</doc>
<doc id="2222376" url="https://pl.wikipedia.org/wiki?curid=2222376" title="Buchholz (Nordhausen)">
Buchholz (Nordhausen)

Buchholz – dzielnica miasta Nordhausen w Niemczech, w kraju związkowym Turyngia, w powiecie Nordhausen. Do 5 lipca 2018 jako samodzielna gmina wchodziła w skład wspólnoty administracyjnej Hohnstein/Südharz..

</doc>
<doc id="2222377" url="https://pl.wikipedia.org/wiki?curid=2222377" title="Hanna Maszutina">
Hanna Maszutina

Hanna Maszutina (pseudonim literacki Hanna Jablonska, ur. w 1981 w Odessie – zm. 24 stycznia 2011 w Moskwie) – ukraińska rosyjskojęzyczna poetka, dramaturg, prozaiczka, dziennikarka. 
Życiorys.
Zginęła w zamachu na lotnisku Domodiedowo, przylatując na uroczystość odebrania nagrody magazynu “Мистецтво кіно”.
Studiowała prawo międzynarodowe na Akademii Prawa w Odessie. Była żoną Artema Maszutina i matką urodzonej 2007 córki Marii.
Publikowała w almanachu “OMK” (2004-2007) i magazynie “Oktiabr” (2004-2007). Była laureatką międzynarodowych konkursów “Premiera.txt” (2005) i “Jewrazija” (2006). Tworzyła pod pseudonimem „Hanna Jabłonśka”.

</doc>
<doc id="2222378" url="https://pl.wikipedia.org/wiki?curid=2222378" title="Kaplica Matki Boskiej Nieustającej Pomocy w Warszawie">
Kaplica Matki Boskiej Nieustającej Pomocy w Warszawie



</doc>
<doc id="2222380" url="https://pl.wikipedia.org/wiki?curid=2222380" title="Majdan al-Dżala">
Majdan al-Dżala

 
Majdan al-Dżala (arab. ميدان الجلاء, "Maydān al-Ǧalāʾ") – plac w Gizie w Egipcie. Położony jest na zachodnim brzegu Nilu (zachodniej odnodze), tuż przy moście al-Dżala.
Ze wschodu na zachód przecina go ulica At-Tahrir, od południa dochodzi również dwupasmowa ulica Charles’a de Gaulle’a, z południowego zachodu dochodzi ulica Al-Misaha, a z północnego zachodu ulice As-Sadd al-Ali oraz Lutfi Hassuna, z północy na południe przecina go nadbrzeżna ulica An-Nil. Przy placu od strony południowej znajduje się hotel "Cairo Sheraton".
W czasie protestów w 2011 roku na placu dochodziło do zamieszek.

</doc>
<doc id="2222381" url="https://pl.wikipedia.org/wiki?curid=2222381" title="Konkurs Trójek PLK 2010">
Konkurs Trójek PLK 2010

Konkurs Trójek PLK 2010 – konkurs rzutów za trzy punkty, odbywający się 10 lutego 2010 w Lublinie, podczas Meczu Gwiazd PLK 2010. Zwycięzcą został Polak Andrzej Pluta, który w finale pokonał rodaka Tomasza Celeja.
Linki zewnętrzne.
Wyniki na stronie probasket.pl

</doc>
<doc id="2222385" url="https://pl.wikipedia.org/wiki?curid=2222385" title="Ilfeld">
Ilfeld

Ilfeld – dzielnica gminy Harztor w Niemczech, w kraju związkowym Turyngia, w powiecie Nordhausen, siedziba wspólnoty administracyjnej Hohnstein/Südharz. Do 31 grudnia 2011 była to samodzielna gmina.
W miejscowości znajduje się zabytkowy kościół St.-Georg-Marien.
Współpraca.
Miejscowość partnerska:

</doc>
<doc id="2222386" url="https://pl.wikipedia.org/wiki?curid=2222386" title="Iwona Majewska-Opiełka">
Iwona Majewska-Opiełka

Iwona Majewska-Opiełka (ur. 25 lipca 1954 w Ciechanowie) – psycholog, autorka poradników.
Ukończyła studia na Wydziale Psychologii Uniwersytetu Warszawskiego (1980) oraz kursy z psychologii i zarządzania na kanadyjskich uczelniach. Od 1990 zajmuje się szkoleniem i doradztwem zawodowym (coaching).
Była współzałożycielką Akademii Sukcesu w Chicago. Przyjeżdżając regularnie do Polski prowadziła zajęcia wspierające skuteczne działanie jednostek i firm. Stworzyła koncepcję rozwoju ludzi i organizacji, dostosowaną do polskich realiów i mentalności, którą nazwała logodydaktyką.
W 2000 roku założyła w Polsce Akademię Skutecznego Działania Iwony Majewskiej-Opiełki (ASDIMO).

</doc>
<doc id="2222388" url="https://pl.wikipedia.org/wiki?curid=2222388" title="Małżonki książąt Liechtensteinu">
Małżonki książąt Liechtensteinu

Małżonki książąt Liechtensteinu – lista małżonek monarchów Liechtensteinu, panujących od nadania dziedzicznych tytułów książęcych rodowi Liechtensteinów w 1608 roku.
Oficjalny tytuł małżonek książąt to "Księżna Liechtensteinu, księżna opawska i karniowska, hrabina Rietbergu" (niem. "Fürstin von und zu Liechtenstein, Herzogin von Troppau und Jägerndorf, Grafin zu Rietberg".). Księżne nie posiadają żadnych funkcji ani kompetencji ustrojowych a pełnią jedynie funkcje reprezentacyjne.

</doc>
<doc id="2222399" url="https://pl.wikipedia.org/wiki?curid=2222399" title="Konkurs Wsadów PLK">
Konkurs Wsadów PLK

Konkurs Wsadów PLK - koszykarski konkurs wsadów. Odbywa się co roku podczas Meczu Gwiazd PLK. Liderami w klasyfikacji zwycięzców są Adam Wójcik i Aivaras Kiaušas, którzy mają po dwa zwycięstwa na swoim koncie.
W 2005 roku po raz pierwszy i jedyny w historii konkursu wzięły w nim udział kobiety. Były to zawodniczki PLKK – Małgorzata Dydek z Lotosu Gdynia oraz Shannon Johnson z Wisły Can-Pack Kraków.
Dwukrotnie dopuszczono do udziału w konkursie amatorów, w 1998 roku zaproszono Michała Titingera, natomiast w 2011 Łukasza Biednego. Ten drugi wygrał, deklasując rywali, będących zawodowymi koszykarzami, stając się jednocześnie dopiero piątym Polakiem pośród zwycięzców w całej historii zawodów.
Adrian Małecki jest jedynym zawodnikiem w historii spotkań gwiazd, który wygrał zarówno konkurs wsadów, jak i rzutów za 3 punkty, dodatkowo w trakcie tej samej edycji imprezy (1998).
W historii spotkań gwiazd Północ–Południe lub Wschód–Zachód konkurs nie został rozegrany w 2000 roku. Przy okazji konfrontacji reprezentacji Polski z gwiazdami ligi konkursu nie rozegrano w 1997, 1999, 2000, 2009 i 2010 roku.
Najniższym zwycięzcą konkursu w historii jest mierzący 183 cm Michał Krajewski (Mecz Gwiazd Polskiej Ligi Koszykówki 2005)
Najniższymi w historii uczestnikami konkursu byli Michał Titinger (180 cm - 1998), który nigdy nie występował w lidze oraz Brandun Hughes (180 cm - 2004).
Zwycięzcy.
^ – oznacza zwycięzcę konkursu podczas meczu gwiazd – Polska vs Gwiazdy PLK
~ – oznacza zwycięzcę konkursu podczas meczu gwiazd – TBL vs NBL
¹ – oznacza zwycięzcę konkursu wsadów podczas pucharu Polski
Uczestnicy.
pogrubienie – oznacza zwycięzcę konkursu
przekreślenie – oznacza zawodnika, który został wybrany do udziału w konkursie, ale ostatecznie w nim nie wystąpił i został zastąpiony przez innego koszykarza

</doc>
<doc id="2222401" url="https://pl.wikipedia.org/wiki?curid=2222401" title="Błogosławiona Rafaela">
Błogosławiona Rafaela



</doc>
<doc id="2222402" url="https://pl.wikipedia.org/wiki?curid=2222402" title="Bł. Rafaela">
Bł. Rafaela



</doc>
<doc id="2222403" url="https://pl.wikipedia.org/wiki?curid=2222403" title="Mistrzostwa Świata FIBT 1995">
Mistrzostwa Świata FIBT 1995

Mistrzostwa Świata FIBT 1995 odbywały się w dniu 20 lutego 1995 r. w niemieckiej miejscowości Winterberg, gdzie przeprowadzono konkurencje bobslejowe oraz w dniach 4–5 marca 1995 roku w norweskiej miejscowości Lillehammer, gdzie rozegrano konkurencję skeletonu.

</doc>
<doc id="2222404" url="https://pl.wikipedia.org/wiki?curid=2222404" title="Giuseppe Fietta">
Giuseppe Fietta

Giuseppe Fietta (ur. 6 listopada 1883 w Ivrei, zm. 1 października 1960 tamże) – włoski duchowny katolicki, dyplomata i kardynał.
Kształcił się na Uniwersytecie Gregoriańskim w Rzymie. Święcenia kapłańskie otrzymał 4 listopada 1906. W latach 1907–1923 był sekretarzem biskupa Alghero, Oristano i Cagliari, a w latach 1923–1924 rektorem seminarium duchownego w Alghero, a także kanonikiem tamtejszej katedry. W roku 1924 rozpoczął karierę w dyplomacji watykańskiej. Pełnił funkcje sekretarza nuncjatury w Kostaryce, a następnie internuncjusza w Ameryce Centralnej.
30 marca 1926 otrzymał nominację na tytularnego arcybiskupa "Sardica". Sakry udzielił mu w Rzymie kardynał Giovanni Bonzano. Od 8 lipca 1926 nuncjusz w Centralnej Ameryce. W kolejnych latach przenoszony był na placówki do Haiti i Dominikany i Argentyny. W latach 1953–1958 był nuncjuszem w swym rodzinnym kraju. Na konsystorzu z grudnia 1958 otrzymał kapelusz kardynalski. Otrzymał wówczas diakonię San Paolo Apostolo alla Regola, która 12 marca 1959 została podniesiona "pro illa vice" do rangi kościoła prezbiterialnego. Po przejściu na emeryturę powrócił do swego rodzinnego miasta, gdzie często przechadzał się ulicami i lubił grać w bocce ze swymi przyjaciółmi. Pochowany został w katedrze w Ivrea.

</doc>
<doc id="2222408" url="https://pl.wikipedia.org/wiki?curid=2222408" title="Błogosławiony Rafał">
Błogosławiony Rafał

Zobacz też: Święty Rafał

</doc>
<doc id="2222409" url="https://pl.wikipedia.org/wiki?curid=2222409" title="Bł. Rafał">
Bł. Rafał



</doc>
<doc id="2222410" url="https://pl.wikipedia.org/wiki?curid=2222410" title="Puchary Wołoszczyzny (1915/1916)">
Puchary Wołoszczyzny (1915/1916)

Puchar Jeana Luca P. Niculescu 1915/1916 – 7. sezon najwyższej klasy rozgrywkowej w Rumunii. W rozgrywkach brały udział 4 zespoły, grając systemem kołowym. Tytuł nie obroniła drużyna Româno-Americană Bukareszt. Nowym mistrzem Rumunii został zespół Prahova Ploeszti. Były to ostatnie rozgrywki przed I wojną światową.

</doc>
<doc id="2222411" url="https://pl.wikipedia.org/wiki?curid=2222411" title="Richard Hare">
Richard Hare

Richard Mervyn Hare (ur. 21 marca 1919 w Backwell, Somerset, zm. 29 stycznia 2002 w Ewelme, Oxfordshire) – angielski etyk. Jest uznawany za głównego przedstawiciela preskryptywizmu.

</doc>
<doc id="2222412" url="https://pl.wikipedia.org/wiki?curid=2222412" title="Konkurs Trójek PLK">
Konkurs Trójek PLK

Konkurs Trójek PLK – koszykarski konkurs rzutów za 3 punkty. Odbywał się co roku podczas Meczu Gwiazd PLK. W klasyfikacji zwycięstw bezapelacyjnie prowadzi Andrzej Pluta, który ma na swoim koncie 9 zwycięstw. Od 2019 konkurs jest rozgrywany w ramach Pucharu Polski.
Dwukrotnie w historii konkursu wystąpili w nim amatorzy, Przemysław Frankiewicz (1995) i Piotr Satanowski (2011).
W 1996 w Poznaniu do rywalizacji stanęła po raz pierwszy w historii kobieta, 17-letnia piłkarka ręczna z Włocławka – Edyta Jędrzejewska. 9 lat później do konkursu stanęła kolejna kobieta, tym razem koszykarka Wisły Can-Pack Kraków – Shannon Johnson.
Tylko pięciokrotnie zwycięzcami zostawali obcokrajowcy.
Zwycięzcy.
"^ – oznacza zwycięzcę konkursu podczas meczu gwiazd – Polska vs Gwiazdy PLK"
"* – oznacza zwycięzcę konkursu podczas meczu gwiazd – TBL vs NBL"
"¹ – oznacza zwycięzcę konkursu podczas pucharu Polski"
Uczestnicy.
pogrubienie – oznacza zwycięzcę konkursu
przekreślenie – oznacza zawodnika, który został wybrany do udziału w konkursie, ale ostatecznie w nim nie wystąpił i został zastąpiony przez innego koszykarza

</doc>
<doc id="2222415" url="https://pl.wikipedia.org/wiki?curid=2222415" title="Boks na Letnich Igrzyskach Olimpijskich 1980 – waga ciężka mężczyzn">
Boks na Letnich Igrzyskach Olimpijskich 1980 – waga ciężka mężczyzn

Turniej bokserski w wadze ciężkiej (powyżej 81kg) rozgrywany w ramach Igrzysk Olimpijskich w 1980 w Moskwie. W konkurencji wystąpiło 14 zawodników z 14 krajów. Turniej został zdominowany, podobnie jak w przypadku pozostałych turniejów w tej dyscyplinie, przez zawodników z państw socjalistycznych. Cztery lata wcześniej w tej wadze zwyciężył reprezentant Kuby Teófilo Stevenson, który obronił tytuł.

</doc>
<doc id="2222416" url="https://pl.wikipedia.org/wiki?curid=2222416" title="Carmen Martin">
Carmen Martin



</doc>
<doc id="2222422" url="https://pl.wikipedia.org/wiki?curid=2222422" title="Wołodymyr Jałanski">
Wołodymyr Jałanski

Wołodymyr Ihorowycz Jałanski, ukr. Володимир Ігорович Яланський (ur. 7 stycznia 1983) – ukraiński piłkarz, grający na pozycji pomocnika, a wcześniej obrońcy.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Występował w juniorskich mistrzostwach Ukrainy (DJuFL) w Dynamie Kijów. Karierę piłkarską rozpoczął 8 sierpnia 1999 w trzeciej drużynie Dynama. Latem 2002 został wypożyczony do CSKA Kijów. Na początku 2007 został piłkarzem Obołoni Kijów, w której w 2008 zakończył karierę piłkarską. Jednak w 2009 powrócił do gry w amatorskim zespole Irpiń Horenicze.
Kariera reprezentacyjna.
W 2001 występował w juniorskiej reprezentacji Ukrainy w turnieju finałowym Mistrzostw Europy U-18 w Finlandii.

</doc>
<doc id="2222425" url="https://pl.wikipedia.org/wiki?curid=2222425" title="Puchary Wołoszczyzny (1919/1920)">
Puchary Wołoszczyzny (1919/1920)

Puchar Harwester 1919/1920 – 8. sezon najwyższej klasy rozgrywkowej w Rumunii. W rozgrywkach brały udział 4 zespoły, grając systemem kołowym. Tytuł nie obroniła drużyna Prahova Ploeszti. Nowym mistrzem Rumunii został zespół Venus Bukareszt. Byłt to pierwsze rozgrywki po I wojnie światowej.

</doc>
<doc id="2222431" url="https://pl.wikipedia.org/wiki?curid=2222431" title="Temnos Macedoński">
Temnos Macedoński



</doc>
<doc id="2222433" url="https://pl.wikipedia.org/wiki?curid=2222433" title="Word Pro">
Word Pro



</doc>
<doc id="2222436" url="https://pl.wikipedia.org/wiki?curid=2222436" title="Błogosławiony Rajmund">
Błogosławiony Rajmund

Zobacz też: Święty Rajmund

</doc>
<doc id="2222438" url="https://pl.wikipedia.org/wiki?curid=2222438" title="Bł. Rajmund">
Bł. Rajmund



</doc>
<doc id="2222439" url="https://pl.wikipedia.org/wiki?curid=2222439" title="Mistrzostwa Świata FIBT 1996">
Mistrzostwa Świata FIBT 1996

Mistrzostwa Świata FIBT 1996 odbywały się w dniach 16–20 lutego 1996 r. w kanadyjskiej miejscowości Calgary, gdzie przeprowadzono zarówno konkurencje bobslejowe, jak i skeletonowe.

</doc>
<doc id="2222440" url="https://pl.wikipedia.org/wiki?curid=2222440" title="Pauzaniasz I Macedoński">
Pauzaniasz I Macedoński



</doc>
<doc id="2222441" url="https://pl.wikipedia.org/wiki?curid=2222441" title="Beyerdynamic">
Beyerdynamic

Firma Beyerdynamic GmbH &amp; Co. KG została założona w 1924 roku w Berlinie przez Eugena Beyera. Jest jedną z najdłużej działających firm branży audio. Początkowo Beyerdynamic zajmował się budową wzmacniaczy i głośników przeznaczonych do kin. Trwało to do roku 1937, kiedy to powstał pierwszy model słuchawek dynamicznych DT 48. Obecnie firma produkuje mikrofony, słuchawki, wzmacniacze, bezprzewodowe systemy audio oraz systemy konferencyjne.

</doc>
<doc id="2222448" url="https://pl.wikipedia.org/wiki?curid=2222448" title="Ptolemeusz Nios">
Ptolemeusz Nios

Ptolemeusz Nios (gr.: "Πτολεμαίος ό Nioς", "Ptolemaίos ho Nios") (ur. ok. 298, zm. po 240 p.n.e.) – król Macedonii jako Ptolemeusz III w latach 279-277 p.n.e., koregent (współrządca) egipski razem z królem Ptolemeuszem II Filadelfem w latach 267-259 p.n.e., gubernator Telmessos od ok. 259/256 p.n.e. Identyfikowany z Ptolemeuszem z Telmessos oraz z Ptolemeuszem Bratem. Syn króla Tracji i Macedonii Lizymacha i królowej Arsinoe II, przyszłej królowej Egiptu.
Życie.
Rządy w Macedonii.
Ptolemeusz był najstarszym synem Lizymacha z jego trzeciego małżeństwa. W r. 281 p.n.e., po śmierci ojca, przebywał z matką w Kassandrei. Królem Macedonii został Ptolemeusz II Keraunos. Zwolennicy zabitego Lizymacha uznawali go za uzurpatora. Ptolemeusz, syn Lizymacha, uzyskał wsparcie Monuniosa, króla Ilirii. Wspólnie urządzili wyprawę na zachodnią Macedonię, lecz zostali odparci. Arsinoe była zmuszona poślubić Ptolemeusza Keraunosa, swego brata przyrodniego. Ten po uroczystościach weselnych zadał śmierć Lizymachowi i Filipowi, dwóm młodszym synom Arsinoe i Lizymacha. Matka Arsinoe uciekła na wyspę Samotrakę do świątyni Kabirów. W r. 279 p.n.e. Ptolemeusz III po śmierci ojczyma i krótkich rządach dwóch królów został obrany na króla Macedonii, bowiem Sostenes odmówił przyjęcia tronu. Ten zażądał tylko złożenia mu przysięgi, jako dowódcy. W r. 277 p.n.e. Ptolemeusz III został zapewne usunięty z tronu po śmierci Sostenesa. Utracił bowiem wsparcie popularnego wodza. Następnym królem został Aleksander VI Arridajos, brat przyrodni.
W Egipcie.
W r. 277 p.n.e. Ptolemeusz prawdopodobnie przybył do Egiptu wraz z Arsinoe. Matka dążyła tam do ślubu z Ptolemeuszem II Filadelfem, rodzonym bratem i królem Egiptu. Arsinoe II, po doprowadzeniu do usunięcia jego legalnej żony Arsinoe I, poślubiła swego brata. W r. 270 p.n.e. król Ptolemeusz II, po jej śmierci, pogrążył się w smutku. Po wydaniu decyzji, co do uczczenia jej pamięci, postanowił adoptować Ptolemeusza, syna Arsinoe II i Lizymacha. Młodszy Ptolemeusz otrzymał, celem rozróżnienia, przydomek Nios („Syn”). Król uczynił go także współregentem. Współrządził z nim w latach 267-259 p.n.e. Nios reprezentował króla w Milecie, informując go o tamtejszej sytuacji politycznej ok. r. 262 p.n.e. Z jakichś nieznanych powodów król usunął Niosa ze współrządów, bowiem następcą uczynił Ptolemeusza (III), swego syna z Arsinoe I. Prawdopodobnie przyczyną był jego udział w buncie Timarchosa w Milecie w roku 259 p.n.e. Część uczonych uważa, że Ptolemeusz Nios wówczas zginął.
Ostatnie lata.
Ptolemeusz Nios dość szybko doszedł do łask po buncie w r. 259 p.n.e. Król zapewne przebaczył mu z obawy przed rosnącą potęgą Seleucydów w rejonie. Antioch II Theos bowiem zdobył miasto Milet. Na pewno, istotnym warunkiem przebaczenia było, żeby Ptolemeusz z Telmessos wyrzekł się jakichkolwiek żądań, które miał do tronu egipskiego. Od tego czasu wrócił do poprzedniego stanu do używania dawnego biologicznego imienia rodowego „Syn”. Trzymał we władaniu Telmessos, małoazjatyckie miasto Licji Rządził tam, jako przeciwwaga Seleucydów, po luźną kontrolą egipską od ok. r. 259/256 p.n.e.
Przydomek „Brat” odnosił się do jego relacji z Ptolemeuszem III, nowym królem egipskim. Ptolemeusz Nios, w czasach III wojny syryjskiej (246-241 p.n.e.), nadal rządził jako gubernator w Licji przed r. 242/241 p.n.e. Po raz ostatni został wzmiankowany w zachowanej inskrypcji, datowanej na Dystros (miesiąc w kalendarzu macedońskim) 7 roku panowania króla Ptolemeusza III (luty 240 p.n.e.). Prawdopodobnie zmarł w następnej dekadzie mając ok. 60 lat. Ptolemeusz pozostawił po sobie syna Lizymacha, wzmiankowanego ok. r. 220 p.n.e.

</doc>
<doc id="2222450" url="https://pl.wikipedia.org/wiki?curid=2222450" title="E.H. Hedrick">
E.H. Hedrick



</doc>
<doc id="2222451" url="https://pl.wikipedia.org/wiki?curid=2222451" title="Scandar Copti">
Scandar Copti

Scandar Copti, arab. إسكندر قبطي (ur. 1975 w Jafie) – palestyński reżyser, scenarzysta i producent filmowy. 
Życiorys.
Jest izraelskim Arabem (chrześcijaninem), urodził się w Starej Jafie. Z wykształcenia jest inżynierem, w kinie debiutował w 2003 filmem krótkometrażowym. Zrealizował szereg filmów krótkometrażowych, zarówno dokumentalnych, jak i fabularnych (eksperymentalnych). 
W pełnym metrażu debiutował w nakręconym wspólnie z Jaronem Szanim obrazem "Ajami" (2009). Był nie tylko współreżyserem i współscenarzystą tego filmu, zagrał także w nim jedną z głównych ról. Akcja "Ajami" rozgrywa się w tytułowej dzielnicy Jafy, głównie w arabskiej społeczności tego miasta. Film nie ma linearnej chronologii, choć jego głównym bohaterem jest Omar, dziewiętnastolatek próbujący spłacić rodzinny dług honorowy. Obraz został nominowany do Oscara dla najlepszego filmu nieanglojęzycznego.

</doc>
<doc id="2222452" url="https://pl.wikipedia.org/wiki?curid=2222452" title="Aleksander VI Arridajos">
Aleksander VI Arridajos

Aleksander VI Arridajos (gr.: "Ἀλέξανδρος Ἀρριδαῖος", "Aléksandros Arridaĩos") (ur. ok. 301, zm. po 277 p.n.e.) – król Macedonii w r. 277 p.n.e. Syn króla Tracji i Macedonii Lizymacha i Amastris, władczyni Heraklei Pontyjskiej.
Są dwie wersje, co do pochodzenia Aleksandra. Pauzaniasz, periegeta grecki, podał, że jego matką była księżniczka tracka z plemienia Odrysów (konkubina nieznanego imienia). Natomiast Poliajnos, pisarz rzymski, poinformował, że matką była Amastris (Amestris). Wersja druga jest bardziej wiarygodna, ponieważ Poliajnos (ur. ok. 100 n.e.) był rzymskim mówcą sądowym, pochodzącym z Macedonii.
Aleksander był jedynym dzieckiem Lizymacha z jego drugiego małżeństwa. Towarzyszył w ucieczce Lizandrze i jej synom do króla i założyciela państwa Seleucydów Seleukosa I Nikatora. Ta bowiem została wdową po zamordowanym Agatoklesie, bracie przyrodnim Aleksandra. Zbiegowie przybyli do Babilonu prosić króla o pomoc w wojnie przeciw Lizymachowi. Filetajos, mający pieniądze Lizymacha, przejął się śmiercią Agatoklesa. Za pośrednictwem herolda powierzył się opiece Seleukosa. Lizymach, gdy się o tym dowiedział, postanowił podjąć z tym ostatnim wojnę. W bitwie pod Kuropedion (281 p.n.e.) zginął. Aleksander po długich prośbach uzyskał od Lizandry ciało zabitego ojca. Zabrał je do Chersonezu. Tam pogrzebał go między wioską Kardią i Paktye. Grób istniał do czasów Pauzaniasza (ok. 115–ok. 180 n.e.).
Aleksander prawdopodobnie objął tron macedoński po usunięciu Ptolemeusza III, swego brata przyrodniego w r. 277 p.n.e. Ten jednak nie składał broni. Aleksander niezbyt długo rządził krajem. Antygon II Gonatas postanowił zdobyć Macedonię. Wzmocnił swą armię najemnikami celtyckimi. Dzięki ich pomocy usunął z tronu Aleksandra VI Arridajosa. Po czym prawdopodobnie został obrany królem przez tych żołnierzy, którzy popierali poprzednika. Potem pokonał Ptolemeusza i Antypatra, którzy schronili się w Egipcie. Nie wiadomo co się działo dalej z Aleksandrem, ani kiedy zmarł.
Poliajnos opisał jak Aleksander chciał się dostać niepostrzeżenie do frygijskiego miasta Kotiaejon. Po ukryciu w nocy swych żołnierzy, przebrał się w wieśniaka i wszedł do miasta z dwiema osobami. Ci byli obładowani chrustem dla niepoznaki. O świcie Aleksander wszedł bez problemu do miasta. Dał się mieszkańcom poznać, mówiąc, że przybył ocalić miasto. Na jego znak żołnierze wpadli środka przez otwarte bramy i zdobyli miasto.

</doc>
<doc id="2222454" url="https://pl.wikipedia.org/wiki?curid=2222454" title="Geografia Mikronezji">
Geografia Mikronezji

Mikronezja jest państwem wyspiarskim składającym się z 607 wysp rozciągających się na 2 900 km wzdłuż archipelagu Karolinów na wschód od Filipin. Cztery grupy wysp składowych to: Yap, Chuuk (do stycznia 1990 Truk), Pohnpei (do listopada 1984 Ponape) oraz Kosrae. Stolicą państwa jest Palikir leżący na Pohnpei. Głównymi bogactwami naturalnymi są lasy, produkty pochodzenia morskiego, minerały wydobywane z dużych głębokości.
Powierzchnia i skrajne punkty.
Punkty ekstremalne.
Linia brzegowa ma długość 6 112 km
Budowa geologiczna i rzeźba.
Wyspy są zróżnicowane pod względem geologicznym. Zachodnia część Mikronezji jest pochodzenia kontynentalnego, gdzie wyspy zbudowane są ze sfałdowanych skał osadowych i wulkanicznych, głównie andezytów. Wyspy te wznoszą się średnio na 700 m n.p.m. W koralowych warstwach rozwinęły się formy krasowe. Centralne wyspy są pochodzenia wulkaniczno-koralowego, które wznoszą się do 450 m n.p.m. – Tol na atolu Truk. Wschodnie wyspy posiadają oliwinowo-bazaltowe podłoże, na którym wznoszą się stożki wulkaniczne z rozwiniętymi osadami koralowymi. We wschodnich wyspa wznosi się najwyższy szczyt kraju – Mount Nanlaud. Wyspy leżą na długim podmorskim grzbiecie wulkanicznym.
Klimat.
Mikronezja leży w strefie klimatów tropikalnych z równomiernymi, dość wysokimi temperaturami w ciągu roku. Opady deszczu są tu bardzo obfite. Pohnpei, z opadami rocznymi rzędu 8,4 m, jest jednym z najwilgotniejszych miejsc na świecie. Cyklicznie występują tu jednak pory suche - gdy El Niño przemieszcza się w rejon Zachodniego Pacyfiku, wody gruntowe opadają bardzo znacząco. W ciągu roku dużym niebezpieczeństwem, zwłaszcza dla nisko osadzonych atoli są tajfuny.
Średnie temperatury to wartości rzędu 26-27 °C. Maksymalna suma opadów sięga 4 500 mm rocznie, gdzie największe ilości są notowane na równiku.
Roślinność.
Wyspy porasta bujna roślinność na którą składają się przede wszystkim lasy tropikalne, które są bogate gatunkowe. Charakterystyczne są palmy i drzewa chlebowe. Wokół wysp rosną rafy koralowe.

</doc>
<doc id="2222458" url="https://pl.wikipedia.org/wiki?curid=2222458" title="Kalendarz macedoński">
Kalendarz macedoński

Kalendarz macedoński – kalendarz księżycowo-słoneczny, który był w użyciu w starożytnej Macedonii w I tysiącleciu p.n.e. Składał się z dwunastu miesięcy synodalnych (księżycowych, łącznie 354 dni), potrzebował więc dodatkowego miesiąca, by utrzymać synchronizację z porami roku. W okresie używania tego kalendarza doliczano siedem dodatkowych "embolimoi" ("εμβόλιμοι", miesiące przestępne) w każdym 19-letnim cyklu Metona. Nazwy starożytnego macedońskiego kalendarza pozostały w użyciu w Syrii nawet w czasach chrześcijańskiej ery. Macedoński kalendarz był w istocie kalendarzem babilońskim. Posiadał tylko nazwy macedońskie zamiast babilońskich. Przykładowa inskrypcja z Dekapolu (VI w. n.e.), Jordan, zawiera słoneczny kalendarz macedoński, zaczynający się od miesiąca Audynaeus.. Słoneczny typ kalendarza był połączony później z kalendarzem juliańskim. W Macedonii rzymskiej, oba kalendarze były używane. Rzymski jest poświadczony w inskrypcjach z nazwą "Kalandôn" (dop. "καλανδῶν", calendae) oraz macedoński "Hellenikei" (cel. "Ἑλληνικῇ", grecki).. Inskrypcja z Kassandrei (ok. 306-298 p.n.e.) nosząca miesiąc Athenaion (gr. "Ἀθηναιῶν") sugeruje, że kilka miast mogły mieć własne nazwy miesięcy nawet po IV w. p.n.e., czasach ekspansji macedońskiej.
Za czasów państwa Seleucydów, Macedończycy zaadaptowali erę Seleucydów. Rok zaczynał się pierwszego miesiąca Dios (nasz październik). Liczono lata od r. 312 p.n.e., który był początkiem ery Seleucydów.
Nazwy miesięcy.
Zobacz też: kalendarz starogrecki

</doc>
<doc id="2222460" url="https://pl.wikipedia.org/wiki?curid=2222460" title="Przystanek Woodstock – Live">
Przystanek Woodstock – Live

Przystanek Woodstock - Live – wydawnictwo DVD polskiej grupy muzycznej Sweet Noise. Płyta ukazała się 26 lipca 2004 roku nakładem wytwórni muzycznych Złoty Melon, Noise Inc. i Pomaton EMI. 
Na płycie znalazł się koncert formacji zarejestrowany na festiwalu Przystanek Woodstock w 2003 roku oraz materiały dodatkowe w tym fragment filmu "Przystanek Woodstock - Najgłośniejszy Film Polski".
Lista utworów.
Opracowano na podstawie materiału źródłowego.

</doc>
<doc id="2222461" url="https://pl.wikipedia.org/wiki?curid=2222461" title="Mecz Gwiazd Polskiej Ligi Koszykówki 2011 – Konkurs wsadów">
Mecz Gwiazd Polskiej Ligi Koszykówki 2011 – Konkurs wsadów

Konkurs Wsadów podczas Meczu Gwiazd Polskiej Ligi Koszykówki 2011 został rozegrany 16 stycznia 2011 w hali Kalisz Arena w Kaliszu. Sponsorem tytularnym była firma Tissot. Transmisja została przeprowadzona przez TVP Sport. Był to 15. konkurs wsadów PLK w historii. Zwycięzcą został streetballowiec Łukasz Biedny, który w finale pokonał Amerykanów Camerona Bennermana i obrońcę tytułu Eddiego Millera.

</doc>
<doc id="2222464" url="https://pl.wikipedia.org/wiki?curid=2222464" title="Jaron Szani">
Jaron Szani

Jaron Szani, ang. Yaron Shani (ur. 1973 w Tel Awiwie) – izraelski reżyser i scenarzysta filmowy.
Jest izraelskim Żydem. Ukończył studia na wydziale filmu i telewizji uniwersytetu w Tel Awiwie. Zrealizował szereg filmów dokumentalnych i krótkometrażowych, w tym także w technologii 3D. 
W pełnym metrażu debiutował w nakręconym wspólnie ze Scandarem Coptim obrazem "Ajami" (2009). Był współreżyserem, współscenarzystą i współproducentem tego filmu. Akcja "Ajami" rozgrywa się w tytułowej dzielnicy Jafy, głównie w arabskiej społeczności tego miasta. Film nie ma linearnej chronologii, choć jego głównym bohaterem jest Omar, dziewiętnastolatek próbujący spłacić rodzinny dług honorowy. Obraz był nominowany do Oscara w kategorii najlepszy film nieanglojęzyczny.

</doc>
<doc id="2222465" url="https://pl.wikipedia.org/wiki?curid=2222465" title="Halestorm (album)">
Halestorm (album)

Halestorm – debiutancki album hardrockowego zespołu Halestorm, wydany 28 ksietnia 2009 przez Atlantic Records. Howard Benson, który pracował również z Skillet, Daughtry, My Chemical Romance, Kelly Clarkson, Three Days Grace i Flyleaf, wyprodukował album. "Halestorm" zadebiutował na # 40 miejscu na Billboard 200. Utwór "Innocence" został napisany przez ex-członka Evanescence Bena Moody'ego.

</doc>
<doc id="2222468" url="https://pl.wikipedia.org/wiki?curid=2222468" title="Mistrzostwa Świata FIBT 1997">
Mistrzostwa Świata FIBT 1997

Mistrzostwa Świata FIBT 1997 odbywały się w dniu 20 lutego 1997 r. w szwajcarskiej miejscowości Sankt Moritz, gdzie przeprowadzono konkurencje bobslejowe oraz w dniach 8 - 9 lutego 1997 roku w amerykańskiej miejscowości Lake Placid, gdzie rozegrano konkurencję skeletonu.

</doc>
<doc id="2222469" url="https://pl.wikipedia.org/wiki?curid=2222469" title="Morderstwo na Rue Morgue">
Morderstwo na Rue Morgue



</doc>
<doc id="2222474" url="https://pl.wikipedia.org/wiki?curid=2222474" title="Sergio Parisse">
Sergio Parisse

Sergio Parisse (ur. 12 września 1983 w La Placie w Argentynie) – włoski rugbysta pochodzenia argentyńskiego, występujący w Stade Français. Wieloletni kapitan włoskiej drużyny narodowej. Jako pierwszy włoski gracz był we wrześniu 2008 nominowany przez IRB do nagrody „Zawodnika Roku”.
W drużynie narodowej debiutował w czerwcu 2002. Został powołany przez Johna Kirwana na mecz z Nową Zelandią. Włosi przegrali 10:64. Swoje pierwsze punkty zdobył podczas meczu z Kanadą podczas Pucharu Świata w 2003.
Z uwagi na poważną kontuzję stawu kolanowego stracił większość sezonu 2009/2010. Nie wystąpił również z tego powodu na Pucharze Sześciu Narodów w 2010.
Jego ojciec grał na pozycji skrzydłowego we włoskim zespole L’Aquila; w 1967 zdobył z nim mistrzostwo Włoch.
Parisse był żonaty z byłą Miss Francji i Miss Europe z 2006 – Alexandrą Rosenfeld, z którą rozwiódł się w 2013 roku. W 2014 roku ożenił się z Silvią Bragazzi.

</doc>
<doc id="2222478" url="https://pl.wikipedia.org/wiki?curid=2222478" title="Electro Voice">
Electro Voice

Electro Voice (popularnie zwana EV) – producent sprzętu muzycznego oraz profesjonalnych systemów nagłośnieniowych przystosowanych do zastosowań w małych i dużych salach koncertowych, radiowych, domach, kościołach, przeznaczona do sprzedaży detalicznej.
Historia.
1 września 1927 roku Burroughs i Lou Al Kahn rozpoczął produkcję radioodbiorników w USA. W wyniku wielkiego kryzysu postanowiono zwiększyć swoją działalność do produktów audio. 1 czerwca 1930 roku firmę nazwano Electro Voice. Z powodu wysokich cen mikrofonów postanowili rozpocząć produkcję mikrofonów. Początkowo produkowali oni mikrofon jeden na tydzień, dopiero po spłaceniu długów, zatrudniono wykwalifikowanych pracowników i rozpoczęto seryjną produkcję. W 1963 roku Electro Voice otrzymał Oscara technicznego od Amerykańskiej Akademii Filmowej za mikrofon shotgun 642 Cardililine. W lutym 1998 roku połączyła się z Telex Communications. Fabryki Electro Voice zlokalizowana są w Buchanan, Michigan, Newport, Servierville. Obecnie firma produkuje mikrofony, kolumny głośnikowe, miksery itp.

</doc>
<doc id="2222479" url="https://pl.wikipedia.org/wiki?curid=2222479" title="Funkcja low">
Funkcja low

Funkcją low – dla danego grafu nieskierowanego, funkcja przyporządkowująca każdemu wierzchołkowi grafu najmniejszy numer PreOrder wierzchołka z którego można do niego dojść inną drogą, niż poprzez poprzednika w drzewie utworzonym przez procedurę DFS, tj.
gdzie minimum przebiega po wszystkich wierzchołkach formula_2 które są potomkami wierzchołka formula_3 i formula_4 będącego wierzchołkiem z którego prowadzi krawędź wtórna do formula_5 formula_6 oznacza czas PreOrder odwiedzenia wierzchołka.
Przez krawędź wtórną rozumie się krawędź niedrzewową w grafie (tzn. taką krawędź, która nie odwiedzona przez algorytm DFS).
Zastosowania.
Dzięki funkcji low możemy odpowiedzieć na pytania:

</doc>
<doc id="2222481" url="https://pl.wikipedia.org/wiki?curid=2222481" title="Parafia Nawiedzenia Najświętszej Maryi Panny w Dopiewie">
Parafia Nawiedzenia Najświętszej Maryi Panny w Dopiewie

Parafia Nawiedzenia Najświętszej Maryi Panny w Dopiewie – rzymskokatolicka parafia w Dopiewie, należy do dekanatu komornickiego. Powstała w 1366 roku. Mieści się przy ulicy Poznańskiej.

</doc>
<doc id="2222483" url="https://pl.wikipedia.org/wiki?curid=2222483" title="Błogosławiona Regina">
Błogosławiona Regina



</doc>
<doc id="2222484" url="https://pl.wikipedia.org/wiki?curid=2222484" title="Bł. Regina">
Bł. Regina



</doc>
<doc id="2222486" url="https://pl.wikipedia.org/wiki?curid=2222486" title="Harold Arthur Prichard">
Harold Arthur Prichard

Harold Arthur Prichard (ur. 1871 w Londynie, zm. 1947) – angielski filozof, rozwinął etyczny intuicjonizm zapoczątkowany przez G. E. Moore'a. Jego idee w zasadniczy sposób wpłynęły też na Williama Davida Rossa, stając się źródłem jego etyki obowiązków "prima facie".

</doc>
<doc id="2222487" url="https://pl.wikipedia.org/wiki?curid=2222487" title="Błogosławiony Roger">
Błogosławiony Roger



</doc>
<doc id="2222488" url="https://pl.wikipedia.org/wiki?curid=2222488" title="Bł. Roger">
Bł. Roger



</doc>
<doc id="2222489" url="https://pl.wikipedia.org/wiki?curid=2222489" title="Ace Ventura (gra komputerowa)">
Ace Ventura (gra komputerowa)

Ace Ventura – komputerowa gra przygodowa typu wskaż i kliknij wydana 31 października 1996 na PC przez 7th Level. Gra osadzona jest w animowanej serii "" i opowiada o przygodach szalonego psiego detektywa i jego małpy Spike’a.
Fabuła.
Po zakończeniu udanej akcji w górach Ace Ventura dostaje od swojego informatora Woodstocka nowe zadanie – musi udać się na skutą lodem Alaskę, by rozwiązać zagadkę tajemniczych zaginięć psów pociągowych. Jednak nie będzie to jedyny problem, z którym przyjdzie zmierzyć się psiemu detektywowi. Na swojej drodze napotka bowiem kolejne sprawy wymagające sprytu i odwagi prawdziwego miłośnika zwierząt. Podczas przygody zwiedza zaginionego Nautilusa Kapitana Nemo, odwiedza Alaskę, udaremnia przemyt zwierząt w Bawarii i pokonuje Shikadance'a.

</doc>
<doc id="2222490" url="https://pl.wikipedia.org/wiki?curid=2222490" title="Parafia Wszystkich Świętych w Kleszczewie">
Parafia Wszystkich Świętych w Kleszczewie

Parafia Wszystkich Świętych w Kleszczewie – rzymskokatolicka parafia w Kleszczewie, należy do dekanatu kostrzyńskiego. Powstała w XIII wieku. Drewniany kościół Wszystkich Świętych mieści się przy ulicy Lipowej 3.

</doc>
<doc id="2222491" url="https://pl.wikipedia.org/wiki?curid=2222491" title="Błogosławiony Roman">
Błogosławiony Roman



</doc>
<doc id="2222492" url="https://pl.wikipedia.org/wiki?curid=2222492" title="Bł. Roman">
Bł. Roman



</doc>
<doc id="2222493" url="https://pl.wikipedia.org/wiki?curid=2222493" title="Aurora Chin">
Aurora Chin

Aurora Chin (ur. 12 września 1958) – rumuńska łuczniczka, uczestniczka Letnich Igrzysk Olimpijskich w Moskwie w 1980.
Igrzyska olimpijskie.
Aurora Chin, uczestniczyła w debiutanckim występie reprezentacji Rumunii w łucznictwie na Igrzyskach Olimpijskich. Zajęła 13. miejsce na 29 startujących zawodniczek w turnieju indywidualnym kobiet.

</doc>
<doc id="2222494" url="https://pl.wikipedia.org/wiki?curid=2222494" title="Alicia Rhett">
Alicia Rhett

Alicia Rhett (ur. 1 lutego 1915 w Savannah, zm. 3 stycznia 2014 w Charleston) – amerykańska malarka i aktorka, występowała w roli Indii Wilkes w "Przeminęło z wiatrem".
Osobiste życie.
Jej matka Isabelle Murdoch imigrowała z Liverpoolu, a ojciec Edmund M. Rhett był oficerem i inżynierem w Savannah. Gdy zginął w I wojnie światowej, przeprowadziła się wraz z matką do Charleston (Karolina Południowa). Tam została aktorką teatralną.
W marcu 1937 George Cukor zaproponował jej rolę Indii Wilkes w "Przeminęło z wiatrem". Po sukcesie filmu w 1941 wróciła z Hollywood do Charleston i zrezygnowała z kariery aktorskiej.
Kariera malarki.
Jeszcze przed zagraniem w "Przeminęło z wiatrem" Rhett pokazała swój talent jako portrecistka. Zrobiła kilka portretów swoich znajomych aktorów. Portret Estellene'a P. Walkera znajduje się w South Carolina State Library. Ilustrowała również książki, w tym "South Carolina Indians" (1965) napisaną przez Beth Causey i Leila Darby. Namalowała także wyróżniający się obraz rodziny z Atlanty, czterech chłopców, w 1970. Na zlecenie Charlotte Brown namalowała portret swojego przyszłego męża Claudiusa Murraya Lide Sr. W tym samym roku namalowała reprodukcję obrazu Williama Harrisona Scarborougha "Siostry Miller". Oba portrety znajdują się w prywatnym domu Claudiusa Murraya Lide'a Jr. w Columbii w Karolinie Południowej.

</doc>
<doc id="2222495" url="https://pl.wikipedia.org/wiki?curid=2222495" title="Parafia św. Andrzeja Apostoła w Komornikach">
Parafia św. Andrzeja Apostoła w Komornikach

Parafia Świętego Andrzeja Apostoła w Komornikach – rzymskokatolicka parafia w Komornikach, należy do dekanatu komornickiego. Powstała w XIII wieku. Kościół parafialny oraz plebania mieszczą się przy ulicy Kościelnej.

</doc>
<doc id="2222497" url="https://pl.wikipedia.org/wiki?curid=2222497" title="Parafia Chrystusa Króla w Rokietnicy">
Parafia Chrystusa Króla w Rokietnicy

Parafia Chrystusa Króla w Rokietnicy – rzymskokatolicka parafia w Rokietnicy, należy do dekanatu szamotulskiego. Powstała w 1980. Mieści się przy ulicy Szamotulskiej.

</doc>
<doc id="2222498" url="https://pl.wikipedia.org/wiki?curid=2222498" title="Cyrk motyli">
Cyrk motyli

Cyrk motyli – niezależny film krótkometrażowy z 2009 roku. Producentem filmu jest Joshua Weigel. Jest on również autorem scenariusza, wraz ze swoją żoną Rebeką. Film wygrał wiele nagród, poczynając od Clint Eastwood Filmmaker Award, 2010 Carmel Film &amp; Art Festival poprzez Best Short Film, 2010 Method Fest, Audience Favorite (Short Film) – 2010 Heartland Film Festival czy Best Short Film &amp; Crystal Heart Award, 2010 Heartland Film Festival, kończąc na Cinematic Achievement Award, 2010 Thess International Short Film Festival.
Akcja filmu dzieje się w czasach Wielkiego Kryzysu i przedstawia grupę cyrkową, która podróżuje ze swoimi występami i podnosi ludzi na duchu. Podczas wizyty w przydrożnym cyrku spotykają człowieka bez kończyn, który postanawia przyłączyć się do nich, by poprawić swój los. W filmie między innymi występują Eduardo Verástegui jako pan Mendez, Nick Vujicic jako Will i Doug Jones jako Otto. Istnieją plany aby Cyrk motyli stał się filmem pełnometrażowym.

</doc>
<doc id="2222499" url="https://pl.wikipedia.org/wiki?curid=2222499" title="Agnieszka Bodys">
Agnieszka Bodys

Agnieszka Bodys (ur. 21 lutego 1976 w Złotowie) – polska siatkarka 
grająca na pozycji przyjmującej. 

</doc>
<doc id="2222502" url="https://pl.wikipedia.org/wiki?curid=2222502" title="Aleksandar Stanojević">
Aleksandar Stanojević

Aleksandar Stanojević (ur. 28 października 1973 w Belgradzie) – serbski piłkarz i trener, występujący podczas kariery zawodniczej na pozycji pomocnika.
Podczas kariery zawodniczej grał w klubach: Obilić Belgrad, hiszpańskim RCD Mallorca, OFK Beograd, FK Partizan oraz w węgierskim Videoton FC. Karierę zakończył w 2003 roku.
Pracę trenerską rozpoczął w swym macierzystym klubie, Partizanie. Był wtedy asystentem pierwszego trenera. Następnie był również asystentem, tym razem przy selekcjonerze reprezentacji Serbii, Miroslavie Đukiciu. W latach 2008–2010 był trenerem reprezentacji Serbii U-19. Od 2010 do 2012 roku był trenerem Partizana Belgrad.

</doc>
<doc id="2222503" url="https://pl.wikipedia.org/wiki?curid=2222503" title="Błogosławiony Rupert">
Błogosławiony Rupert



</doc>
<doc id="2222504" url="https://pl.wikipedia.org/wiki?curid=2222504" title="Bł. Rupert">
Bł. Rupert



</doc>
<doc id="2222505" url="https://pl.wikipedia.org/wiki?curid=2222505" title="Rob Epstein">
Rob Epstein

Rob Epstein, właśc. Robert P. Epstein (ur. 6 kwietnia 1955 w New Brunswick) – amerykański reżyser, scenarzysta i producent filmowy. Dwukrotny zdobywca Oscara za najlepszy pełnometrażowy film dokumentalny za filmy "Czasy Harveya Milka" (1984) i "Wspólna sprawa" (1989).
Życiorys.
Realizował głównie filmy dokumentalne, choć ma w dorobku również dwie pełnometrażowe fabuły, obydwie nakręcone wspólnie z Jeffreyem Friedmanem: "Skowyt" (2010) o poecie Allenie Ginsbergu oraz "Królowa XXX" (2013), biografia gwiazdy porno Lindy Lovelace. 
Często podejmuje tematy gejowskie. Debiutował w 1978 "Word Is Out: Stories of Some of Our Lives". Pierwszego Oscara w kategorii dla dokumentu pełnometrażowego otrzymał za "Czasy Harveya Milka" (1984). Jego bohaterem był amerykański polityk Harvey Milk, pierwszy mężczyzna otwarcie przyznający się do swojej homoseksualnej orientacji wybrany do Rady Miasta San Francisco. Drugiego dostał za nakręconą wspólnie z Friedmanem, z którym współpracuje od 1987, "Wspólną sprawę" (1989).

</doc>
<doc id="2222506" url="https://pl.wikipedia.org/wiki?curid=2222506" title="Parafia Wszystkich Świętych w Tarnowie Podgórnym">
Parafia Wszystkich Świętych w Tarnowie Podgórnym

Parafia Wszystkich Świętych w Tarnowie Podgórnym – rzymskokatolicka parafia w Tarnowie Podgórnym, należy do dekanatu przeźmierowskiego. Powstała w XIV wieku. Mieści się przy ulicy Poznańskiej.

</doc>
<doc id="2222507" url="https://pl.wikipedia.org/wiki?curid=2222507" title="Robert P. Epstein">
Robert P. Epstein



</doc>
<doc id="2222511" url="https://pl.wikipedia.org/wiki?curid=2222511" title="Scott Phillips (pisarz)">
Scott Phillips (pisarz)

Scott Phillips (ur. 1961 w Wichita) – amerykański pisarz, autor kryminałów zaliczanych do gatunku noir. Mieszkał przez kilka lat we Francji, pracując jako tłumacz i fotograf, a następnie w Kalifornii jako scenarzysta.
Jego pierwsza powieść, "Zimne dranie", została opublikowana w 2000 roku i zdobyła California Book Award, a także została nominowana do Nagrody im. Edgara Allana Poego i Hammet Prize. Książka została sfilmowana pod tym samym tytułem w 2005 roku. Główne role zagrali John Cusack, Billy Bob Thornton. "Łatwy łup", sequel poprzedniej, został opublikowany dwa lata później.

</doc>
<doc id="2222512" url="https://pl.wikipedia.org/wiki?curid=2222512" title="Patrick Anthony McCarran">
Patrick Anthony McCarran



</doc>
<doc id="2222513" url="https://pl.wikipedia.org/wiki?curid=2222513" title="Parafia św. Marcina w Dusznikach">
Parafia św. Marcina w Dusznikach

Parafia Świętego Marcina – rzymskokatolicka parafia w Dusznikach, należy do dekanatu pniewskiego. Powstała w XV wieku. Mieści się przy ulicy Jana Pawła II.

</doc>
<doc id="2222514" url="https://pl.wikipedia.org/wiki?curid=2222514" title="Patrick McCarran">
Patrick McCarran



</doc>
<doc id="2222518" url="https://pl.wikipedia.org/wiki?curid=2222518" title="Parafia św. Michała Archanioła w Kwilczu">
Parafia św. Michała Archanioła w Kwilczu

Parafia Świętego Michała Archanioła w Kwilczu – rzymskokatolicka parafia w Archidiecezji Poznańskiej, należąca do dekanatu międzychodzkiego. Erygowana w 1396. Mieści się przy ulicy Kardynała Stefana Wyszyńskiego 42.

</doc>
<doc id="2222519" url="https://pl.wikipedia.org/wiki?curid=2222519" title="Pismo saurasztra">
Pismo saurasztra

Pismo saurasztra – alfabet sylabiczny, tradycyjnie używany do zapisu indoaryjskiego języka saurasztryjskiego w południowych Indiach. Powstał pod koniec XIX w., obecnie najczęściej używa się zmodyfikowanej wersji pisma tamilskiego. Podobnie jak inne alfabety indyjskie, obowiązuje kierunek pisma od lewej do prawej, w liniach poziomych.

</doc>
<doc id="2222521" url="https://pl.wikipedia.org/wiki?curid=2222521" title="Mistrzostwa Świata w Narciarstwie Dowolnym 2011 – slopestyle mężczyzn">
Mistrzostwa Świata w Narciarstwie Dowolnym 2011 – slopestyle mężczyzn

Panowie w debiutującej konkurencji freestyleowej - slopestyle, walczyli o pierwsze w historii mistrzostwo świata 3 lutego w Park City na trasie PCMR - Kings Cros. Pierwszym w historii mistrzem świata został Amerykanin Alex Schlopy.

</doc>
<doc id="2222522" url="https://pl.wikipedia.org/wiki?curid=2222522" title="Parafia św. Marcina w Granowie">
Parafia św. Marcina w Granowie

Parafia Świętego Marcina w Granowie – rzymskokatolicka parafia w Granowie, należy do dekanatu stęszewskiego. Powstała w XIII wieku. Mieści się przy ulicy Szkolnej. Kościołem parafialnym jest kościół św. Marcina.
Historia.
Parafia w Granowie istniała już przed 1298 rokiem, kiedy została włączona do nowo utworzonego archidiakonatu większego poznańskiego. Podczas potopu szwedzkiego kościół znacznie uszkodzony w pożarze. Na polecenie Doroty Radomickiej w roku 1729 świątynię rozebrano i wybudowano od nowa. W latach 1868-1869 budowlę gruntownie odnowiono. W czasie drugiej wojny światowej niemiecka władza okupacyjna zakazała odprawiania mszy.

</doc>
<doc id="2222523" url="https://pl.wikipedia.org/wiki?curid=2222523" title="Parafia św. Wawrzyńca w Kamieńcu">
Parafia św. Wawrzyńca w Kamieńcu

Parafia Świętego Wawrzyńca w Kamieńcu – rzymskokatolicka parafia w Kamieńcu, należy do dekanatu grodziskiego. Powstała w 1380. Mieści się przy ulicy Grodziskiej.
Parafialny kościół pod wezwaniem św. Wawrzyńca został wybudowany w latach 1908–1910.

</doc>
<doc id="2222525" url="https://pl.wikipedia.org/wiki?curid=2222525" title="Parafia Zmartwychwstania Pańskiego w Kuślinie">
Parafia Zmartwychwstania Pańskiego w Kuślinie

Parafia Zmartwychwstania Pańskiego w Kuślinie – rzymskokatolicka parafia w Kuślinie, należy do dekanatu bukowskiego. Powstała w 1979. Mieści się przy ulicy Sczanieckiej.

</doc>
<doc id="2222527" url="https://pl.wikipedia.org/wiki?curid=2222527" title="Ludność Kłodzka">
Ludność Kłodzka

Ludność Kłodzka – wynosi obecnie według stanu z 30 czerwca 2019 roku – 26 845 mieszkańców, co przy powierzchnia miasta zajmującej 24,84 km², daje gęstość zaludnienia równą 1081 osób na 1 km². Miasto zajmuje 225. miejsce pod względem powierzchni, zaś pod względem liczby ludności w Polsce – 158..
Ludność na przestrzeni stuleci.
Ludność Kłodzka na przestrzeni stuleci kształtowała się w następujący sposób:
Z kolei w ciągu ostatnich dwóch dekad sytuacja demograficzna Kłodzka wyglądała następująco:
Na początku XIX wieku w mieście mieszkało 5 tysięcy osób (dane z 1816), ale już w połowie tego stulecia liczba mieszkańców uległa podwojeniu i przekroczyła 10 tysięcy. W kolejnych dekadach ludność Kłodzka systematycznie rosła poza krótkim okresem bezpośrednio po I wojnie światowej, kiedy to uległa zmniejszeniu. Na kilka lat przed II wojną światową liczba ludności przekroczyła 20 tysięcy.
Jedną z konsekwencji przegranej przez Niemcy wojny była zmiana granic i utrata ziemi kłodzkiej na rzecz Polski oraz przesiedlenie dotychczasowej ludności niemieckiej. W 1950 roku liczba mieszkańców zmalała do 17 tysięcy; poziom zaludnienia sprzed wojny udało się osiągnąć już na przełomie lat 50. i 60. XX wieku
Na początku XXI wieku ludność Kłodzka wzrosła do 30 tysięcy, jednak kilka lat później wobec ujemnego przyrostu naturalnego i migracji systematycznie spadała, osiągając w 2008 r. 28 tysięcy.
Według prognozy demograficznej w następnych latach liczba ludności ponownie zacznie wzrastać. Prognoza ta spełni się, o ile – jak założono – utrzyma się dotychczasowe zjawisko migracji z miasta. W przypadku pomyślnych wyników działań podjętych dla ożywienia gospodarki na obszarze miasta, zmiany migracyjne mogą być osłabione lub nawet odwrócone.
Największą populację Kłodzko miało w połowie lat 90. XX wieku.
Struktura płci.
Struktura płci mieszkańców Kłodzka według danych z 30 czerwca 2019
Struktura płci i wieku.
Struktura płci i wieku mieszkańców Kłodzka według danych z dnia 30 czerwca 2008 r.
Mniejszości narodowe i etniczne.
Obszar miasta Kłodzka zamieszkują według danych z narodowego spisu powszechnego zebranych w 2002 roku dwie mniejszości narodowe i etniczne, a mianowicie Romowie i Niemcy, którzy stanowią łącznie 0,57% mieszkańców miasta.

</doc>
<doc id="2222528" url="https://pl.wikipedia.org/wiki?curid=2222528" title="Rusłan Jermołenko">
Rusłan Jermołenko

Rusłan Mykołajowycz Jermołenko, ukr. Руслан Миколайович Єрмоленко (ur. 18 października 1983 w Czernihowie) – ukraiński piłkarz, grający na pozycji napastnika, a wcześniej pomocnika lub obrońcy.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Karierę piłkarską rozpoczął 18 czerwca 1998 w trzeciej drużynie Dynama. Latem 2002 został wypożyczony do Obołoni Kijów. Potem występował w klubach Nywa Winnica, Metalist Charków, Stal Ałczewsk, Borysfen Boryspol, Desna Czernihów, Dnister Owidiopol i Feniks-Illiczoweć Kalinine. W lipcu 2010 został piłkarzem Krymtepłyci Mołodiżne.
Kariera reprezentacyjna.
W 2001 występował w juniorskiej reprezentacji Ukrainy w turnieju finałowym Mistrzostw Europy U-18 w Finlandii.

</doc>
<doc id="2222529" url="https://pl.wikipedia.org/wiki?curid=2222529" title="Parafia św. Stanisława Biskupa w Miedzichowie">
Parafia św. Stanisława Biskupa w Miedzichowie

Parafia Świętego Stanisława Biskupa w Miedzichowie – rzymskokatolicka parafia w Miedzichowie, należy do dekanatu lwóweckiego. Powstała w 1927. Mieści się przy ulicy Poznańskiej. Obecny kościół parafialny został zbudowany w roku 1907, jako świątynia protestancka, ewangelicko-augsburska i taki był jej charakter do roku 1945. Pierwszym posługującym kapłanem był ks. Stanisław Tischer. Jego posługa została tragicznie przerwana na skutek aresztowania i pobytu w obozie w Dachau, skąd powrócił w 1945 roku, aby już jako proboszcz swoją misję kontynuować przez pięć kolejnych lat. Polski kościół został rozebrany jeszcze w czasie wojny. Z dawnej świątyni udało się uratować ołtarz, który dziś usytuowany jest w nawie bocznej, pod obrazem Matki Boskiej Częstochowskiej – namalowanym na prośbę ks. Stanisława Tischera w podziękowaniu za ocalenie życia w obozie w Dachau. Parafia Świętego Stanisława Biskupa i Męczennika w Miedzichowie jest najdalej na zachód wysuniętą parafią archidiecezji poznańskiej. Jej pograniczny charakter utrzymuje się jeszcze od czasów przedwojennych, kiedy to Miedzichowo było wsią nadgraniczną. Granica polsko-niemiecka przebiegała w oddalonym o siedem kilometrów Trzcielu. Z tego powodu parafia zarządza cmentarzem znajdującum się dziś w Trzcielu, przy ul. Granicznej.
W skład parafii wchodzą następujące wsie: Miedzichowo, Leśny Folwark, Lubień, Łęczno, Nowy Młyn, Prądówka, Sępolno, Stary Folwark, Szklarka Trzcielska, Toczeń, Trzciel-Odbudowa, Zachodzko, Zawada.

</doc>
<doc id="2222530" url="https://pl.wikipedia.org/wiki?curid=2222530" title="Hôtel Lambert (obóz)">
Hôtel Lambert (obóz)



</doc>
<doc id="2222533" url="https://pl.wikipedia.org/wiki?curid=2222533" title="Parafia Świętej Trójcy we Włoszakowicach">
Parafia Świętej Trójcy we Włoszakowicach

Parafia Świętej Trójcy we Włoszakowicach – rzymskokatolicka parafia we Włoszakowicach, należy do dekanatu przemęckiego. Powstała w XII wieku. Mieści się przy ulicy Spokojnej.

</doc>
<doc id="2222536" url="https://pl.wikipedia.org/wiki?curid=2222536" title="Parafia św. Walentego i Macierzyństwa Bożego Maryi Dziewicy w Pakosławiu">
Parafia św. Walentego i Macierzyństwa Bożego Maryi Dziewicy w Pakosławiu

Parafia Świętego Walentego i Macierzyństwa Bożego Maryi Dziewicy w Pakosławiu – rzymskokatolicka parafia należąca do dekanatu jutrosińskiego. Powstała w XIV wieku. Mieści się przy ulicy 22 Stycznia.

</doc>
<doc id="2222538" url="https://pl.wikipedia.org/wiki?curid=2222538" title="Qasem Burhan">
Qasem Burhan

Qasem Burhan (ur. 15 grudnia 1985 w Dakarze) – katarski piłkarz senegalskiego pochodzenia, występujący na pozycji bramkarza. Od 2008 roku występuje w klubie Al-Gharafa. Wcześniej grał w Al-Khor i Ar-Rajjan.

</doc>
<doc id="2222543" url="https://pl.wikipedia.org/wiki?curid=2222543" title="Abdulrazak Al Husein">
Abdulrazak Al Husein



</doc>
<doc id="2222544" url="https://pl.wikipedia.org/wiki?curid=2222544" title="Parafia Narodzenia Najświętszej Maryi Panny w Lubaszu">
Parafia Narodzenia Najświętszej Maryi Panny w Lubaszu

Parafia Narodzenia Najświętszej Maryi Panny w Lubaszu – rzymskokatolicka parafia w Lubaszu, należy do dekanatu czarnkowskiego. Powstała w XIII wieku. Mieści się przy placu ks. J. Kędzierskiego.

</doc>
<doc id="2222545" url="https://pl.wikipedia.org/wiki?curid=2222545" title="Mohamad Al Zino">
Mohamad Al Zino



</doc>
<doc id="2222547" url="https://pl.wikipedia.org/wiki?curid=2222547" title="Ali Dyab">
Ali Dyab



</doc>
<doc id="2222548" url="https://pl.wikipedia.org/wiki?curid=2222548" title="Hamid Ismail">
Hamid Ismail

Hamid Ismail Khalifa (ur. 12 września 1987 w Dosze) – katarski piłkarz występujący na pozycji obrońcy. Od 2009 roku występuje w klubie Ar-Rajjan. Wcześniej grał w Al-Arabi.

</doc>
<doc id="2222549" url="https://pl.wikipedia.org/wiki?curid=2222549" title="Bürgel (ujednoznacznienie)">
Bürgel (ujednoznacznienie)

Osoby:
Inne:
Zobacz też:

</doc>
<doc id="2222551" url="https://pl.wikipedia.org/wiki?curid=2222551" title="Johnny Jensen">
Johnny Jensen

Johny Jensen (ur. 17 lutego 1972) − norweski piłkarz ręczny grający w klubie SG Flensburg-Handewitt na pozycji obrotowego. Brał udział w Mistrzostwach Świata 2001, 2005, 2007 i 2009. Wziął udział w 191 meczach w reprezentacji i zdobył 287 goli.

</doc>
<doc id="2222555" url="https://pl.wikipedia.org/wiki?curid=2222555" title="Parafia Najświętszego Serca Pana Jezusa w Drawsku">
Parafia Najświętszego Serca Pana Jezusa w Drawsku

Parafia Najświętszego Serca Pana Jezusa w Drawsku – rzymskokatolicka parafia w Drawsku, należy do dekanatu wieleńskiego. Powstała w 1925.

</doc>
<doc id="2222557" url="https://pl.wikipedia.org/wiki?curid=2222557" title="Leonard Rettel">
Leonard Rettel

Leonard Łazarz Rettel, pseudonim „Jan Zamostowski” (ur. 6 listopada 1811 w Podhajcach, zm. 21 marca 1885 w Paryżu) – polski działacz polityczny, pisarz, poeta i tłumacz, pierwszy polski hispanista, belwederczyk, kapitan – żołnierz-ochotnik 20 Pułku Piechoty Liniowej w powstaniu listopadowym, dobry mówca, emigrant na Wielkiej Emigracji. Odznaczony Srebrnym Krzyżem Orderu Virtuti Militari 17 kwietnia 1831 po bitwie pod Liwem.
Życiorys.
Syna Jana Rettla i Franciszki "primo voto" Siennickiej z domu Lemnickiej lub Łempickiej, przeniósł się z rodzicami do Warszawy, gdzie ukończył Liceum Warszawskie. W 1830 zapisał się na wydział prawa Uniwersytetu Warszawskiego. Publikował młodzieńcze wiersze w "Pamiętniku dla płci pięknej" czasopiśmie wydawanym przez Konstantego Gaszyńskiego i Leona Zienkowicza. Uczestnik sprzysiężenia Wysockiego, 29 listopada 1830 w "noc listopadową" wziął udział w grupie studentów i cywili wraz z podchorążymi w ataku na Belweder w celu ujęcia wielkiego księcia Konstantego, w dziewięcioosobowym oddziale dowodzonym przez pchor. Kobylańskiego, nacierającym na Belweder od ogrodu, następnie wraz z podchorążymi dotarł do Arsenału i brał udział w jego zdobyciu. Aktywny członek Towarzystwa Patriotycznego. W powstaniu listopadowym jako ochotnik odbył całą kampanię 1831 w 20 Pułku Piechoty Liniowej, dosłużył się stopnia kapitana.
Ciążył na nim wydany zaocznie wyrok przez sąd rosyjski – kara śmierci za udział w powstaniu listopadowym.
Od 7 listopada 1831 na emigracji w Paryżu, członek Komitetu Narodowego Polskiego i jeden z założycieli Towarzystwa Demokratycznego Polskiego od 17 marca 1832, publikował artykuły w "Demokracie Polskim". Utrzymywał bliskie kontakty m.in. z Adamem Mickiewiczem i Fryderykiem Chopinem. Przeciwnik organizacji Legionu Polskiego w Portugalii przez Józefa Bema. W 1848 organizował Legion Mickiewicza we Włoszech. Podczas powstania styczniowego był przedstawicielem Rządu Narodowego w Hiszpanii. Związany z towianizmem. Korespondent "Gazety Warszawskiej" z Paryża pod pseudonimem "Jan Zamostowski". Od 1869 brał udział w pracach "Towarzystwa Naukowej Pomocy" w Paryżu, założonym przez Agatona Gillera, prowadząc wykłady. Przetłumaczył m.in.: "La Araucana" Ercilli, "Powieści Basków" Antonio de Trueby i "Powieści norweskie" Magdaleny Torrenson wydane w odcinkach w "Gazecie Polskiej" i "Kurierze Poznańskim". Autor biografii emigrantów w "Rocznikach Towarzystwa Naukowo-Historycznego" wydawanych przez Bronisława Zaleskiego w Paryżu. Współautor (redakcja, zebranie źródeł – nie wymieniony na stronie tytułowej, z uwagi na powiązania z towianizmem, który zabraniał swoim członkom wydawania książek) "Henri de Valois et la Pologne en 1572" (pol. Henryk Walezy i Polska w 1572) autora: Emmanuela Henri Victurnien de Noailles, Paryż, 1867.
4 lutego 1872 (9 marca 1872) poślubił młodszą o 25 lat Natalię Loewenhardt (Lewenhard – franc. "Nathalie Loewenhard" ur. 1836), Polkę, córkę Maurycego i Franciszki z d. Reichman, siostrę znanego na emigracji lekarza i powstańca styczniowego Stanisława Loewenhardta, z którą miał dwoje dzieci: syna (ur. 1872) i córkę (ur. 1873). W 1872 Rettlowie mieszkali w Paryżu w pobliżu Towarzystwa Historyczno-Literackiego przy Quai d’Orléans 4.
2 maja 1880 w wypadku zginęła żona Natalia – podczas otwierania okna wypadła na bruk. 29 listopada 1880 wziął udział w uroczystościach 50-lecia wybuchu Powstania Listopadowego, jako honorowy gość, z drugim belwederczykiem – Karolem Paszkiewiczem, zorganizowanych we Lwowie oraz odbył dłuższą podróż po Galicji odwiedzając m.in. przyjaciela – Karola Rogawskiego w Ołpinach, Kraków. Po śmierci żony, córkę przekazał na wychowanie do "Wyższego Zakładu Wychowania Panien" Seweryny Górskiej w Krakowie, synem zaopiekowała się rodzina żony: Anna Henryka (z domu Pustowójtówna) i Stanisław Loewenhardtowie, sam zamieszkał w Domu św. Kazimierza, gdzie przebywał do końca życia. Pochowany tymczasowo w 1885 r. w grobie rodzinnym Loewenhardtów (Lewenhardów) na Cmentarzu Montparnasse. Obecnie pochowany w zbiorowej mogile polskich emigrantów – powstańców listopadowych i styczniowych na Cmentarzu Montparnasse w kwaterze fr. division 17 (1 sud, 10 ouest) numer koncesji: 553 P 1886.
Natalia Rettel spoczywa na Cmentarzu Montparnasse w grobowcu Lewenhardtów z bratową – Henryką Lewenhard (Anną Pustowojtówną) division 18 (14 est, 1 nord) numer koncesji: 1255 P 1880.

</doc>
<doc id="2222559" url="https://pl.wikipedia.org/wiki?curid=2222559" title="Parafia Najświętszego serca Pana Jezusa w Drawsku">
Parafia Najświętszego serca Pana Jezusa w Drawsku



</doc>
<doc id="2222561" url="https://pl.wikipedia.org/wiki?curid=2222561" title="Symetria ludzkiego ciała">
Symetria ludzkiego ciała



</doc>
<doc id="2222563" url="https://pl.wikipedia.org/wiki?curid=2222563" title="Mohammed Kasoula">
Mohammed Kasoula

Mohammed Kasoula (ur. 13 sierpnia 1986 w Kenii) – katarski piłkarz występujący na pozycji obrońcy. Od 2010 roku występuje w klubie Al-Sadd. Wcześniej grał w Al-Mesaimeer i Al-Khor.

</doc>
<doc id="2222569" url="https://pl.wikipedia.org/wiki?curid=2222569" title="Medal jubileuszowy „XX lat Robotniczo-Chłopskiej Armii Czerwonej”">
Medal jubileuszowy „XX lat Robotniczo-Chłopskiej Armii Czerwonej”

Medal jubileuszowy „XX lat Robotniczo-Chłopskiej Armii Czerwonej” () – radziecki jubileuszowy medal wojskowy.
Medal został ustanowiony dekretem Rady Najwyższej ZSRR z 24 stycznia 1938 roku, dekretem z 19 czerwca 1943 roku zmieniono opis odznaki oraz jego statut.
Zasady nadawania.
Medal został ustanowiony dla nagrodzenia żołnierzy Robotniczo-Chłopskiej Armii Czerwonej i Wojenno-Morskiej Floty ZSRR, którzy:
Łącznie nadano 37 504 medali, przy czym 27 575 tylko w 1938 roku.
Opis odznaki.
Odznakę stanowi okrągły krążek wykonany ze srebra o średnicy 32 mm. Na awersie znajduje się pięcioramienna gwiazda pokryta czerwoną emalią. W dolnej części częściowo nałożone na gwiazdę litery "XX" w kolorze medalu. Na rewersie postać strzelającego z karabinu żołnierza Armii Czerwonej i obok napis 1918-1938. 
Medal w wersji z 1938 roku był zawieszony na prostokątnej blaszce pokrytej wstążką koloru czerwonego. W wersji z 1943 roku po zmianie opisu medalu zawieszony był na pięciokątnej blaszce obciągniętej wstążką szarą wstążką z czerwonymi paskami po bokach.

</doc>
<doc id="2222570" url="https://pl.wikipedia.org/wiki?curid=2222570" title="Puchary Wołoszczyzny (1920/1921)">
Puchary Wołoszczyzny (1920/1921)

Puchar Harwester 1920/1921 – 9. sezon najwyższej klasy rozgrywkowej w Rumunii. W rozgrywkach brało udział 7 zespołów, grając systemem kołowym. Tytuł obroniła drużyna Venus Bukareszt, mimo że zajęła drugie miejsce w tabeli.

</doc>
<doc id="2222571" url="https://pl.wikipedia.org/wiki?curid=2222571" title="Pan Popper i jego pingwiny">
Pan Popper i jego pingwiny

Pan Popper i jego pingwiny (ang. "Mr. Popper’s Penguins") – amerykański film familijny z 2011 roku. Główną rolę w filmie zagrał komik Jim Carrey. Scenariusz oparto na powieści Richarda i Florence Atwater.
Wersja polska.
Opracowanie wersji polskiej: Studio Sonica
Nagrania: Mafilm Audio Budapeszt
Reżyseria: Miriam Aleksandrowicz
Tłumaczenie: Arleta Walczak
Dialogi polskiej: Joanna Kuryłko
Dźwięk: Georgy Fek
Montaż: Maciej Brzeziński
Organizacja produkcji: Agnieszka Kudelska
W wersji polskiej udział wzięli:
W pozostałych rolach:

</doc>
<doc id="2222574" url="https://pl.wikipedia.org/wiki?curid=2222574" title="Mistrzostwa Świata w Narciarstwie Dowolnym 2011 – skicross kobiet">
Mistrzostwa Świata w Narciarstwie Dowolnym 2011 – skicross kobiet

Kobiety o medale mistrzostw świata rywalizowały 4 lutego w Deer Valley na trasie Solif Muldoon. Mistrzostwa świata z 2009 roku nie obroni Kanadyjka Ashleigh McIvor, która nie wzięła udziału w tych mistrzostwach. Nową mistrzynią została Kelsey Serwa. Reprezentantka Polski, Karolina Riemen zajęła szóstą lokatę.

</doc>
<doc id="2222578" url="https://pl.wikipedia.org/wiki?curid=2222578" title="Yusef Ali">
Yusef Ali

Yusef Ahmed Ali (arab. يوسف احمد, ur. 14 października 1988) – katarski piłkarz pochodzenia saudyjskiego, występujący na pozycji napastnika w klubie Al-Sadd.
Kariera piłkarska.
Yusef Ahmed Ali jest wychowankiem klubu Al-Sadd z katarskiej ligi Qatar Stars League. W 2009 był wypożyczony do zespołu Qatar SC, jednak po roku wrócił do Al-Sadd.
Yusef Ahmed Ali w 2006 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią. Yusef strzelił na tym turnieju dwie bramki – obie w meczu fazy grupowej z reprezentacją Chin (2:0).

</doc>
<doc id="2222579" url="https://pl.wikipedia.org/wiki?curid=2222579" title="Puchar Zatoki Perskiej w piłce nożnej 2009">
Puchar Zatoki Perskiej w piłce nożnej 2009

Puchar Zatoki Perskiej 2009 – 19. edycja rozgrywek o Puchar Zatoki Perskiej. Turniej rozegrany został w dniach 4 – 17 stycznia 2009 roku. Gospodarzem turnieju po raz trzeci w historii był Oman. Spotkania rozgrywane były na dwóch obiektach: na stadionie kompleksu sportowego Sultan Qaboos Sports Complex oraz na Royal Oman Police Stadium (obydwa w stolicy kraju, Maskacie). Pierwotnie turniej miał odbyć się w 2008 roku, jednak w związku ze zniszczeniami, jakich dokonał cyklon Gonu został przełożony na styczeń następnego roku.
Po raz pierwszy mecze o Puchar Zatoki Perskiej transmitowane były w technologii HD (za pośrednictwem Al-Dżaziry). W czasie gdy rozgrywano turniej, trwały akcje zbrojne Izraela w Strefie Gazy, co wzbudziło solidarność z okupowaną Strefą Gazy wśród kibiców obecnych na spotkaniach, a także wśród samych zawodników. W dniu rozpoczęcia turnieju prezydent Azjatyckiej Federacji Piłkarskiej, pochodzący z Kataru Mohammad Bin Hammam wyraził swoje wsparcie dla Strefy Gazy i odniósł się do piłkarzy, aby uczynili podobnie. Zawodnicy reprezentacji Jemenu przed pierwszym spotkaniem założyli koszulki demonstrujące ich solidarność, a gracze Kuwejtu zamiast koszulek włożyli szaliki. Reprezentant Omanu, Badar Al-Maimani został upomniany żółtą kartką za zdjęcie koszulki po strzeleniu gola w meczu z Bahrajnem, pod którą miał koszulkę z napisem (w języku arabskim) "Nasze serca z Gazą".
Faza grupowa.
Do udziału w turnieju przystąpiło 8 ekip, które 29 października 2008 roku w Maskacie rozlosowano do dwóch grup po 4 zespoły. Do półfinałów awansowały po dwie najlepsze drużyny z każdej z grup.
Grupa A.
Wyniki i tabela grupy A:
Grupa B.
Wyniki i tabela grupy B:
Półfinały.
Półfinały rozegrano 14 stycznia o godz. 18.00 i 21.00 czasu miejscowego na stadionie kompleksu sportowego Sultan Qaboos Sports Complex w Maskacie.
Finał.
Finał turnieju odbył się 17 stycznia o godz. 18.00 czasu miejscowego na stadionie kompleksu sportowego Sultan Qaboos Sports Complex w Maskacie. Zagrały w nim ekipy Arabii Saudyjskiej oraz Omanu. Po 90 minutach oraz dogrywce był bezbramkowy remis, więc o zwycięstwie w turnieju miały zadecydować rzuty karne. W nich lepsi okazali się gospodarze, pokonując Arabię Saudyjską 6:5. Dla Omanu był to pierwszy w historii triumf w rozgrywkach o Puchar Zatoki Perskiej.
Za najlepszego zawodnika turnieju uznano Majeda Al-Marshediego z Arabii Saudyjskiej. Najlepszym bramkarzem został Omańczyk, Ali Al-Habsi. Tytuł króla strzelców również przypadł piłkarzowi z Omanu, Hassanowi Rabii, który zdobył w turnieju cztery bramki.

</doc>
<doc id="2222580" url="https://pl.wikipedia.org/wiki?curid=2222580" title="Karol Kozłowski (muzyk)">
Karol Kozłowski (muzyk)

Karol Kozłowski (ur. 29 lipca 1982 w Gdańsku) – polski muzyk sesyjny, gitarzysta basowy, kompozytor, aranżer. Członek zespołów: The Moongang, Paul Band, Quartado i Kombi Łosowski – od 2014 r.
Życiorys.
Od wczesnych lat był zainteresowany muzyką i dźwiękami. W wieku 6 lat dostał swój pierwszy instrument, był nim akordeon. Szkoła muzyczna im. Feliksa Nowowiejskiego w Gdańsku, w niej zdobywał wiedzę i pierwsze sukcesy, była początkiem jego kariery. Tam uczęszczał do klasy akordeonu równolegle rozwijając swoje umiejętności grając na fortepianie. Po 6 latach instrumentem wiodącym stał się klarnet. W drugiej klasie szkoły średniej rozpoczął edukację z gitarą basową.
W 2008 wyróżniony na XI Ogólnopolskim Przeglądzie Młodych zespołów Jazzowych i Bluesowych w Gdyni.
Współpraca: Marysia Sadowska, Kasia Cerekwicka, Piotr Jankowski, Tomasz Sowiński, Maciej Sikała, Cezary Paciorek, Leszek Możdżer, Dariusz Herbasz, Ilona „Gliwa” Damięcka, Kuba Badach, Janusz Radek, Blue Café, Kombi Łosowski, Grzegorz Lewandowski, Marcin Wądołowski.
Możdżer+.
W ramach przygotowania do koncertu Solidarity of Arts, Karol Kozłowski został zaproszony do współpracy przez Leszka Możdżera, zastępując wraz z perkusistą Grzegorzem Lewandowskim sekcję Marcusa Millera. Próby z Leszkiem Możdżerem odbyły się przy udziale Orkiestry Kameralnej „Aukso” pod dyrekcją Marka Mosia. Na próbach towarzyszył Naná Vasconcelos perkusista brazylijskiego Latin Jazzu, śpiewający i grający na rozmaitych instrumentach perkusyjnych oraz Izraelczyk Zohar Fresco, mający swój własny, niepodrabialny styl gry na bębnach ręcznych, ramowych.
Teatr Muzyczny, Gdynia.
Kierownik i aranżer muzyczny spektaklu „Błogosławieni. Pieśni Gospel”
Premiera: 4 lutego 2006 rok
Można go gościnnie usłyszeć w spektaklach: Siostrunie, Fame, Kiss Me Kate
Media:
"„Energia i entuzjazm wykonawców pieśni gospel są wyjątkowo zaraźliwe. W sobotni wieczór na premierowym koncercie „Błogosławieni... Pieśni gospel” udzieliły się blisko 700 słuchaczom, którzy ostatnich piosenek wysłuchali na stojąco, tańcząc klaszcząc i śpiewając...”"
Gazeta Wyborcza Trójmiasto
The Moongang.
Członek zespołu The Moongang.
Grupa The Moongang założona została w 2009 roku przez młodych chociaż już doświadczonych trójmiejskich muzyków. W jej skład wchodzą: Joanna Knitter, Piotr Góra, Karol Kozłowski, Marcin Wądołowski, Hubert Świątek oraz Roman Badeński.
Stylistyka zespołu zakorzeniona jest w bluesie, jednak muzycy czerpią inspiracje z wielu gatunków, takich jak jazz, soul czy funky. Jego charakter z jednej strony wyznacza szacunek do blues-rockowej tradycji, z drugiej jednak ciągła chęć eksperymentowania, dzięki czemu ich aranżacje cechuje świeżość i nowatorstwo.
Grupa może pochwalić się tym, że już w pierwszym roku działalności wystąpiła m.in. na dużej scenie Rawa Blues Festival 2009 w Katowicach, została laureatem konkursu zespołów na Festiwalu Muzycznym im. Ryśka Riedla 2010 w Chorzowie oraz jej nagranie trafiło na płytę prezentującą utwory czołowych polskich zespołów bluesowych „Antologia Polskiego Bluesa” wydanej pod patronatem radiowej Trójki.
Zespół jest w trakcie realizacji autorskiej płyty.
Paul Band.
Członek zespołu Paul Band. 
"Wanted" to pierwsza, długo oczekiwana płyta zespołu Paul Band. Album zawiera trzynaście autorskich utworów skomponowanych przez lidera zespołu Krzysztofa Paula. W utworach przewija się: klimat nowoczesnego miejskiego bluesa, ekspresja rocka oraz harmonia i melodyka z okolic jazzu. Całość jednak jest utrzymana w spójnej konwencji muzyki instrumentalnej, improwizowanej, bogatej w różnorodne brzmienia i nastrojowe klimaty. Premiera płyty: 22 maja 2010, dystrybucja: Fonografika Skład zespołu: Krzysztof Paul-gitara Artur Jurek-piano, keyboard, hammond Karol Kozłowski – bas Adam Golicki – perkusja.
Zespół jest w trakcie realizacji drugiej płyty CD.
GGC.
Karol Kozłowski współpracuje od roku 2008 z trójmiejskim chórem Grace Gospel Choir.
Light of Love.
Kierownik muzyczny i aranżer zespołu Light of Love.
Koncerty i występy jako goście specjalni takich festiwali jak: Warsaw Gospel Days 2006, Stargard Gospel Days 2006, Międzynarodowy Festiwal Muzyki Gospel w Osieku 2006.
Opera Bałtycka, Gdańsk.
Organizator, pomysłodawca i wykonawca koncertu Gospel Light of Love w Operze Bałtyckiej w Gdańsku w kwietniu 2007 roku.
Telewizja Polska S.A..
Współpraca z TVP1 przy Festiwalu Jedynki w Operze Leśnej w Sopocie w 2006 roku, w tym współpraca z: Kuba Badach, Maria Sadowska, Kasia Cerekwicka, Kombii, Blue Cafe.
Piano 21.
Nowy autorski projekt na polskiej scenie muzycznej – współpraca od 2008 roku
Mocno energetyczna, nowoczesna, muzyka pop z elementami jazzu oraz zapożyczeniami z różnych gatunków muzycznych. To niepowtarzalna, miła dla ucha, a zarazem porywająca przestrzeń dźwiękowa, która rozgrywa się poprzez spokojne, melodyjne tematy prowadzone w unisonach do bogatych rytmicznie groovów.
Muzykę piano2.1 można określić modnym obecnie mianem – Fusion. Autorem tematów jest założyciel i lider grupy Mariusz Wala, dla którego inspiracją były takie zespoły jak Mezzoforte, Spyro Gyra, Yellow Jackets czy Fourplay. Są to więc klimatyczne ballady z charakterystycznymi unisonami saxofonu altowego i gitary, z bogatą warstwą rytmiczną, improwizacjami, synkopami, przyjemną, nieco wyszukaną harmonią oraz energetyczne transowe utwory, wprawiające każdego, nawet wymagającego słuchacza w ruch. W zależności od atmosfery i aury koncertu, muzycy stopniują tempo i dynamikę zagęszczając faktury utworów. Dzięki improwizacjom mogą stać się one bliższe klimatowi jazzowemu, lub też zabrzmieć popowo czy też „klubowo”. Zespół ma za sobą kilka audycji radiowych m.in. w Radiu Gdańsk i Eska Nord, występował w doborowym towarzystwie – Jana Ptaszyna Wróblewskiego, Henryka Miśkiewicza, Wojciecha Karolaka, braci Niedzielów, Lory Szafran, Macieja Sikały. Band składa się z doświadczonych trójmiejskich muzyków. Zanim powstało piano21 grali w różnych formacjach – od rockowych i popowych po małe bandy jazzowe. Współpracowali z wieloma polskimi artystami – w tym – z czołówki polskiej sceny muzycznej, m.in. z: Mieczysławem Szcześniakiem, Grażyną Łobaszewską, Michałem Dąbrówką, Adamem Sztabą, Adamem Urbanowiczem, Krzesimirem Dębskim.
ZagDańSki.
Współtwórca, kierownik muzyczny i kompozytor do wielu utworów zespołu.
Zespół grający muzykę z pogranicza funku, soulu, r’n’b i fusion.
Zespół tworzą:
Karolina Trębacz – voc
Marcin Bogusz – git, voc
Marcin Wądołowski – git
Zdzisław Kalinowski – piano
Grzegorz Lewandowski – drums
Karol Kozłowski – bass, kier. muz.
EleganS.
Współpraca z zespołem EleganS w charakterze muzyka sesyjnego.
Późniejszy kierownik muzyczny. Koncerty między innymi; Muzyczna Scena LG
„W dobre gusta” – EMI Music Poland, 2005
Gdańska Niezależna Inicjatywa Artystyczna.
Współpraca z Gdańską Niezależną Inicjatywą Muzyczną z artystami Opery Bałtyckiej w Gdańsku przy spektaklach musicalowych „Musicale, Musicale...”
Street Line Project.
Zespół Street Line Project powstał w 2007 roku z inicjatywy Karola Kozłowskiego i Zdzisława Kalinowskiego. Tworzą go artyści, którzy ze swobodą poruszają się na polu zarówno muzyki rozrywkowej, jak i jazzowej. Zaprezentują pełne emocji autorskie kompozycje jazzowe o wielokolorowym wyrazie i niecodziennym spojrzeniu na otaczający świat dźwięków.
W skład zespołu wchodzą: Zdzisław Kalinowski – piano, Grzegorz Lewandowski – perkusja, Darek Herbasz – sax, Karol Kozłowski – bass, gościnnie: Tomasz Sowiński – perkusja
4Free.
Członek zespołu.
Zespół otrzymał wyróżnienie na XI Ogólnopolskim Przeglądzie Młodych zespołów Jazzowych i Bluesowych. Koncerty między innymi: Sopot Molo Jazz Festiwal 2008.
Skład:
Marcin Wądołowski – git
Tomasz Wendt – sax
Adam Tkaczyk – drums
Karol Kozłowski – bass

</doc>
<doc id="2222584" url="https://pl.wikipedia.org/wiki?curid=2222584" title="Alastair Kellock">
Alastair Kellock

Alastair Kellock (ur. 14 czerwca 1981 w Bishopbriggs w East Dunbartonshire w Szkocji) – szkocki rugbysta występujący w Glasgow Warriors a także w szkockiej drużynie narodowej. W 2009 był kapitanem zwycięskiego zespołu narodowego w meczu z Australią. Funkcję kapitana pełnił również podczas Pucharu Sześciu Narodów w 2011. 
W drużynie narodowej debiutował 6 listopada 2004 podczas meczu z Australią na Murrayfield.

</doc>
<doc id="2222588" url="https://pl.wikipedia.org/wiki?curid=2222588" title="Carroll Nye">
Carroll Nye

Carroll Nye, właściwie Robert Carroll Nye (ur. 4 października 1901 w Akron, Ohio, zm. 17 marca 1974 w North Hollywood, Kalifornia – amerykański aktor. Zagrał w 54 filmach, między 1925 a 1944 r. Jednak najbardziej jest znany z roli Franka Kennedy’ego, drugiego męża Scarlett O’Hara, w filmie Przeminęło z wiatrem (1939).
Jego żoną była aktorka, Helen Lynch. Był bratem charakteryzatora filmowego Bena Nye. Zmarł na atak serca i wskutek niewydolności nerek. Został pochowany na Forest Lawn – Hollywood Hills Cemetery.

</doc>
<doc id="2222590" url="https://pl.wikipedia.org/wiki?curid=2222590" title="Kazachska Filharmonia Narodowa">
Kazachska Filharmonia Narodowa

Kazachska Filharmonia Narodowa – sala koncertowa w stolicy Kazachstanu, Astanie zlokalizowana w bliskim sąsiedztwie nowo wybudowanego Pałacu prezydenckiego Ak Orda. Budowa sali koncertowej została rozpoczęta w czerwcu 2006 roku i trwała trzy lata. Jej inauguracja miała miejsce 15 grudnia 2009 roku, podczas Dnia Niepodległości, uroczystego otwarcia dokonał prezydent Kazachstanu Nursułtan Nazarbajew.
Autorem projektu budynku jest światowej klasy włoski architekt Manfredi Nicoletti. Według założeń projektowych kształt budynku ma przypominać dynamikę płatków kwiatu jako metaforę dynamiki w muzyce. Struktura zewnętrzna budynku tworzona jest przez szereg zakrzywionych nachylonych do siebie ścian z betonu pokrytych panelami szkła w różnych odcieniach niebieskiej i zielonej barwy. Struktury te prócz efektu wizualnego, mają za zadanie także chronić wnętrza budynku przed trudnymi warunkami pogodowymi panującymi w Astanie. Powierzchnia łączna obiektu to około 55 tys. m², w budynku znajdują się trzy osobne sale mieszczące kolejno 3500, 400 i 200 miejsc, restauracje, sklepy, puby i 30-metrowej wysokości foyer, który rozciąga się na powierzchni 3000 m².
Główna sala koncertowa dla 3500 osób, jest jedną z największych na świecie w swoim rodzaju, a jej wnętrza dzięki akustycznej elastyczności osiągniętej przez nowatorskie rozwiązania techniczne, mogą pomieścić wiele różnych wydarzeń, od koncertów muzyki poważnej po muzykę pop, balety, oraz różnego rodzaju konferencje.
Całkowity koszt budowy hali koncertowej wyniósł około 120 mln €.

</doc>
<doc id="2222591" url="https://pl.wikipedia.org/wiki?curid=2222591" title="Karol Kozłowski">
Karol Kozłowski



</doc>
<doc id="2222592" url="https://pl.wikipedia.org/wiki?curid=2222592" title="Tijan Jaiteh">
Tijan Jaiteh

Tijan Jaiteh (ur. 31 grudnia 1988 w Bwiam) – gambijski piłkarz występujący na pozycji pomocnika.
Kariera klubowa.
Jaiteh seniorską karierę rozpoczynał w 2005 roku w klubie Gambia Ports Authority. W 2006 roku zdobył z nim mistrzostwo Gambii. W 2007 roku trafił do norweskiego SK Brann. W Tippeligaen zadebiutował 12 maja 2007 roku w wygranym 3:2 pojedynku z Sandefjordem. W tym samym roku zdobył z zespołem mistrzostwo Norwegii. 25 maja 2008 roku w wygranym 2:1 spotkaniu z Vikingiem strzelił pierwszego gola w Tippeligaen.
W styczniu 2011 roku Jaiteh został wypożyczony do duńskiego Randers FC. W Superligaen pierwszy mecz zaliczył 13 marca 2011 roku przeciwko Esbjergowi (3:1). W Randers grał do końca sezonu 2010/2011.
W 2012 roku Jaiteh podpisał kontrakt z norweskim zespołem Sandefjord Fotball z 1. divisjon. Następnie grał w Sandnes Ulf, FC Koper, Kuopion Palloseura, Bene Jehuda Tel Awiw, Al-Markhiya SC i Partizani Tirana.
Kariera reprezentacyjna.
W 2007 roku Jaiteh był uczestnikiem Mistrzostw Świata U-20. W pierwszej reprezentacji Gambii zadebiutował 1 czerwca 2008 roku w zremisowanym 1:1 meczu eliminacji Mistrzostw Świata 2010 z Liberią. Od 2008 do 2018 rozegrał w kadrze narodowej 20 meczów i strzelił 1 gola.

</doc>
<doc id="2222593" url="https://pl.wikipedia.org/wiki?curid=2222593" title="Tiago della Vega">
Tiago della Vega

Tiago della Vega (ur. 8 marca 1984 w Caxias do Sul) – brazylijski gitarzysta rockowy i heavymetalowy. Zdobywca rekordu Guinnessa w kategorii najszybszy gitarzysta świata.
Życiorys.
Naukę gry na gitarze rozpoczął w wieku pięciu lat. Początkowo była to gitara klasyczna, jednak rok później zafascynował się gitarą elektryczną. Według oficjalnych źródeł della Vega przez sześć lat ćwiczył po czternaście godzin dziennie. W efekcie już jako nastolatek był doskonałym wirtuozem gitary i udzielał lekcji innym.
Jako muzyk debiutował w zespole After Dark. Pierwszy album wydał w 2005 roku wraz z zespołem Fermatha. W roku 2009 podpisał kontrakt z SG Records na wydanie solowego albumu. Krążek "Hybrid", prezentujący głównie muzykę heavymetalową, ukazał się w styczniu 2010 roku.
Przełomowym wydarzeniem w karierze artysty było ustalenie rekordu Guinnessa w 2008 roku. Muzykiem zainteresowały się liczne stacje telewizyjne (głównie w Japonii i Europie), zapraszając artystę do występów i wywiadów.
Rekord Guinnessa.
7 maja 2008 roku w brazylijskim São Paulo ustalił rekord Guinnessa jako najszybszy gitarzysta świata, grając – bez żadnych pomyłek – Lot trzmiela Rimskiego-Korsakowa w tempie 320 uderzeń na minutę. Artysta poprawił swój własny rekord, jednak bez udziału komisji Guinnessa, podczas występu w japońskim programie telewizyjnym, grając ten sam utwór z prędkością 370 BPM.
Instrumentarium.
Tiago della Vega gra na sygnowanej własnym imieniem siedmiostrunowej gitarze Andrellis TDV oraz na gitarach produkcji Dean Guitars. Muzyk używa wzmacniaczy marki Orange Amplification.

</doc>
<doc id="2222597" url="https://pl.wikipedia.org/wiki?curid=2222597" title="Shigetatsu Matsunaga">
Shigetatsu Matsunaga

 – japoński piłkarz, reprezentant kraju grający na pozycji bramkarza.
Kariera klubowa.
Shigetatsu Matsunaga zawodową karierę piłkarską rozpoczął w 1985 roku w klubie Nissan Motors. Z Nissan Motors, który w 1992 zmienił nazwę na Yokohama Marinos dwukrotnie zdobył mistrzostwo Japonii w 1989 i 1990, pięciokrotnie "Puchar Cesarza" w 1985, 1988, 1989, 1991, 1992 oraz dwukrtonie Azjatycki Puchar Zdobywców Pucharów w 1992 i 1993 roku.
W późniejszych latach występował w Tosu Futures, Brummell Sendai i Kyoto Purple Sanga, w którym zakończył karierę w 2000 roku.
Kariera reprezentacyjna.
Matsunaga występował w reprezentacji Japonii w latach 1988–1995. W 1989 uczestniczył w eliminacjach Mistrzostw Świata 1990. W 1992 uczestniczył w Pucharze Azji, który zakończył się zwycięstwem Japonii. Na turnieju rozgrywanym w Japonii Matsunaga był podstawowym bramkarzem i wystąpił w czterech meczach z ZEA, Koreą Północną i Iranem, w którym został ukarany czerwoną kartką, przez co nie mógł uczestniczyć w finale.
W 1993 uczestniczył w eliminacjach Mistrzostw Świata 1994. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu przegranych meczach grupowych z Nigerią i Argentyną. W sumie w reprezentacji wystąpił w 40 spotkaniach.

</doc>
<doc id="2222601" url="https://pl.wikipedia.org/wiki?curid=2222601" title="Q-League">
Q-League



</doc>
<doc id="2222602" url="https://pl.wikipedia.org/wiki?curid=2222602" title="Laura Hope Crews">
Laura Hope Crews

Laura Hope Crews (ur. 12 grudnia 1879 w San Francisco, Kalifornia, zm. 12 listopada 1942 w Nowym Jorku) - czołowa amerykańska aktorka sceniczna pierwszej dekady XX w., znana z roli ciotki Pittypat Hamilton w filmie Przeminęło z wiatrem (1939).
Osobiste życie.
Była córką aktorki scenicznej Angeleny Lockwood i stolarza Johna Thomasa Crews. Miała trójkę starszego rodzeństwa. Crews zaczęła grać w teatrze mając cztery lata w Woodward's Garden. Kolejne role grała po ukończeniu szkoły, w 1898 r.

</doc>
<doc id="2222603" url="https://pl.wikipedia.org/wiki?curid=2222603" title="Yusef Ahmed">
Yusef Ahmed



</doc>
<doc id="2222604" url="https://pl.wikipedia.org/wiki?curid=2222604" title="Yusef Ahmed Ali">
Yusef Ahmed Ali



</doc>
<doc id="2222606" url="https://pl.wikipedia.org/wiki?curid=2222606" title="Walki na Bałtyku podczas II wojny światowej">
Walki na Bałtyku podczas II wojny światowej

Działania wojenne na Morzu Bałtyckim podczas II wojny światowej – bitwy, które rozegrały się na obszarze Morza Bałtyckiego oraz w okolicach linii brzegowej w latach 1939-1945.
Walki w 1939.
O świcie 1 września 1939 Niemcy i Słowacja zaatakowały Polskę oraz Wolne Miasto Gdańsk. Niemcy szybko wdarli się do Gdańska. Lokalne władze nie podjęły walki i ogłosiły przyłączenie do III Rzeszy. Polacy bronili się w budynku Poczty Polskiej oraz na Westerplatte. Pocztowcy skapitulowali jeszcze tego samego dnia, Westerplatte 7 września. Znacznie dłużej trwały walki na Półwyspie Helskim, który skapitulował 2 października.
Wojna Osi z ZSRR 1941-1945.
Niemieckie przygotowania.
Adolf Hitler nakazał w "dyrektywie nr 21", podpisanej 18 grudnia 1940 r., podjęcie przygotowań do wojny z ZSRR (Operacja Barbarossa). Odnosząc się do działań morskich stwierdził, iż:
Dyrektywa zawierała wytyczne dla Kriegsmarine:
Zadania niemieckiej marynarki wojennej:
Siły stron.
Kriegsmarine:
Marinekommando Nord (pod dowództwem admirała Claasena) z siedzibą w Kilonii, posiadało następujące siły do realizacji Operacji Barbarossa:
W czasie działań wojennych zaangażowano początkowo siły składające się z 28 ścigaczy torpedowych, 5 okrętów podwodnych, 10 stawiaczy min, 7 flotylli trałowców, kutrów trałowych i patrolowych, 3 przerywaczy zagród minowych i 2 trałowców z kutrami na pokładach (łącznie 130 jednostek).
Zorganizowano je w grupy:
Marynarka fińska
Flota Bałtycka 
Trzecia grupa bojowa:
Wszystkie okręty należały do Estonii, Łotwy i Litwy. Były to statki handlowe oraz okręty marynarki wojennej.
Głównymi zadaniami Floty Bałtyckiej było wsparcie wojsk Frontu Północno-Zachodniego oraz Północnego na kierunkach nadmorskich, obrona wejść do Zatoki Fińskiej i Zatoki Ryskiej, przeciwdesantowa obrona wschodniego wybrzeża Morza Bałtyckiego, ochrona swoich morskich szlaków komunikacyjnych i działania niszczące komunikację przeciwnika.
W pierwszym etapie działalność przejawiała się głównie samodzielnymi działaniami sił floty (minowo-zagrodowe, walka komunikacyjna oraz działania przeciwko morskim siłom przeciwnika). Przeważały wspólne działania sił floty z lądowymi wojskami przy obronie wybrzeża, morskich baz i wysp, eliminowaniu morskich desantów (artyleryjskie i lotnicze wsparcie oraz transport wojsk).
Posuwanie się wojsk przeciwnika w głąb terytorium kraju, załamało system zaopatrywania Floty Bałtyckiej i ostro zredukowało jej możliwości bojowe. Flota musiała działać na kilku rozbieżnych kierunkach w warunkach panowania lotnictwa przeciwnika i stale rozbudowywanego minowego niebezpieczeństwa. Jednocześnie flota była zmuszona zabezpieczać niezwykle narażoną, znajdującą się pod skrzydłowymi uderzeniami przeciwnika na całym ciągu komunikację Kronsztadt — Tallinn — Hanko — Wyspy Moonsundzkie.
W celach osiągnięcia pełnego współdziałania sił floty z wojskami lądowymi, 28 czerwca 1941 roku Flota Bałtycka została operacyjnie podporządkowana dowództwu Frontu Północnego, a z rozdzieleniem tego – dowództwu Frontu Leningradzkiego. Równocześnie flota wydzieliła siły i środki do obrony Leningradu.
Z sił floty dla wsparcia wojsk lądowych na akwenach jeziornych sformowano: Flotyllę Czudzką, Flotyllę Ładoską, Flotyllę Oneską i Flotyllę Ilmieńską.
W sierpniu 1941 roku z lotniska położonego na wyspie Ozylia (Sarema) bombowce Floty Bałtyckiej wykonały pierwszy nalot na Berlin.
W 1941 roku statki i samoloty floty postawiły 9812 min.
1941.
Działania lądowe.
W ramach Operacji Barbarossa atak niemiecki rozpoczął się 22 czerwca 1941 r. o godz. 3:15. Na terytorium ZSRR wtargnęło ok. 5,5 miliona żołnierzy, zgrupowanych w 153 dywizjach niemieckich (w tym 19 pancernych i 14 zmotoryzowanych) oraz 15 fińskich i 13 rumuńskich. Oprócz tego sojusznicy III Rzeszy wystawili 16 brygad – 3 fińskie, 9 rumuńskich i 4 węgierskie. Atakujący mieli 2,8 tys. czołgów, 5 tys. samolotów oraz 48 tys. dział i moździerzy. W pierwszym dniu inwazji Niemcy zbombardowali 66 radzieckich lotnisk, niszcząc setki samolotów. Bomby spadły także na ważne miasta: Mińsk, Odessę i Sewastopol.
W kierunku Leningradu wyruszyła z Prus Wschodnich Grupa Armii Północ, licząca 7 dywizji. W pierwszym tygodniu wojny rozbiła ona 12 dywizji radzieckich i osiągnęła rzekę Dźwinę. 10 lipca 1941 r. niemieckie oddziały dotarły do Pskowa, a 29 sierpnia okrążyły Leningrad, z wyjątkiem szlaku przez jezioro Ładoga, którędy Rosjanie nadal dostarczali niewielkie ilości zaopatrzenia.
Sukcesy operacyjne odnosiła w lecie 1941 roku Grupa Armii Północ. W bitwie pod Rosieniami zniszczyła sowiecki 3 Korpus Zmechanizowany, a 12 Korpus Zmechanizowany poniósł ogromne straty. 4 Grupa Pancerna Hoepnera wraz z jednostkami specjalnymi zdobyła mosty na Dźwinie w Dyneburgu. Hitler wstrzymał jednak pochód Grupy Armii Północ, motywując to zagrożeniem jej linii zaopatrzenia. Dało to Rosjanom czas na przygotowanie do obrony Leningradu. Walki toczą się też w tundrze na granicy fińsko-norwesko-sowieckiej. Pierwsze śniegi spadają tam już pod koniec września. Niemieckim dywizjom górskim, mimo sukcesów, nie udaje się jednak odciąć Murmańska od reszty ZSRR.
Grupa Armii Północ
(pod dowództwem feldmarszałka Wilhelma von Leeba) 
Grupa Armii Północ (początek wojny):
Grupa Armii Północ wsparta była przez:
Przygotowania Kriegsmarine.
Przygotowania do działań wojennych przeciwko Związkowi Radzieckiemu zostały rozpoczęte wczesną wiosną, w kwietniu 1941 roku, założeniem w Kilonii sztabu dowódcy marynarki "C", któremu miały podlegać siły morskie w rejonie od ówczesnej granicy niemiecko-radzieckiej (litewskiej) aż do łotewskich wysp, a więc niemal do skraju Zatoki Fińskiej włącznie. W maju sztab ten został przeniesiony do Świnoujścia, a w czerwcu do Kłajpedy, gdzie oczekiwał wybuchu wojny, aby wraz z czołówką armii dotrzeć do Lipawy, wyznaczonej na jego pierwszą wojenną siedzibę.
W maju powstał w Eckemfforde inny sztab, dowódcy marynarki "D", który miał dowodzić w rejonie na wschód od podległego poprzednio wymienionemu dowódcy, czyli w Zatoce Fińskiej aż do Leningradu. Można zresztą dodać, że w lipcu, gdy już ofensywa Wehrmachtu była w toku, zostały powołane stanowiska komendantów morskich wszystkich portów bałtyckiego wybrzeża Związku Radzieckiego, zarówno tych już zajętych, jak i tych, których zajęcie było przewidziane w najbliższej przyszłości. Wtedy to m.in. powołano komendanta morskiego "R", który był przewidziany na stanowisko dowódcy morskiego Leningradu, a właściwie Petersburga, bo taką nadano mu nazwę. Pełna nazwa urzędu po niemiecku to Seekommandant von St. Petersburg.
W maju niemieckie transportowce zaczęły przewozić żołnierzy do Finlandii i północnej Norwegii. Do połowy czerwca 32 tys. żołnierzy znalazło się na ziemi fińskiej, a 11 tys. wzmocniło hitlerowskie garnizony na dalekiej północy, w rejonie na wschód od Tromso.
W końcu maja, gdy przygotowania do wojny były już zaawansowane, Hitler kazał wycofać z Leningradu przebywającą tam ekipę inżynieryjno-techniczną Kriegsmarine pod dowództwem admirała Feige, która została tam skierowana po sprzedaniu Związkowi Radzieckiemu ciężkiego krążownika "Lützow", aby pomagać w jego wykończeniu.
W dniu 12 czerwca niemieckie okręty zajęły pozycje w rejonie środkowego Bałtyku, zaś duże trałowce, kutry trałowe oraz ścigacze, przeznaczone do pierwszych działań przeciwko Związkowi Radzieckiemu, przeszły z Pilawy do nowych baz. W szkierach fiordach oprócz trzech flotylli tych okrętów wojennych skierowano tam również kilka dużych pomocniczych "stawiaczy min" starannie zakamuflowanych na zwykłe statki handlowe. Dwa dni później niemieckie statki handlowe otrzymały zakaz wychodzenia we wcześniej ustalone rejsy do radzieckich portów, a znajdującym się w nich statkom "Handelsmarine" nakazano natychmiast je opuścić i wracać do kraju. Wszystkie te zarządzenia i ruchy niemieckich okrętów i statków, podobnie jak przygotowania wojska i lotnictwa do uderzenia na Związek Radziecki wskazywały dostatecznie wyraźnie na to, co się święci. A jednak, gdy nastąpiła napaść, zaskoczenie było niemal całkowite, gdyż Stalin do końca nie wierzył w groźbę i niebezpieczeństwo wojny.
Cztery dni przed wyznaczonym już terminem, w którym "Plan Barbarossa" miał wejść do realizacji, Kriegsmarine zaczęła, praktycznie rzecz biorąc, pierwsze wrogie kroki. Oto na środkowym Bałtyku niemieckie minowce położyły zapory, zwane kryptonimowo "Wartburg", kładąc 3300 min i boi ostrzegawczych od południowego wybrzeża Olandii aż do granicy niemiecko-radzieckiej oraz wokół portów Kłajpeda, Pilawa i Kołobrzeg.
Oprócz tych przedsięwzięć charakteru obronnego, które jednak zupełnie nie spełniły pokładanych w nich nadziei, w dniu następnym zapadła decyzja o podobnych działaniach w odmiennym jednak, zaczepnym charakterze.
Dowódca niemieckich okrętów minowych w Finlandii otrzymał rozkaz przeprowadzenia w dniu 21 czerwca podobnych akcji, ale już na wodach Zatoki Fińskiej. Dnia tego z baz w szkierach zaczęły wychodzić na wody zachodniej części Zatoki Fińskiej okręty grup minowych, aby położyć zapory, które miały odgrodzić drogę w głąb Zatoki okrętom stacjonującym w bazach łotewskich. I tak z Turku wyszły jednostki grupy "Nord", a mianowicie stawiacze min "Tannenberg", "Brummer" i "Hansestadt Danzig" w towarzystwie ścigaczy oraz kutrów trałowych, i pół godziny przed północą z 21 na 22 czerwca zaczęły stawiać zaporę na północ od wyspy Hiuma (Dago), nazwaną kryptonimowo "Apolda".
Z rejonu Porkkala wyszły natomiast okręty grupy "Cobra": stawiacze min "Cobra", "Konigin Luise" i " Kaiser", również w asyście kutrów trałowych, aby zagrodzić wejście do Zatoki Fińskiej w jej najwęższym miejscu pomiędzy wysepką fińską Jussaro a Paldiski. Postawiona tam duża zapora minowa otrzymała nazwę "Corbetha". Podczas stawiania pól minowych niektóre niemieckie jednostki obu wspomnianych grup zbliżyły się do rejonów patrolowych przeciwnika, jednakże na radzieckich okrętach prawdopodobnie nie zorientowano się, że Niemcy przeprowadzają czynności niedające się pogodzić z trwającym jeszcze przecież oficjalnie stanem pokojowym. Użyte do stawiania zapór minowych stawiacze min były w większości adaptowanymi do tego celu statkami handlowymi i za takie były zapewne uważane przez Rosjan, jeśli w ogóle zostały dostrzeżone.
Trzy stawiacze min, "Tannenberg", "Hansestadt Danzig" i "Preusen", wracając do Niemiec po założeniu zapór "Apolda" i "Corbetha", weszły w lipcu 1941 roku w pobliżu południowego brzegu Olandii na pole minowe, położone pod naciskiem niemieckim przez Szwedów, i zatonęły z wielkimi stratami w ludziach.
Dopiero, gdy dobrze już po północy, o godzinie 2:21 dnia 22 czerwca, jednostki grupy "Nord" zbliżyły się na odległość zaledwie dwóch mil morskich od północnego wybrzeża wyspy Hiuma, zespół został wykryty przez dwa radzieckie samoloty. Zaatakowały one przeciwnika z broni maszynowej, a ten odpowiedział ogniem artylerii przeciwlotniczej, jednak bezskutecznie. Było to pierwsze starcie w tej nowej wojnie na Bałtyku, rozegrane blisko dwie godziny przed rozpoczęciem przez Niemców napaści na Związek Radziecki. Tejże samej nocy, jeden radziecki trałowiec otworzył ogień do niemieckiego statku handlowego, ale oddalił się wobec zbliżenia się trzech fińskich patrolowców.
Działania Kriegsmarine.
Około godziny 4:00 rano dywizje Wehrmachtu przekroczyły granicę, rozpoczynając działania wojenne. Zaskoczone radzieckie wojska obrony pogranicza, nie były w stanie stawiać skutecznego oporu i w rezultacie linie obronne zostały przerwane, a niemieckie dywizje zaczęły wdzierać się w głąb Związku Radzieckiego.
W dniu 1 lipca została zajęta, po dziesięciodniowym oporze, Lipawa. Tydzień później niemieckie wojska doszły do Rygi. Po obu brzegach Zatoki Ryskiej, a także na jej wodach doszło do zaciekłych walk.
W dniu 6 lipca podczas stawiania min przez radzieckie okręty, wywiązała się bitwa pomiędzy zespołem radzieckim, a okrętami niemieckimi, z których trzy zostały uszkodzone i zmuszone do wycofania. Kilka dni później w rejonie Parnawy wpłynął na minę i zatonął niemiecki trałowiec M-23.
Dnia 2 sierpnia radziecki okręt podwodny S-11 zatonął w rejonie Hiumy po wpłynięciu na minę.
Dnia 12 sierpnia radziecki niszczyciel Karol Marks został zatopiony w Zatoce Fińskiej przez niemieckie samoloty.
Dnia 24 sierpnia w Zatoce Fińskiej na minach zatonął radziecki niszczyciel Engels.
Dnia 27 sierpnia rozpoczęła się ewakuacja radziecka z okrążonego Tallinna. W skład konwoju ewakuacyjnego wchodziło 29 dużych statków, załadowanych wojskiem, i inne okręty. Jego osłonę stanowił krążownik Kirow, 4 niszczyciele i 3 okręty podwodne. Dalszą osłonę tworzyły 3 niszczyciele i 4 okręty podwodne, dozorowce i ścigacze. Na minach lub od bomb zatonęło 10 statków, okręt podwodny S-5 i niszczyciele Jakow, Swierdłow, Kalinin, Artiom, Wołodarskij i Skoryj, eskortowce "Snieg" i "Cykłon". Radziecki okręt podwodny Szcz-301 zatonął w Zatoce Fińskiej po wejściu na miny.
Dnia 29 sierpnia do Kronsztadtu z Tallinna z 29 statków dotarł tylko jeden, a flota wojenna straciła w sumie 10 statków. Ewakuowano ogółem 18 tys. żołnierzy i ok. 200 okrętów różnych klas.
Dnia 30 sierpnia radziecki okręt podwodny "S-6" został zatopiony na zachodnim wybrzeżu Sereny przez niemieckie samoloty.
Rozpatrując sytuację wojenną w dniu zajęcia Rygi, 9 września admirał Raeder zwracał Hitlerowi uwagę na możliwość przedarcia się głównych sił radzieckiej floty bałtyckiej z głębi Zatoki Fińskiej do Szwecji, w celu internowania i uchronienia się w ten sposób od zniszczenia. Kriegsmarine miała podjąć wszelkie możliwe kroki, aby temu przeszkodzić, ale jasne było, że samymi lekkimi jednostkami, nie potrafi tego dokonać. Dlatego też, gdy po dwóch miesiącach wojska niemieckie podeszły pod Leningrad i zdaniem Hitlera nadszedł moment, w którym flota radziecka będzie próbowała przedrzeć się z Kronsztadu na zachód, a pogląd ten podzielało również Seekriegsleitung, rozkazał on sformować silną flotę, która by mogła przeszkodzić tej próbie. Nowa formacja otrzymała nazwę "flota Bałtów" (Baltenflotte), a na jej czele Raeder postawił wiceadmirała Ciliaxa. W skład podległej Ciliaxowi floty weszły: gotowy ostatecznie do służby liniowej pancernik Tirpitz, krążownik ciężki Admiral Scheer, krążowniki lekkie Köln i Nürnberg, trzy niszczyciele, pięć torpedowców i flotylla ścigaczy.
23 września ten zespół wyruszył ze Świnoujścia do szkierów alandzkich. Równocześnie drugi, znacznie słabszy zespół, składający się z krążowników lekkich Emden i Leipzig oraz flotylli ścigaczy, opuścił tę samą bazę, udając się do Lipawy, skąd miał współdziałać w razie potrzeby w akcji przeciwko przerywającej się z Zatoki Fińskiej flocie radzieckiej.
W listopadzie 1941 roku Baltenflotte uległa rozwiązaniu, a tworzące jej rdzeń duże okręty zostały skierowane na zachód. Uprzednio jeszcze, pod koniec trzeciej dekady września i z początkiem października, okręty zespołu lipawskiego z "Emdenem" i "Leipzigiem" na czele, oraz ściągnięty dodatkowo "Köln", wzięły udział w łamaniu radzieckiego oporu na wyspach Sarema (Ozylia) i Hiuma (Dago).
W dniu 6 listopada uległo likwidacji stanowisko dowódcy "C", a podległy mu dotąd pas wybrzeża, wszedł w zasięg władzy dowódcy "D", przemianowanego na dowódcę marynarki "Ostland". Ta reorganizacja, w wyniku której podlegało mu całe nowo zdobyte wybrzeże, od dawnej granicy niemiecko-radzieckiej, aż do głównej linii frontu w głąb Zatoki Fińskiej, związana była z ustabilizowaniem się tego frontu i fiaskiem koncepcji błyskawicznej kampanii na wschodzie, przyniesie całkowite rozgromienie wojsk radzieckich przed nastaniem zimy.
kryptonimy ważniejszych operacji Kriegsmarine
Operacje Floty Bałtyckiej
1942.
Po ustąpieniu pokrywy lodowej z Zatoki Fińskiej, wiosną 1942 roku Niemcy przystąpili do przebazowania okrętów Kriegsmarine do portów bałtyckich i fińskich z baz w północnych Niemczech. Późną wiosną oraz wczesnym latem 1942 roku na północnym i zachodnim Bałtyku operowały następujące jednostki: 1. Minensuch Flotylli, 11. Minensuch Flotylli, 12. Minensuch Flotylli, 18. Minensuch Flotylli, 31. Minensuch Flotylli, 34. Minensuch Flotylli, Räumboote (trałowce) oraz Roland Kaiser, 12 grupa ścigaczy okrętów podwodnych, 3-cia grupa łodzi patrolowych, 27-dma grupa Amphibious Assault, 32 dodatkowych przybrzeżnych łodzi patrolowych.
W lecie 1942 roku, wszystkie wyspy w Zatoce Fińskiej, z wyjątkiem Lavansaari i Seiskarisaari, znajdowały się w rękach niemieckich lub fińskich.
Ponieważ niewiele radzieckich okrętów podwodnych przedarło się na Bałtyk, spowodowane przez nie straty były niewielkie (zatopiono 18 statków przy stracie 16 okrętów podwodnych).
Do końca roku Fińskie i Niemieckie siły morskie postawiły następujące główne pola minowe w Zatoce Fińskiej:
Niemieckich i radzieckich operacji morskich zaprzestano na przełomie października i listopada, kiedy Bałtyk zamarzł na zimę.
kryptonimy ważniejszych operacji Kriegsmarine
1943.
W 1943 r. wzmocniono blokadę. Wiosną tego roku powołano specjalny zespół floty, tzw. Netsperrverband (niemal 150 stawiaczy min i sieci oraz kutrów trałowych, trałowców pomocniczych, patrolowców i innych mniejszych jednostek), który dokonał przegrodzenia Zatoki Fińskiej siecią zaporową. Wraz z nowymi polami minowymi, bateriami nadbrzeżnymi, stacjami radio-hydrolokacyjnymi oraz stanowiskami reflektorów, ubezpieczana przez artylerię przeciwlotniczą – stworzyła ona niezwykle skuteczny system ochrony przed próbami przedarcia się radzieckich okrętów podwodnych na Bałtyk.
W 1943 r. żadnemu z nich nie powiodła się ta sztuka, a kilka z nich zatopiono. W tym samym roku wzrosło jednak zagrożenie żeglugi ze strony radzieckiego lotnictwa morskiego, wykonującego misje poszukiwawczo-uderzeniowe dalekiego zasięgu i minowe (w latach 1942-43 zniszczyło około 20 jednostek wojennych, handlowych i pomocniczych). Mimo to w latach 1942-43 Bałtyk mógł być względnie bezpiecznie wykorzystywany jako akwen szkoleniowy dla U-Bootów i połączenie komunikacyjne Rzeszy ze Skandynawią.
1944.
Dnia 8 kwietnia na zachód od Pilawy, po zderzeniu z niemieckim statkiem SS "H. Frose", zatonął niemiecki okręt podwodny U-2. 11 kwietnia w porcie w Szczecinie amerykańskie samoloty zatopiły niemiecki okręt podwodny U-108. 27 kwietnia w rejonie Świnoujścia, po wejściu na minę, zatonął niemiecki okręt podwodny U-803. Dnia 3 czerwca radzieckie wojska Frontu Leningradzkiego zdobyły miasto Wyborg. Radzieckie samoloty podczas ataku na bazę minowców w Kirkkomaansaari zatopiły 2 niemieckie transportowce min "Otter" i "Pargas" wraz z 270 minami na ich pokładach. W celu opóźnienia radzieckich desantów w Zatoce Wyborskiej Niemcy wysłali tam dwa nowe niszczyciele "T-30" i "T-31". W gęstej mgle na północ od Narwi zostały one zaatakowane przez radzieckie kutry torpedowe. "T-31" został zatopiony, a drugi niszczyciel wycofał się.
29 czerwca radzieckie wojska Frontu Leningradzkiego zdobyły miasto Pietrozawodsk. 15 września 1944 Kriegsmarine podjęła nieudaną operację Tanne Ost, mającą na celu okupację fińskiej wyspy Suursaari. Dnia 31 października zatopiony został "SS Bremerhaven" przez lotnictwo radzieckie. 12 grudnia na południowy wschód od Tallinna, na minach zrzuconych przez radzieckie samoloty, zatonęły niemieckie niszczyciele "Z-35" i "Z-36". Na północ od Pilawy, na skutek zderzenia z niemieckim trałowcem "M-203", zatonął niemiecki okręt podwodny "U-416". W Zatoce Fińskiej radziecki okręt podwodny "Lembit" zatopił niemiecki okręt podwodny "U-479".
Ciężki nalot skierowany przeciwko gdyńskiej stoczni miał miejsce w nocy z 18 grudnia na 19 grudnia. Przeprowadzony przez 236 maszyn typu Avro Lancaster z 5 Grupy Dowództwa Bombowego Royal Air Force. Nalot rozpoczął się krótko przed godziną 22:00. Stocznię Deutsche Werke Kiel Werke Gotenhafen pozbawiono zdolności produkcji. Zniszczono liczne warsztaty i magazyny stoczniowe, a uszkodzone zostały: tokarnia, warsztat silników, hala budowy okrętów, kutrów trałowych (R-Boot) i torpedowych (S-Boot), położona w rejonie Basenu II. Utracono wielką halę budowy maszyn (Maschinenbauhalle), znajdującą się na terenie Neue Werft, produkcji sekcji okrętów podwodnych typu XXI. Śmierć większej części wykwalifikowanych inżynierów, odpowiedzialnych za prace przy budowie oraz naprawach okrętów podwodnych, którzy zginęli w zawalonym schronie przeciwlotniczym, spowodowała wstrzymanie prac remontowych U-Bootów oraz wyeliminowanie gdyńskiej stoczni z programu budowy sekcji U-Bootów typu XXI. Pozostałe budynki zostały pozbawione dostaw prądu, sprężonego powietrza, acetylenu, tlenu i pary oraz dróg dojazdowych, nieprzejezdnych ze względu na pokrywające je zwały gruzu oraz leje po bombach. Zniszczono dwa największe doki pływające, w jakie była wyposażona stocznia. Te dwa kolosy o nośności 70 000 i 40 000 ton pozwalały na dokonywanie napraw nawet największych jednostek nawodnych Kriegsmarine. Poza dokami Cäsar i Bruno, utracono również kilka mniejszych doków – w Basenie VI zatonęły doki IV i V, co ostatecznie przesądziło o wyeliminowaniu gdyńskiej stoczni z działalności gospodarczej na większą skalę.
Dnia 26 grudnia koło Świnoujścia po wejściu na minę zatonął niemiecki okręt podwodny "U-2342".
kryptonimy ważniejszych operacji Kriegsmarine
1945.
W 1945 r. okręty Kriegsmarine działały intensywnie wzdłuż brzegów Prus Wschodnich i Pomorza.
W dniach 29 stycznia - 31 stycznia 1945 "Prinz Eugen" wspierał obrońców Sambii. 8 lutego 1945 "Lützow" i "Admiral Scheer" bombardowały wojska radzieckie pod Elblągiem. Te trzy jednostki uczestniczyły również w obronie Kołobrzegu (marzec 1945). 11 marca "Admiral Scheer" wspomagał oprócz tego niemieckie kontrataki w rejonie Dziwnówka. Szczególnie silny ostrzał z wszystkich 4 ciężkich okrętów, a także lekkich krążowników "Köln" i "Leipzig", 9 niszczycieli i wielu mniejszych jednostek, towarzyszył obronie Gdyni i Gdańska (marzec 1945). 1 maja w bazie w Wilhelmshaven załoga U-3006 samozatopiła własny okręt. Bałtyk: Na północny zachód od Wesermünde niemieckie załogi zatopiły okręty podwodne U-3001, U-3009 i U-612. 2 maja admirał Karl Donitz stanął na czele rządu. Berlin skapitulował. O godz. 15:00 opór Niemców został złamany. W bazie w Travemünde własne załogi zatopiły okręty U-2526, U-2527, U-2528, U-2531, U-2535, U-2536, U-3002, U-3016, U-3018, U-3019, U-3020, U-3021, U-3516, U-3517 i U-316. W Hamburgu załogi niemieckie zatopiły U-3004, U-3506. W Wilhelmshaven natomiast U-3504, U-71, U-552, U-554. 3 maja W bazie Hamburgu niemieckie załogi zatopiły własne okręty podwodne U-2501, U-2504, U-2505, U-3502. W bazie w Travemünde tak samo zatopiono okręty U-2510, U-2533, U-3011, U-3012, U-3013, U-3022, U-3025, U-3026, U-3027, U-3037, U-3507, U-3511, U-3513, U-1170. W Eckernförde własne załogi zatopiły U-2512. W Kilonii zatopiono U-2519, U-2520, U-2539, U-2543, U-2545, U-2546, U-2548, U-2552, U-3003, U-3005, U-3010, U-3029, U-3031, U-3038, U-3039, U-3040, U-3509, U-3518 i U-52, U-475, U-560, U-748, U-903, U-922, U-924, U-958, U-1192. Koło Neustadt zatopiono U-3014, U-3024 i U-48. W bazie w Nordenham zatopiono U-323. W Wilhelmshaven zatopiono U-339, U-382, U-708. W Wesermünde natomiast U-822, U-828. W cieśninie Wielki Bełt niemiecka załoga zatopiły własny okręt podwodny U-3028, a w cieśninie Mały Bełt zatopiono U-3030, U-3032. 4 maja w rejonie Eckernförde brytyjskie samoloty zatopiły niemiecki okręt podwodny U-876. W Zatoce Flensburskiej niemieckie załogi zatopiły U-2540, U-3033, U-46, U-267, U-290, U-393. W Kanale Kilońskim zatopiono U-428. W cieśninie Mały Bełt brytyjskie samoloty zatopiły U-579. 5 maja w bazie w Wesermünde niemieckie załogi zatopiły własne okręty podwodne U-38, U-3047, U-3050, U-3051, U-3501. We wschodniej części Zatoki Flensburskiej niemieckie załogi zatopiły własne okręty podwodne U-2507, U-2517, U-2522, U-2525, U-2541, U-2551, U-3015, U-3022, U-3034, U-3044, U-3510, U-349, U-351, U-370, U-397, U-717, U-721, U-733, U-746, U-750, U-827, U-999, U-1025, U-1056, U-1101, U-1168 oraz U-1193. Niemiecka załoga zatopiła własny okręt podwodny U-2503. Na wschód od Aarhus w Danii załoga niemiecka zatopiła okręt podwodny U-2544. W rejonie Lubeki zatopiono U-1016. W Kattegat brytyjskie samoloty zatopiły niemiecki okręt podwodny U-534.
Zimą 1945 r. rozpoczęła się ewakuacja Prus Wschodnich i Pomorza. Walną rolę odegrała w niej flota. Pomimo ataków radzieckiego lotnictwa i łodzi podwodnych, kosztem ogromnych ofiar.
Marsze śmierci - Ewakuacja morska.
Ponieważ rejon Żuław Wiślanych był już otoczony przez wojska radzieckie, więźniów można było ewakuować jedynie drogą morską. Władze obozu przewidziały trzy etapy ewakuacji. W pierwszym - więźniowie mieli dotrzeć pieszo lub kolejką do ujścia Wisły w rejonie Mikoszewa i Świbna, w drugim mieli być przewiezieni na Mierzeję Helską, w trzecim etapie umieszczeni na barkach i skierowani drogą morską do III Rzeszy.
25 kwietnia odbył się o godzinie 10:00 apel, podczas którego zaniechano przeliczenia więźniów. Nie sporządzono też ewidencji ewakuowanych. Obóz opuściło około 3300 osób. Więźniom wydano prowiant: pół bochenka chleba, ćwiartkę margaryny i kawałek suchej wędliny. Następnie podzielono ich na dwie grupy, pierwszą popędzono pieszo, drugą przewieziono kolejką do Mikoszewa (niem. "Nickelswalde"). Obydwie grupy zatrzymano na polanie u ujścia Wisły, gdzie przez noc i następny dzień oczekiwały na dalszy transport. Przed ewakuacją SS-mani strzelali do Żydówek.
27 kwietnia z Helu wypłynęły cztery barki: "Wolfgang" (ok. 1000 osób, z czego dużą część stanowili Norwedzy, Duńczycy, Finowie, Litwini, Polacy, Niemcy i Żydzi), "Vaterland" (ok. 1000 osób, z czego dużą część stanowili Polacy, również kobiet z małymi dziećmi i Żydzi, a także Łotysze, Rosjanie oraz Niemcy), trzecia barka o nieustalonej nazwie (około 600 osób: Polacy, Rosjanie i Żydzi) i czwarta barka z żółtą flagą tzw. "kwarantannowa" (500 osób: Żydzi i Ukraińcy). Barki rzeczne nie były przystosowane do podróży pełnomorskiej i przewozu ludzi. Posiadały ładownie, składające się z kilku komór przegrodzonych żelaznymi ścianami. Komory (szerokość: 5 m, długość: 8 m oraz wysokość: 3 m) wyścielone były jedynie przegniłą słomą. Więźniów upchano w ładowniach pod pokładem, gdzie przebywali bez dostępu świeżego powietrza i światła.
Drogą morską z KL Stutthof ewakuowano, łącznie z podobozem w Gdyni, około 5000 więźniów. Obóz macierzysty 25 i 27 kwietnia opuściło około 4400 osób. Liczba ofiar ewakuacji wyniosła prawie 50 procent. Więźniowie, ze względu na ogromną śmiertelność i okoliczności zagrażające w każdej chwili życiu, nazwali barki, na których płynęli, "barkami śmierci”.
Bitwy powietrzno-morskie w Zatoce Gdańskiej i Pomorskiej oraz koło Lipawy.
W marcu i kwietniu 1945 r. intensywność działań radzieckiego lotnictwa morskiego była tak duża, że w rejonie południowego Bałtyku doszło do kilku większych starć między samolotami i jednostkami konwojów. W starciach tych, mających charakter bitew powietrzno-morskich, obie strony poniosły straty, lecz znacznie dotkliwsze były one dla floty niemieckiej. Między innymi 6 marca samoloty radzieckie wykonały szereg uderzeń, topiąc 9 jednostek niemieckich. Następnego dnia w rejonie Helu zatopiono motorowiec "Flensburg" o pojemności brutto 5450 BRT. 9 marca radzieckie samoloty uszkodziły okręt podwodny U-351, a ponadto zatopiły bądź ciężko uszkodziły 6 transportowców, okręt patrolowy i statek pasażerski "Meteor" (pojemność brutto 3717 BRT). 10 marca w rejonie Półwyspu Helskiego po uszkodzeniach wyrzuciły się na mieliznę 3 ścigacze okrętów podwodnych: "UJ 302", "UJ 303" i "UJ 305".

</doc>
<doc id="2222608" url="https://pl.wikipedia.org/wiki?curid=2222608" title="Faaborg">
Faaborg

Faaborg – miasto w Danii, na wyspie Fionia, w gminie Faaborg-Midtfyn. W 2010 r. miasto to zamieszkiwało 7 217 osób.

</doc>
<doc id="2222612" url="https://pl.wikipedia.org/wiki?curid=2222612" title="Orlamünde (ujednoznacznienie)">
Orlamünde (ujednoznacznienie)

Niemcy:
Osoba:
Inne:
Zobacz też:

</doc>
