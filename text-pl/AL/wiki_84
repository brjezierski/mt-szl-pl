<doc id="2222616" url="https://pl.wikipedia.org/wiki?curid=2222616" title="Yoshihiro Natsuka">
Yoshihiro Natsuka

 – japoński piłkarz, reprezentant kraju grający na pozycji obrońcy.
Kariera klubowa.
Yoshihiro Natsuka zawodową karierę piłkarską rozpoczął w 1988 roku w klubie Fujita Industries, który w 1992 roku zmienił nazwę na Bellmare Hiratsuka. Z Bellmare "Puchar Cesarza" w 1994 oraz Azjatycki Puchar Zdobywców Pucharów w 1996 roku.
Ostatnie lata kariery spędził w Consadole Sapporo, w którym zakończył karierę w 2001 roku.
Kariera reprezentacyjna.
Natsuka występował w reprezentacji Japonii w latach 1994-1995.
W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu przegranych meczach grupowych z Nigerią i Argentyną, który był jego występem w reprezentacji. W sumie w reprezentacji wystąpił w 11 spotkaniach, w których strzelił 1 bramkę.
Kariera trenerska.
Po zakończeniu kariery piłkarskiej został trenerem w Consadole Sapporo Academy.

</doc>
<doc id="2222617" url="https://pl.wikipedia.org/wiki?curid=2222617" title="Ulica Władysława Bełzy w Bydgoszczy">
Ulica Władysława Bełzy w Bydgoszczy

Ulica Władysława Bełzy – ulica w Bydgoszczy, położona na Górnym Tarasie, będąca granicą dwóch osiedli: Kapuścisk i Wyżyn.
Przebieg.
Rozpoczyna się na Rondzie Toruńskim, od którego, aż do ul. Spokojnej jest jednokierunkowa. Cały czas prowadzi ona u podnóża skarpy, na której usytuowane jest osiedle Wyżyny. Dawniej ulica prowadziła aż do Zachemu, jednak po przebudowie tego odcinka został on przedłużeniem arterii średnicowej osiedla Wyżyny i nazwany imieniem Ludowego Wojska Polskiego (dziś Wojska Polskiego).
Nazwa.
Bratanek Władysława Bełzy, dr Witold Bełza wieloletni dyrektor Biblioteki Miejskiej w Bydgoszczy, wpadł na pomysł uczczenia zasług stryja, dlatego jego staraniem w roku 1935 ulica Bełzka na Bartodziejach Małych została przemianowana na ulicę Wł. Bełzy.
Nazwy na przestrzeni lat:

</doc>
<doc id="2222618" url="https://pl.wikipedia.org/wiki?curid=2222618" title="Jestem numerem cztery">
Jestem numerem cztery

Jestem numerem cztery (ang. "I Am Number Four") - amerykański film science-fiction w reżyserii D.J. Caruso z 2011 roku. Fabuła produkcji oparta na powieści dla młodzieży Pittacusa Lore o "tym samym tytule" która m.in. zajęła czwarte miejsce na liście "Best Sellers: Children's Chapter Books" gazety The New York Times. W filmie występują m.in. Alex Pettyfer jako John Smith, Dianna Agron jako Sarah oraz Timothy Olyphant jako Henry.
Efekty specjalne użyte w filmie zostały opracowane przez studio Industrial Light &amp; Magic.
Produkcja Michaela Baya i Stevena Spielberga jest pierwszym filmem wytwórni DreamWorks, którego dystrybutorem jest Touchstone Pictures. Umowa, która została zawarta między wytwórniami w 2010 roku, obejmować ma w sumie trzydzieści produkcji.

</doc>
<doc id="2222622" url="https://pl.wikipedia.org/wiki?curid=2222622" title="Holzland">
Holzland

Niemcy:
Inne:
Zobacz też:

</doc>
<doc id="2222626" url="https://pl.wikipedia.org/wiki?curid=2222626" title="Marcin Flieger">
Marcin Flieger

Marcin Flieger (ur. 7 marca 1984 w Poznaniu) – polski koszykarz grający na pozycji rozgrywającego, brązowy medalista mistrzostw Polski z 2006 i 2012, obecnie zawodnik MKK Pyra Szkoła Gortata Poznań.
Flieger jest wychowankiem Pyry Poznań, w której grał w latach 2002–2004 i 2005–2006. Z klubem tym w 2000 roku, przed rozpoczęciem profesjonalnej kariery koszykarskiej, zdobył także tytuł wicemistrza Polski kadetów. Występował również w klubach Kotwica Kołobrzeg (2004–2005), Czarni Słupsk (2006-2007), AZS Politechnika Poznańska (2007–2008) i PBG Basket Poznań (2008–2009). W latach 2009-2012 występował w barwach Zastalu Zielona Góra. W czerwcu 2012 roku podpisał kontrakt z grającym wówczas w I lidze klubem WKS Śląsk Wrocław. Ze Śląskiem w sezonie 2012/2013 wywalczył awans do Polskiej Ligi Koszykówki. W maju 2013 roku podpisał kontrakt z występującymi w I lidze Wilkami Morskimi Szczecin. W czerwcu 2014 roku, po przyjęciu przez Wilki Morskie zaproszenia do występów w Polskiej Lidze Koszykówki w sezonie 2014/2015, przedłużył kontrakt z tym klubem.
W sezonie 2009/2010 otrzymał tytuł MVP sezonu zasadniczego rozgrywek I ligi. Został także wybrany do „pierwszej piątki” sezonu zasadniczego tych rozgrywek.
Od lipca 2015 roku zawodnik Polpharmy Starogard Gdański.

</doc>
<doc id="2222627" url="https://pl.wikipedia.org/wiki?curid=2222627" title="Grindsted">
Grindsted

Grindsted – miasto w Danii, w regionie Dania Południowa, w gminie Billund.

</doc>
<doc id="2222628" url="https://pl.wikipedia.org/wiki?curid=2222628" title="Butterfly McQueen">
Butterfly McQueen

Butterfly McQueen, właściwie Thelma McQueen (ur. 7 stycznia 1911 w Tampa, Floryda, zm. 22 grudnia 1995 w Augusta, Georgia) – amerykańska aktorka, znana z roli Prissy, pokojówki Scarlett O’Hary, w filmie "Przeminęło z wiatrem" (1939).
Życiorys.
Planowała zostać pielęgniarką, ale jej nauczycielka zasugerowała jej karierę aktorki. Uczyła się razem z Janet Collins i zaczęła tańczyć w Venezuela Jones Negro Youth Group. Wtedy otrzymała przezwisko „Butterfly” nawiązujące do jej roli w Śnie nocy letniej. W późniejszych latach zalegalizowała je jako swoje imię. Dołączyła do grupy tanecznej Katherine Dunham zanim zadebiutowała w „Brown Sugar”.
Nigdy nie wzięła ślubu i nie miała dzieci. W lecie mieszkała w Nowym Jorku, zaś w zimie w Auguście. Zmarła w Augusta Regional Medical Center, w wyniku poparzenia. Będąc przez całe życie ateistką, oddała swoje ciało na cele naukowe.

</doc>
<doc id="2222631" url="https://pl.wikipedia.org/wiki?curid=2222631" title="Medal jubileuszowy „30 lat Armii Radzieckiej i Floty”">
Medal jubileuszowy „30 lat Armii Radzieckiej i Floty”

Medal jubileuszowy „30 lat Armii Radzieckiej i Floty” () – radziecki jubileuszowy medal wojskowy.
Medal został ustanowiony dekretem Rady Najwyższej ZSRR z 22 lutego 1948 roku, dekretem z 5 lutego 1951 roku zmieniono jego statut.
Zasady nadawania.
Medal został ustanowiony dla wyróżnienia żołnierzy Armii Radzieckiej, Wojenno-Morskiej Floty ZSRR, Ministerstwa Spraw Wewnętrznych i Ministerstwa Bezpieczeństwa Państwowego.
Medal był nadawany wszystkim generałom, oficerom, podoficerom, żołnierzom i marynarzom, którzy służyli w dniu 23 lutego 1948 roku w jednostkach podległych Ministerstwu Obrony ZSRR, Ministerstwu Spraw Wewnętrznych i Ministerstwu Bezpieczeństwa Państwowego.
Łącznie nadano ponad 3 700 tys. medali.
Opis odznaki.
Odznakę stanowi okrągły krążek wykonany ze mosiądzu o średnicy 32 mm. Na awersie znajduje się popiersie Stalina i Lenina, pod nimi napis "XXX"ery "XX". Na rewersie wzdłuż okręgu napis "В ОЗНАМЕНОВАНИЕ ТРИДЦАТОЙ ГОДОВЩИНЫ" (pol. Dla uczczenia trzydziestej rocznicy), w środku napis "СОВЕТСКОЙ АРМИИ И ФЛОТА" (pol. „Radzieckiej Armii i Marynarki Wojennej”) a pod nim data "1918 – 1948", poniżej pięcioramienna gwiazda.
Medal zawieszony był na pięciokątnej blaszce obciągniętej wstążką koloru szarego, w środku czerwony pasek o szerokości 8 mm, po bokach czerwone paski o szerokości 2 mm.

</doc>
<doc id="2222637" url="https://pl.wikipedia.org/wiki?curid=2222637" title="Ebrima Sohna">
Ebrima Sohna

Ebrima Sohna (ur. 14 grudnia 1988 w Bakau) – gambijski piłkarz występujący na pozycji pomocnika.
Kariera klubowa.
Sohna seniorską karierę rozpoczynał w 2005 roku w klubie Wallidan. W tym samym roku zdobył z nim mistrzostwo Gambii. W 2007 roku trafił do norweskiego Sandefjordu. W Tippeligaen zadebiutował 9 kwietnia 2007 roku w przegranym 0:3 pojedynku z Lyn Fotball. W tym samym roku spadł z zespołem do 1. divisjon. Po roku powrócił z nim do Tippeligaen. 6 maja 2008 roku w wygranym 3:1 spotkaniu z Vikingiem strzelił pierwszego gola w tych rozgrywkach. W 2010 roku ponownie spadł z klubem do 1. divisjon.
W 2012 roku Sohna podpisał kontrakt z fińskim drugoligowcem, zespołem RoPS. Następnie grał w takich zespołach jak: KuPS, Wostok Ust-Kamienogorsk, ponownie KuPS, Al-Arabi Kuwejt, VPS, Keşlə Baku, Mosta FC i ASAC Ndiambour. W 2021 przeszedł do rodzimego Fortune FC.
Kariera reprezentacyjna.
Sohna jest byłym członkiem kadry Gambii U-17 oraz U-20. W 2005 roku z zespołem U-17 zdobył mistrzostwo Afryki, a w 2007 roku uczestniczył w Mistrzostw Świata U-20 w 2007 roku. W pierwszej reprezentacji Gambii zadebiutował w 2007 roku. 30 maja 2010 roku w przegranym 1:5 meczu z Meksykiem strzelił pierwszego gola w drużynie narodowej.

</doc>
<doc id="2222641" url="https://pl.wikipedia.org/wiki?curid=2222641" title="Kazachstańska Filharmonia Narodowa">
Kazachstańska Filharmonia Narodowa



</doc>
<doc id="2222643" url="https://pl.wikipedia.org/wiki?curid=2222643" title="Protesty w Arabii Saudyjskiej">
Protesty w Arabii Saudyjskiej

Protesty w Arabii Saudyjskiej – antyrządowe protesty o charakterze społeczno-politycznym w Arabii Saudyjskiej w latach 2011–2012.
Chronologia protestów.
21 stycznia 2011 w miejscowości Samta niezidentyfikowany 65-letni mężczyzna dokonał samospalenia. To był najprawdopodobniej pierwszy w historii królestwa znany przypadek samospalenia.
W dniu 29 stycznia 2011 setki demonstrantów zgromadzonych w mieście Dżudda przetoczyło się przez miasto, krytykując słabą infrastrukturę po powodzi, która zabiła jedenaście osób. Policja zatrzymała demonstrację około 15 minut od jej rozpoczęcia. Około 30 do 50 osób aresztowano. Na początku marca 24 osoby zostały uwięzione po próbie demonstracji, która jest w tym kraju zabroniona.
10 marca policja rozpędziła 200 osobowy tłum szyitów demonstrujących w mieście Al-Katif.
Ponad 32 tysiące internautów wezwało na wielką demonstrację – 11 marca tzw. "Dzień Gniewu". Dziennikarze, którzy przybyli do Arabii Saudyjskiej, zamiast manifestantów zobaczyli uzbrojonych policjantów.
W marcu 2011 w Al-Katif odbyły się manifestacje antyrządowe związane z interwencją Arabii Saudyjskiej w Bahrajnie. Uczestnicy protestów sprzeciwili się udzieleniu przez Rijad pomocy wojskowej sunnickim władzom Bahrajnu w tłumieniu rewolty większości szyickiej, która stanowiła ok. 70% ludności kraju. Protesty przerodziły się w zamieszki, podczas których protestujący obrzucili siły bezpieczeństwa koktajlami Mołotowa. Podczas kolejnych protestów szyici protestowali przeciwko dyskryminacji (trudnościom w uzyskaniu pracy i wyższego wykształcenia, częstemu zamykaniu ich świątyń oraz niedoinwestowaniu zamieszkanych przez nich terenów). Rząd saudyjski stwierdził, że nie podejmowano wobec szyitów żadnych działań dyskryminujących.
23 czerwca 2011 odbyły się protesty kobiet, którym zabrania się prowadzić samochodu. Na ulicę wyjechało 30 Saudyjek.
W 2012 aresztowano Nimr an-Nimra – szyickiego szejka, który brał udział w protestach w marcu. Podczas policyjnego pościgu dostał cztery kule w nogę. Po zatrzymaniu duchownego szyici zorganizowali kolejne manifestacje. 23 grudnia 2013 sąd w Rijadzie skazał Saudyjczyka na 30 lat więzienia za wyrażenie sprzeciwu wobec interwencji wojskowej. Tożsamości skazanego nie ujawniono. W listopadzie 2014 Nimr an-Nimr został skazany na karę śmierci. We wrześniu 2015 sąd apelacyjny utrzymał wyrok. Został stracony 2 stycznia 2016 wraz z 46 innymi skazańcami.

</doc>
<doc id="2222644" url="https://pl.wikipedia.org/wiki?curid=2222644" title="Walter Breuning">
Walter Breuning

Walter Breuning (ur. 21 września 1896, zm. 14 kwietnia 2011) – Amerykanin, znany z długowieczności. Był ostatnim żyjącym mężczyzną urodzonym w 1896, a także ostatnim Amerykaninem urodzonym przed rokiem 1900. Należy do niego niekwestionowany rekord długości życia Amerykanina. Nie był jednak najstarszym mężczyzną jaki kiedykolwiek zmarł w Stanach Zjednoczonych. Dłużej żył Christian Mortensen – 115 lat i 252 dni. Był jednak imigrantem z Danii. Po śmierci Brytyjczyka Henry'ego Allinghama Breuning 18 lipca 2009 został najstarszym żyjącym mężczyzną na świecie. Jest czwartym najdłużej żyjącym mężczyzną w historii. Piątym, gdyby liczyć kwestionowany przypadek Mathew Bearda.
Życiorys.
Walter Breuning urodził się jako syn Johna Breuninga i Cory Morehouse Breuning w Melrose, w stanie Minnesota. Miał dwóch braci i dwie siostry. Pochodził z długowiecznej rodziny. Dziadkowie zarówno ze strony matki jak i ojca żyli ponad 90 lat. Matka żyła 101 lat, ojciec 87, siostry 91 i 100 lat. 
W 1901 Breuning przeprowadził się ze swoją rodziną do De Smet w Dakocie Południowej, gdzie chodził do szkoły przez dziewięć lat.
W 1910, w wieku 14 lat, zaczął pracę w piekarni. Zarabiał 2,50 dolara tygodniowo.
W 1918 wyruszył do Montany, gdzie podjął pracę jako urzędnik kolejowy, którym był przez 50 lat. Tam poznał swoją przyszłą żonę Agnes Twokey, telegrafistkę z Butte. Pobrali się w 1922 i byli małżeństwem do jej śmierci w 1957. Breuning w wywiadach utrzymywał, że nigdy później się nie ożenił, jednak po jego śmierci odkryto akt małżeństwa, z którego wynikało, że w 1958 poślubił Margaret Vanest. Margaret zmarła 15 stycznia 1975. Z żadną z żon Breuning nie miał dzieci. Miał jedynie pasierba z drugiego małżeństwa.
Gdy miał 64 lata, wykryto u niego raka jelita grubego. Szybko jednak wrócił do zdrowia. W wieku 108 lat upadł i złamał biodro. Spędził 21 dni w szpitalu i całkowicie doszedł do zdrowia. Oprócz tego nie miał nigdy żadnych problemów zdrowotnych.
W 1979, mając 83 lata, zamieszkał w domu opieki w Great Falls.
Przez całe życie palił cygara. Rzucił palenie dopiero w 1995, gdy miał 99 lat, stwierdzając, że cygara stały się zbyt drogie. Jednakże po ukończeniu 108 lat znów zaczął sporadycznie palić. Mimo nałogu Walter Breuning niemal do śmierci cieszył się dobrym zdrowiem. Potrafił chodzić przy pomocy chodzika. 
Miał bardzo dobrą pamięć. Wspominał często, że gdy miał 3 lata, jego dziadek opowiadał o swoich przeżyciach z czasów wojny secesyjnej.
Breuning codziennie zażywał jedną aspirynę i zjadał dwa posiłki dziennie. Słuchał radia, często spacerował i rozmawiał z innymi mieszkańcami domu opieki. Zawsze nosił garnitur i krawat. Jego recepta na długie życie była prosta: „Bądź aktywny, nie jedz dużo i bądź dobry dla innych” – powiedział w wywiadzie dla lokalnego dziennika "Great Falls Tribune".
Często powtarzał, że nie boi się śmierci – „Wszyscy urodziliśmy się po to, by umrzeć”.
Breuning został hospitalizowany pod koniec marca 2011. Zmarł z przyczyn naturalnych w szpitalu w Great Falls 14 kwietnia. Po jego śmierci tytuł najstarszego mężczyzny przejął Japończyk Jirōemon Kimura.

</doc>
<doc id="2222646" url="https://pl.wikipedia.org/wiki?curid=2222646" title="Oscar Polk">
Oscar Polk

Oscar Polk (ur. 25 grudnia 1899 w Marianna, Arkansas, zm. 4 stycznia 1949 w Nowym Jorku) – amerykański aktor, znany z roli Porka w filmie Przeminęło z wiatrem (1939).
4 stycznia 1949 roku został śmiertelnie potrącony przez taksówkę na Times Square. Miał zagrać główną rolę w filmie "Leading Lady". Zastąpił go Ossie Davis. Został pochowany na Mount Olivet Cemetery, Maspeth, Long Island, Nowy Jork.

</doc>
<doc id="2222652" url="https://pl.wikipedia.org/wiki?curid=2222652" title="Kerteminde">
Kerteminde

Kerteminde – miasto w Danii, na wyspie Fionia, założone w 1300 roku.
Siedziba władz gminy Kerteminde. 
W 2010 r. miasto to zamieszkiwało 5712 osób. W 2013 r. 5880 osób. 
Miasto należy do regionu Południowej Danii. Duży i ważny port rybacki Fionii. 
Urodził się i mieszkał tutaj malarz Johannes Larsen.

</doc>
<doc id="2222656" url="https://pl.wikipedia.org/wiki?curid=2222656" title="Kepler 10">
Kepler 10



</doc>
<doc id="2222659" url="https://pl.wikipedia.org/wiki?curid=2222659" title="Williams FW33">
Williams FW33

Williams FW33 – bolid teamu Williams na sezon 2011. Bolid w przejściowych barwach został zaprezentowany 1 lutego 2011 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.
Bolid w ostatecznych barwach został zaprezentowany 24 lutego 2011 w Grove w Wielkiej Brytanii.

</doc>
<doc id="2222660" url="https://pl.wikipedia.org/wiki?curid=2222660" title="Fred Crane">
Fred Crane

Fred Crane, właściwie Herman Frederick Crane (ur. 22 marca 1922 w Nowym Orleanie, zm. 21 sierpnia 2008 w Atlancie) – amerykański aktor filmowy i telewizyjny, znany z roli Brenta Tarletona w filmie Przeminęło z wiatrem (1939).
Jego ojciec był dentystą. Fred Crane dorastał wraz z dwójką braci na General Pershing Street. Gdy miał 20 lat, matka wysłała go do Hollywood. Pracował w zoo, by zarobić pieniądze. Po kilku miesiącach udał się wraz z kuzynką Leatrice Joy Gilbert (córką Leatrice Joy) na przesłuchania do Przeminęło z wiatrem. Selznick podpisał z nim kontrakt na 13 tygodni.
Był pięciokrotnie żonaty: z Marcelle Dudley (1940–1946), Ruth Ceder (1946–1959), Barbarą Jeanne Garoutte (12 marca 1960 – 1975), Anitą Cohen (26 czerwca 1976 – 1998) i z Terry Lynn Halfacre (1999 – 21 sierpnia 2008).

</doc>
<doc id="2222661" url="https://pl.wikipedia.org/wiki?curid=2222661" title="Satoshi Tsunami">
Satoshi Tsunami

 – japoński piłkarz, reprezentant kraju grający na pozycji obrońcy. Obecnie jest trenerem.
Kariera klubowa.
Satoshi Tsunami zawodową karierę piłkarską rozpoczął w 1980 roku w klubie Yomiuri. Z Yomiuri, który w 1992 zmienił nazwę na Verdy Kawasaki siedmiokrotnie zdobył mistrzostwo Japonii w 1983, 1984, 1987, 1991, 1992, 1993 i 1994, trzykrotnie "Puchar Cesarza" w 1984, 1986, 1987 oraz Puchar Klubowych Mistrzów Azji w 1988 roku. W klubie z Kawasaki rozegrał 230 meczów, w których strzelił 5 bramek.
W późniejszych latach występował w Avispa Fukuoka i Bellmare Hiratsuka, w którym zakończył karierę w 1998 roku.
Kariera reprezentacyjna.
Tsunami występował w reprezentacji Japonii w latach 1980–1995. W 1980 uczestniczył w eliminacjach Mistrzostw Świata 1982. W 1985 uczestniczył w eliminacjach Mistrzostw Świata 1986. W 1992 uczestniczył w Pucharze Azji, który zakończył się zwycięstwem Japonii. Na turnieju rozgrywanym w Japonii wystąpił w czterech meczach z Koreą Północną, Iranem, Chinami oraz w finale z Arabią Saudyjską.
W 1993 uczestniczył w eliminacjach Mistrzostw Świata 1994. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu przegranych meczach grupowych z Nigerią i Argentyną. W sumie w reprezentacji wystąpił w 78 spotkaniach, w których strzelił 2 bramki.
Kariera trenerska.
Po zakończeniu kariery piłkarskiej Tsunami został trenerem. Dotychczas trenował kluby Vegalta Sendai, Cerezo Osaka i Yokohama FC.

</doc>
<doc id="2222663" url="https://pl.wikipedia.org/wiki?curid=2222663" title="Geografia Kiribati">
Geografia Kiribati

Kiribati jest wyspiarskim państwem na Oceanii, które leży w środkowej części Pacyfiku i zaliczane jest do pacyficznej części zwanej Mikronezją. Kiribati cechuje się niewielką powierzchnią lądową i ogromną powierzchnią oceaniczną. Kraj ten zajmuje pacyficzny obszar o powierzchni około 4 mln km². Te koralowe, częściowo wulkaniczne wyspy cechują się tropikalnym klimatem.
Powierzchnia i skrajne punkty.
Powierzchnia – 810 km²
Wyspy leżą pomiędzy 5°N i 11°S a 169°E i 150°W.
Odległość między najdalej na zachód położoną wyspą Banabą a leżącą na wschodzie Wyspą Bożego Narodzenia wynosi 3700 km, natomiast między wyspą Washington na północy a Flint na południu jest ponad 1800 km
Między wyspami Gilberta a Feniks przebiega międzynarodowa linia zmiany daty.
Linia brzegowa wysp – 1143 km
Wyspy.
Kiribati złożone jest z 33 wysp oraz 3 raf koralowych. Dzielą się na trzy archipelagi: Gilberta – 16 wysp, Feniks – 8 wysp i Line – 8 wysp. Ostatnią, oddzielnie położoną wyspą jest wyspa Banaba, zwana też jako „Ocean”. Największą wyspą jest Kiritimati, zwana też Wyspą Bożego Narodzenia. Większość wysp to atole o powierzchni kilku km². Część wysp jak Wyspa Bożego Narodzenia cechują się dobrze rozwiniętą linią brzegową, inne znów mają bardziej owalny kształt. Wybrzeże wszystkich wysp jest niskie i ma postać piaszczystych plaż.
Budowa geologiczna i rzeźba.
Większość wysp, szczególnie w archipelagu Gilberta i Feniks wyspy są pochodzenia koralowego. Wyspy te mają postać atoli koralowych, które wznoszą się na późnokredowym cokole. Część wysp, jak wyspy z archipelagu Line, to wapienne wyspy wzniesione na wulkanicznych stożkach pochodzących z kredy. Wyspa Ocean jest pochodzenia wulkanicznego.
Wszystkie wyspy są wybitnie nizinne, atole wznoszą się średnio do 2-3 m n.p.m. Jedynie piaszczyste wydmy osiągają wysokość 20 m n.p.m. Najwyższe wzniesienie znajduje się na wyspie Ocean (Banaba) – 81 m n.p.m. Ze względu na wybitne nizinny charakter większości wyspom grozi zalanie ze względu na globalne ocieplenie.
Klimat.
Kiribati leżą w obrębie równika, toteż klimat jest tam równikowy, łagodzony przez pasaty. Temperatury mają przebieg typowy dla równikowego, z niewielkimi rocznymi i dobowymi amplitudami. Średnie temperatury wynoszą 23-27 °C, maksymalnie do 30 °C. Opady są zróżnicowane, od 1000 mm na wyspach oddalonych od równika do 2500 mm, a nawet 3000 mm na wyspach leżących w obrębie równika. Istotną różnicą odbiegającą do definicji klimatu równikowego jest fakt, iż wyspy nawiedzane są przez okresowe susze. Lokalnie opady roczne wynoszą 700 mm.
Wody.
Całkowity brak wód powierzchniowych. Na wszystkich wyspach nie ma sieci rzek, a wody gruntowe są zasolone. Większość wysp jest niezamieszkana właśnie z powodu braków zasobów wodnych.
Gleby.
Pokrywa glebowa jest słabo wykształcona. Występują płytkie, głównie piaszczyste gleby.
Flora i fauna.
Roślinność jest zróżnicowana i dobrze zachowana. Niektóre wyspy są pokryte bujną roślinnością tropikalną. Większość terenów zajmuje roślinność trawiasta i suchorośla, oraz plantacje. Liczne są palmy kokosowe. Wokół wysp rosną rafy koralowe.
Fauna lądowa bardzo uboga. Powszechne są jedynie gatunki morskie, do których należą skorupiaki i wiele gatunków ryb, w tym rekinów. Bogaty jest także świat ptaków, głównie morskich jak fregaty czy rybitwy.

</doc>
<doc id="2222665" url="https://pl.wikipedia.org/wiki?curid=2222665" title="CyberFront">
CyberFront

CyberFront Corporation – japoński wydawca i producent gier komputerowych z siedzibą w Japonii. Firma został utworzona w 1998 roku. W marcu 2013 roku została przejęta przez Kaga Electronics, a następnie rozwiązana 19 grudnia tego samego roku.
Wydane gry.
Źródło: "Mobygames"
Skonwertowane gry.
Źródło: "Mobygames"
Dystrybuowane gry.
Źródło: "Mobygames"

</doc>
<doc id="2222673" url="https://pl.wikipedia.org/wiki?curid=2222673" title="Ann Rutherford">
Ann Rutherford

Ann Rutherford, właściwie Therese Ann Rutherford (ur. 2 listopada 1917 w Vancouver, Kanada, zm. 11 czerwca 2012 w Beverly Hills) – kanadyjsko-amerykańska aktorka.
Pierwszą rolę zagrała w 1935 roku w "Waterfront Lady". Otrzymała rolę Karin O’Hara, siostry Scarlett O’Hara, w filmie "Przeminęło z wiatrem" (1939). Występowała jako Polly Benedict w serii Andy Hardy z lat 1930–1940.
Była dwukrotnie zamężna. Pierwszym jej mężem był David May (24 grudnia 1942 – 1953, rozwód). Mieli 2 dzieci, m.in. Glorię (ur. 1943). Po raz drugi wyszła za mąż za Williama Doziera (6 października 1953 – 23 kwietnia 1991, do jego śmierci).
Proponowano jej rolę Rose Calvert w filmie "Titanic", ale ją odrzuciła.

</doc>
<doc id="2222676" url="https://pl.wikipedia.org/wiki?curid=2222676" title="Amr Musa">
Amr Musa

Amr Mahmud Musa (arab.:عمرو محمد موسى, ur. 3 października 1936 w Kairze) – egipski dyplomata.
W 1957 roku ukończył prawo na Uniwersytecie Kairskim, a w 1958 roku rozpoczął pracę w służbie dyplomatycznej. Był m.in. ambasadorem Egiptu w Indiach oraz stałym przedstawicielem tego państwa przy Organizacji Narodów Zjednoczonych. Pełnił również funkcję ministra spraw zagranicznych w latach 1991-2001. Od 1 lipca 2001 do 1 lipca 2011 roku był Sekretarzem Generalnym Ligi Państw Arabskich.
Wybory Prezydenckie w Egipcie w 2012 roku.
W wyborach prezydenckich Amr Musa był niezależnym kandydatem na prezydenta Egiptu. W pierwszej turze wyborów prezydenckich, które odbyły się w dniach 23 i 24 maja 2012 roku uzyskał 11,13% głosów nie przechodząc do drugiej tury.

</doc>
<doc id="2222680" url="https://pl.wikipedia.org/wiki?curid=2222680" title="Fidżi na Letnich Igrzyskach Olimpijskich 2004">
Fidżi na Letnich Igrzyskach Olimpijskich 2004

Fidżi na Letnich Igrzyskach Olimpijskich 2004 reprezentowało 10 sportowców.
Skład kadry.
Judo.
Kobiety:
Lekkoatletyka.
Kobiety:
Mężczyźni:

</doc>
<doc id="2222682" url="https://pl.wikipedia.org/wiki?curid=2222682" title="Maria Stuarda">
Maria Stuarda

Maria Stuarda – opera tragiczna w dwóch aktach, skomponowana przez Gaetano Donizettiego do libretta Giuseppe Bardariego na podstawie sztuki Friedricha von Schillera. Premiera miała miejsce 30 grudnia 1835 w mediolańskiej La Scali.
Jest to opera odwołująca się do Marii Stuart, historycznej postaci królowej Szkocji panującej w XVI wieku. Tragiczne, a zarazem burzliwe losy monarchini stały się tematem dzieł literackich, pośród których wymienić należy dramaty Juliusza Słowackiego czy Friedricha Schillera. Libretto opery Donizettiego skupia się wokół relacji pomiędzy tytułową bohaterką oraz jej kuzynką, Królową Elżbietą I. Jest to przejmująca historia nieszczęśliwej miłości, która zniszczona została w imię władzy i opłacona najwyższą ceną, jaką jest ludzkie życie. 
Fabuła dzieła jest luźno oparta na życiu Marii Stuart i jej kuzynki królowej Elżbiety I. Schiller wymyślił konfrontację dwóch królowych, która w rzeczywistości nigdy nie miała miejsca. W libretto zawarty jest również wątek miłosny między hrabią Leicesterem a Marią Stuardt, który nie ma odzwierciedlenia w rzeczywistości.
Jest to jedna z wielu oper Donizettiego, które dotyczą historii Anglii z okresu Tudorów.

</doc>
<doc id="2222684" url="https://pl.wikipedia.org/wiki?curid=2222684" title="Jarosław Karabkin">
Jarosław Karabkin

Jarosław Stanisławowycz Karabkin, ukr. Ярослав Станіславович Карабкін (ur. 29 marca 1982 w Wysznewo w obwodzie kijowskim) – były ukraiński piłkarz, grający na pozycji pomocnika, a wcześniej obrońcy.
Kariera piłkarska.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 18 czerwca 1998 w trzeciej drużynie Dynama, a 26 czerwca 1999 rozegrał pierwszy mecz w składzie Dynamo-2 Kijów. Na początku 2002 został wypożyczony do Zakarpattia Użhorod, w którym występował półtora sezonu. Latem 2002 przeszedł do Arsenału Kijów, skąd był wypożyczony do Borysfena Boryspol, CSKA Kijów. W styczniu 2004 ponownie został wypożyczony do Zakarpattia Użhorod. Potem z powodu częstych kontuzji postanowił zakończyć karierę piłkarską. Obecnie prowadzi własny biznes.
Kariera reprezentacyjna.
W 2001 występował w juniorskiej reprezentacji Ukrainy w turnieju finałowym Mistrzostw Europy U-18 w Finlandii.

</doc>
<doc id="2222685" url="https://pl.wikipedia.org/wiki?curid=2222685" title="Matthew Rees">
Matthew Rees

Matthew Rees (ur. 9 grudnia 1980 w Tonyrefail w Walii) – walijski rugbysta występujący na pozycji młynarza w zespole Scarlets, a także w drużynie Walii. 
W czerwcu 2009, razem z Gethinem Jenkinsem i Adamem Jonesem, został powołany do drużyny Brytyjskich i Irlandzkich Lwów na drugi mecz testowy z reprezentacją RPA. Stali się jednocześnie pierwszymi Walijczykami od czasów Billy’ego Williamsa, Bryna Mereditha i Courtneya Mereditha z 1955, którzy tworzyli pierwszą linię formacji młyna w drużynie Lwów.
6 listopada 2010 został kapitanem walijskiego zespołu narodowego w miejsce kontuzjowanego Ryana Jonesa. Miało to miejsce podczas meczu testowego z zespołem Australii na Millennium Stadium.

</doc>
<doc id="2222686" url="https://pl.wikipedia.org/wiki?curid=2222686" title="Buergel">
Buergel



</doc>
<doc id="2222691" url="https://pl.wikipedia.org/wiki?curid=2222691" title="Dornburg-Camburg">
Dornburg-Camburg

Dornburg-Camburg – miasto w Niemczech, w kraju związkowym Turyngia, w powiecie Saale-Holzland, siedziba wspólnoty administracyjnej Dornburg-Camburg. 
Miasto powstało 1 grudnia 2008 z połączenia miast Dornburg/Saale, Camburg oraz gminy Dorndorf-Steudnitz.
Współpraca.
Miejscowość partnerska:

</doc>
<doc id="2222698" url="https://pl.wikipedia.org/wiki?curid=2222698" title="Dornburg">
Dornburg

Niemcy:
Zobacz też:

</doc>
<doc id="2222699" url="https://pl.wikipedia.org/wiki?curid=2222699" title="Pomnik Polskiego Państwa Podziemnego w Poznaniu">
Pomnik Polskiego Państwa Podziemnego w Poznaniu

Pomnik Polskiego Państwa Podziemnego (dokładnie: "Pomnik Polskiego Państwa Podziemnego i AK") – dekonstruktywistyczny pomnik zlokalizowany w centrum Poznania, na tyłach Teatru Wielkiego, w pobliżu kościoła Dominikanów, na narożniku Alei Niepodległości i ul. Libelta oraz Wieniawskiego, na skraju parku Wieniawskiego.
Odsłonięcie.
Postmodernistyczne dzieło, autorstwa prof. Mariusza Kulpy z ASP w Gdańsku (zwycięzcy konkursu), został odsłonięty 26 września 2007, w obecności m.in. prezydenta Polski na uchodźstwie – Ryszarda Kaczorowskiego, prymasa Józefa Glempa, prezydenta Poznania – Ryszarda Grobelnego oraz przedstawicieli władz miejskich, wojewódzkich i samorządowych różnych szczebli. Uroczystość poprzedzona była mszą w katedrze poznańskiej (odprawioną przez prymasa Glempa) oraz złożeniem kwiatów pod pomnikiem 15. Pułku Ułanów tudzież tablicą ofiar terroru stalinowskiego.
Budowa obiektu kosztowała 500.000 złotych.
Architektura.
Pomnik składa się z sześciu "słupów pamięci" z tablicami pamiątkowymi, oszklonej krypty, która symbolizuje zejście do podziemi i unoszących się nad całym założeniem sylwetek orłów. Dominuje faktura kamienia i rdzawa kolorystyka części metalowych (specjalną blachę sprowadzono z Finlandii). Napis na budowli głosi: "Polskiemu Państwu Podziemnemu i jego sile zbrojnej Armii Krajowej – Wielkopolanie". Monument uzupełniają płyty z tabliczkami z żeliwa, informujące o Wielkopolanach, którzy stracili życie w wyniku agresji nazistowskiej od 1 września 1939 do 3 lipca 1945, czyli w okresie funkcjonowania Polskiego Państwa Podziemnego.
Obok monumentu stoi kiosk multimedialny z wielojęzyczną informacją o historii polskiego państwa podziemnego oraz o działaniach ZWZ/AK w Wielkopolsce.
Otoczenie.
W niedużej odległości stoi kilka innych poznańskich monumentów, m.in. pomnik Stanisława Mikołajczyka, pomnik Najświętszego Zbawiciela, czy pomnik katyński. W parku Moniuszki znajduje się natomiast popiersie tego artysty.

</doc>
<doc id="2222702" url="https://pl.wikipedia.org/wiki?curid=2222702" title="Parafia św. Katarzyny w Solcu">
Parafia św. Katarzyny w Solcu

Parafia Świętej Katarzyny – rzymskokatolicka parafia mieszcząca się przy ulicy Kościelnej w Solcu. Parafia należy do dekanatu nowomiejskiego w archidiecezji poznańskiej. 
Historia parafii.
Parafia prawdopodobnie została erygowana w XII wieku.

</doc>
<doc id="2222725" url="https://pl.wikipedia.org/wiki?curid=2222725" title="Parafia św. Michała Archanioła w Siedlcu">
Parafia św. Michała Archanioła w Siedlcu

Parafia Świętego Michała Archanioła w Siedlcu – parafia rzymskokatolicka należąca do dekanatu zbąszyńskiego archidiecezji poznańskiej. Została utworzona w XIII wieku. Mieści się przy ulicy Wolsztyńskiej.

</doc>
<doc id="2222726" url="https://pl.wikipedia.org/wiki?curid=2222726" title="Mistrzostwa Świata w Narciarstwie Dowolnym 2011 – skicross mężczyzn">
Mistrzostwa Świata w Narciarstwie Dowolnym 2011 – skicross mężczyzn

Panowie o medale mistrzostw świata rywalizowali 4 lutego w Deer Valley na trasie Solif Muldoon. Mistrzostwa świata z 2009 roku nie obronił Austriak Andreas Matt, który na tych mistrzostwach uplasował się na trzecim miejscu. Nowym mistrzem świata został Kanadyjczyk Christopher Del Bosco. 4 lutego był niezmiernie udany dla ekipy kanady bowiem kilka minut wcześniej złoto zdobyła Kelsey Serwa a srebrny medal powędrował do Juli Murray.

</doc>
<doc id="2222727" url="https://pl.wikipedia.org/wiki?curid=2222727" title="Kajakarstwo na Letnich Igrzyskach Olimpijskich 1956">
Kajakarstwo na Letnich Igrzyskach Olimpijskich 1956

Kajakarstwo na Letnich Igrzyskach Olimpijskich 1956 odbywało się w dniach 30 listopada – 1 grudnia 1956. Udział w zawodach wzięło 113 zawodników (103 mężczyzn i 10 kobiet) z 17 krajów. Zawody rozgrywane były na Lake Wendouree at Ballarat w Melbourne.

</doc>
<doc id="2222730" url="https://pl.wikipedia.org/wiki?curid=2222730" title="Parafia Wszystkich Świętych w Mórkowie">
Parafia Wszystkich Świętych w Mórkowie

Parafia Wszystkich Świętych w Mórkowie – rzymskokatolicka parafia w Mórkowie, należy do dekanatu święciechowskiego archidiecezji poznańskiej. Została utworzona w XIV wieku. Mieści się pod numerem 66.

</doc>
<doc id="2222731" url="https://pl.wikipedia.org/wiki?curid=2222731" title="Parafia Najświętszego Serca Jezusa w Drobninie">
Parafia Najświętszego Serca Jezusa w Drobninie

Parafia Najświętszego Serca Jezusa w Drobninie – rzymskokatolicka parafia w Drobninie, należy do dekanatu rydzyńskiego archidiecezji poznańskiej. Została erygowana 21 grudnia 1933 roku.

</doc>
<doc id="2222732" url="https://pl.wikipedia.org/wiki?curid=2222732" title="Świąteczne życzenie">
Świąteczne życzenie

 
Świąteczne życzenie (ang. "The Wish That Changed Christmas", 1991) – amerykański film animowany w reżyserii Catherine Margerin. Film na motywach powieści „The Story of Holly and Ivy” Rumera Goddena.
Fabuła.
Ivy, sierota z domu dziecka musi zostać sama na święta, gdyż nikt nie przygarnął jej do siebie. Marzy aby odnaleźć swoją babcię i dostać pod choinkę lalkę. Kierowniczka domu dziecka pani Shephard, także nie może jej wziąć do siebie dlatego, postanawia ją wysłać do ośrodka dla niemowląt w Appeltown. Dziewczynka wysiada wcześniej zatrzymując się w Millvalley z myślą, że życzenie spełni się właśnie w tym miejscu.
Wersja polska.
Opracowanie wersji polskiej: na zlecenie MiniMini+ – Start International Polska
Reżyseria: Paweł Galia
Dialogi polskie: Piotr Radziwiłowicz
Dźwięk i montaż: Jerzy Wierciński
Kierownik produkcji: Anna Kuszewska
Udział wzięli:

</doc>
<doc id="2222733" url="https://pl.wikipedia.org/wiki?curid=2222733" title="Heine Fernandez">
Heine Fernandez

Heine Fernandez (ur. 14 lipca 1966 w Lynderup) – były duński piłkarz pochodzenia hiszpańskiego występujący na pozycji napastnika.
Kariera klubowa.
Fernandez zawodową karierę rozpoczynał w 1986 roku w klubie Viborg FF. W 1990 roku odszedł do Silkeborga. W 1994 roku zdobył z nim mistrzostwo Danii. W Silkeborgu spędził 8 lat. W tym czasie rozegrał tam 246 spotkań i zdobył 96 bramek. W 1998 roku wrócił do Viborga. W 1999 roku z 23 golami na koncie został królem strzelców Superligaen. W 2000 roku zdobył z zespołem mistrzostwo Danii oraz Superpuchar Danii.
Na początku 2001 roku Fernandez został graczem klubu FC København. W tym samym roku zdobył z nim mistrzostwo Danii oraz Superpuchar Danii. W styczniu 2002 roku odszedł do ekipy AB. Spędził tam 2 lata, a w 2004 roku podpisał kontrakt z zespołem HB Tórshavn z Wysp Owczych. W 2004 roku zdobył z nim również mistrzostwo Wysp Owczych oraz Puchar Wysp Owczych. W 2005 roku zakończył karierę.
Kariera reprezentacyjna.
Fernandez wystąpił 1 raz w reprezentacji Danii. Był to towarzyski mecz przeciwko Islandii (0:0), rozegrany 4 września 1991 roku.

</doc>
<doc id="2222735" url="https://pl.wikipedia.org/wiki?curid=2222735" title="Menden">
Menden

Niemcy:
Osoby:

</doc>
<doc id="2222737" url="https://pl.wikipedia.org/wiki?curid=2222737" title="Koń (rzeźba Davida Černego)">
Koń (rzeźba Davida Černego)

Koń () – rzeźba czeskiego artysty Davida Černego z 1999 roku, eksponowana w Pradze w Pałacu Lucerna przy Placu Wacława 38 (wejście też od Štěpanskej 6). Pierwotnie stała w dolnej części Placu Wacława.
Rzeźba jest przewrotnym nawiązaniem do zlokalizowanego w pobliżu, w górnej części Placu Wacława, konnego pomnika patrona Czech – św. Wacława, autorstwa Josefa Václava Myslbeka z 1912. Rzeźba Černego różni się tym, że koń św. Wacława jest zdechły, zwisa ze sklepienia brzuchem do góry, z pyska wystaje mu język, a święty siedzi okrakiem nie na grzbiecie zwierzęcia (jak w oryginale), a na jego brzuchu. Postawa jeźdźca niczym nie różni się od oryginalnej – jest on dumny i patrzy odważnie przed siebie, dzierżąc lancę w ręku.
Rzeźba, według Mariusza Szczygła, symbolizować ma odporność Czechów na naruszanie tabu narodowego oraz wysoki w tym narodzie poziom autoironii. Pokazuje postawę Czechów w dobie transformacji systemowej – mimo porzucenia wielu dawnych elementów tożsamości narodowej, kraj rozwija się, "jedzie dalej".
Instalację rzeźby wspierała Dagmar Havlová, szwagierka Václava Havla i właścicielka pałacu Lucerna.

</doc>
<doc id="2222740" url="https://pl.wikipedia.org/wiki?curid=2222740" title="Parafia św. Jadwigi w Pępowie">
Parafia św. Jadwigi w Pępowie

Parafia Świętej Jadwigi w Pępowie – rzymskokatolicka parafia w Pępowie, należy do dekanatu krobskiego archidiecezji poznańskiej.
Została utworzona w XII wieku. Mieści się przy ulicy Stanisławy Nadstawek 2.

</doc>
<doc id="2222745" url="https://pl.wikipedia.org/wiki?curid=2222745" title="Philip Chapman">
Philip Chapman

Philip Kenyon Chapman (ur. 5 marca 1935 w Melbourne, Australia, zm. 5 kwietnia 2021 w Scottsdale) – były astronauta amerykański, naukowiec.
Edukacja i praca.
Początkowo kształcił się Sefton High School, a następnie w Parramatta High School. W 1956 uzyskał licencjat z fizyki i matematyki na Uniwersytecie w Sydney. W 1964 otrzymał dyplom magistra aeronautyki i astronautyki na Massachusetts Institute of Technology. 
W latach 1953-1955 służył w rezerwach Royal Australian Air Force. Od 1956 do 1957 pracował w Philips Electronics Industries Limited. Spędził 15 miesięcy na Antarktyce z Australian National Antarctic Research Expeditions (ANARE). 
W latach 1961-1967 pracował jako fizyk w Massachusetts Institute of Technology.
Kariera astronauty.
W 1967 r. został zakwalifikowany do szóstej grupy astronautów NASA. Podczas misji Apollo 14 był członkiem naziemnej załogi wspierającej. Odszedł z NASA w lipcu 1972 wobec braku perspektyw na możliwości uczestnictwa w locie kosmicznym.
Po opuszczeniu NASA.
Od 1972 do 1975 pracował w Avco Everett Research Laboratory. W 1989 roku Philip Chapman sfinansował ekspedycję naukową na Antarktydę. Celem wyprawy tej było zebranie informacji na temat zasobów naturalnych kontynentu. Od 1989 do 1994 był prezesem firmy Software Echo Canyon z siedzibą w Bostonie. W 2004 podczas 55. Międzynarodowego Kongresu Astronautycznego opublikował dwa projekty: "Luces in the Sky with Diamonds:Thermionic Conversion for Space Solar Power" i "Power from Space and the Hydrogen Economy".
Przeszedł na emeryturę w 2010.

</doc>
<doc id="2222746" url="https://pl.wikipedia.org/wiki?curid=2222746" title="Eerste klasse (1922/1923)">
Eerste klasse (1922/1923)

Eerste klasse (1922/1923) był 23. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Beerschot AC. Nowym mistrzem Belgii został zespół Union St-Gilloise.
Baraż o 2. miejsce.
Zespół Beerschot AC został wicemistrzem Belgii.

</doc>
<doc id="2222755" url="https://pl.wikipedia.org/wiki?curid=2222755" title="Geografia Palau">
Geografia Palau

Palau to państwo wyspiarskie na Pacyfiku, obejmujące zachodnią część archipelagu Karoliny, 4 pojedyncze wyspy koralowe: Sonsorol, Merir, Pulo Ana, Tobi oraz atol Helen. Największą wyspą jest Babeldaob o powierzchni 331 km². Występują jeziora krasowe z wodą morską i jaskinie.
Powierzchnia i punkty skrajne.
Łączna powierzchnia wysp wynosi 458 km², a linia brzegowa 1519 km.
Punkty ekstremalne.
Najwyższym punktem jest Mount Ngerchelchuus, który ma wysokość 242 m n.p.m., a najniższym Ocean Spokojny (0 m n.p.m.).
Warunki naturalne.
Palau zbudowane są ze skał wulkanicznych jakimi są andezyty i są pochodzenia lądowego. Wyspy otacza bariera koralowa. Wyspy Palau są obszarami nizinnymi, gdzie maksymalna wysokość sięga 242 m n.p.m. Wyspy posiadają krystaliczne i nieprzepuszczalne podłoże, na którym wykształciły się dobrej jakości gleby. Na wyspach znajdują się liczne, niewielkie jeziora i krótkie cieki wodne.
Klimat.
Klimat wysp to klimat równikowy wybitnie wilgotny (odmiana monsunowa). Wpływ na klimat mają okołorównikowe ciepłe prądy morskie. Średnia temperatura miesięczna w ciągu całego roku wynosi ok. 28 °C, a roczne opady 3800 mm. Tajfuny występują od czerwca do grudnia. Charakterystyczna dla tego regionu jest wysoka wilgotność powietrza, która w ciągu całego roku wynosi około 80%.
Flora i fauna.
Bujna szata roślinna; drzewo żelazne, pandan, gaje palmy kokosowej. Palau posiada bogatą faunę, występuje tam ponad 1400 gatunków ryb w tym rekinów, 700 korali, żyją tam także słonowodne krokodyle. Bogaty jest także świat ptaków.
Zagrożenia dla środowiska.
Zagrożeniami dla przyrody na Palau są: nieodpowiednie urządzenia do pozbywania się odpadów stałych, zagrożenia dla ekosystemu morskiego z piasku i pogłębiania korali, nielegalne połowy i przełowienia.

</doc>
<doc id="2222767" url="https://pl.wikipedia.org/wiki?curid=2222767" title="TaleWorlds">
TaleWorlds

TaleWorlds Entertainment – tureckie niezależne studio produkujące gry komputerowe, założone w 2005 roku w Ankarze przez małżeństwo Yavuzów. Pierwsza gra studia pod nazwą "Mount &amp; Blade" ukazała się w 2008 roku i była opartą na otwartym świecie przygodową grą akcji, w której gracz wcielał się w rolę wojownika walczącego dla jednego z kilku fikcyjnych królestw. Sukces "Mount &amp; Blade" spowodował wydanie dodatków: ' (2009), osadzonego w realiach Rzeczypospolitej szlacheckiej, oraz "Mount &amp; Blade: Warband" (2010) rozbudowującego świat gry. W 2012 roku studio ogłosiło prace nad kontynuacjami "Mount &amp; Blade" oraz "Ogniem i Mieczem". W 2020 roku ukazała się kolejna gra studia pod tytułem '.
Gry autorstwa studia.
Na podstawie Gry-Online:

</doc>
<doc id="2222768" url="https://pl.wikipedia.org/wiki?curid=2222768" title="Bäjterek">
Bäjterek

Bäjterek (kaz. Бәйтерек, dosł. topola) – monument i wieża widokowa w Astanie, stolicy Kazachstanu. Budowlę ukończono w 2002 roku. Symbolizuje ona nowy status miasta Astana jako stolicy Kazachstanu, stając się jego symbolem i atrakcją turystyczną popularną wśród zagranicznych turystów, a także rodzimych Kazachów.
Wygląd pomnika ma być ucieleśnieniem kazachstańskiej opowieści ludowej o „mitycznym drzewie życia i magicznym ptaku szczęścia”. Według opowieści ptak, nazwany Samruk, włożył złożone przez siebie jajo w szczelinę między dwie gałęzie drzewa topoli będącego drzewem życia podtrzymującym niebo, tak powstało słońce. Ponad 105-metrowa struktura budowli składa się z wąskiego wału cylindrycznego poszerzającego się ku górze („drzewo”), oraz złotej kuli o średnicy 22 metrów będącej odzwierciedleniem „jajka”, zawierającej taras widokowy, oraz galerię sztuki. Autorem projektu wzniesionej budowli jest angielski architekt Norman Foster.
Wieża Bäjterek znajduje się na odwrocie każdego banknotu waluty kazachskiej – tenge, wprowadzonej w nowej serii banknotów w 2006 roku i w nowym herbie Astany, wprowadzonym w 2008 roku.

</doc>
<doc id="2222783" url="https://pl.wikipedia.org/wiki?curid=2222783" title="Mistrzostwa Świata w Narciarstwie Dowolnym 2011 – skoki akrobatyczne kobiet">
Mistrzostwa Świata w Narciarstwie Dowolnym 2011 – skoki akrobatyczne kobiet

Skoki Akrobatyczne Kobiet na Mistrzostwach Świata odbyły się 4 lutego w Deer Valley na kompleksie akrobatycznym White Owl. Mistrzostwa świata sprzed dwóch lat nie obroni Chinka Li Nina, która nie bierze udziału w tych mistrzostwach. Nową mistrzynią świata została także Chinka Cheng Shuang, srebro wywalczyła jej rodaczka Xu Mengtao a brązowy medal powędrował do Ukrainki Olhy Wołkowej.

</doc>
<doc id="2222785" url="https://pl.wikipedia.org/wiki?curid=2222785" title="Dysk (sport)">
Dysk (sport)



</doc>
<doc id="2222789" url="https://pl.wikipedia.org/wiki?curid=2222789" title="Jan Zamostowski">
Jan Zamostowski



</doc>
<doc id="2222790" url="https://pl.wikipedia.org/wiki?curid=2222790" title="Uwały Syberyjskie">
Uwały Syberyjskie

Uwały Syberyjskie (ros. "Сибирские Увалы", "Sibirskije Uwały") – wał wzniesień morenowych w azjatyckiej części Rosji ciągnący się równoleżnikowo na Nizinie Zachodniosyberyjskiej, na długości ok. 900 m, od rzeki Ob na zachodzie po rzekę Jenisej na wschodzie. Stanowi dział wodny między dopływami środkowego Obu a rzekami spływającymi na północ do Zatoki Obskiej. Średnia wysokość od 100 w części zachodniej do 250 m n.p.m. w części wschodniej. Najwyższy punkt osiąga wysokość 285 m n.p.m. Uwały zbudowane z osadów fluwioglacjalnych. Porośnięte tajgą świerkową, modrzewiową i sosnową, która w części środkowej przechodzi w rzadkie lasy modrzewiowe. Znaczną powierzchnię zajmują bagna.

</doc>
<doc id="2222796" url="https://pl.wikipedia.org/wiki?curid=2222796" title="Eerste klasse (1923/1924)">
Eerste klasse (1923/1924)

Eerste klasse (1923/1924) był 24. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Union St-Gilloise. Nowym mistrzem Belgii został zespół Beerschot AC.
Baraż o utrzymanie.
Zespół ARA Gent utrzymał się w Eerste klasse, natomiast drużyna RC Mechelen z niej spadła.

</doc>
<doc id="2222798" url="https://pl.wikipedia.org/wiki?curid=2222798" title="Plaion">
Plaion

Plaion (dawniej Koch Media) – niemiecka firma wydająca i produkująca gry komputerowe z siedzibą w Planegg w Monachium w Niemczech. Została założona przez Franza Kocha i Klemensa Kundratitza w 1994 roku.
Wydane gry.
Źródło: "Mobygames"
Wyprodukowane gry.
Źródło: "Mobygames"
Skonwertowane gry.
Źródło: "Mobygames"

</doc>
<doc id="2222800" url="https://pl.wikipedia.org/wiki?curid=2222800" title="Will Claye">
Will Claye

Will Claye (ur. 13 czerwca 1991 w Tucson) – amerykański lekkoatleta, trójskoczek i skoczek w dal. Srebrny medalista mistrzostw świata 2017 i 2019 oraz brązowy z 2011 i 2013 w konkursie trójskoku mężczyzn. Wicemistrz olimpijski z 2012 i 2016 roku w trójskoku oraz brązowy medalista w skoku w dal z 2012 roku. Dwukrotny halowy mistrz świata w trójskoku (2012 i 2018).
Wielokrotny medalista mistrzostw NCAA (także w skoku w dal). W juniorskich mistrzostwach USA w 2009 zdobył złoty medal w trójskoku i srebro w skoku w dal. Dwukrotny srebrny medalista seniorskich mistrzostw kraju (2011).
W sierpniu 2018 w próbce pobranej od niego poza zawodami wykryto niedozwolony środek (klenbuterol). We wrześniu tego samego roku Amerykańska Agencja Antydopingowa uniewinniła go, uznając, że środek ten znalazł się w organizmie Claye'a w sposób nieświadomy, wraz z zanieczyszczonym mięsem spożytym w Meksyku.

</doc>
<doc id="2222801" url="https://pl.wikipedia.org/wiki?curid=2222801" title="William Claye">
William Claye



</doc>
<doc id="2222804" url="https://pl.wikipedia.org/wiki?curid=2222804" title="Konstanty Hrynakowski">
Konstanty Hrynakowski

Konstanty Hrynakowski (ur. 21 maja 1878 w Smile, zm. 4 lub 5 września 1938 w Poznaniu) – polski chemik, krystalograf i farmaceuta. Był profesorem zwyczajnym Uniwersytetu Poznańskiego oraz prekursorem szkoły analizy termicznej leków.
Życie.
Urodził się 21 maja 1878 w Smile, pow. czerkaskim. Był synem Piotra i Adeli z Pogorzelskich. W 1892 ukończył gimnazjum klasyczne w Kijowie z medalem srebrnym, następnie w 1902 studia z dyplomem I stopnia na Uniwersytecie Kijowskim (Wydział Matematyczno-Przyrodniczy) i rozpoczął studia na Politechnice Kijowskiej. Od 1905 przebywał na zsyłce w Tomsku za udział w rozruchach rewolucyjnych. Podjął pracę w Tomskim Instytucie Technologicznym. Od 1914 do 1920 prowadził prace naukowe w Getyndze, Monachium i Sztokholmie. Od 1920 na Uniwersytecie Poznańskim (od 1930 - profesor zwyczajny), w tym nauczyciel akademicki Wydziału Lekarskiego UP.
Praca naukowa.
Konstanty Hrynakowski był twórcą szkoły analizy termicznej leków. Organizował nowoczesne studia farmaceutyczne w Poznaniu, badał mechanizmy działania mieszanin związków chemicznych w terapii pacjentów, był także krystalografem.
Prace naukowe:
Upamiętnienie.
W Poznaniu znajduje się ulica jego imienia.

</doc>
<doc id="2222806" url="https://pl.wikipedia.org/wiki?curid=2222806" title="Łysienie całkowite">
Łysienie całkowite

Łysienie całkowite – (łac. "alopecia totalis") rzadka choroba skórna o nieustalonej jak dotąd etiopatogenezie. Przypuszczenia dotyczące przyczyn zakładają możliwość zaliczenia go do chorób autoimmunologicznych. Łysienie całkowite charakteryzuje się występowaniem zaburzeń w ilości owłosienia. Dotyczy około 1% zgłaszających się do lekarza pacjentów.
Rodzaje.
Ze względu na objawy oraz czas pojawienia się choroby wyróżnia się następujące rodzaje łysienia całkowitego.
Wrodzony całkowity brak owłosienia.
Charakteryzuje się przyjściem na świat dzieci całkowicie pozbawionych włosów. Brak owłosienia dotyczy całej powierzchni ciała. Choroba może przybrać charakter przejściowy, taka sytuacja nie jest jednak regułą. Często choroba ta dotyka wyłącznie jednej osoby z rodziny. Zdarzają się przypadki, kiedy na wrodzony całkowity brak owłosienia cierpią również inni członkowie, zawsze jednak są oni tej samej płci. W takim wypadku mowa jest o postaci recesywnej.
Dominujący brak owłosienia.
Postać choroby przekazywana pokoleniowo, tj. z rodziców na dzieci. Może występować pod postacią ogólną (obejmuje swoim zasięgiem całą powierzchnię ciała chorego) lub ograniczyć się wyłącznie do skóry głowy. W przypadku postaci ogólnej włosy mogą zacząć wypadać stopniowo w wieku od 1 do 3 lat. Całkowite wyłysienie następuje w okresie dojrzewania, do 20 roku życia.
Zmiany towarzyszące dominującemu brakowi owłosienia to:
- zmiany w obrębie mieszków włosowych
- niedostateczny rozwój gruczołów łojowych
- kruchość i łamliwość paznokci
Wrodzony częściowy brak owłosienia.
Występuje w dwóch postaciach: rozlanej oraz ograniczonej.
W przypadku formy rozlanej choroba obejmuje rozległe części skóry. W tej postaci stan chorobowy może mieć związek z zaburzeniami w rozwoju płciowym lub z innymi zaburzeniami rozwojowymi.
W przypadku formy ograniczonej choroba dotyczy skóry owłosionej głowy. U kobiet może ona dodatkowo obejmować obszar pach bądź wzgórka łonowego. Wówczas bywa łączona z innymi patologicznymi objawami, m.in. z zaburzeniami miesiączkowania. Inną formą schorzenia jest wrodzony brak owłosienia plamisty charakteryzujący się występowaniem plam na skórze pozbawionej owłosienia. W takim przypadku obraz kliniczny choroby jest zbliżony do skutków łysienia plackowatego.
Wrodzone słabe owłosienie.
Postać charakteryzująca się trwałym przerzedzeniem włosów na danym obszarze skóry. Wyróżnione zostały dwie postacie choroby: słabe owłosienie zwykłe oraz słabe owłosienie skojarzone z zaburzeniami rozwojowymi ektodermy. Słabe owłosienie zwykłe może mieć charakter miejscowy bądź ogólny. W postaci ogólnej najbardziej widoczne zmiany dotyczą skóry głowy. Postać zwykła obejmować może również owłosienie pach i wzgórka łonowego. Wówczas rozwój włosa następuje ze znacznym opóźnieniem, a same włosy są wyraźnie przerzedzone. Wrodzone słabe owłosienie bywa kojarzone z innego rodzaju zaburzeniami rozwojowymi. 
Leczenie.
Z uwagi na nie do końca określone czynniki chorobotwórcze jak do tej pory nie zostały opracowane środki, których regularne stosowanie przynosiłoby całkowite rezultaty w wyleczeniu. Zalecane jest jednak stosowanie metotreksatu i kortykosteroidów.

</doc>
<doc id="2222808" url="https://pl.wikipedia.org/wiki?curid=2222808" title="Eisenberg">
Eisenberg

Polska.
Dawne nazwy miejscowości:

</doc>
<doc id="2222811" url="https://pl.wikipedia.org/wiki?curid=2222811" title="Masahiro Fukuda">
Masahiro Fukuda

 – japoński piłkarz, reprezentant kraju grający na pozycji napastnika.
Kariera klubowa.
Masahiro Fukuda zawodową karierę piłkarską rozpoczął w 1989 roku w klubie Mitsubishi Motors, który w 1992 zmienił nazwę na Urawa Red Diamonds. W Red Diamonds spędził całą karierę, którą zakończył w 2002 roku. W 1995 roku został królem strzelców J. League. W klubie z Saitamy rozegrał 287 meczów, w których strzelił 143 bramki.
Kariera reprezentacyjna.
Fukuda występował w reprezentacji Japonii w latach 1990–1995. W 1992 uczestniczył w Pucharze Azji, który zakończył się zwycięstwem Japonii. Na turnieju rozgrywanym w Japonii Fukuda wystąpił w czterech meczach z Koreą Północną, Iranem, Chinami (bramka) oraz w finale z Arabią Saudyjską.
W 1993 uczestniczył w eliminacjach Mistrzostw Świata 1994. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu przegranych meczach grupowych z Nigerią i Argentyną. W sumie w reprezentacji wystąpił w 45 spotkaniach, w których strzelił 9 bramek.

</doc>
<doc id="2222812" url="https://pl.wikipedia.org/wiki?curid=2222812" title="Peter Graulund">
Peter Graulund

Peter Graulund (ur. 20 września 1976) – duński piłkarz występujący na pozycji napastnika. Zawodnik klubu AGF.
Kariera klubowa.
Graulund zawodową karierę rozpoczynał w 1995 roku w klubie Vejle BK. W 1997 roku wywalczył z nim wicemistrzostwo Danii. W styczniu 1999 roku odszedł do Brøndby IF. W latach 1999–2001 trzykrotnie wywalczył z tym zespołem wicemistrzostwo Danii. W 2001 roku z 21 golami na koncie został także królem strzelców Superligaen. W ciągu 2,5 roku rozegrał tam w sumie 53 spotkania i zdobył 28 bramek.
W 2001 roku Graulund podpisał kontrakt z niemieckim VfL Bochum z 2. Bundesligi. W 2002 roku awansował z nim do Bundesligi. W tych rozgrywkach zadebiutował 15 września 2003 roku w przegranym 0:1 pojedynku z Hansą Rostock. 23 listopada 2003 roku w zremisowanym 2:2 spotkaniu z Borussią Mönchengladbach strzelił pierwszego gola w Bundeslidze. Od stycznia 2003 roku do grudnia 2004 roku przebywał na wypożyczeniu w zespole AGF.
Na początku 2004 roku odszedł do szwedzkiego Helsingborga. W Allsvenskan zadebiutował 3 kwietnia 2004 roku w zremisowanym 1:1 spotkaniu z Landskroną, w którym zdobył także bramkę. Barwy Helsingborga reprezentował w latach 2004–2005.
W styczniu 2006 roku Graulund ponownie został graczem klubu AGF występującego w Superligaen. W tym samym roku spadł z zespołem do 1. divsion. W 2007 roku wrócił z nim do Superligaen, a także został królem strzelców 1. division (17 goli). W 2010 roku ponownie spadł z AGF do 1. division.
Kariera reprezentacyjna.
Graulund jest byłym reprezentantem Danii U-19 oraz U-21.

</doc>
<doc id="2222827" url="https://pl.wikipedia.org/wiki?curid=2222827" title="Darijan Matič">
Darijan Matič

Darijan Matič (ur. 28 maja 1983 w Lublanie, Jugosławia) – słoweński piłkarz, grający na pozycji pomocnika, reprezentant Słowenii.
Kariera piłkarska.
Kariera klubowa.
Wychowanek klubów NK Slovan, a potem NK Ježica. W 2001 rozpoczął karierę piłkarską w NK Triglav, w którym występował do 2004 z przerwą w sezonie 2003/2004, kiedy bronił barw NK Ljubljana. W 2004 przeszedł do NK Koper, skąd latem przeniósł się do NK Olimpija Lublana. W styczniu 2005 zmienił klub na NK Domžale. W lipcu 2006 wyjechał do Rosji, gdzie bronił barw Szynnika Jarosław i Spartaka Nalczyk. W styczniu 2008 powrócił do Słowenii, gdzie został piłkarzem Interblocku Lublana. W lipcu 2009 ponownie wyjechał za granicę, gdzie sezon grał w rumuńskim Rapidie Bukareszt. Potem jako wolny agent został piłkarzem izraelskiego klubu Bene Sachnin. W lutym 2011 podpisał 2-letni kontrakt z Krywbasem Krzywy Róg, w którym występował do lata 2013.
Kariera reprezentacyjna.
Najpierw występował w młodzieżowej reprezentacji Słowenii. 4 czerwca 2006 roku debiutował w narodowej reprezentacji Słowenii.

</doc>
<doc id="2222832" url="https://pl.wikipedia.org/wiki?curid=2222832" title="Silbervogel">
Silbervogel



</doc>
<doc id="2222834" url="https://pl.wikipedia.org/wiki?curid=2222834" title="Mistrzostwa Świata w Narciarstwie Dowolnym 2011 – skoki akrobatyczne mężczyzn">
Mistrzostwa Świata w Narciarstwie Dowolnym 2011 – skoki akrobatyczne mężczyzn

Skoki Akrobatyczne Mężczyzn na Mistrzostwach Świata odbyły się 4 lutego w Deer Valley na kompleksie akrobatycznym White Owl. Mistrzostwa świata sprzed dwóch lat bronił Amerykanin Ryan St. Onge, jednak odpadł w kwalifikacjach, zajmując 21. miejsce. Nowym mistrzem świata został Kanadyjczyk Warren Shouldice, był to trzeci złoty medal zdobyty przez reprezentacje kanady w tym dniu. Srebrny medal udało się wywalczyć Chińczykowi Qi Guangpu, natomiast brązowy medal powędrował do Białorusina Antona Kusznira.

</doc>
<doc id="2222835" url="https://pl.wikipedia.org/wiki?curid=2222835" title="Helanthium">
Helanthium

Helanthium (Benth. &amp; Hook.f.) Engelm. ex J.G.Sm. – rodzaj jednorocznych lub wieloletnich, błotnopączkowych roślin słodkowodnych z rodziny żabieńcowatych ("Alismataceae"), obejmujący 3 gatunki występujące w Ameryce, od środkowych i wschodnich Stanów Zjednoczonych przez Meksyk do Argentyny, Brazylii i Paragwaju.
Zastosowanie.
Rośliny z gatunku "Helanthium tenellum" są uprawiane jako rośliny akwariowe.

</doc>
<doc id="2222836" url="https://pl.wikipedia.org/wiki?curid=2222836" title="Hiroshige Yanagimoto">
Hiroshige Yanagimoto

 – japoński piłkarz, reprezentant kraju grający na pozycji obrońcy.
Kariera klubowa.
Hiroshige Yanagimoto zawodową karierę piłkarską rozpoczął w 1991 roku w klubie Mazda SC, który w 1992 zmienił nazwę na Sanfrecce Hiroszima. W latach 1999-2006 występował w klubach z Osaki: Gambie i Cerezo. W J. League rozegrał 320 meczów, w których strzelił 4 bramki.
Kariera reprezentacyjna.
Yanagimoto występował w reprezentacji Japonii w latach 1995-1997. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w meczu z Argentyną. W 1996 uczestniczył w Pucharze Azji, który Japonia zakończyła w ćwierćfinale. Na turnieju rozgrywanym w Zjednoczonych Emiratach Arabskich wystąpił w czterech meczach z Syrią, Uzbekistanem, Chinami oraz w ćwierćfinale z Kuwejtem. W 1997 uczestniczył w eliminacjach Mistrzostw Świata 1998, które zakończyły się historycznym awansem na Mundial. W sumie w reprezentacji wystąpił w 78 spotkaniach, w których strzelił 2 bramki.

</doc>
<doc id="2222838" url="https://pl.wikipedia.org/wiki?curid=2222838" title="Siger z Brabantu">
Siger z Brabantu



</doc>
<doc id="2222852" url="https://pl.wikipedia.org/wiki?curid=2222852" title="Thomas Thorninger">
Thomas Thorninger

Thomas Thorninger (ur. 20 października 1972) – były duński piłkarz występujący na pozycji pomocnika.
Kariera klubowa.
Thorninger zawodową karierę rozpoczynał w 1990 roku w klubie Vejle BK. Spędził tam 2 lata. W 1992 roku odszedł do holenderskiego PSV Eindhoven. W Eredivisie zadebiutował 12 września 1992 roku w wygranym 7:0 pojedynku z FC Den Bosch. W PSV występował również przez 2 lata.
W 1994 roku wrócił do Danii, gdzie został graczem klubu AGF. W 1996 roku zdobył z nim Puchar Danii, a także wywalczył wicemistrzostwo Danii. Z 20 bramkami na koncie został też królem strzelców Superligaen. Latem 1997 roku trafił do włoskiej Perugii. Nie rozegrał tam jednak żadnego spotkania.
W styczniu 1998 roku Thorninger podpisał kontrakt z FC København. W 1998 roku zajął z zespołem 3. miejsce w Superligaen. Dotarł z nim także do finału Pucharu Danii, jednak ekipa København przegrała tam 1:4 z Brøndby IF. W 2001 roku zdobył z klubem mistrzostwo Danii.
W styczniu 2002 roku odszedł do włoskiego Udinese Calcio. W Serie A zadebiutował 3 lutego 2002 roku w zremisowanym 0:0 spotkaniu z Perugią. W Udinese spędził 1,5 roku. W 2003 roku ponownie został graczem zespołu AGF (Superligaen). Pod koniec 2004 roku zakończył karierę.
Kariera reprezentacyjna.
Thorninger jest byłym reprezentantem Danii U-16, U-17, U-19 oraz U-21.

</doc>
<doc id="2222863" url="https://pl.wikipedia.org/wiki?curid=2222863" title="Glorieta (Beskid Niski)">
Glorieta (Beskid Niski)

Glorieta (552 m n.p.m.) – wzniesienie w Beskidzie Niskim, na południowy wschód od centrum Iwonicza-Zdroju. Na szczycie góry w XIX wieku stała ozdobna glorieta, a w okresie międzywojennym wysoka dwupiętrowa wieża z dookolnym widokiem. Na północnym stoku góry znajdują się odwierty wody mineralnej "Klimkówka 25" i "Klimkówka 27".
Szlaki spacerowe

</doc>
<doc id="2222865" url="https://pl.wikipedia.org/wiki?curid=2222865" title="Samir Bannout">
Samir Bannout

Samir Hassan Bannout (ur. 7 listopada 1955) – amerykański zawodowy kulturysta libańskiego pochodzenia, zdobywca tytułu Mr. Olympia w 1983 roku.
Życiorys.
Urodził się w Bejrucie, gdzie rozpoczął pierwsze treningi siłowe, za swojego idola mając Arnolda Schwarzeneggera. Dzięki doskonałym warunkom anatomicznym i genetycznym, w krótkim czasie awansował do czołówki zawodników swojego kraju, a następnie Bliskiego Wschodu. W targanej konfliktami tej części świata nie miał szans na dalszy rozwój w mało znanej i wyobcowanej w świecie arabskim dyscyplinie. Dlatego też, po zwycięstwie w mistrzostwach świata amatorów IFBB w 1979 roku, które odbywały się na terenie USA (w Columbus) zdecydował się pozostać w Stanach. Osiadł w Santa Monica w Kalifornii i bardzo szybko awansował do światowej czołówki kulturystów zawodowych – w 1980 zajął przedostatnie, XV miejsce na Mr. Olympia, w 1981 był dziewiąty, a w 1982 czwarty. Jednak rok później w Monachium był już absolutnym mistrzem. W 1984 roku zajął w tym konkursie finałowe VI miejsce, jednak w tym samym roku został przez władze IFBB zawieszony w prawach do startu na okres 3 lat za udział w mistrzostwach świata konkurencyjnej federacji WABBA. W następnych latach jeszcze kilkakrotnie startował na Mr. Olympia, jednak nigdy nie był w stanie uplasować się w finałowej szóstce. W 1990 roku na prestiżowych zawodach Arnold Classic został zdyskwalifikowany po wykryciu w jego organizmie niedozwolonych środków farmakologicznych (Drostanolon). Karierę zawodnika zakończył oficjalnie w 1996 roku. Obecnie mieszka w Los Angeles.
W okresie szczytowej formy przy wzroście 174 cm. ważył 88–97 kg, obwód jego ramienia wynosił 51 cm, a klatki piersiowej 132 cm.
Życie osobiste.
Żona – Randa. Dwie córki: Maria Lourdes i Angela Samira.

</doc>
<doc id="2222869" url="https://pl.wikipedia.org/wiki?curid=2222869" title="Korczewski">
Korczewski

Korczewski – polskie nazwisko odimienne od imienia "Krczon, Korczon" występującego do XIV na Połekszu, Jaćwieży w dorzeczu rzeki Ełk. Połekszanie, lud szlachetny, choć nie istnieje już jako naród, zaginął też jego język. Potomkowie ich żyją dziś wmieszani w inne kultury. W wyniku podboju Prus i prowadzonej krwawej kolonizacji przez zakon krzyżacki w XIII-XIV wieku, Połekszanie wyemigrowali na Litwę, Podlasie i Mazowsze, gdzie zostali osiedleni przez książąt mazowieckich na prawie rycerskim. Otrzymali ten sam herb o nazwie Prus, znajdują się w bliskim otoczeniu księcia mazowieckiego. Od nich pochodzą rodziny drobnej szlachty na Mazowszu, a nawet w Wielkopolsce. Jeszcze w XV wieku ich potomkowie używali przeważnie imion przodków, np. Krczon, Lankuna, Preythor, Narwot, Nienałt, Santor, Skierdo, Waga, itd. Książę Janusz I Starszy nadał 30 łanów ziemi, miary chełmińskiej, położone w ziemi drohickiej na Podlasiu Preythorowi h. Prus, dziedzicowi z Brzezia, wnukowi Krczona (Krczonone de Naquassino) i zezwolił na założenie osady Korczew. W.Ks. Witold, po przejęciu Podlasia (w roku 1415), potwierdza prawo własności Preythora Korczewskiego, teraz już h. Świeńczyc do osady Korczew, w 1416 roku. Przedstawiciele Korczewskich zamieszkują Mazowsze i Podlasie, a w wieku XV osiadają na Rusi w powiatach owruckim, żytomierskim i kijowskim.
Współcześnie.
Obecnie zameldowanych w Polsce jest ponad 320 osób noszących nazwisko Korczewski, Korczewska.

</doc>
<doc id="2222872" url="https://pl.wikipedia.org/wiki?curid=2222872" title="Język wilamowicki">
Język wilamowicki



</doc>
<doc id="2222884" url="https://pl.wikipedia.org/wiki?curid=2222884" title="Eerste klasse (1924/1925)">
Eerste klasse (1924/1925)

Eerste klasse (1924/1925) był 25. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytuł obroniła drużyna Beerschot AC.

</doc>
<doc id="2222886" url="https://pl.wikipedia.org/wiki?curid=2222886" title="Eerste klasse (1925/1926)">
Eerste klasse (1925/1926)

Eerste klasse (1925/1926) był 26. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytuł obroniła drużyna Beerschot AC. 

</doc>
<doc id="2222887" url="https://pl.wikipedia.org/wiki?curid=2222887" title="Gangan Comics">
Gangan Comics

 – imprint japońskiej firmy Square Enix wydający mangi. Publikuje je w kilku magazynach, przeznaczonych dla różnych grup odbiorców. Na podstawie najpopularniejszych mang z magazynów "Gangan Comics" często tworzone są serie anime np. "Fullmetal Alchemist", "Moribito: Guardian of the Spirit", "Nabari no Ou" i "Soul Eater".
Magazyny.
„Gekkan Shōnen Gangan”.
 – miesięcznik z mangami, mający regularnie ponad 600 stron. Był wydawany przez Enix (teraz Square Enix) i rywalizował z innymi gazetami, takimi jak „Shūkan Shōnen Magazine”, „Shūkan Shōnen Jump” i „Shūkan Shōnen Sunday”, które są skierowane do tej samej grupy odbiorców: shōnen. Wydaje mangi z gatunku akcji i przygody, science fiction i fantasy.
Wybrane tytuły publikowane na łamach czasopisma:
„Gekkan GFantasy”.
 – japoński magazyn z mangami typu shōnen, znany również jako "Gangan Fantasy", publikowany przez Square Enix. Serie są skierowane przede wszystkim do młodych czytelników i z reguły obsadzone są w realiach fantasy. Można w nich zaobserwować wiele cech gatunku supernatural, akcji i/lub horroru.
Wybrane tytuły publikowane na łamach czasopisma:
„Young Gangan”.
 – to japoński magazyn z mangami typu seinen publikowany przez Square Enix dwa razy w miesiącu (w pierwszy i trzeci piątek). Po raz pierwszy został wydany 3 grudnia 2004 roku.
Wybrane tytuły publikowane na łamach czasopisma:
„Gangan Online”.
 – to darmowy magazyn internetowy z mangami i light novel, publikowany i uaktualniany przez Square Enix. Został aktywowany 2 października 2008 roku.
Wybrane tytuły publikowane na łamach czasopisma:
„Gekkan Gangan Joker”.
 – japoński magazyn poświęcony mandze "shōnen". Wydawany przez Square Enix od 22 kwietnia 2009 roku, zastąpił on dwa inne czasopisma tego wydawcy: „Gangan Powered” oraz „Gekkan Gangan Wing”.
Wybrane tytuły publikowane na łamach czasopisma:
Magazyny, których publikacja została wstrzymana.
„Gangan Powered”.
 – japoński magazyn z mangami typu shōnen publikowany przez Square Enix. Ostatni numer magazynu ukazał się 21 lutego 2009 roku, po czym został zastąpiony przez „Gangan Joker”.
Mangi publikowane w „Gangan Powered”:
„Gekkan Gangan Wing”.
 – japoński magazyn z mangami typu shōnen publikowany przez Square Enix. Ostatni numer magazynu ukazał się 21 marca 2009 roku, po czym został zastąpiony przez „Gangan Joker”.
Mangi publikowane w „Gekkan Gangan Wing”

</doc>
<doc id="2222890" url="https://pl.wikipedia.org/wiki?curid=2222890" title="Monthly Shōnen Gangan">
Monthly Shōnen Gangan



</doc>
<doc id="2222892" url="https://pl.wikipedia.org/wiki?curid=2222892" title="Monthly GFantasy">
Monthly GFantasy



</doc>
<doc id="2222895" url="https://pl.wikipedia.org/wiki?curid=2222895" title="Young Gangan">
Young Gangan



</doc>
<doc id="2222896" url="https://pl.wikipedia.org/wiki?curid=2222896" title="Røde">
Røde

Røde Microphones – australijskie przedsiębiorstwo z siedzibą w Sydney. Zajmuje się produkcją profesjonalnych mikrofonów jak i akcesoriów do nich, założone przez Henry'ego i Astrid Freedman w 1967 roku w Australii. Mikrofony Røde wykorzystywane są m.in. przez profesjonalne studia nagrań oraz wokalistów.
W 1994 roku producent rozpoczął eksport produktów do Stanów Zjednoczonych Ameryki. Obecnie produkty są eksportowane do ponad 140 państw.
Właściciel przedsiębiorstwa kupił w 2020 roku gitarę elektroakustyczną Kurta Cobaina z koncertu Nirvana MTV Unplugged 18 listopada 1993 roku.

</doc>
<doc id="2222897" url="https://pl.wikipedia.org/wiki?curid=2222897" title="Gangan Online">
Gangan Online



</doc>
<doc id="2222898" url="https://pl.wikipedia.org/wiki?curid=2222898" title="Muhammad as-Sajjid (katarski piłkarz)">
Muhammad as-Sajjid (katarski piłkarz)

Muhammad as-Sajjid Abd al-Mutalib (ur. 27 stycznia 1987) – katarski piłkarz występujący na pozycji napastnika w klubie Umm-Salal.
Kariera piłkarska.
Muhammad as-Sajjid od początku kariery gra w klubie Umm-Salal SC, który bierze udział w rozgrywkach Qatar Stars League. W 2008 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią. Strzelił na tym turnieju jedną bramkę – w meczu fazy grupowej przeciwko reprezentacji Kuwejtu (3:0).

</doc>
<doc id="2222899" url="https://pl.wikipedia.org/wiki?curid=2222899" title="Monthly Gangan Joker">
Monthly Gangan Joker



</doc>
<doc id="2222900" url="https://pl.wikipedia.org/wiki?curid=2222900" title="Mohammed Al Sayed">
Mohammed Al Sayed



</doc>
<doc id="2222901" url="https://pl.wikipedia.org/wiki?curid=2222901" title="Mohammed El-Sayed">
Mohammed El-Sayed



</doc>
<doc id="2222903" url="https://pl.wikipedia.org/wiki?curid=2222903" title="Gangan Powered">
Gangan Powered



</doc>
<doc id="2222904" url="https://pl.wikipedia.org/wiki?curid=2222904" title="Mohammed El Sayed">
Mohammed El Sayed



</doc>
<doc id="2222905" url="https://pl.wikipedia.org/wiki?curid=2222905" title="Tesa (zespół muzyczny)">
Tesa (zespół muzyczny)

Tesa - łotewski zespół, wykonujący muzykę w estetyce post-metal/sludge metal, założony w 2005 roku w Rydze przez członków istniejących wcześniej grup In.Stora, Kriegopfer oraz Les Corte.

</doc>
<doc id="2222906" url="https://pl.wikipedia.org/wiki?curid=2222906" title="Mohamed Al-Sayed">
Mohamed Al-Sayed



</doc>
<doc id="2222907" url="https://pl.wikipedia.org/wiki?curid=2222907" title="Monthly Gangan Wing">
Monthly Gangan Wing



</doc>
<doc id="2222908" url="https://pl.wikipedia.org/wiki?curid=2222908" title="Muhammad as-Sajjid">
Muhammad as-Sajjid



</doc>
<doc id="2222909" url="https://pl.wikipedia.org/wiki?curid=2222909" title="Mohamed El Sayed">
Mohamed El Sayed



</doc>
<doc id="2222910" url="https://pl.wikipedia.org/wiki?curid=2222910" title="Kahla">
Kahla

Kahla – miasto w Niemczech, w kraju związkowym Turyngia, w powiecie Saale-Holzland, siedziba wspólnoty administracyjnej Südliches Saaletal, chociaż miasto do niej nie należy.
Współpraca.
Miejscowość partnerska:

</doc>
<doc id="2222911" url="https://pl.wikipedia.org/wiki?curid=2222911" title="Mohammed Al-Sayed Abdulmotaleb">
Mohammed Al-Sayed Abdulmotaleb



</doc>
<doc id="2222914" url="https://pl.wikipedia.org/wiki?curid=2222914" title="Mohammed Al-Sayed Abdelmutaleb">
Mohammed Al-Sayed Abdelmutaleb



</doc>
<doc id="2222918" url="https://pl.wikipedia.org/wiki?curid=2222918" title="Rzeżeniec">
Rzeżeniec



</doc>
<doc id="2222919" url="https://pl.wikipedia.org/wiki?curid=2222919" title="Kahla (ujednoznacznienie)">
Kahla (ujednoznacznienie)



</doc>
<doc id="2222930" url="https://pl.wikipedia.org/wiki?curid=2222930" title="İller Bankası Bayan Voleybol Takımı">
İller Bankası Bayan Voleybol Takımı

İller Bankası Bayan Voleybol Takımı - żeński klub piłki siatkowej z Turcji. Został założony w 1995 roku z siedzibą w Ankarze. Występuje w Voleybolun 1.Ligi. 

</doc>
<doc id="2222931" url="https://pl.wikipedia.org/wiki?curid=2222931" title="Butomopsis latifolia">
Butomopsis latifolia

Butomopsis latifolia (D.Don) Kunth – gatunek jednorocznych roślin błotnych z monotypowego rodzaju "Butomopsis" z rodziny żabieńcowatych, występujących w tropikalnej Afryce (do północnej Botswany), Chinach, na subkontynencie indyjskim, w Indochinach, na Jawie oraz w północnej Australii (Terytorium Północne i Queensland).
Nazwa naukowa rodzaju w języku łacińskim oznacza "podobna do "Butomus"" i odnosi się do podobieństwa tych roślin do łącznia baldaszkowego z rodzaju "Butomus"; epitet gatunkowy w łacinie oznacza "szerokolistna".
Systematyka.
Według Angiosperm Phylogeny Website (aktualizowany system APG III z 2009) gatunek należy do monotypowego rodzaju "Butomopsis", zaliczanego do rodziny żabieńcowatych ("Alismataceae"), która należy do rzędu żabieńcowców ("Alismatales"). Jeszcze w systemie APG II z 2003 takson ten zaliczany był do wyodrębnianej wówczas rodziny limnocharystowatych ("Limnocharitaceae").

</doc>
<doc id="2222936" url="https://pl.wikipedia.org/wiki?curid=2222936" title="Jack Bobridge">
Jack Bobridge

Jack Bobridge (ur. 13 lipca 1989 w Adelajdzie) – australijski kolarz torowy i szosowy, wicemistrz olimpijski oraz wielokrotny medalista mistrzostw świata w kolarstwie torowym.
Kariera.
Na igrzyskach olimpijskich w Pekinie w 2008 roku zajął czwarte miejsce w drużynowym wyścigu na dochodzenie. Rok później, na mistrzostwach świata w Pruszkowie zdobył srebrne medale zarówno w drużynowym jak i indywidualnym wyścigu na dochodzenie. Na
mistrzostwach świata w Kopenhadze w 2010 roku zdobył złoty medal w drużynowym wyścigu na dochodzenie (razem z Michaelem Hepburnem, Cameronem Meyerem i Rohanem Dennisem), a indywidualnie w tej konkurencji zdobył brązowy medal. Podczas mistrzostw świata w Apeldoorn w 2011 roku został mistrzem świata w indywidualnym i drużynowym wyścigu na dochodzenie (razem z Rohanem Dennisem, Michaelem Hepburnem i Lukiem Durbridgem). Kolejne dwa medale zdobył na mistrzostwach świata w Melbourne w 2012 roku, gdzie wspólnie z Michaelem Hepburnem, Glennem O’Shea i Rohanem Dennisem wywalczył srebrny medal w drużynowym wyścigu na dochodzenie, indywidualnie także był drugi, ulegając tylko Hepburnowi.
Jest aktualnym mistrzem Australii w indywidualnym wyścigu na dochodzenie oraz w wyścigu ze startu wspólnego. 2 lutego 2011 w Sydney wynikiem 4.10,534 min poprawił rekord świata w wyścigu na 4000 m na dochodzenie, poprawiając 15-letni rekord należący do Chrisa Boardmana o 0,580 s.
W listopadzie 2016 roku kolarz ogłosił zakończenie kariery z powodu problemów zdrowotnych (zdiagnozowane reumatoidalne zapalenie stawów).

</doc>
<doc id="2222937" url="https://pl.wikipedia.org/wiki?curid=2222937" title="Hestia">
Hestia



</doc>
<doc id="2222939" url="https://pl.wikipedia.org/wiki?curid=2222939" title="Yeşilyurt (piłka siatkowa kobiet)">
Yeşilyurt (piłka siatkowa kobiet)

Yeşilyurt Stambuł - żeński klub piłki siatkowej z Turcji. Został założony w 1956 roku z siedzibą w Stambule. Występuje w Bayanlar 1. Lig.
Sukcesy.
Puchar Challenge:

</doc>
<doc id="2222941" url="https://pl.wikipedia.org/wiki?curid=2222941" title="Lawrence Quaye">
Lawrence Quaye

Lawrence Awuley Quaye, w Katarze znany jako Anas Mubarak (arab. أنس مبارك, ur. 22 sierpnia 1984) – katarski piłkarz pochodzenia ghańskiego, występujący na pozycji pomocnika w klubie Al-Gharafa.
Kariera piłkarska.
Lawrence Quaye urodził się w stolicy Ghany – Akrze. Jest wychowankiem klubu Liberty Professionals. W 2003 przeszedł do francuskiego AS Saint-Étienne. Po ponad roku powrócił do zespołu Liberty. W 2006 trafił do syryjskiej drużyny Al-Ittihad. Od 2007 gra w barwach katarskiego Al-Gharafa, który występuje w rozgrywkach Qatar Stars League.
Lawrence Quaye występował w młodzieżowej reprezentacji Ghany. Jednakże w 2010 zadebiutował w dorosłej reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2222942" url="https://pl.wikipedia.org/wiki?curid=2222942" title="DYO Karşıyaka">
DYO Karşıyaka

DYO Karşıyaka - żeński klub piłki siatkowej z Turcji. Został założony w 1912 roku z siedzibą w Stambule. Występuje w Voleybolun 1.Ligi.

</doc>
<doc id="2222943" url="https://pl.wikipedia.org/wiki?curid=2222943" title="Lawrence Awuley Quaye">
Lawrence Awuley Quaye



</doc>
<doc id="2222945" url="https://pl.wikipedia.org/wiki?curid=2222945" title="Anas Mubarak">
Anas Mubarak



</doc>
<doc id="2222956" url="https://pl.wikipedia.org/wiki?curid=2222956" title="CSKA Moskwa (piłka siatkowa kobiet)">
CSKA Moskwa (piłka siatkowa kobiet)

CSKA Moskwa – żeński klub piłki siatkowej z Rosji. Został założony w 1912 roku z siedzibą w Stambule. Został rozwiązany w 2008 r.
Sukcesy.
Mistrzostwa ZSRR:
Puchar ZSRR:
Liga Mistrzyń:
Puchar CEV:

</doc>
<doc id="2222962" url="https://pl.wikipedia.org/wiki?curid=2222962" title="SaskTel Tankard 2011">
SaskTel Tankard 2011

SaskTel Tankard 2011 – turniej wyłaniający mistrzów Saskatchewanu mężczyzn w curlingu. Zawody odbyły się w dniach 2-6 lutego 2011 w North Battleford, w North Battleford Civic Centre.
W zawodach brało udział 16 drużyn, grali potrójnym systemem knock-out do wyłonienia czterech drużyn. Obrońca tytułu mistrzowskiego z SaskTel Tankard 2010, Darrell McKee, nie przeszedł rywalizacji niższego szczebla. 
Możliwość reprezentowania prowincji na Tim Hortons Brier 2011 zdobyła drużyna Pata Simmonsa, która w finale pokonała 8:6 Carla deConinck Smitha.
Play-off.
Finał.
6 lutego 2011; 14:00
Półfinał.
6 lutego 2011; 9:30
A-B.
5 lutego 2011; 19:00
C1-C2.
5 lutego 2011; 19:00
A.
A1.
2 lutego 2011; 15:00
A2.
2 lutego 2011; 15:00
A3.
2 lutego 2011; 15:00
A4.
2 lutego 2011; 15:00
A5.
2 lutego 2011; 19:00
A6.
2 lutego 2011; 19:00
A7.
2 lutego 2011; 19:00
A8.
2 lutego 2011; 19:00
A9.
3 lutego 2011; 8:30
A10.
3 lutego 2011; 8:30
A11.
3 lutego 2011; 8:30
A12.
3 lutego 2011; 8:30
A13.
3 lutego 2011; 19:00
A14.
3 lutego 2011; 19:00
A15.
4 lutego 2011; 12:00
B.
B16.
3 lutego 2011; 14:00
B17.
3 lutego 2011; 14:00
B18.
3 lutego 2011; 14:00
B19.
3 lutego 2011; 14:00
B20.
3 lutego 2011; 19:00
B21.
3 lutego 2011; 19:00
B22.
4 lutego 2011; 8:30
B23.
4 lutego 2011; 8:30
B24.
4 lutego 2011; 12:00
B25.
4 lutego 2011; 12:00
B26.
4 lutego 2011; 16:00
B27.
4 lutego 2011; 20:00
B28.
4 lutego 2011; 20:00
B29.
5 lutego 2011; 9:00
C.
C30.
4 lutego 2011; 8:30
C31.
4 lutego 2011; 12:00
C32.
4 lutego 2011; 8:30
C33.
4 lutego 2011; 20:00
C34.
4 lutego 2011; 20:00
C35.
4 lutego 2011; 16:00
C36.
4 lutego 2011; 16:00
C37.
5 lutego 2011; 9:00
C38.
5 lutego 2011; 9:00
C39.
5 lutego 2011; 9:00
C40.
5 lutego 2011; 14:00
C41.
5 lutego 2011; 14:00

</doc>
<doc id="2222963" url="https://pl.wikipedia.org/wiki?curid=2222963" title="Pirciupie">
Pirciupie

Pirciupie (), Pircziupis () – wieś na Litwie, w rejonie orańskim. W miejscowości znajduje się pomnik „Matka Pirciupia” z 1960 (5,5 m wysokości, granit), pub i hotel. Wschodnia część wsi jest znana jako Stare Pirciupie, a zachodnia - Nowe Pirciupie.
Historia.
Pierwsze wzmianki o Pirciupiu pochodzą z XVII i XVIII wieku (1605, 1637, 1717), było to miejsce polowań litewskich książąt. Ludność wsi była zaangażowana w pszczelarstwo i rękodzieło. Przez pewien czas nie było jeszcze szkoły podstawowej w godzinach porannych, a z własnej inicjatywy dzieci uczył nauczyciel.
W czasie II wojny światowej miejscowość została spalona wraz z mieszkańcami przez okupantów hitlerowskich.
Po II wojnie światowej, kiedy odbudowano wioskę 1960 został zbudowany przez rzeźbiarza G. Jokūbonisa i architekta V. Gabriūno pomnik „Matka Pircipia”, który w 1963 zdobył Nagrodę Leninowską. Na ścianach posągu są wyryte nazwiska 119 ofiar. Od roku 1960 istniało Muzeum Wsi, odwiedzane przezz 300–500 osób rocznie. Jednak w 2000 roku zostało zamknięte, a w 2002 muzeum zostało sprywatyzowane. Zachowaną część wystawy przeniesiono do Wilna.

</doc>
<doc id="2222964" url="https://pl.wikipedia.org/wiki?curid=2222964" title="Międzynarodowa Nagroda Literacka im. Janusza Korczaka">
Międzynarodowa Nagroda Literacka im. Janusza Korczaka

Międzynarodowa Nagroda Literacka im. Janusza Korczaka – nagroda międzynarodowa, ufundowana w 1979 r. w setną rocznicę urodzin pisarza, dzięki staraniom polskiej sekcji Międzynarodowej Izby ds. Książek dla Młodych IBBY ("Board of Books for Young People"). Była finansowana przez Ministerstwo Kultury i Dziedzictwa Narodowego.
Nagroda była przyznawana co 2 lata (do roku 2000) na Biennale Sztuki dla Dziecka w Poznaniu za twórczość literacką dla dzieci i prace pedagogiczne. Organizatorem Biennale jest Centrum Sztuki Dziecka w Poznaniu.

</doc>
<doc id="2222967" url="https://pl.wikipedia.org/wiki?curid=2222967" title="Wagner – The Great Operas from The Bayreuth Festival">
Wagner – The Great Operas from The Bayreuth Festival

Wagner – The Great Operas from The Bayreuth Festival – album wielopłytowy wydany w 2008 roku przez firmę fonograficzną DECCA. Klasyczny CD box zawierający najważniejsze (jedenaście ostatnich licząc tetralogię jako osobne tytuły) opery Richarda Wagnera na 33 płytach z archiwalnymi nagraniami z udziałem uznanych śpiewaków wagnerowskich oraz mały folder z ich streszczeniem w językach angielskim, francuskim i niemieckim. Wszystkie produkcje powstały dla sceny w niemieckim Bayreuth.

</doc>
<doc id="2222968" url="https://pl.wikipedia.org/wiki?curid=2222968" title="Ramin Karimloo">
Ramin Karimloo

Ramin Karimloo, pers. رامین کریملو (ur. 19 września 1978 w Teheranie) – irańsko-kanadyjski tenor i aktor, znany przede wszystkim z londyńskiego West Endu. Grał główne role męskie w obu najdłużej granych przedstawieniach West Endu: Upiora i Raoula w sztuce "Upiór w operze" oraz Jeana Valjeana, Enjolrasa i Mariusa Pontmercy'ego w "Les Misérables". Był pierwszym wykonawcą roli Gleba w sztuce "Anastasia" oraz roli Upiora w musicalu Andrew Lloyd Webbera "Love Never Dies" (będącego kontynuacją "Upiora w operze").
Życiorys.
Karimloo urodził się w Teheranie, ale jego rodzina wyemigrowała z Iranu po rewolucji islamskiej w 1979 roku, gdy Ramin miał kilka miesięcy. Jego matka była krawcową, a ojciec służył w Gwardii Cesarskiej szacha. Rodzina Karimloo przedostała się do Włoch używając fałszywych paszportów, gdzie mieszkała na obrzeżach Rzymu przez dwa lata. Następnie przenieśli się do Kanady i osiedlili w Peterborough w prowincji Ontario. W tym czasie jego ojciec pracował w fabrykach, a cała rodzina uczyła się angielskiego. Młody Ramin chciał zostać hokeistą, ale w wieku 12 lat, podczas wolnego dnia od szkoły, zapisał się do objazdowej sztuki "Upiór" (ang. "Phantom") w Toronto, pomimo tego, że nigdy wcześniej nie oglądał żadnego musicalu.
Artysta zaczynał swoją karierę muzyczną w zespołach rockowych, w późniejszym okresie występował na statkach wycieczkowych. Na początku 2000 roku przeprowadził się do Wielkiej Brytanii, występował m.in. w pantomimach i przedstawieniach objazdowych.
Kariera.
Les Misérables.
Jego debiutem w roku 2002 na West Endzie był musical "Les Misérables", gdzie otrzymał rolę studenta Feuilly'ego oraz był dublerem roli Enjolrasa.. W 2004 roku wrócił do spektaklu, tym razem jako pierwsza obsada roli Enjolrasa. Od grudnia 2011 występuje ponownie w tym spektaklu, tym razem w roli Jeana Valjeana
Ramin Karimloo brał udział także w kilku galowych przedstawieniach tego musicalu:
Upiór w Operze.
Według artysty obejrzenie w 1990 roku w Toronto inscenizacji "Upiora w operze" (z Colmem Wilkinsonem w roli tytułowej) spowodowało, że stał się wokalistą. W 2003 r. Karimloo otrzymał jedną z głównych ról (Raoula) w londyńskim przedstawieniu musicalu. Był rozpatrywany przez Andrew Lloyd Webbera jako główna postać (Upiór) w powstającej wtedy adaptacji filmowej tego musicalu, ze względu na zobowiązania sceniczne Ramina rolę w filmie otrzymał Gerard Butler, natomiast sam Karimloo zagrał w filmie symboliczną rolę Gustawa Daaé, ojca głównej bohaterki, Christine (jest widoczny przez kilka sekund na fotografii stojącej w garderobie bohaterki).
Począwszy od września 2007 roku Ramin znów znalazł się w obsadzie londyńskiego przedstawienia "Upiora", tym razem w tytułowej partii. Był w chwili debiutu najmłodszym londyńskim odtwórcą tej postaci, odtwarzał rolę m.in. w 21 rocznicę londyńskiej premiery w październiku 2007. Odtwarzał tę rolę do października 2009.
2 października 2011 w Royal Albert Hall odbyły się galowe przedstawienia "Upiora" celebrujące 25 rocznicę światowej prapremiery musicalu. Ramin Karimloo wykonywał tytułową partię - Upiora.
Love Never Dies.
W lipcu 2008 roku został zaproszony przez Webbera do testowych przedstawień na Sydmonton Festival kontynuacji Upiora zatytułowanego "Love Never Dies". Od dnia premiery 10 marca 2010 do sierpnia 2011 (zamknięcia spektaklu) odtwarzał główną postać.
Inne spektakle.
Karimloo występował również okazjonalnie w spektaklach:
Występ w Polsce.
3 grudnia 2018 roku artysta wystąpił w Teatrze Polskim w Warszawie w ramach koncertu „The best of Broadway”.
Życie prywatne.
Żonaty z Amandą Ramsden, którą poznał podczas występów na rejsie wycieczkowym, gdzie Amanda była jego szefową. Para aż trzykrotnie składała sobie przysięgę ślubną, najpierw w Walthamstow Register Office, następnie w kościele Chingford, a później podczas ceremonii ślubnej na plaży w St. Lucia. Mają dwóch synów, Jaidena (ur. 2005) i Hadleya (ur. 2008).

</doc>
<doc id="2222971" url="https://pl.wikipedia.org/wiki?curid=2222971" title="Perspektywa sferyczna">
Perspektywa sferyczna

Perspektywa sferyczna − stanowi rozszerzenie perspektywy linearnej o działanie efektu głębi we wszystkich kierunkach przestrzeni "x", "y" i "z".
Tzn. wraz z oddalaniem od środka obrazu, obiekty "zmniejszają się" wzdłuż osi "x" i "y" oraz do środka wzdłuż osi "z".
Perspektywa sferyczna kieruje się prostą zasadą, im szerszy kąt widzenia, tym obiekty znajdujące się dalej środka obrazu są bardziej zniekształcone.
Teorię tę wyjaśnia prosta zależność:
"Rysunek 1" przedstawia ścianę ("1") i obserwatora ("2") z rzutu górnego.
Odległości a i c między obserwatorem a ścianą są większe, niż odległość b, dlatego przyjmując zasadę, że im obiekt znajduje się dalej, tym jest on mniejszy, to obiekty znajdujące się bliżej krawędzi obrazu powinny ulegać "zmniejszeniu".
"Rysunek 2" przedstawia tę samą sytuację ale z perspektywy obserwatora.
Obraz wygenerowany tą metodą jest najbardziej zbliżony do obrazu przestrzeni, jaki tworzy ludzkie oko.
Zależność ta nie jest praktycznie zauważalna z dużej odległości, bądź spod wąskiego kąta widzenia.

</doc>
<doc id="2222974" url="https://pl.wikipedia.org/wiki?curid=2222974" title="Przylądek Kolka">
Przylądek Kolka

Przylądek Kolka (łot. "Kolkasrags", niem. "Domesnes", ros. "мыс Колка", "мыс Домеснес", liw. "Kūolka nanā") − przylądek leżący na Łotwie, najbardziej na północ wysunięty fragment Półwyspu Kurlandzkiego. Przylądek położony jest na wybrzeżu Morza Bałtyckiego, razem z estońską wyspą Sarema tworzy Cieśninę Irbe, która stanowi połączenie Bałtyku z Zatoką Ryską. W głębi Zatoki Ryskiej, na wysokości Kolka, położona jest wyspa Ruhnu.
W pobliżu przylądka leży wieś Kolka i latarnia morska Kolka. Według Łotyszy przylądek jest miejscem przecięcia się europejskich cięciw.

</doc>
<doc id="2222976" url="https://pl.wikipedia.org/wiki?curid=2222976" title="Nicholas Bethell">
Nicholas Bethell

Nicholas William Bethell, 4. baron Bethell (ur. 19 lipca 1938 w Londynie, zm. 8 września 2007 tamże) – brytyjski pisarz, tłumacz i polityk, członek Izby Lordów, poseł do Parlamentu Europejskiego kilku kadencji.
Życiorys.
Wykształcenie.
Kształcił się w Harrow School, odbył służbę wojskową, studiował języki arabski i perski na Pembroke College w ramach University of Cambridge. Na tym samym uniwersytecie w 1987 uzyskał doktorat z filozofii.
Praca zawodowa.
W latach 60. pracował w magazynie literackim „The Times Literary Supplement” i jako wydawca w jednej ze stacji radiowych sieci BBC. Zajmował się działalnością pisarską i tłumaczeniami. Opublikował m.in. biografię Władysława Gomułki, tłumaczył i promował dzieła literatury rosyjskojęzycznej (Iosifa Brodskiego, Aleksandra Sołżenicyna) i polskojęzycznej (Sławomira Mrożka).
W 1968 został autorem anglojęzycznego tłumaczenia "Oddziału chorych na raka" Aleksandra Sołżenicyna. Według Lorda Bethella rosyjski pisarz miał przekazać rękopis jednemu ze słowackich dziennikarzy rok wcześniej, a on sam uzyskał go następnie w Pradze z zapewnieniem o zgodzie autora na tłumaczenie i publikację. W 1971 publicysta Auberon Waugh w piśmie „Private Eye” zasugerował, że doprowadzając do wydania "Oddziału chorych na raka", Nicholas Bethell przyczynił się do represji wobec Aleksandra Sołżenicyna. Jednocześnie pojawiły się w tym artykule dywagacje na temat rzekomej współpracy brytyjskiego arystokraty (prezentującego publicznie antykomunistyczne poglądy) z KGB. Nicholas Bethell wygrał wytoczony przez siebie proces o zniesławienie. Natomiast sam Aleksander Sołżenicyn w swojej autobiografii z lat 90. zaprzeczył, by udzielał mu zgody na dysponowanie prawami autorskimi do tej powieści.
Działalność polityczna.
W 1967, po śmierci swojego kuzyna, odziedziczył tytuł barona Bethell. Jako par dożywotni zasiadł w tym samym roku w Izbie Lordów, mandat ten utracił w 1999 w związku z reformą przeprowadzoną przez rząd Tony'ego Blaira.
Nicholas Bethell zaangażował się w działalność Partii Konserwatywnej. W 1975 został powołany na delegata do Parlamentu Europejskiego. Po wprowadzeniu wyborów powszechnych od 1979 do 1994 sprawował mandat europosła I, II i III kadencji. Do Europarlamentu powrócił w 1999. Należał m.in. do frakcji chadeckiej, był wiceprzewodniczącym szeregu komisji, delegacji i podkomisji. Pracował głównie w Komisji ds. Kwestii Politycznych, a następnie w Komisji ds. Zagranicznych i Bezpieczeństwa. Z powodu zdiagnozowanej w 1995 choroby Parkinsona i pogarszającego się stanu zdrowia w 2003 złożył mandat europosła V kadencji.
Odznaczenia i wyróżnienia.
W 1991 odznaczony Krzyżem Komandorskim Orderu Zasługi Rzeczypospolitej Polskiej. Wyróżniony m.in. Medalem im. Roberta Schumana przyznawanym przez grupę chadecką w PE (2003).
Życie prywatne.
Był dwukrotnie żonaty. Z Cecilią Mary Lothian Honeyman miał dwoje dzieci (Jamesa Nicholasa i Williama Alexandra), z Bryony Lea Griffiths miał jedno dziecko (Johna Andrew Rowlanda).

</doc>
<doc id="2222983" url="https://pl.wikipedia.org/wiki?curid=2222983" title="1 Pułk Saperów (II RP)">
1 Pułk Saperów (II RP)



</doc>
<doc id="2222987" url="https://pl.wikipedia.org/wiki?curid=2222987" title="Eerste klasse (1926/1927)">
Eerste klasse (1926/1927)

Eerste klasse (1926/1927) był 27. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Beerschot AC. Nowym mistrzem Belgii został zespół RCS Brugeois.

</doc>
<doc id="2222988" url="https://pl.wikipedia.org/wiki?curid=2222988" title="EL84">
EL84

EL84 – lampa elektronowa (pentoda) o cokole nowalowym, pierwotnie wypuszczona na rynek przez firmę Philips, stosowana w XXI w. we wzmacniaczach gitarowych oraz wzmacniaczach elektroakustycznych klasy hi-end. Produkowana jest jeszcze m.in. w Rosji ("Sovtek", "Electro-Harmonix"), na Słowacji ("JJ Electronics"), a także Serbii ("Ei"). W Polsce była wytwarzana w latach 60. XX w. w "Zakładach Wytwórczych Lamp Elektrycznych TELAM".
Odpowiednikiem EL84 z USA jest 6BQ5, natomiast z ZSRR – 6П14П.
Dane techniczne.
Żarzenie:

</doc>
<doc id="2222992" url="https://pl.wikipedia.org/wiki?curid=2222992" title="Chan Kong-sang">
Chan Kong-sang



</doc>
<doc id="2222994" url="https://pl.wikipedia.org/wiki?curid=2222994" title="Wiktoria Stiopina">
Wiktoria Stiopina



</doc>
<doc id="2222995" url="https://pl.wikipedia.org/wiki?curid=2222995" title="Mro">
Mro

Mro, Mru, Murang ( trb. "Mro", trb. "Murang") – grupa etniczna zamieszkująca południowo-wschodnią część Bangladeszu oraz przygraniczne tereny Mjanmy. Ich liczebność szacuje się na około 50 tysięcy osób. Posługują się tybeto-birmańskim językiem mro. W większości wyznają buddyzm szkoły therawada z silną domieszką tradycyjnych wierzeń.

</doc>
<doc id="2222998" url="https://pl.wikipedia.org/wiki?curid=2222998" title="Mru (lud)">
Mru (lud)



</doc>
<doc id="2222999" url="https://pl.wikipedia.org/wiki?curid=2222999" title="Góra Parkowa (Kudowa-Zdrój)">
Góra Parkowa (Kudowa-Zdrój)

Góra Parkowa (niem. "Schlossberg", 477 m n.p.m.) – wzniesienie w południowo-zachodniej Polsce, w Sudetach Środkowych, w Górach Stołowych. 
Wzniesienie położone w środkowo-zachodniej części pasma Gór Stołowych, około 0,6 km na północny wschód od centrum miejscowości Kudowa-Zdrój, na północny wschód od Parku Zdrojowego.
Fizjografia.
Góra Parkowa stanowi rozciągnięte wzniesienie w kształcie małego grzbietu górskiego, o stromych południowych zboczach, górujące nad Kudową-Zdrój. Wzniesienie zbudowane z górnokredowych piaskowców. Wierzchołek i zbocza porośnięte częściowo dolnoreglowym lasem świerkowym z domieszką drzew liściastych. Południowo-zachodnie oraz południowe zbocza wzniesienia dość stromo opadają w kierunku Kudowskiego Potoku, nad którym położona jest Kudowa-Zdrój. Południowe zbocze wzniesienia stanowi przedłużenie Parku Zdrojowego osłaniające park i kurort od północy wzdłuż ulicy Moniuszki, na którym w XVIII wieku wytyczono pierwsze alejki spacerowe. Północne zbocze wzniesienia w niższych partiach zajmują nieużytki i łąki górskie z ciekawą roślinnością. Na południowym zboczu góry, na wysokości 440 m n.p.m., umiejscowiona jest drewniana altana widokowa zwana "Altaną Miłości". W latach 70. XX wieku na szczycie wzniesienia wybudowano maszt Radiowo-Telewizyjnego Ośrodka Nadawczego o wysokości 88 m. Położenie góry nad miastem oraz jej kształt, maszt przekaźnika i wyraźnie wyniesiona część szczytowa czynią ją rozpoznawalną w terenie. U południowego podnóża położone są obiekty sanatoryjne i zabudowania miejskie.
Od południowego zachodu wzniesienie graniczy z Obniżeniem Kudowy.
Turystyka.
 Pasterka – Błędne Skały – Pstrążna – Czermna – Góra Parkowa – Altana Miłości – Kudowa-Zdrój – Krucza Kopa – Darnków – Rozdroże pod Lelkową

</doc>
<doc id="2223000" url="https://pl.wikipedia.org/wiki?curid=2223000" title="Indeks Balassy">
Indeks Balassy

Indeks Balassy to znormalizowany miernik udziału danego typu eksportu w eksporcie ogółem danego kraju na tle jakiejś grupy bazowej. Taką grupą mogą być np.: kraje OECD lub UE27. Jeżeli Indeks Balassy jest większy od 1, BI&gt;1, to taki kraj ma ujawnioną przewagę komparatywną.

</doc>
<doc id="2223002" url="https://pl.wikipedia.org/wiki?curid=2223002" title="Leopold Caro">
Leopold Caro

Leopold Caro (ur. 27 maja 1864 we Lwowie, zm. 8 lutego 1939 tamże) – polski ekonomista i adwokat. Profesor Politechniki Lwowskiej. Zwolennik tzw. solidaryzmu katolickiego. Autor pracy "Solidaryzm".
Życiorys.
Ojciec Henryk Caro (zm. 1873) był uczestnikiem powstania styczniowego, pracował jako urzędnik Banku Hipotecznego, Leopolda wychowała matka – Amelia Maria z Kolscherów. Był pochodzenia żydowskiego, jednak przekształcił się w zadeklarowanego antysemitę.
Dzieciństwo i młodość spędził we Lwowie. W 1881 ukończył z odznaczeniem C. K. IV Gimnazjum we Lwowie. W 1885 roku studia na Wydziale Prawa Uniwersytetu Lwowskiego. W dwa lata później uzyskał również na tej samej uczelni dyplom wydziału Filozoficznego oraz tytuł doktora praw.
Na dalsze studia, tym razem w zakresie ekonomii, wyjechał do Lipska, gdzie uczestniczył w seminarium profesora Augusta von Miaskowskiego. Tam pod wpływem niemieckiej szkoły historycznej i francuskiego solidaryzmu społecznego ukształtowały się jego poglądy ekonomiczne i socjologiczne. Tam też zetknął się bliżej z katolicką nauką społeczną. W tym okresie zajmował się głównie zagadnieniami prawniczymi. Dopiero po powrocie z Lipska wykorzystując swoje wszechstronne i interdyscyplinarne wykształcenie, rozszerzał swoje zainteresowania naukowe na kwestie społeczne, ekonomiczne, socjologiczne, filozoficzne i historyczne.
W 1894 roku złożył egzamin adwokacki, po którym osiadł w Krakowie, gdzie pracował jako adwokat aż do roku 1914, działając jednocześnie w Towarzystwie Pielęgnacji Nauk Społecznych. W swoich licznych pracach koncentrował się teraz głównie na problemach rozwoju rolnictwa oraz sytuacji ludności wiejskiej. Równocześnie atakował etykę judaizmu. Potępienie ze strony wielu środowisk żydowskich było ostateczną przyczyną przejścia Caro na katolicyzm w roku 1903. Przeprowadził też dogłębne studia nad zagadnieniami emigracji i polityki emigracyjnej. W pierwszej dekadzie XX wieku związał się również ściśle z katolickim ruchem społecznym.
10 listopada 1896 ożenił się z Salomeą Chelińską. Małżeństwo to miało przetrwać 43 lata tj. do samej śmierci Caro w lutym 1939 roku.
Po wybuchu I wojny światowej Caro został powołany do wojska. Służył w wojskowym korpusie sądowniczym; najpierw w armii cesarsko-królewskiej, później – ochotniczo – w polskiej, w której doszedł do stopnia pułkownika. Zdemobilizowany w 1920 roku powrócił już na stałe do Lwowa (zamieszkał przy ulicy Akademickiej 21, tel. 2-67-01) i całkowicie poświęcił się pracy naukowej. W latach 1920–1939 był profesorem ekonomii społecznej i nauk prawniczych Politechniki Lwowskiej. Brał również udział w pracach komisji egzaminów prawniczych na Uniwersytecie im. Jana Kazimierza, a od 1923 roku prowadził tam wykłady z zakresu ekonomii. Należał do naukowców bardzo aktywnych, zarówno gdy idzie o ilość publikacji, jak i działalność społeczną.
Pozostawił grubo ponad 200 większych prac. Na jego spuściznę złożyły się kilkanaście książek oraz liczne rozprawy i artykuły zamieszczane od 1886 roku, ogółem w ponad 60 czasopismach i gazetach codziennych. Najwięcej jego publikacji zawierają roczniki „Przeglądu Powszechnego” (od 1893 roku) oraz organu Polskiego Towarzystwa Ekonomicznego we Lwowie „Przeglądu Ekonomicznego” (wychodził od 1928 roku; przez pierwsze cztery lata pod tytułem „Rozprawy i Sprawozdania PTE we Lwowie”). Caro pełnił funkcję redaktora naczelnego tego pisma. Samo PTE zostało powołane we Lwowie już w 1921 roku. W 1927 roku funkcję prezesa PTE objął Caro, który uczestniczył w pracach organizacji od jej powstania.
Caro przyczynił się w znacznej mierze do ukształtowania i rozwoju ruchu ekonomistów polskich. Podczas I Zjazdu Ekonomistów Polskich w Poznaniu w 1929 roku pełnił obowiązki wiceprzewodniczącego. Wygłosił tam referat o kartelach i ustawodawstwie kartelowym, który okazał się istotnym zaczynem dla podjęcia inicjatywy ustawodawczej. Był też członkiem Komisji Opiniodawczej Pracy przy Prezydium Rady Ministrów, zaznaczone opracowaniem 11 tematów szczegółowych i członkiem Lwowskiego Towarzystwa Naukowego. W 1932 roku został powołany na stanowisko wiceprzewodniczącego Rady Społecznej przy Prymasie Polski. Często wysyłano go jako delegata na międzynarodowe kongresy i zjazdy naukowe m.in. do Berlina, Wiednia, Drezna, Pragi, Budapesztu i Bukaresztu. Był członkiem zwyczajnym Kasyna i Koła Literacko-Artystycznego we Lwowie.
Leopold Caro zmarł 8 lutego 1939 roku we Lwowie. Został pochowany na Cmentarzu Łyczakowskim we Lwowie.
Całą swą pracę naukową i działalność społeczną poświęcił Caro ideom solidaryzmu i współdziałania, jakkolwiek nie włączył się czynnie np. w ruch kółek solidarystycznych, chcąc pozostać jak najdalej od polityki, skłaniającej – jego zdaniem – ludzi do postępowania oportunistycznego.
Znaczenie Caro jako ekonomisty polega na tym, iż jako jeden z pierwszych w Polsce głosił potrzebę szerokiej pośredniej i bezpośredniej ingerencji państwa w gospodarce, za pośrednictwem zarówno tradycyjnych środków interwencjonistycznych, jak również rozwijaniem sektora państwowego.

</doc>
<doc id="2223004" url="https://pl.wikipedia.org/wiki?curid=2223004" title="Allen&amp;Heath">
Allen&amp;Heath

Allen &amp; Heath (znany jako AH lub A &amp; H) - firma produkująca konsolety mikserskie przeznaczone do zastosowań estradowych, konferencyjnych, teatralnych oraz do montażu w kościołach czy też w stacjach radiowych, filmowych, studiach nagraniowych założona w 1969 roku w Penryn w Anglii. Oprócz produkcji profesjonalnych konsolet mikserskich firma specjalizuje się także w produkcji konsolet dla DJ'ów Xone.
Historia.
W 1969 roku Andy Bereza, Ivor Taylor oraz Andrew Starling postanowili założyć własną firmę zajmującą się produkcją mikserów. Na początku lat 70. XX wieku w firmie Allen &amp; Heath skonstruowano kwadrofoniczny mikser dla zespołu Pink Floyd, którego Alan Parsons używał podczas występów na żywo. Model ten występuje pod nazwą "MOD 1" i można go zobaczyć w filmie Live at Pompeii.
Dzisiaj firma ma w swojej ofercie konsolety cyfrowe i miksery analogowe, powermiksery, systemy odsłuchu personalnego i miksery dla DJ-ów.
Dystrybutorem produktów Allen &amp; Heath w Polsce jest firma Konsbud Audio. Strona marki: https://marki.konsbud-audio.pl/allen-heath

</doc>
<doc id="2223010" url="https://pl.wikipedia.org/wiki?curid=2223010" title="Metropolia Sassari">
Metropolia Sassari

Metropolia Sassari – metropolia Kościoła rzymskokatolickiego we Włoszech, a ściślej na Sardynii. Powstała w 1073 roku. Obejmuje metropolitalną archidiecezję Sassari oraz trzy diecezje. Od 2017 godność metropolity sprawuje abp Gian Franco Saba
W skład metropolii wchodzą:

</doc>
<doc id="2223016" url="https://pl.wikipedia.org/wiki?curid=2223016" title="Katarzyna Styskal">
Katarzyna Styskal

Katarzyna Styskal (ur. 22 stycznia 1974 w Łęczycy) − polska siatkarka występująca na pozycji libero.

</doc>
<doc id="2223018" url="https://pl.wikipedia.org/wiki?curid=2223018" title="Vivien Merchant">
Vivien Merchant

Vivien Merchant (ur. 22 lipca 1929 w Manchesterze, zm. 3 października 1982 w Londynie) – angielska aktorka telewizyjna, filmowa i teatralna. W 1966 otrzymała Oscara dla najlepszej aktorki drugoplanowej za rolę "Lily" w brytyjskim filmie Alfie (1966). Ta rola uhonorowana została również nagrodą National Board of Review w kategorii Najlepsza aktorka drugoplanowa oraz nominacją do nagrody Złotego Globa w kategorii Najlepsza aktorka drugoplanowa. Spośród jej wielu kreacji aktorskich na uwagę zasługuje również rola "Pani Oxford" w filmie szał w reżyserii Alfred Hitchcocka (1972).

</doc>
<doc id="2223022" url="https://pl.wikipedia.org/wiki?curid=2223022" title="Andrij Kruhlak">
Andrij Kruhlak

Andrij Ołeksandrowycz Kruhlak, ukr. Андрій Олександрович Кругляк (ur. 22 kwietnia 1986 w Kijowie) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Karierę piłkarską rozpoczął 15 marca 2003 w drugiej drużynie Dynama. 3 kwietnia 2005 debiutował w podstawowej jedenastce Dynama w Wyższej lidze. Zimą 2006 został wypożyczony do Metałurha Zaporoże. W marcu 2007 ponownie został wypożyczony do łotewskiego Liepājas Metalurgs. Na początku marca 2008 został wypożyczony, tym razem do Arsenału Kijów. Od sierpnia 2009 występował na wypożyczeniu w klubie Dnister Owidiopol. Latem 2010 jako wolny agent podpisał kontrakt z Nywą Winnica.
Kariera reprezentacyjna.
W latach 2002-2005 występował w juniorskich reprezentacjach Ukrainy.

</doc>
<doc id="2223023" url="https://pl.wikipedia.org/wiki?curid=2223023" title="Hydrokleja">
Hydrokleja

Hydrokleja, nabłoć ("Hydrocleys" Rich.) – rodzaj wieloletnich roślin słodkowodnych z rodziny żabieńcowatych, obejmujący 5 gatunków występujących w tropikalnej Ameryce, od Meksyku do Argentyny, Brazylii i Urugwaju. Jeden gatunek – hydrokleja grzybieniowata – został naturalizowany w Australii, Nowej Zelandii, na Fidżi, Nowej Kaledonii i Wyspach Towarzystwa, a także w Stanach Zjednoczonych, w Teksasie i na Florydzie.
Nazwa naukowa rodzaju pochodzi od greckich słów ("hydro" – woda) i ("kleis" – zamknięty, klucz), odnosząc się do formy życiowej i kształtu słupków tych roślin.
Systematyka.
Według Angiosperm Phylogeny Website (aktualizowany system APG III z 2009) rodzaj zaliczany jest do rodziny żabieńcowatych ("Alismataceae"), która należy do rzędu żabieńcowców ("Alismatales"). Jeszcze w systemie APG II z 2003 takson ten umieszczany był w wyodrębnianej wówczas rodzinie limnocharystowatych ("Limnocharitaceae").
Zastosowanie.
Hydrokleja grzybieniowata uprawiana jest w Stanach Zjednoczonych, w podgrzewanych basenach, jako roślina ozdobna.

</doc>
<doc id="2223026" url="https://pl.wikipedia.org/wiki?curid=2223026" title="Archidiecezja Sassari">
Archidiecezja Sassari

Archidiecezja Sassari - archidiecezja Kościoła rzymskokatolickiego we Włoszech, a dokładniej na Sardynii. Powstała w V wieku jako diecezja. Do rangi archidiecezji została podniesiona w 1073 roku.

</doc>
<doc id="2223027" url="https://pl.wikipedia.org/wiki?curid=2223027" title="Wyżyna Bugulmijsko-Belebejska">
Wyżyna Bugulmijsko-Belebejska

Wyżyna Bugulmijsko-Belebejska (, "Bugulminsko-Bielebiejewskaja wozwyszennost´") – płaska wyżyna w europejskiej części Rosji stanowiąca dział wodny między lewymi dopływami rzek: Biełej, Kamy i Wołgi. Najwyższe wzniesienie osiąga 418 m n.p.m. Wyżyna zbudowana jest z wapieni, piaskowców i glin. Porozcinana głębokimi dolinami rzek; występują zjawiska krasowe. Pokryta lasostepem, który jest znacznie wytrzebiony na potrzeby rolnictwa. Na wyżynie znajdują się pokłady ropy naftowej (Tujmazy, Szkapowo, Bugurusłan, Leninogorsk, Almietjewsk).

</doc>
<doc id="2223029" url="https://pl.wikipedia.org/wiki?curid=2223029" title="Czarownictwo">
Czarownictwo

Czarownictwo – (jest to obecna forma słownikowa; w wersji archaicznej "czarostwo", ang. "witchcraft") 
Etymologia.
Odniesienie przedmiotowe terminu czarownictwo nie jest jednolite. Zależy to od określonych kultur, języków, epok. Jednostkom określanym jako czarownice, czarownicy przypisuje się nierzadko kontakty ze sferą profanum (światem zmarłych, demonami, klątwami, przeobrażeniami etc.). W skład działań czarownictwa uchodzą również pozytywne praktyki, takie jak: znachorstwo, lecznictwo, odczynianie.
Czarownictwo bywa również określane mianem praktyk ekstatycznych – wykonywane przez czarownika lub czarownicę działania odbywają się w stanie kontrolowanego transu, co przybliża je do działań szamanistycznych bądź głęboko plemiennych.
Znaczenie kulturowe.
Czarownictwo należy do dziedziny magii, której system wierzeń w kulturze symbolicznej jest charakterystyczny dla kultur paleolitycznych (łowiecko-zbierackich). Tego rodzaju kultura stanowi typ magiczny, który jest najstarszą formą kultury w ujęciu globalnym. W myśleniu magicznym (mitycznym) występuje brak rozróżnienia dwóch typów związków: symbolicznych i przyczynowo-skutkowych. Kultura magiczna zostaje wobec tego niepodzielną na kulturę techniczno-użytkową i symboliczną.
W czarownictwie nie obowiązuje podział na wartości o charakterze nadrzędnym (realizacyjnym, autotelicznym) i podrzędnym (instrumentalnym, heterotelicznym). W czarownictwie (w kulturze magicznej) nie można dokonać podziału pomiędzy wartościami (czynnościami) o charakterze symbolicznym i praktycznym, nie można też wydzielić autonomicznych sfer i dziedzin kultury.
Charakterystyka.
Charakterystycznymi cechami zarówno dla czarownictwa, jak i magii będą:
Różne formy praktyk czarownictwa i myślenia magicznego spotyka się w innych typach kultur.
Współczesne praktyki czarownictwa.
Istnieje wiele teorii jakoby czarownictwo stanowiło odłam współczesnej religii naturalnej (honorującej cykle, jakie zachodzą w przyrodzie), do której należałoby m.in. neopogańskie czarownictwo, wicca.
Polska.
W Polsce czarownictwo kojarzone jest z postaciami czarownic o archetypicznym znaczeniu, lecz również pogląd ten uległ zmianie ze względu na współczesne ruchy o charakterze magicznym. Tak więc czarownictwo zostaje uogólnione do postaci pochodzących ze starych opowiadań i legend, jak również do osób zainteresowanych szeroko pojętą dziedziną magii tworzących swoje własne ugrupowania.
Wicca.
Wicca trafiła do Polski w późnych latach 90. XX wieku. W 1998 roku pojawiły się pierwsze książki z wicca w tytule, podręczniki wydawane przez Wydawnictwo Astrum. Również ten temat zaczął być poruszany w różnego rodzaju magazynach astrologicznych. Zakładane zostawały strony internetowe, fora i grupy dyskusyjne, jak również kanały ircowe. 
W 2004 roku pojawiły się większe imprezy, otwarte rytuały i zloty, które ogłaszano w Internecie. Przełomowym okazał się być rok 2007, kiedy to w Warszawie pojawili się zagraniczni przedstawiciele o kilkunastoletnim doświadczeniu, prowadzący kursy dla początkujących. W ich ślady poszli również polscy przedstawiciele, zaczęto prowadzić warsztaty, spotkania otwarte i prywatne.
W chwili obecnej w Polsce działają koweny wicca tradycyjnego.
Wierzenia półdemoniczne.
Wiara w czarownice jest szeroko rozpowszechniona w Wielkopolsce. Czarownica jest tutaj istotą, która nie tylko wchodzi w relacje ze złem, lecz również pomaga ona sobie samej, na szkodę dla innych. W podaniach o wierzeniach wielkopolskich w czarownice niewiele jest informacji na temat ich rzekomego wyglądu. Być może oznacza to, iż w społeczeństwie były one powszechnie znane.
Przykładowe opisy czarownic: Chodzież – osoba duża i otyła, nieznośna wobec ludzi; w Międzyrzeczu była ona czerwonooką babą; w Bogdanowie nosiły się fantazyjnie ubrane; w Skwierzynie zaś mówiły każdemu to, co pragnął usłyszeć. Czarownicom również przypisuje się takie cechy jak przeobrażenia pod postacie zwierzęce. Widywano je nieraz jako ropuchy, koty, żółwie, zające czy konie. Przekonanie zaś o magicznych zdolnościach czarownic można odnaleźć w wielu wielkopolskich opowiadaniach.
Wiara w czarownice stosunkowo długo utrzymywana była w Wielkopolsce i wciąż jest jeszcze obecna, m.in. w wielu opowiadaniach, bajkach czy historyjkach. Czarownica, która kojarzona jest z istotą diabła (głównie posądzanego o praktykowanie jakichkolwiek czarów w XVII-XVIII wieku) nadal posiada swój indywidualny byt w oczach masy ludzkiej.
Świat.
Czarownictwo na świecie głównie kojarzone jest z Czarnym Lądem, gdzie różnego rodzaju obrzędy są praktykowane przez odpowiednio usytuowane plemiona. Głównie są one o charakterze magicznym, gdzie w odpowiedniej ceremonii przewodzi nierzadko przywódca, który prowadzi dane zgromadzenie.
Czarna Afryka.
Czarna Afryka to świat wielkiej wspólnoty modlitewnej, modłów, które zanoszone są bóstwom nie indywidualnie, lecz kolektywnie. Tańce, inkantacje, ekstatyczne misteria w maskach, jednoczą jednostki ze sobą i danym bóstwem.
Rytualne maski to przedmioty, które nierzadko kojarzone są z przodkami oraz istotami ponadnaturalnymi. Pełnią również formę wehikułów, w które może wejść duch lub bóstwo, nośnikiem jest ciało tancerza. Przykładowo przywódca ludu Jaka z Angoli nosi maskę zwaną Ndeemba, która uosabia przodka chcącego przekazać swoją witalność.
Innymi przedmiotami o magicznych właściwościach są bębny. Traktowane one są jako istoty mające duszę i osobowość, dlatego też co jakiś czas składane są im dary i ofiary, które mają je napełnić siłą.
Znaną częścią czarownictwa jest również nawiedzenie, zwane transem lub opętaniem. Świadczy to o bytności duchów i bóstw podczas ceremonii. Charakterystycznymi przedstawicielami tego rytuału są plemiona zajmujące tereny na wschód od dolnego biegu Wolty i Buszmeni, żyjący na obrzeżach pustyni Kalahari. Nawiedzeniu towarzyszy niekiedy użycie roślin o właściwościach psychoaktywnych, które przeważnie wrzuca się do ognia. U niektórych plemion palenie konopi jest zwyczajem narodowym. W Afryce równie popularnym kultem przodków jest kontakt ze zmarłymi. U podstaw tej wiary leży zwykle przekonanie, iż człowiek po śmierci zachowuje swoją duszę.
Wyspa Borneo.
Żyjące na wyspie Borneo plemię Ibanów charakteryzuje się egzystencją we własnym świecie wierzeń i magii. Wodzami ich plemiona są szamani, którzy nierzadko zastępują fachową pomoc medyczną Indonezyjczykom. Jednym z lekarstw na wszelkie dolegliwości jest schwytanie piskląt ptaków prostoszponów i połamanie im nóg. Pisklaki te bowiem karmione są przez dorosłe ptaki całe swoje życie ziołami. Kiedy już zostaną poddane wyleczeniu w trakcie tej osobliwej kuracji, są zabijane, a następnie zostają polane mocnym alkoholem, który w tym połączeniu stanowi lekarstwo na wszystko. Jest to charakterystyczny dla tego plemiona zabieg czarownictwa, który ma na celu uzdrawianie swojego ludu.

</doc>
<doc id="2223032" url="https://pl.wikipedia.org/wiki?curid=2223032" title="Mercedes MGP W02">
Mercedes MGP W02

Mercedes MGP W02 – bolid teamu Mercedes GP na sezon 2011. Jego pierwsze zdjęcia zostały opublikowane 30 stycznia 2011 w gazecie Bild am Sonntag. Został on zaprezentowany 1 lutego 2011 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="2223036" url="https://pl.wikipedia.org/wiki?curid=2223036" title="6С1Ж">
6С1Ж



</doc>
<doc id="2223037" url="https://pl.wikipedia.org/wiki?curid=2223037" title="Labatt Tankard 2011">
Labatt Tankard 2011

Labatt Tankard 2011 – mistrzostwa Wyspy Księcia Edwarda mężczyzn w curlingu odbyły się między 3 a 8 lutego 2011 w Summerside, na lodowisku Silver Fox Curling Club.
W porównaniu z poprzednią edycją zmieniono format rozgrywania turnieju finałowego. Zawody finałowe rozgrywane są zmodyfikowanym sposobem triple knock-out, w każdej z trzech rund biorą udział wszystkie drużyny.
Tytułu mistrzowskiego z Labatt Tankard 2010 bronił zespół Roda MacDonalda. Przywilej reprezentowania Wyspy Księcia Edwarda na Tim Hortons Brier 2011 wywalczyła drużyna Eddiego MacKenzie.
Runda A.
Runda B.
15-17.
15.
P1-P2
16.
P3-P4
17.
P5-P6
18-21.
18.
P9-W15
19.
P8-W16
20.
P11-W17
21.
P10-P7
22-23.
22.
W18-W19
23.
W20-W21
24-25.
24.
P13-W22
25.
P12-W23
26-27.
26.
W12-W24
27.
W13-W25
28.
W26-W27
Runda C.
29-31.
29.
P15-P20
30.
P16-P21
31.
P17-P18
32-33.
32.
W29-W30
33.
W31-P19
34-35.
34.
P22-W32
35.
P23-W34
36-37.
36.
W34-P25
37.
W35-P24
38-39.
38.
P26-W36
39.
P27-W37
40-41.
41.
W26-W39
42.
W40-W41

</doc>
<doc id="2223038" url="https://pl.wikipedia.org/wiki?curid=2223038" title="6П1П">
6П1П



</doc>
<doc id="2223039" url="https://pl.wikipedia.org/wiki?curid=2223039" title="Mozart – The da Ponte operas">
Mozart – The da Ponte operas

Mozart – The da Ponte operas – klasyczny CD box wydany w roku 2002 przez EMI, zawierający na dziewięciu płytach trzy (wszystkie tej pary kompozytor-librecista) opery, do których muzykę skomponował Wolfgang Amadeus Mozart, a libretto napisał Lorenzo Da Ponte oraz mały folder z opisem tych oper w językach: angielskim, niemieckim, francuskim i włoskim. Nagrania łączy także osoba dyrygenta, którym jest Riccardo Muti oraz orkiestra – Wiener Philharmoniker.

</doc>
<doc id="2223040" url="https://pl.wikipedia.org/wiki?curid=2223040" title="Hiromitsu Isogai">
Hiromitsu Isogai

 – były japoński piłkarz, reprezentant kraju grający na pozycji pomocnika.
Kariera klubowa.
Hiromitsu Isogai zawodową karierę piłkarską rozpoczął w 1992 roku w klubie Gamba Osaka. W latach 1996-1998 był zawodnikiem klubu Urawa Red Diamonds. W J. League rozegrał 135 meczów, w których strzelił 29 bramek.
Kariera reprezentacyjna.
Isogai występował w reprezentacji Japonii. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu przegranych meczach grupowych z Nigerią i Argentyną. Były to jedyne mecze w reprezentacji.

</doc>
<doc id="2223041" url="https://pl.wikipedia.org/wiki?curid=2223041" title="6С4С">
6С4С



</doc>
<doc id="2223044" url="https://pl.wikipedia.org/wiki?curid=2223044" title="Hokchiu">
Hokchiu



</doc>
<doc id="2223046" url="https://pl.wikipedia.org/wiki?curid=2223046" title="Krzysztof Buczyński">
Krzysztof Buczyński

Krzysztof Buczyński (ur. 26 września 1958 w Sochaczewie) – polski podróżnik, żeglarz, taternik, instruktor sportowy. Pierwszy człowiek na świecie, który przepłynął kajakiem składanym Morze Bałtyckie.
Życiorys.
Ukończył Liceum Sztuk Plastycznych w Nałęczowie. W 1978 założył klub Taekwon-Do Wiking, naucza taekwondo i karate w Sochaczewie, Łowiczu i Skierniewicach.
W 1989 jako pierwszy człowiek na świecie przepłynął składanym kajakiem Morze Bałtyckie (ze Szwecji do Polski). Pierwsze podejście podjęte 15 sierpnia 1987 zakończyło się niepowodzeniem – Krzysztof Buczyński wyruszył z Ystad, w trzeciej dobie wyprawy został zabrany na enerdowski kuter rybacki, co motywowano zbliżającym się sztormem. Również nieudana okazała się druga wyprawa, rozpoczęta 27 lipca 1988 – w drugiej dobie wyprawy kajak podróżnika został wywrócony przez śmigłowiec z NRD. Sukces przyniosło dopiero trzecie podejście podjęte 18 sierpnia 1989 z Ystad i zakończone na czwarty dzień w Kołobrzegu. Od 2010 podejmował też nieudane z powodu warunków atmosferycznych wyprawy przepłynięcia kajakiem zimą trasy Bornholm-Kołobrzeg.
W 2009 ukazała się książka jego autorstwa "Trudna Droga Vikinga, czyli 3 razy kajakiem przez Bałtyk", w której opisał swoje zmagania z Morzem Bałtyckim.
Odznaczenia i wyróżnienia.
W 2012, "za wybitne zasługi na rzecz propagowania sportu i zdrowego stylu życia", został odznaczony Krzyżem Kawalerskim Orderu Odrodzenia Polski. Wyróżniony także Złotym Medalem za Wybitne Osiągnięcia Sportowe, Srebrnym i Złotym Krzyżem Zasługi.

</doc>
<doc id="2223047" url="https://pl.wikipedia.org/wiki?curid=2223047" title="Ğ">
Ğ

Ğ, ğ – litera występująca w alfabetach tureckim, azerskim, berberyjskim, krymskotatarskim i tatarskim. W języku tureckim "ğ" jest znane jako 'yumuşak ge' – (miękkie g), i jest dziewiątą literą tureckiego alfabetu, która oznacza wydłużenie wymowy poprzedzającej ją samogłoski lub połączenie dwóch samogłosek (dyftong) i w związku z tym nigdy nie występuje na początku wyrazu.
W systemie LaTeX litera jest kodowana w następujący sposób: ğ \u{g} ; Ğ \u{G}.

</doc>
<doc id="2223052" url="https://pl.wikipedia.org/wiki?curid=2223052" title="Hotel Angielski w Warszawie">
Hotel Angielski w Warszawie

Hotel Angielski (nazywany na początku w jęz. francuskim – "Hôtel d’Angleterre") – hotel znajdujący się niegdyś w Warszawie przy ul. Wierzbowej 6. Zniszczony podczas II wojny światowej.
Historia.
Od 1792 hotel mieścił się w dawnym pałacu z 1666 Stefana Wierzbowskiego, biskupa poznańskiego (Po Stefanie Wierzbowskim właścicielami pałacu byli: Michał Radziwiłł (od 1673), Denhoffowie, Słuszkowie, Sanguszkowie, Henryk Brühl (1750–1758), Eustachy Potocki (1758), Ignacy Potocki, Józef Kwieciński (1783) oraz Just Schultz.)
Od 1797 hotel nosił nazwę "Hôtel d’Prusse" (Hotel Pruski), a od 1803 "Hôtel d’Angleterre" (Hotel Angielski). 
W nocy z 10/11 grudnia 1812 w hotelu, w trzypokojowym apartamencie nr 4, mieszczącym się na parterze od strony ul. Czystej (obecnie ul. Ossolińskich), zatrzymał się Napoleon Bonaparte. To wydarzenie upamiętniono później tablicą umieszczoną na budynku. 
W 1873 hotel miał już wanny. 
Budynek hotelu został zniszczony we wrześniu 1939. Obecnie w tym miejscu znajduje się biurowiec Metropolitan.

</doc>
<doc id="2223074" url="https://pl.wikipedia.org/wiki?curid=2223074" title="Hotel Brülowski w Warszawie">
Hotel Brülowski w Warszawie

Hotel Brülowski także Hotel Brül – hotel znajdujący się do 1944 przy ul. Fredry 12 (dawniej ul. hr. Pawła Kotzebue) w Warszawie. 
Hotel z widokiem na staw w Ogrodzie Saskim dysponował 94 pokojami. Nazwa hotelu pochodziła od pobliskiego pałacu Brühla.
Historia.
Budynek zbudowany został w 1880. W roku 1920 był też siedzibą poselstwa Danii. W 1944 podczas II wojny światowej został wysadzony przez Niemców.

</doc>
<doc id="2223089" url="https://pl.wikipedia.org/wiki?curid=2223089" title="Wang Renshu">
Wang Renshu

Wang Renshu (; ur. 1901, zm. 1972) – chiński dyplomata i pisarz. Wstąpił do Komunistycznej Partii Chin w 1924 roku. W latach 30. zajmował się propagandą w kręgach inteligenckich Szanghaju. W 1941 wyjechał do Indonezji, gdzie pozostał do 1948 roku. W tym czasie uczestniczył indonezyjskim ruchu niepodległościowym i pracował jako nauczyciel. W sierpniu 1950 mianowany został ambasadorem w Indonezji. Pełnił tę funkcję do listopada 1951 roku.

</doc>
<doc id="2223090" url="https://pl.wikipedia.org/wiki?curid=2223090" title="Kazma Sporting Club">
Kazma Sporting Club

Kazma Sporting Club (arab. نادي كاظمة الرياضي) – kuwejcki klub piłkarski z siedzibą w mieście Kuwejt.
Historia.
Klub Kazma Sporting Club założony został 31 sierpnia 1964. Największe sukcesy klub odnosił w latach osiemdziesiątych i dziewięćdziesiątych kiedy to czterokrotnie zdobył mistrzostwo Kuwejtu oraz sześciokrotnie "Puchar Emira Kuwejtu". Na arenie międzynarodowej dwukrotnie Kazma wygrywała Puchar Mistrzów Zatoki Perskiej w 1987 i 1995 roku oraz trzykrotnie była ćwierćfinalistą Azjatyckiego Pucharu Zdobywców Pucharów.

</doc>
<doc id="2223105" url="https://pl.wikipedia.org/wiki?curid=2223105" title="Jeffrey Friedman">
Jeffrey Friedman

Jeffrey Friedman (ur. 24 sierpnia 1951) – amerykański reżyser i producent filmowy. Zdobywca Oscara.
Realizował głównie filmy dokumentalne, choć ma w dorobku również pełnometrażową fabułę, nakręcony wspólnie z Robem Epsteinem "Howl" o poecie Allenie Ginsbergu. Często podejmuje tematy gejowskie. Oscarem został uhonorowany w 1990 film dokumentalny "Common Threads: Stories from the Quilt", nakręcony wspólnie z Epsteinem, z którym współpracuje od 1987.

</doc>
<doc id="2223107" url="https://pl.wikipedia.org/wiki?curid=2223107" title="Heribert">
Heribert



</doc>
<doc id="2223117" url="https://pl.wikipedia.org/wiki?curid=2223117" title="Yuko Enomoto">
Yuko Enomoto

Yuko Enomoto (ur. 27 lipca 1991) – japońska lekkoatletka, tyczkarka.
Złota medalistka mistrzostw kraju w kategorii juniorek.

</doc>
<doc id="2223120" url="https://pl.wikipedia.org/wiki?curid=2223120" title="Parafia św. Herberta Biskupa w Wodzisławiu Śląskim">
Parafia św. Herberta Biskupa w Wodzisławiu Śląskim



</doc>
<doc id="2223152" url="https://pl.wikipedia.org/wiki?curid=2223152" title="Herybert">
Herybert

Herybert — oboczna forma męskiego imienia Herbert pochodzenia germańskiego, niem. "Heribert", hiszp. "Heriberto". Wywodzi się od słowa oznaczającego "błyszczący", "jaśniejący".Nie należy łączyć obu tych imion.
Herybert imieniny obchodzi 16 marca, jako wspomnienie św. Heryberta, arcybiskupa Kolonii.
Znane osoby noszące imię Herybert:

</doc>
<doc id="2223153" url="https://pl.wikipedia.org/wiki?curid=2223153" title="Morgenstern (organizacja)">
Morgenstern (organizacja)



</doc>
<doc id="2223165" url="https://pl.wikipedia.org/wiki?curid=2223165" title="Ambróz Lazík">
Ambróz Lazík

Ambróz Lazík (ur. 7 grudnia 1897 w Trstínie, zm. 20 kwietnia 1969 w Trnawie) – słowacki duchowny katolicki, biskup, administrator apostolski archidiecezji ostrzyhomskiej znajdującej się w granicach Czechosłowacji ze stolicą w Trnawie od 1947 roku.
Życiorys.
Urodził się w 1897 roku w Trstínie, koło Trnawy, gdzie uczęszczał do szkół. Po uzyskaniu świadectwa maturalnego rozpoczął studia teologiczne w Trnawie, które przerwał niedługo potem w 1917 roku, kiedy został zmobilizowany do wojska austro-węgierskiego, w którym przebywał do zakończenia I wojny światowej. W 1919 roku powrócił na studia do Nitry, które ukończył w 1922 roku, otrzymując święcenia kapłańskie.
Następnie pracował w parafiach w Dvorach nad Žitavou i Nowych Zamkach. W 1925 roku został archiwistą w kurii biskupiej diecezji nitrzańskiej, dochodząc do funkcji kanclerza. W 1933 roku uzyskał stopień naukowy doktora teologii. W latach 1936–1940 pełnił funkcję wikariusza generalnego administratury apostolskiej w Trnawie. W 1938 roku obdarzono go kolejnymi godnościami: protonotariusza apostolskiego i kanonika bratysławskiego. Został ponadto rektorem Wyższego Seminarium Duchownego w Bratysławie. W 1942 roku objął probostwo w parafii katedralnej w Trnawie. Trzy lata później ponownie objął urząd wikariusza generalnego.
Po śmierci biskupa Pavola Jantauscha w 1947 roku został mianowany przez papieża Piusa XII nowym administratorem administratury apostolskiej w Trnawie. Dwa lata później prekonizowano go biskupem tytularnym Appi. W latach 1950–1951 był internowany w swojej rezydencji biskupiej w Trnawie przez władze komunistyczne Czechosłowacji. W następnych latach jego zręczna postawa dyplomatyczna doprowadziła do częściowej odwilży w stosunkach państwo-Kościół. Brał udział w II Soborze Watykańskim. Zmarł w 1969 roku w Trnawie. Został pochowany w rodzinnej miejscowości.

</doc>
<doc id="2223168" url="https://pl.wikipedia.org/wiki?curid=2223168" title="Irene Pelayo">
Irene Pelayo

Irene Pelayo (ur. 16 lutego 1980) – hiszpańska lekkoatletka specjalizująca się w biegach długodystansowych i przełajowych.
Srebrna medalistka mistrzostw Europy w klasyfikacji drużynowej maratonu z 2022 roku. Medalistka mistrzostw kraju i reprezentantka Hiszpanii w meczach międzypaństwowych w kategorii młodzieżowców. Wielokrotna finalistka seniorskich mistrzostw kraju na różnych dystansach.
W 2010 została dołączona do składu Hiszpanii na mistrzostwa Europy w przełajach w miejsce kontuzjowanej obrończyni tytułu – Rosy María Morató i zdobyła brązowy medal w drużynie.

</doc>
<doc id="2223188" url="https://pl.wikipedia.org/wiki?curid=2223188" title="Syrewicz">
Syrewicz

Syrewicz:

</doc>
<doc id="2223189" url="https://pl.wikipedia.org/wiki?curid=2223189" title="Statkiewicz">
Statkiewicz

Statkiewicz, Statkewicz, Stadtkewitz:

</doc>
<doc id="2223191" url="https://pl.wikipedia.org/wiki?curid=2223191" title="Romar Możejki">
Romar Możejki



</doc>
<doc id="2223193" url="https://pl.wikipedia.org/wiki?curid=2223193" title="Polityczne Centrum Walki z Bolszewizmem">
Polityczne Centrum Walki z Bolszewizmem

Polityczne Centrum Walki z Bolszewizmem (ros. Политический центр борьбы с большевизмом) - kolaboracyjna rosyjska organizacja polityczno-wojskowa podczas II wojny światowej
Centrum zostało utworzone w oflagu w Hammelburgu w lipcu 1942 r. z inicjatywy kombryga Iwana G. Biessonowa, który pod koniec sierpnia 1941 r. dostał się do niewoli niemieckiej. Politycznie było podporządkowane efemerycznej Rosyjskiej Narodowej Partii Reformistów. Faktyczne zwierzchnictwo pełnił Główny Urząd Bezpieczeństwa Rzeszy (RSHA). Na czele organizacji stanął kombryg I. G. Biessonow jako "generalny przewodniczący". Funkcję zastępcy ds. politycznych pełnił b. pułkownik Armii Czerwonej Nikanor N. Liubimow, szefa sztabu b. podpułkownik Wiktor W. Brodnikow, zaś szefem oddziału wywiadu wewnętrznego był b. generał major Aleksandr J. Budycho. Jednym z ważniejszych działaczy był też b. pułkownik Michaił A. Meandrow. Liczebność Centrum wynosiła 150-200 ludzi. Była ograniczona jedynie do obszaru obozu jenieckiego w Hammelburgu. Działalność organizacji przejawiała się w tworzeniu listów, ulotek, plakatów, broszur itp. o charakterze antysowieckim, które były potem rozrzucane po sowieckiej stronie frontu, a także kolportowane wśród jeńców wojennych z Armii Czerwonej. Ponadto kombryg I. G. Biessonow opracował plan tzw. desantu na GUŁAG, czyli przerzucenia drogą morską i powietrzną jednostki wojskowej złożonej z Rosjan na głębokie tyły sowieckiego frontu, na obszar sowieckich obozów pracy, z których zostaliby uwolnieni i uzbrojeni więźniowie. W tym celu rozpoczęto formowanie spośród jeńców wojennych brygady desantowej. Jednakże pod koniec 1943 r. Niemcy, którzy przestali wierzyć w możliwość realizacji operacji, aresztowali I. G. Biessonowa, osadzając go w specjalnym oddziale obozu koncentracyjnego Sachsenhausen. To samo dotyczyło jego współpracowników ppłk. W. W. Brodnikowa, płk. N. N. Liubimowa i gen. mjr. A. J. Budycho. W rezultacie Polityczne Centrum Walki z Bolszewizmem rozpadło się. Jego członkowie zostali przeniesieni do różnych oddziałów dywersyjnych podporządkowanych Unternehmen "Zeppelin", bądź do Rosyjskiej Armii Wyzwoleńczej (ROA).

</doc>
<doc id="2223195" url="https://pl.wikipedia.org/wiki?curid=2223195" title="Cudowny Medalik">
Cudowny Medalik

Cudowny Medalik – znany też jako "Medalik Niepokalanego Poczęcia" – medalik zapoczątkowany przez św. Katarzynę Labouré (właśc. Zoe Labouré, 1806–1876) ze Zgromadzenia Sióstr Miłosierdzia Św. Wincentego a Paulo (szarytek) we Francji, po zaakceptowanym przez Kościół prywatnym objawieniu Najświętszej Maryi Panny w Paryżu przy ulicy Rue du Bac 140 w 1830.
Wielu katolików na całym świecie (i niektórzy niekatolicy) nosi Cudowny Medalik. Według słów Najświętszej Maryi Panny wypowiedzianych do Katarzyny Labouré podczas objawienia z dnia 27 listopada 1830, ci którzy noszą Cudowny Medalik "dostąpią wielkich łask, szczególnie jeśli go będą nosili na szyi. Tych, którzy we mnie ufają, wieloma łaskami obdarzę".
Wspomnienie Najświętszej Maryi Panny od Cudownego Medalika obchodzone jest w Kościele katolickim 27 listopada. Ustanowił je papież Leon XIII dekretem z 23 lipca 1894 r.
Objawienie.
Według słów św. Katarzyny Labouré, wówczas jeszcze nowicjuszki Zgromadzenia Sióstr Miłosierdzia Św. Wincentego a Paulo, w nocy z dnia 18 lipca 1830, obudziła się ona słysząc głos dziecka (miał to być jej Anioł Stróż) wołający ją do kaplicy sióstr szarytek znajdującej się przy ulicy Rue du Bac 140 w Paryżu, gdzie Najświętsza Maryja Panna miała powiedzieć do niej: "Bóg chce powierzyć ci misję. Będą ci zaprzeczać, ale nie bój się, otrzymasz łaskę do wykonania tego co jest konieczne". Początkowo św. Katarzyna sądziła, że widzi św. Annę, matkę Najświętszej Maryi Panny, a babcię Pana Jezusa, gdyż jej wygląd różnił się diametralnie od wyobrażeń jakie miała o Najświętszej Dziewicy. Dopiero trzykrotne zapewnienie jej Anioła Stróża: "To jest Najświętsza Panna", utwierdziły św. Katarzynę w przekonaniu, że miała rozmawiać z Królową Nieba.
W dniu 27 listopada 1830 św. Katarzyna Labouré miała mieć kolejną wizję Najświętszej Dziewicy, która ukazała się jej "w pełnym blasku" podczas medytacji wieczornej:
Według słów św. Katarzyny Labouré, Najświętsza Maryja Panna miała być otoczona czymś w rodzaju owalnej ramki i stała na białej półkuli na której znajdował się zielony wąż w żółte plamki. Na palcach Maryi były kosztowne pierścienie, wysadzane drogocennymi kamieniami, nieziemsko pięknymi, po 3 na każdym palcu, w sumie 30 pierścieni. Każdy z tych pierścieni był inny, jedne były bardziej błyszczące, inne mniej. Z pierścieni tych wychodziły promienie symbolizujące Boże łaski. Pierścienie mniej błyszczące symbolizowały łaski o które proszą dusze bez ufności, albo o które nikt nie prosi. Największe pierścienie były u nasady palców Najświętszej Panny, średnie pośrodku, a najmniejsze przy końcach palców, jedne piękniejsze od drugich. Św. Katarzyna Labouré określiła wiek Niepokalanej Dziewicy na 40 lat:
Według Katarzyny Labouré, kula, którą na początku wizji Cudownego Medalika Najświętsza Maryja Panna trzyma w swych dłoniach, przedstawia cały świat, szczególnie Francję i każdą osobę w szczególności. Promienie wychodzące z drogocennych kamieni znajdujących się w pierścieniach na palcach Niepokalanej Dziewicy, miały symbolizować łaski Boże. Jedne promienie są intensywniejsze, inne mniej intensywne w zależności od stopnia ufności z jaką proszą o nie modlący się wierni. Św. Katarzyna twierdzi, że Najświętsza Maryja Panna miała rzec do niej:
Następnie kula, którą Najświętsza Panna trzymała w swych dłoniach zniknęła, a Maryję, która miała teraz ręce zwrócone ku ziemi, otoczył owalny pas, a na nim znajdował się napis w języku francuskim, ułożony ze złotych liter: "O Maryjo bez grzechu poczęta, módl się za nami, którzy się do Ciebie uciekamy". Maryja rzekła do św. Katarzyny Laboure: 
Dalej siostra Katarzyna relacjonuje: 
Wizja miała powtórzyć się 3 razy i za każdym razem Katarzyna zwierzała się z niego swemu kierownikowi duchowemu ks. Jean Marie Aladel (1800–1865). Ten jednakże, obawiając się złudzenia, zwlekał z wybiciem Medalika, a nawet zabronił jej o tym myśleć. W końcu zdecydował się przedstawić całą sprawę paryskiemu arcybiskupowi Hyacinthe-Louis de Quélen (1778–1839) i gdy ten okazał się przychylny, przystąpiono do wybijania "Medalików Najświętszej Maryi Panny Niepokalanej". Pierwszy taki medalik wybito w 1832. Początkowo medaliki te nazywano "Medalikami Niepokalanego Poczęcia".
Nazwa.
Pierwotna nazwa medalika to "Medalik Niepokalanego Poczęcia Najświętszej Maryi Panny". Ze względu na liczne uzdrowienia, nawrócenia i inne łaski otrzymane, jak uważano, za pośrednictwem Najświętszej Maryi Panny przez osoby noszące ten medalik, zaczął on być nieoficjalnie nazywany "Cudownym Medalikiem" przez wiernych. Nazwa "Cudowny Medalik" została oficjalnie zatwierdzona przez Stolicę Apostolską w 1838.
Św. Maksymilian Maria Kolbe i Cudowny Medalik.
Gorącym propagatorem "Cudownego Medalika" był św. Maksymilian Maria Kolbe – kapłan, franciszkanin konwentualny i męczennik, założyciel Stowarzyszenia "Rycerstwo Niepokalanej" (pierwotnie "Milicja Niepokalanej"). Rozpowszechniał on ten medalik wśród katolików i wśród niewierzących. Św. Maksymilian tak pisał na temat Cudownego Medalika:
Innym razem święty Maksymilian powiedział:
Sanktuaria.
W Zakopanem-Olczy znajduje się Sanktuarium NMP Niepokalanej Objawiającej Cudowny Medalik, w którym posługę duszpasterską sprawują Księża Misjonarze św. Wincentego a Paulo.

</doc>
<doc id="2223196" url="https://pl.wikipedia.org/wiki?curid=2223196" title="Bohdan Różynskyj">
Bohdan Różynskyj



</doc>
<doc id="2223203" url="https://pl.wikipedia.org/wiki?curid=2223203" title="Gaz pokrzywowy">
Gaz pokrzywowy



</doc>
<doc id="2223204" url="https://pl.wikipedia.org/wiki?curid=2223204" title="Bohdan Rożyński">
Bohdan Rożyński



</doc>
<doc id="2223206" url="https://pl.wikipedia.org/wiki?curid=2223206" title="Geografia Samoa">
Geografia Samoa



</doc>
<doc id="2223207" url="https://pl.wikipedia.org/wiki?curid=2223207" title="Geografia Samoa Amerykańskiego">
Geografia Samoa Amerykańskiego



</doc>
<doc id="2223209" url="https://pl.wikipedia.org/wiki?curid=2223209" title="Alpheus">
Alpheus



</doc>
<doc id="2223210" url="https://pl.wikipedia.org/wiki?curid=2223210" title="JAK Medlemsbank">
JAK Medlemsbank

JAK Medlemsbank (ze szwedzkiego: "JAK Bank Członkowski") – spółdzielcza instytucja finansowa z siedzibą w Skövde w Szwecji.
JAK jest akronimem "Jord Arbete Kapital", po szwedzku "Ziemia Praca Kapitał". Członkowie w liczbie ponad 38 tys. (2016) decydują o polityce i kierunkach rozwoju banku. Zarząd wybierany jest corocznie przez członków, z których każdy może posiadać tylko jeden udział w banku.
Działalność.
JAK Medlemsbank nie pobiera ani nie wypłaca odsetek od pożyczek, dzieląc tę zasadę z bankowością islamską. Wszelkie działania banku mają miejsce poza rynkiem kapitałowym, jako że pożyczki banku finansuje się wyłącznie z oszczędności członków. Na rok 2008 członkowie zdeponowali 97 milionów euro, z tego 86 milionów było wypłacone członkom jako pożyczki. Koszty administracyjne i rozwojowe opłacane są ze składek członkowskich i opłat pożyczkowych.
Zasadą umożliwiającą działalność bankową "JAK" jest system punktowania oszczędności. Członkowie gromadzą punkty oszczędnościowe podczas okresów oszczędzania, a zużywają te punkty ubiegając się o pożyczki. Główny pomysł jest taki, że każdemu wolno wziąć sobie pożyczkę w tej samej mierze, w jakiej umożliwia innym członkom branie pożyczek gromadząc oszczędności na swoim rachunku. Z tego powodu ubiegając się o pożyczkę zgromadzone punkty oszczędnościowe muszą być równe już spożytkowanym punktom oszczędnościowym, aby zapewnić zrównoważony rozwój. Jeśli członek pożycza więcej, licząc w punktach oszczędnościowych, niż sam ma zgromadzonych, zostaje zobowiązany do dalszego zbierania tak zwanych "oszczędności po" podczas okresu spłacania pożyczki. „Oszczędności po” są sztywną sumą pieniędzy, którą musi się zaoszczędzić "po" zaciągnięciu pożyczki, tak, aby mogły zarabiać punkty oszczędnościowe. Tym sposobem, na koniec okresu spłacania pożyczki, zgromadzone punkty oszczędnościowe zrównają się z wydanymi już punktami oszczędnościowymi, i wtedy członek będzie mógł odzyskać swoje "oszczędności po".
Historia.
Stowarzyszenie spółdzielcze "Jord Arbejde Kapital " ("Ziemia Praca Kapitał") założono w Danii podczas Wielkiego Kryzysu w 1931 roku. Stowarzyszenie wyemitowało popularną lokalną walutę, którą następnie zakazał rząd duński w 1933 r. W 1934 stowarzyszenie uruchomiło bezodsetkowy system oszczędnościowy i pożyczkowy oraz lokalny system handlu giełdowego. Pomimo wymuszonego zamknięcia obu systemów, system oszczędnościowo-pożyczkowy pojawił się ponownie w roku 1944. Duńskie doświadczenia z bankowością "JAK" zainspirowały do założenia w Szwecji w roku 1965 stowarzyszenia non-profit nazwanego "Jord Arbete Kapital – Riksforening för Ekonomisk Frigörelse" (Narodowe Stowarzyszenie Wyzwolenia Ekonomicznego). Ta pionierska grupa opracowała matematyczny system oparty na punktach oszczędnościowych, nazwany "zrównoważonym systemem oszczędzania". Stowarzyszenie to rozwijało się z początku powoli i dopiero z końcem roku 1997 uzyskało pozwolenie na działalność bankową od szwedzkiego nadzoru bankowego
Filozofia.
Według filozofii "JAK", niestabilność gospodarcza jest wynikiem pobierania odsetek.
"JAK" działa według następujących przesłanek:
Ostatecznym celem "JAK" jest zniesienie oprocentowania jako narzędzia ekonomicznego i zastąpienie go narzędziami będącymi w najlepszym interesie ludzi. 
Członkostwo.
Dla marketingu "JAK" pracują głównie wolontariusze, oraz reklama marketingu szeptanego. Prawie 550 członków zorganizowanych w 28 miejscowych oddziałach pracuje bez wynagrodzenia, popularyzując koncepcję "JAK" i poszukując nowych członków. Wymogiem do ubiegania się o pożyczkę w "JAK" jest stałe zamieszkanie w Szwecji. Oszczędności członków zabezpieczone są przez szwedzki system gwarantowania depozytów.

</doc>
<doc id="2223216" url="https://pl.wikipedia.org/wiki?curid=2223216" title="Zielone pole zboża z cyprysem">
Zielone pole zboża z cyprysem



</doc>
<doc id="2223220" url="https://pl.wikipedia.org/wiki?curid=2223220" title="Orlamuende">
Orlamuende



</doc>
<doc id="2223224" url="https://pl.wikipedia.org/wiki?curid=2223224" title="JTS Microphones">
JTS Microphones

JTS Microphones – tajwańskie przedsiębiorstwo elektroniczne założone w 1982 roku. Wytwarza mikrofony, słuchawki, systemy bezprzewodowe. W swojej ofercie ma produkty do zastosowań profesjonalnych, biznesowych oraz konsumenckich.
Historia.
W 1982 roku z upadłego przedsiębiorstwa Taky Electronis, Ltd. powstał WST Professional, czyli JTS Microphones. Pierwszym produktem nowej marki był mikrofon "UDM-606", którego od czasu wprowadzenia na rynek sprzedano ponad milion sztuk. W 1994 roku spółka przeniosła część produkcji do nowo wybudowanej fabryki w Chinach. W 1996 fabryka na Tajwanie, a w 2000 roku fabryka w Chinach otrzymały certyfikat ISO 9002. Rozwój telefonii komórkowej w 1997 roku sprawił, że JTS rozpoczął produkcję słuchawek z mikrofonem. W 2002 roku wprowadzono do produkcji system odsłuchu osobistego oraz systemy bezprzewodowe.

</doc>
<doc id="2223225" url="https://pl.wikipedia.org/wiki?curid=2223225" title="Elektronika (producent)">
Elektronika (producent)

Elektronika Legionowo – firma produkująca sprzęt muzyczny dla systemów nagłośnieniowych i rozgłoszeniowych, założona w 1955 roku jako Spółdzielnia Pracy "Elektronika". Realizuje ona nagłośnienia dla kościołów i obiektów o trudnych warunkach akustycznych.

</doc>
<doc id="2223239" url="https://pl.wikipedia.org/wiki?curid=2223239" title="Lista państw świata według PKB nominalnego">
Lista państw świata według PKB nominalnego

Ten artykuł zawiera listę państw świata według nominalnego produktu krajowego brutto wyrażonego w milionach USD w cenach bieżących. Dane nie uwzględniają różnic w poziomie cen pomiędzy państwami oraz spadku siły nabywczej dolara dlatego nie można na ich podstawie określić tempa wzrostu gospodarczego. Oprócz państw na listach zostały uwzględnione gospodarki niebędące państwami (świat, Unia Europejska, strefa euro i terytoria zależne) oraz niektóre nieistniejące już państwa (np. Czechosłowacja, ZSRR). Pierwsza lista przedstawia dane Międzynarodowego Funduszu Walutowego, druga przedstawia dane Banku Światowego, a trzecia Organizacji Narodów Zjednoczonych.

</doc>
<doc id="2223242" url="https://pl.wikipedia.org/wiki?curid=2223242" title="Aleksandr Meller-Zakomelski">
Aleksandr Meller-Zakomelski

Aleksandr Władimirowicz Meller-Zakomelski, ros. Александр Владимирович Меллер-Закомельский (ur. w 1898 r., zm. 5 maja 1977 r. w Barcelonie) – rosyjski emigracyjny działacz faszystowski, wydawca, publicysta i pisarz.
Życiorys.
Pochodził z rodu zrusyfikowanych niemieckich baronów. Ukończył Korpus Paziów. Uczestniczył w latach 1918-1920 w wojnie domowej w Rosji. Służył w wojskach Białych, dochodząc do stopnia sztabsrotmistrza w gwardyjskim pułku kawalerii. Był ciężko ranny. Odznaczono go Orderem św. Mikołaja Cudotwórcy. Na emigracji zamieszkał we Francji, a następnie w Niemczech. W latach 20. działał w ruchu euroazjatyckim. W 1927 roku w jego paryskim mieszkaniu odbyła się konferencja euroazjatycka. Od 1933 roku działał w Rosyjskim Wyzwoleńczym Ruchu Ludowym (ROND) o charakterze faszystowskim. Stanął na czele oddziału propagandy ROND. Redagował też gazety partyjne "Голос РОНДa" i "Пробуждение России". Występował najczęściej pod pseudonimem „A. Mielski”. Ponadto prowadził organizowane przez ROND kursy polityczne dla emigracyjnej młodzieży rosyjskiej. Stał się jednym z głównych ideologów rosyjskich faszystów w Niemczech. Bardzo silnie akcentował hasła antysemickie i antymasońskie w swojej publicystyce. Napisał książkę pt. "Евангелист ненависти. Жизнь Карла Маркса". Po reorganizacji ROND na krótko przeszedł do innych ugrupowań faszystowskich Partii Rosyjskich Wyzwolicieli - Rosyjskiego Ruchu Narodowo-Socjalistycznego, a następnie Rosyjsko-Niemieckiego Sztandaru. W 1934 założył Krąg Nauk Kulturalno-Politycznych, zajmujący się bardzo aktywnie propagandą polityczną. W 1937 wstąpił do Rosyjskiego Ruchu Narodowosocjalistycznego (RNSD), obejmując funkcję szefa oddziału propagandy i redaktora miesięcznika "Осведомительный Вестник Отдела Пропаганды РНСД". W lipcu 1937 roku podpisał w imieniu Sztabu Głównego RNSD akt o sojuszu z Rosyjskim Związkiem Faszystowskim, co doprowadziło do utworzenia Rosyjskiego Frontu Narodowego. Pod koniec lat 30. opuścił RNSD z powodu „restauracyjno-monarchistycznej” działalności lidera partii Pawła Bermondta-Awałowa. W II poł. lat 30. współpracował blisko z hitlerowskim Antykominternem. W czasie II wojny światowej przygotował na rzecz Niemców materiały agitacyjne dla żołnierzy kolaboracyjnych oddziałów wojskowych. Prowadził też dalej swoją działalność publicystyczno-pisarską. W 1942 roku napisał książkę pt. "У истоков великой ненависти. Очерки по еврейскому вопросу". Po zakończeniu wojny wyjechał do frankistowskiej Hiszpanii.

</doc>
<doc id="2223244" url="https://pl.wikipedia.org/wiki?curid=2223244" title="Marian Chudy">
Marian Chudy

Marian Henryk Chudy (ur. 20 stycznia 1924 w Bitkowie, zm. 29 stycznia 2012 w Poznaniu) – polski działacz turystyczny, absolwent Szkoły Oficerów Pożarnictwa w Łodzi, Szkoły Oficerskiej w Warszawie, Akademii Wychowania Fizycznego im. E. Piaseckiego w Poznaniu.
Życiorys.
Syn Jana Chudego, pracownika przedsiębiorstwa eksploatującego złoża ropy naftowej, i Wiktorii zd. Mazurek. Członkiem Polskiego Towarzystwa Turystyczno-Krajoznawczego został 1 października 1957. W początkach swojej działalności aktywnie realizował program wypoczynkowo-rekreacyjny dla załogi i jej rodzin Poznańskiego Przedsiębiorstwa Robót Drogowych. W 1961 rozpoczął długoletni cykl wycieczek górskich, kajakowych i nizinnych, w kraju i poza granicami Polski. Zorganizował i poprowadził około 100 obozów turystycznych. Był inicjatorem i organizatorem Ogólnozakładowego Rajdu Górskiego (1964–1973). Jeden z inicjatorów powołania Koła Zakładowego PTTK przy PPRD (1957). Pełnił w nim funkcję przewodniczącego Komisji Rewizyjnej (1957–1962), członka zarządu, wiceprezesa i sekretarza (1963–1978). Od 1970 był m.in. organizatorem i realizatorem corocznych wypraw na szlakach Europy.
W 1965 podjął działalność w Oddziale Poznańskim PTTK. Przewodniczący (1965–1968) i wiceprzewodniczący Okręgowej Komisji Turystyki Górskiej (od 1968). W latach 1968–1992 współdziałał w rozwijaniu turystyki górskiej na terenie miasta Poznania. Jako członek Komisji Turystyki Górskiej przy Zarządzie Wojewódzkim PTTK w Poznaniu (1965–1974) brał udział w procesie szkolenia nowych adeptów na przodowników turystyki górskiej. Jeden z inicjatorów (1970) powołania do życia Klubu Górskiego „Grań” i członek jego Zarządu (1970–83). Był inicjatorem i współrealizatorem Wielkopolskiego Indywidualnego Rajdu Górskiego (1969–1990). Jego staraniem powołano do życia Terenowy Referat GOT przy Oddziale Poznańskim PTTK (1974).
Wiceprezes (1968–1970) i prezes (1970–1992) Oddziału Poznańskiego PTTK. Na XVI Walnym Zjeździe Delegatów Oddziału Poznańskiego otrzymał godność Honorowego Prezesa Oddziału Poznańskiego PTTK. Nadal pozostał członkiem Zarządu Oddziału. W 1997 ponownie objął funkcję prezesa oddziału.
Przez szereg lat był członkiem Zarządu Wojewódzkiego PTTK w Poznaniu. Członek Prezydium (1969–1981), członek Zarządu Wojewódzkiego PTTK (1985–1991), przewodniczący Komisji Historii i Tradycji przy ZW PTTK (1978–1991). Jako wiceprzewodniczący Komisji Odznaczeń przy Zarządzie Wojewódzkim PTTK (1972–1991) stworzył dokumentację komisji w postaci scalonych druków. Członek kolegium redakcyjnego „Wielkopolski” (1984–1991) i autor licznych artykułów.
Był głównym inicjatorem powołania regionalnej organizacji w Wielkopolsce. 17 grudnia 1992 został prezesem Wielkopolskiej Korporacji Oddziałów PTTK. Założyciel organu Wielkopolskiej Korporacji Oddziałów PTTK „Znad Warty”, w którym publikując swe artykuły, dokumentował życie towarzystwa. Autor artykułów w „Kronice Wielkopolskiej”, redaktor „Turysty Poznańskiego” wydawanego przez Oddział Poznański PTTK.
Inicjator zorganizowania sesji poświęconej 100. rocznicy śmierci Kazimierza Kantaka (1986). W 1987 zainicjował ufundowanie przez kilka Oddziałów PTTK sztandaru organizacyjnego dla Zarządu Wojewódzkiego PTTK, a także tablicy pamiątkowej i medalu Franciszka Jaśkowiaka – znaczącego odznaczenia dla działaczy PTTK w Wielkopolsce.
Jako zaangażowany działacz brał bardzo wcześnie udział w pracach władz centralnych towarzystwa. Na X Krajowym Zjeździe Delegatów PTTK został wybrany w skład Głównej Komisji Rewizyjnej PTTK (1981). Współpracował bezpośrednio z komisjami Zarządu Głównego: działalności podwodnej, żeglarskiej, a także przewodnickiej (1981-1993). Od XIII Walnego Zjazdu PTTK członek Prezydium Głównej Komisji Rewizyjnej PTTK.
Był członkiem Komisji Historii i Tradycji Zarządu Głównego PTTK (1982–1993). Brał udział w tworzeniu planów wydawniczych, dokumentowania historii, lecz także tworzył dokumentację poprzez kwerendę wydawnictw mówiących o tradycjach i historii towarzystwa na terenie Wielkopolski. Skatalogował ponad 150 prac magisterskich i rozpraw doktorskich napisanych w latach 1945–1985 na AWF w Poznaniu.
Uczestniczył w pracach Komisji turystyki Górskiej Zarządu Głównego PTTK w Krakowie, był członkiem Podkomisji Jakości Sprzętu Turystycznego (1973-1976) i Podkomisji Klubów Górskich (1972–1975) KTG ZG PTTK.
Posiadał uprawnienia przewodnika miejskiego w Poznaniu (1957), przodownika turystyki górskiej na wszystkie grupy górskie w Polsce i na Słowacji (1965), przodownika turystyki pieszej (1967), strażnika ochrony przyrody.
Równolegle działał w innych organizacjach społecznych. Był przez 21 lat prezesem Zakładowego Ogniska TKKF nr 68 „Drogowiec” przy PPRD, członkiem Plenum Komitetu Wojewódzkiego TKKF w Poznaniu (1968–1978). Pracował też w składzie Komisji Kwalifikacyjnej i Egzaminacyjnej ds. Przewodników przy Wydziale Kultury Fizycznej i Turystyki Urzędu Wojewódzkiego w Poznaniu (1980-1986).
Na XIII Krajowym Zjeździe PTTK 26 lutego 1993 otrzymał godność Członka Honorowego Polskiego Towarzystwa Turystyczno-Krajoznawczego.

</doc>
<doc id="2223246" url="https://pl.wikipedia.org/wiki?curid=2223246" title="Pole pszenicy przed burzą">
Pole pszenicy przed burzą

 
Pole pszenicy przed burzą (hol. "Korenveld onder onweerslucht", ang. "Wheat Field Under Clouded Sky") – obraz Vincenta van Gogha namalowany w lipcu 1890 podczas trzymiesięcznego pobytu artysty w niewielkiej miejscowości Auvers-sur-Oise, położonej na północ od Paryża.
Nr kat.: F 778, JH 2097.
Historia i opis.
"Pole pszenicy przed burzą" jest jednym z kilku obrazów o podobnej tematyce, namalowanych przez van Gogha na kilkanaście dni przed śmiercią. Wspomina o nich w liście do brata Theo, napisanym ok. 10 lipca 1890:
Obraz jest reminiscencją XVII-wiecznego, holenderskiego malarstwa pejzażowego, którego tradycji, a zwłaszcza rozległych panoram Philipsa Konincka, van Gogh był zawsze świadomy.
Z obrazu emanuje uczucie osamotnienia. Malowany dynamicznymi, niczym nieskrępowanymi pociągnięciami pędzla obraz stanowi paletę wibrującej zieleni i błękitu. W przeciwieństwie do innych obrazów van Gogha ze słońcem w roli głównej tu niebo jest zachmurzone.

</doc>
<doc id="2223259" url="https://pl.wikipedia.org/wiki?curid=2223259" title="Alex Schlopy">
Alex Schlopy

Alex Schlopy (ur. 25 lipca 1992 w Park City) – amerykański narciarz dowolny. Specjalizuje się w konkurencjach slopestyle i big air. Mistrz świata w konkurencji slopestyle, tytuł ten wywalczył podczas mistrzostw świata w Deer Valley w 2011 roku. Poza tym jest także złotym medalistą Winter X-Games 2011 w konkurencji big air.
Matką Alexa Schlopy’ego jest Holly Flanders, amerykańska narciarka alpejska zwyciężczyni trzech zawodów Pucharu Świata, uczestniczka igrzysk olimpijskich w Lake Placid w 1980 roku.
Osiągnięcia.
Puchar Świata.
Miejsca na podium.
Schlopy nigdy nie stanął na podium zawodów PŚ.

</doc>
<doc id="2223260" url="https://pl.wikipedia.org/wiki?curid=2223260" title="Michele Cervellini">
Michele Cervellini

Michele Cervellini (ur. 14 kwietnia 1988) – reprezentant San Marino, piłkarz grający na pozycji pomocnika w klubie AC Juvenes/Dogana, do którego trafił w 2008 roku. W reprezentacji San Marino zadebiutował w 2009 roku. Dotychczas rozegrał w niej 12 spotkań (stan na 29.01.2012).

</doc>
<doc id="2223264" url="https://pl.wikipedia.org/wiki?curid=2223264" title="Sąd polubowny przy Komisji Nadzoru Finansowego">
Sąd polubowny przy Komisji Nadzoru Finansowego



</doc>
<doc id="2223268" url="https://pl.wikipedia.org/wiki?curid=2223268" title="Ahmed Ahmed">
Ahmed Ahmed

Ahmed Ahmed (أحمد أحمد, ur. 27 czerwca 1970 w Heluan, Egipt) – amerykański aktor i komik pochodzenia egipskiego. Mając 19 lat przeniósł się do Hollywood, aby rozpocząć karierę.

</doc>
<doc id="2223273" url="https://pl.wikipedia.org/wiki?curid=2223273" title="Dmytro Pinczuk">
Dmytro Pinczuk

Dmytro Mykołajowycz Pinczuk, ukr. Дмитро Миколайович Пінчук (ur. 1 czerwca 1982) – były ukraiński piłkarz, grający na pozycji pomocnika, a wcześniej napastnika, trener piłkarski.
Kariera piłkarska.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 30 maja 1998 w trzeciej drużynie Dynama, a 9 sierpnia 1998 rozegrał pierwszy mecz w składzie Dynamo-2 Kijów. W pierwszej połowie 2001 został wypożyczony do Zakarpattia Użhorod, a w drugiej połowie do CSKA Kijów. Od lata 2002 grał na wypożyczeniu w Borysfenie Boryspol, z którym awansował do Wyższej lihi. Zimą 2004 ponownie został wypożyczony do Stali Ałczewsk, a latem do Spartak-Horobyny Sumy. Potem przez zakaz lekarzy był zmuszony zakończyć karierę piłkarską. Obecnie trenuje dzieci w klubie Omiks Kijów oraz prowadzi własny biznes.
Kariera reprezentacyjna.
W 2001 występował w juniorskiej reprezentacji Ukrainy w turnieju finałowym Mistrzostw Europy U-18 w Finlandii. W 2002 rozegrał 2 mecze w młodzieżowej reprezentacji Ukrainy.

</doc>
<doc id="2223284" url="https://pl.wikipedia.org/wiki?curid=2223284" title="Skrudaliena">
Skrudaliena

Skrudaliena − wieś na Łotwie, w gminie Dyneburg, 11 km na południowy wschód od Dyneburga. W 2009 roku liczyła 186 mieszkańców.

</doc>
<doc id="2223290" url="https://pl.wikipedia.org/wiki?curid=2223290" title="Sam Carlson">
Sam Carlson

Sam Carlson (ur. 11 stycznia 1989 w Hood River) – amerykański narciarz dowolny, specjalizujący się w konkurencjach slopestyle i big air. W 2011 roku zdobył srebrny medal w slopestyle’u podczas mistrzostw świata w Park City. Poza tym jest także pięciokrotnym medalistą Winter X-Games, w tym złoty medal zdobyty podczas Winter X-Games 2011. W lipcu 2010 roku jako pierwszy narciarz freestyleowy wykonał potrójnego flipa, wyczynu tego dokonał w swojej rodzinnej miejscowości - Hood River.

</doc>
<doc id="2223291" url="https://pl.wikipedia.org/wiki?curid=2223291" title="Lu Jingjing">
Lu Jingjing

Lu Jingjing (chin. upr. 卢晶晶, chin. trad. 盧晶晶, pinyin "Lú Jīngjīng"; ur. 5 maja 1989) – chińska tenisistka, reprezentantka kraju w rozgrywkach Pucharu Federacji.
Kariera tenisowa.
Pierwsze profesjonalne mecze w karierze rozegrała w 2005 roku, biorąc udział, dzięki dzikiej karcie, w kwalifikacjach gry singlowej i turnieju głównym gry deblowej w Shenzhen. Był to niewielki turniej rangi ITF. Start nie był jednak udany i w obu przypadkach udział w zawodach skończył się na pierwszej rundzie. W 2006 roku, na turnieju w Nowym Delhi, udanie przeszła kwalifikacje i w turnieju głównym osiągnęła półfinał gry singlowej i finał debla. Jeszcze w tym samym roku udało jej się dotrzeć do finału singla, w Chengdu, w którym przegrała z Brytyjką Melanie South. Pierwszy turniej w swojej karierze wygrała w 2008 roku, w Pune, rewanżując się za poprzedni finał Melanie South. W sumie wygrała cztery turnieje singlowe i trzynaście deblowych rangi ITF.
W rozgrywkach WTA po raz pierwszy wystąpiła w 2007 roku, w kwalifikacjach do turnieju w Sztokholmie ale odpadła już w pierwszej rundzie. Lepiej poszło jej w Pekinie, gdzie wygrała pierwszą rundę kwalifikacji z rodaczką Li Ting a przegrała drugą z Amerykanką Julie Ditty. W 2008 roku zagrała w turnieju kwalifikacyjnym do wielkoszlemowego US Open, ale przegrała w pierwszej rundzie z Tziporą Obziler z Izraela. W następnym roku, dzięki dzikiej karcie, zagrała w turnieju głównym w Pekinie, przegrała jednak w pierwszej rundzie z Anabel Mediną Garrigues.

</doc>
<doc id="2223292" url="https://pl.wikipedia.org/wiki?curid=2223292" title="Neutrik">
Neutrik

Neutrik – producent złącz do profesjonalnych systemów: audio, video i światłowodowych, założony w 1975 roku przez Bernharda Weingartnera w Liechtensteinie.
Asortyment przedsiębiorstwa obejmuje między innymi złącza typu XLR, RCA, BNC, PowerCON, SpeakOn, EtherCon, NeutriCon, OpticalCon, FIBERFOX, MINEA, wtyki Jack, oraz inne, jak również akcesoria do złączy i kabli oraz specjalne złącza do zastosowań przemysłowych.
Przedsiębiorstwo produkuje złącza każdego typu, które mogą być zastosowane w różnego typu aplikacjach. Produkty tej marki charakteryzuje wyjątkowa wytrzymałość i niezawodność.
Neutrik posiada filie pod nazwą "Neutrik Group" w USA, Wielkiej Brytanii, Szwajcarii, Francji, Japonii, Chinach oraz w Niemczech. Posiada także ponad 80. dystrybutorów w różnych krajach.

</doc>
<doc id="2223293" url="https://pl.wikipedia.org/wiki?curid=2223293" title="Mistrzostwa Świata FIBT 2000">
Mistrzostwa Świata FIBT 2000

Mistrzostwa Świata FIBT 2000 odbywały się w dniu 20 lutego 2000 w Altenbergu, gdzie przeprowadzono męskie konkurencje bobslejowe oraz w Winterbergu, gdzie przeprowadzono konkurencję kobiecych dwójek bobslejowych i w dniach 12 – 13 lutego w Igls, gdzie przeprowadzono konkurencje skeletonowe.

</doc>
<doc id="2223294" url="https://pl.wikipedia.org/wiki?curid=2223294" title="Juliusz Chrząstowski">
Juliusz Chrząstowski

Juliusz Dawid Chrząstowski (ur. 17 czerwca 1973 w Świdnicy) – polski aktor teatralny i filmowy.
Życiorys.
Absolwent II Liceum Ogólnokształcącego w Świdnicy
Aktor Narodowego Starego Teatru im. Heleny Modrzejewskiej w Krakowie.
Absolwent PWST we Wrocławiu, Wydział Aktorski, dyplom uzyskując w 1996 roku. Debiutował w "Kasi z Heillbronu" w reż. Jerzego Jarockiego w Teatrze Polskim we Wrocławiu w 1995 roku.
Występował w teatrach:
Instruktor teatralny, twórca Grupy Teatralnej o Szesnastej działającej w Nowym Targu. Koordynator projektu „Alchemia Teatralna” przy Świdnickim Ośrodku Kultury w Świdnicy. Wykładowca w „Dramastudio – Krakowskim Studio Teatralnym”.
Od 2019 Prodziekan Wydziału Aktorskiego Krakowskiej Akademii im. Andrzeja Frycza Modrzewskiego.

</doc>
<doc id="2223295" url="https://pl.wikipedia.org/wiki?curid=2223295" title="Russell Henshaw">
Russell Henshaw

Russell Henshaw (ur. 7 czerwca 1990 w Jindabyne) – australijski narciarz dowolny. Specjalizuje się w konkurencji slopestyle. W 2011 roku zdobył brązowy medal na mistrzostwach świata w Deer Valley. Jest także srebrnym medalistą 15 Winter X-Games z tego samego roku. Podczas rozgrywanych w 2015 roku mistrzostw świata w Kreischbergu wywalczył srebrny medal w slopestyle’u. Najlepsze wyniki w Pucharze Świata osiągnął w sezonie 2013/2014, kiedy to zajął 40. miejsce w klasyfikacji generalnej, a w klasyfikacji slopestyle’u był piąty. W 2014 roku brał udział w igrzyskach olimpijskich w Soczi, zajmując ósmą pozycję.

</doc>
<doc id="2223299" url="https://pl.wikipedia.org/wiki?curid=2223299" title="Elżbieta Vendramini">
Elżbieta Vendramini

Elżbieta Vendramini STFE (ur. 9 kwietnia 1790 w Bassano del Grappa, Włochy, zm. 2 kwietnia 1860 w Padwie) − błogosławiona kościoła katolickiego, założycielka tercjarek franciszkanek elżbietanek.
Życiorys.
Była 7 dzieckiem swoich rodziców. Od dziecka była wychowywana u sióstr augustianek. W 1828 założyła zgromadzenie sióstr tercjarek franciszkanek elżbietanek. Zmarła 2 kwietnia 1860 w opinii świętości.
Beatyfikowana przez Jana Pawła II 4 listopada 1990.

</doc>
<doc id="2223303" url="https://pl.wikipedia.org/wiki?curid=2223303" title="Parafia Kościoła Katolickiego Mariawitów w Michałowie">
Parafia Kościoła Katolickiego Mariawitów w Michałowie

Parafia Matki Boskiej Nieustającej Pomocy w Michałowie – parafia kustodii warszawskiej Kościoła Katolickiego Mariawitów w RP.
Siedziba parafii znajduje się w Michałowie, w gminie Naruszewo, powiecie płońskim, województwie mazowieckim.
Parafia powstała w 1935, wskutek rozłamu w mariawityzmie. Dotychczasową siedzibę mariawickiej parafii, kościół pod wezwaniem Świętych Apostołów Piotra i Pawła w Radzyminku, przejęli mariawici płoccy. Zwolennicy "mariawityzmu reformowanego" musieli więc zorganizować nową siedzibę – urządzili kaplicę domową w pobliskim Michałowie, wsi założonej przez mariawitów na początku XX w.
Parafia, choć niewielka pod względem liczby wiernych, obejmuje swoim zasięgiem terytorialnym trzy powiaty województwa mazowieckiego: nowodworski, płoński i pułtuski.
Parafia w Michałowie współużytkuje cmentarz w Radzyminku. Na terenie parafii znajduje się jeszcze jeden cmentarz mariawicki – we wsi Górka Powielińska (gmina Winnica, powiat pułtuski).
Od śmierci ostatniej proboszcz parafii, siostry kapłanki Janiny Marii Natanaeli Macielewskiej (1997), wszystkie nabożeństwa parafialne celebrowała miejscowa kapłanka ludowa (zm. 2016). W kaplicy w Michałowie odprawiane są niedzielne msze, nabożeństwa okresowe oraz adoracja ubłagania (20. dnia każdego miesiąca).

</doc>
<doc id="2223306" url="https://pl.wikipedia.org/wiki?curid=2223306" title="Kalkūni">
Kalkūni

Kalkūni (pol. hist. "Kałkuny") – wieś na Łotwie, w gminie Dyneburg, 3 km na południe od Dyneburga. W latach 1919-1920 przejściowo w Polsce, w powiecie brasławskim województwa wileńskiego jako stolica gminy Kałkuny, następnie w granicach Łotwy.

</doc>
<doc id="2223310" url="https://pl.wikipedia.org/wiki?curid=2223310" title="Jeździectwo na Letnich Igrzyskach Olimpijskich 1928">
Jeździectwo na Letnich Igrzyskach Olimpijskich 1928

Jeździectwo na Letnich Igrzyskach Olimpijskich 1928 w Amsterdamie rozgrywane było w dniach 8–12 sierpnia 1928 r. Skoki przez przeszkody odbyły się na Stadionie Olimpijskim, a pozostałe konkurencje w Hilversum. Polska wywalczyła dwa medale - srebro w drużynowym konkursie skoków i brąz w drużynowym konkursie WKKW.
Kraje uczestniczące.
W zawodach wzięło udział 113 jeźdźców z 20 krajów:

</doc>
<doc id="2223312" url="https://pl.wikipedia.org/wiki?curid=2223312" title="Live in Philly 2010">
Live in Philly 2010

 Live in Philly 2010 to pierwszy na żywo wydany album przez hard rockowy zespół Halestorm, a drugi album wydany przez nich. Album został udostępniony w dniu 21 października 2010 r., ale nie został wydany do 16 listopada 2010.

</doc>
<doc id="2223313" url="https://pl.wikipedia.org/wiki?curid=2223313" title="Anna Segal">
Anna Segal

Anna Segal (ur. 15 sierpnia 1986 w Melbourne) – australijska narciarka dowolna, specjalizująca się w slopestyle’u. W 2011 roku wywalczyła złoty medal podczas mistrzostw świata w Deer Valley. Wyprzedziła tam Kanadyjkę Kayę Turski i Keri Herman z USA. Startowała także na igrzyskach olimpijskich w Soczi w 2014 roku, gdzie zajęła czwarte miejsce. Walkę o brązowy medal przegrała z Kanadyjką Kim Lamarre. W zawodach Pucharu Świata zadebiutowała 15 lutego 2008 roku w Inawashiro, zajmując 12. miejsce w half-pipie. Tym samym już w swoim debiucie zdobyła pierwsze pucharowe punkty. Pierwszy stan na podium zawodów PŚ stanęła 12 stycznia 2013 roku Copper Mountain, zajmując trzecie miejsce w slopestyle’u. Lepsze w tych zawodach okazały się jedynie Keri Herman oraz Dara Howell z Kanady. Najlepsze wyniki w osiągnęła w sezonie 2012/2013, kiedy to zajęła 51. miejsce w klasyfikacji generalnej, a w klasyfikacji slopestyle’u była czwarta. W 2014 roku zakończyła karierę.

</doc>
<doc id="2223323" url="https://pl.wikipedia.org/wiki?curid=2223323" title="David Ferreira">
David Ferreira

David Arturo Ferreira Rico (ur. 9 sierpnia 1979 w Santa Marta) – piłkarz kolumbijski grający na pozycji ofensywnego pomocnika.
Kariera klubowa.
Karierę piłkarską Ferreira rozpoczął w klubie Expreso Rojo. W 1997 roku zadebiutował w jego barwach w drugiej lidze kolumbijskiej. W 1999 roku odszedł do Realu Cartagena, z którym wywalczył awans do pierwszej ligi. W 2000 roku odszedł do Amériki Cali. W debiutanckim sezonie wywalczył mistrzostwo Kolumbii. Z Amériką zostawał mistrzem kraju także w 2001 i 2002 roku (faza Apertura).
W 2005 roku Ferreira przeszedł z Amériki do brazylijskiego Athletico Paranaense z Kurytyby. W brazylijskiej Série A zadebiutował 3 lipca 2005 roku w przegranym 1:2 wyjazdowym meczu z Brasiliense. W 2008 roku został wypożyczony z Athletico Paranaense do Al-Shabab ze Zjednoczonych Emiratów Arabskich i z klubem tym wywalczył mistrzostwo kraju.
W 2009 roku Ferreira trafił na wypożyczenie do amerykańskiego FC Dallas. W Major League Soccer swój debiut zaliczył 22 marca 2009 w przegranym 1:3 domowym meczu z Chicago Fire. W Dallas stał się podstawowym zawodnikiem i w 2010 roku został wykupiony z Athletico Paranaense. W 2010 roku wywalczył mistrzostwo Konferencji Zachodniej, a także został wybrany MVP rozgrywek Major League Soccer.
Kariera reprezentacyjna.
W reprezentacji Kolumbii Ferreira zadebiutował 31 stycznia 2001 roku w wygranym 3:2 towarzyskim meczu z Meksykiem. W 2001 wystąpił w jednym meczu z Copa América 2001, z Wenezuelą (2:0). Kolumbia wygrała wówczas ten turniej. W 2004 roku zaliczył 3 występy w Copa América 2004: z Wenezuelą (1:0), z Boliwią (1:0) i z Peru (2:2). Z kolei w 2007 roku zagrał w 3 meczach Copa América 2007: z Paragwajem (0:5) i z Argentyną (2:4) i ze Stanami Zjednoczonymi (1:0). W swojej karierze wywalczył z kadrą U-20 mistrzostwo Ameryki Południowej w 1999 roku.

</doc>
<doc id="2223325" url="https://pl.wikipedia.org/wiki?curid=2223325" title="Kaya Turski">
Kaya Turski

Kaya Turski (ur. 3 maja 1988 w Montrealu) – kanadyjska narciarka dowolna polskiego pochodzenia, specjalizująca się w slopestyle’u. W 2011 roku wywalczyła srebrny medal podczas mistrzostw świata w Park City w 2011 roku. Na rozgrywanych dwa lata później mistrzostwach świata w Voss była najlepsza, pokonując swą rodaczkę, Darę Howell i Grete Eliassen z USA. W 2014 roku wystartowała na igrzyskach olimpijskich w Soczi, gdzie po dwóch wywrotkach w kwalifikacjach uplasowała się na 19. miejscu. W zawodach Pucharu Świata zadebiutowała 4 marca 2012 roku w Mammoth Mountain wygrywając slopestyle'a. Tym samym już swoim debiucie nie tylko zdobyła pierwsze pucharowe punkty, ale od razu sięgnęła po zwycięstwo. Najlepsze wyniki osiągnęła w sezonie 2011/2012, kiedy to w klasyfikacji generalnej zajęła 45. miejsce, a w klasyfikacji slopestyle’u wywalczyła ex aequo z Linn-Ida Murud Małą Kryształową Kulę. Poza tym jest także czterokrotną mistrzynią Winter X-Games w slopestyle’u.

</doc>
<doc id="2223330" url="https://pl.wikipedia.org/wiki?curid=2223330" title="Mahmud Qurbanov">
Mahmud Qurbanov

Mahmud Qurbanov (ur. 10 maja 1973 w Gandży, Azerbejdżan) – azerski piłkarz występujący na pozycji pomocnika. W reprezentacji Azerbejdżanu zadebiutował w 1994 roku. W latach 1994-2008 rozegrał w niej 69 meczów, w których zdobył jedną bramkę.

</doc>
<doc id="2223335" url="https://pl.wikipedia.org/wiki?curid=2223335" title="Zamek w Białej Cerkwi">
Zamek w Białej Cerkwi

Zamek w Białej Cerkwi, zamek starostów białocerkiewskich – niezachowany średniowieczny zamek położony w Białej Cerkwi nad Rosią.
Historia.
W 1550 roku wojewoda kijowski Fryderyk Proński wybudował w tym miejscu obronny zamek mający chronić ludność przed Tatarami. Warownia została zdobyta przez Kozaków w 1591 roku. W 1596 roku obronił go przed Nalewajką kniaź Roman Różyński. W 1648 roku zajął go Bohdan Chmielnicki, ale już w 1649 roku odzyskane umocnienia w Białej Cerkwi zostały rozbudowane i wzmocnione przez Stefana Czarnieckiego, wojewodę ruskiego, hetmana polnego koronnego, który zorganizował również na nowo obronę zamku. Według legendy w tym zamku miał mieszkać również Semen Palej. Podczas wyprawy zadnieprzańskiej, w dniu 23 października 1663 roku na zamku w Białej Cerkwi odbyła się wielka narada wojenna, w której udział wziął król Jan Kazimierz, Jan Sobieski, Stefan Czarniecki, Stanisław Rewera Potocki, hetman kozacki Paweł Tetera, Szymon Kawiecki. W końcu XVII wieku jego załogę stanowiło 2 tysiące żołnierzy. W latach 1664-1668 komendantem twierdzy był generał Jan Stachórski, który utrzymał twierdzę, mimo odcięcia dostaw zaopatrzenia i oblężeń. Do 1739 dowódcą twierdzy białocerkiewskiej był Dominik Ignacy Bekierski. Ostatni opis twierdzy pochodzi z 1765 roku i wzmiankuje, że broniło go 25 armat, dwa moździerze i cztery bastiony, a całość otaczały fosy i rzeka Roś. 
Po II rozbiorze Polski w 1793 roku zamek znalazł się na terytorium Rosji, której władczyni Katarzyna II Wielka rozkazała rozebrać fortyfikację.
Komendanci twierdzy
Architektura zamku.
Lustracja z 1612 roku podaje, że na jego terenie istniała kaplica katolicka, dwór podstarościego, stajnia, kuchnia, cekhauz na armaty, prochownia i cztery baszty w narożach. W XVII wieku warownia miała pięć drewnianych baszt a w obrębie umocnień stało trzydzieści domów. Do połowy XIX wieku widoczne było w tym miejscu jeszcze zamczysko.
Pałac w Białej Cerkwi.
Pod koniec XVIII wieku lub na początku XIX wieku Franciszek Ksawery Branicki wybudował na Górze Zamkowej pałac zimowy Branickich. Był to jedenastoosiowy, dwukondygnacyjny pałac zbudowany w stylu klasycystycznym o dość oszczędnej elewacji. Postawiono go z drewna na wysokiej podmurówce. Wnętrza urządzone były w stylu empire i zdobiło je też popiersie króla Polski Stanisława Augusta Poniatowskiego. Po lewej stronie od pałacu zbudowano piętrową trzynastoosiową oficynę z portykiem wgłębnym z ośmioma kolumnami. W pobliżu znajdował się budynek skarbca, prawa oficyna oraz brama. 
Pałac okradli i podpalili uczestnicy rewolucji 1917 roku.

</doc>
<doc id="2223336" url="https://pl.wikipedia.org/wiki?curid=2223336" title="Tomasz Patora">
Tomasz Patora

Tomasz Patora (ur. 28 kwietnia 1973 w Łodzi) − polski dziennikarz śledczy, współautor publikacji „Łowcy skór”, czyli reportażu śledczego ujawniającego nekroaferę w łódzkim pogotowiu. Autor książki "Łowcy skór. Tajemnice zbrodni w łódzkim pogotowiu" wydanej w 2023 r. przez Wydawnictwo Otwarte.
Życiorys.
W liceum redagował podziemne pismo młodzieżowe "Glizda", należał do Federacji Młodzieży Walczącej. W 1991 roku rozpoczął studia na Wydziale Prawa na Uniwersytecie Łódzkim. W 1992 roku został dziennikarzem w łódzkim oddziale "Gazety Wyborczej". W 1997 roku został kierownikiem działu miejskiego łódzkiego wydania "Gazety Wyborczej". Laureat nagrody im. Kurta Schorka Międzynarodowej Szkoły Dziennikarstwa Columbia University w Nowym Jorku. Wykładowca Akademii Humanistyczno-Ekonomicznej w Łodzi i Uniwersytetu Wrocławskiego. Od marca do października 2008 roku związany z firmą public relations 3PR. W 2009 roku został dziennikarzem śledczym programu "Uwaga!" w telewizji TVN.
Od 2013 prezes Fundacji Wspierania Rzetelnego Dziennikarstwa.

</doc>
<doc id="2223343" url="https://pl.wikipedia.org/wiki?curid=2223343" title="Keri Herman">
Keri Herman

Keri Herman (ur. 16 sierpnia 1982 w Minneapolis) – amerykańska narciarka dowolna, specjalizująca się w slopestyle’u. W 2011 roku wywalczyła brązowy medal na mistrzostwach świata w Deer Valley, gdzie wyprzedziły ją tylko Anna Segal z Australii oraz Kanadyjka Kaya Turski. W 2014 roku wystąpiła na igrzyskach olimpijskich w Soczi, gdzie zajęła 10. miejsce w swej koronnej konkurencji. Najlepsze wyniki w Pucharze Świata osiągnął w sezonie 2012/2013, kiedy to zajęła 10. miejsce w klasyfikacji generalnej, a w klasyfikacji slopestyle’u wywalczyła Małą Kryształową Kulę.

</doc>
<doc id="2223349" url="https://pl.wikipedia.org/wiki?curid=2223349" title="Crest Audio">
Crest Audio

Crest Audio Inc to amerykański producent sprzętu muzycznego założony w 1970 roku w USA. Priorytetem firmy były wzmacniacze. W 1989 roku rozpoczęto produkcję mikserów. W 1999 roku Crest Audio przejął Peavey Electronis.

</doc>
<doc id="2223352" url="https://pl.wikipedia.org/wiki?curid=2223352" title="James Donald Cameron">
James Donald Cameron

James Donald Cameron (ur. 14 maja 1833 w Middletown, Pensylwania, zm. 30 sierpnia 1918 w hrabstwie Lancaster w Pensylwanii) – amerykański polityk, sekretarz wojny w gabinecie prezydenta Ulyssesa Granta i wieloletni senator z Pensylwanii.
Jego ojciec, Simon Cameron, także był sekretarzem wojny Stanów Zjednoczonych oraz senatorem z Pensylwanii.

</doc>
<doc id="2223357" url="https://pl.wikipedia.org/wiki?curid=2223357" title="Strategia kordonowa">
Strategia kordonowa

Strategia kordonowa - rodzaj strategii wojskowej szeroko stosowanej przez armie zachodnioeuropejskie w okresie drugiej połowy XVII wieku i pierwszej połowy XVIII wieku.
W strategii kordonowej głównymi elementami były systemy obronne i manewr. Najważniejsze były twierdze, toteż głównym celem strategii było opanowanie twierdz, natomiast dążenie do zniszczenia armii przeciwnika było kwestią drugoplanową. Starano się więc unikać walnych bitew, jeśli nie było absolutnego przekonania o własnej przewadze. Skutkiem tego było zjawisko ciągłego manewrowania, marszów, kontrmarszów, których celem było wyciągnięcie przeciwnika z dogodnych pozycji. Działania wojenne były powolne i nużące, a dodatkowo spowalniał je magazynowy system zaopatrywania armii. Stąd często spotykanym manewrem było przecięcie linii zaopatrzeniowej armii przeciwnej. Odcięta od swych magazynów armia była zmuszona do zmiany położenia.
Klasycznym przykładem strategii kordonowej były działania marszałka Turenne'a nad Renem w okresie wojny Francji z koalicją toczonej w latach 1672-78.

</doc>
<doc id="2223359" url="https://pl.wikipedia.org/wiki?curid=2223359" title="Mistrzostwa Świata w Narciarstwie Dowolnym 2011 – half-pipe mężczyzn">
Mistrzostwa Świata w Narciarstwie Dowolnym 2011 – half-pipe mężczyzn

Panowie w konkurencji half-pipe, rywalizowali o medale mistrzostw świata 5 lutego w Park City w rynnie o nazwie PC Superpipe. Mistrzostwa świat z 2009 roku bronił Francuz Kevin Rolland jednak nie udała mu się ta sztuka, przegrał o zaledwie cztery dziesiąte punktu z Kanadyjczykiem Michelem Riddle. Natomiast brązowy medal wywalczył reprezentant gospodarzy Simon Dumont. Mistrzowski Half-pipe był udany dla kanady, bowiem kilkadziesiąt minut wcześniej, dwie reprezentantki kanady zdobyły medale. Złoty dla Rosalind Gronewoud oraz brązowy dla Keltie Hansen. 

</doc>
<doc id="2223368" url="https://pl.wikipedia.org/wiki?curid=2223368" title="Laura Siegemund">
Laura Siegemund

Laura Siegemund (ur. 4 marca 1988 w Filderstadt) – niemiecka tenisistka, zwyciężczyni US Open 2016 w grze mieszanej i 2020 w podwójnej.
Kariera tenisowa.
Swoją sportową karierę rozpoczęła w 2002, w wieku czternastu lat, biorąc udział w kwalifikacjach do niewielkiego turnieju rangi ITF w Makarska. W tym samym roku zagrała jeszcze w kilku podobnych turniejach, ale nigdy nie udało jej się przebrnąć przez kwalifikacje. Jedynym turniejem, w którym wystąpiła w fazie głównej, był turniej w Horb, gdzie zagrała dzięki dzikiej karcie. W 2003 roku dwukrotnie dochodziła do ćwierćfinałów gry pojedynczej, a w 2006 roku, na Majorce wygrała swój pierwszy turniej w grze singlowej, pokonując w finale Francuzkę Gracię Radovanovic. W styczniu 2011 roku wygrała swój drugi turniej w karierze, w Lutz na Florydzie. W sumie wygrała trzynaście turniejów singlowych. Ma także na swoim kocie dwadzieścia wygranych turniejów w grze deblowej rangi ITF.
W 2007 roku, dzięki dzikiej karcie, zagrała po raz pierwszy w kwalifikacjach do turnieju WTA w Stuttgarcie, ale odpadła w pierwszej rundzie. W następnym roku wystąpiła w kwalifikacjach do turnieju w Luksemburgu, gdzie wygrała swój pierwszy mecz w rozgrywkach WTA, pokonując w pierwszej rundzie Ipek Senoglu z Turcji. W 2009 roku zagrała w kwalifikacjach do wielkoszlemowego US Open, ale przegrała z Czeszką Klarą Zakopalovą w pierwszej rundzie. W 2010 roku wygrała kwalifikacje do turnieju w Bastad, pokonując po drodze takie zawodniczki jak: Justine Ozga, Natalia Ryżonkowa i Tatjana Arefiejewa. W fazie głównej turnieju uległa jednak Holenderce Arantxy Rus w pierwszej rundzie.
Pierwszy finał zawodów rangi WTA Tour w grze podwójnej osiągnęła w maju 2015 roku w Marrakeszu, gdzie razem z Maryną Zanewśką uległy wynikiem 1:6, 6:7(5) parze Tímea Babos–Kristina Mladenovic. W czerwcu w ’s-Hertogenbosch razem z Asią Muhammad pokonały w finale turnieju Jelenę Janković i Anastasiję Pawluczenkową 6:3, 7:5, natomiast pierwszy o tytuł mistrzowski w grze pojedynczej Niemka zaliczyła w lokalnym turnieju w marcu 2016 roku w Stuttgarcie, przegrywając w nim z rodaczką Angelique Kerber 4:6, 0:6.

</doc>
<doc id="2223375" url="https://pl.wikipedia.org/wiki?curid=2223375" title="Zamek w Czerkasach">
Zamek w Czerkasach

Zamek w Czerkasach (łac. "Czircassi, Czircassia castrum et capitaneatus in palatinatum Kijoviae") – średniowieczny zamek położony w Czerkasach, nad Dnieprem, niegdyś należący do starostów czerkawskich.
Historia.
Zamek umocnił Eustachy Daszkiewicz, wojewoda kijowski, który otrzymał go za wstawiennictwem księcia ostrogskiego. Celem zamku było odpieranie ataków tatarskich i wspieranie wypraw na Siewierszczyznę. Sławna jest wyprawa Daszkiewicza z 1514 roku zakończona bitwą pod Orszą. 
W dniu 22 maja 1593 roku podczas Powstania Kosińskiego zamek obległy oddziały powstańcze, jednakże szybkie przeciwuderzenie wyprowadzonej z zamku jazdy starosty Aleksandra Wiśniowieckiego rozgromiło Kozaków i doprowadziło do śmierci Kosińskiego i upadku powstania.
W 1648 roku zamek broniony był przed kozakami Chmielnickiego przez Mikołaja Potockiego, kasztelana krakowskiego i hetmana wielkiego koronnego i hetmana polnego Marcina Kalinowskiego. "W 1768 roku zamek został wzięty szturmem przez zbuntowanych chłopów i zniszczony". Po II rozbiorze Polski miasto Czerkasy zajęła Rosja i znalazło się ono w guberni kijowskiej Imperium Rosyjskiego.

</doc>
<doc id="2223376" url="https://pl.wikipedia.org/wiki?curid=2223376" title="Filip Evans">
Filip Evans

Filip Evans SJ (ur. 1645 w Monmouth (Walia), zm. 22 lipca 1679) – święty Kościoła katolickiego, męczennik, ofiara prześladowań antykatolickich.
Życiorys.
Przebywając w Europie podjął studia w kolegium angielskim w Saint-Omer. W 1665 roku został przyjęty do Towarzystwa Jezusowego. Święcenia kapłańskie przyjął w Liège. Po powrocie do kraju, który nastąpił w 1675 roku prowadził działalność apostolską na terenie Południowej Walii. W wyniku nasilenia się prześladowań, za sprawą fałszywych oskarżeń, jakoby planował zamach na króla Karola II Stuarta, sprokurowanych przez niejakiego Titusa Oatesa za wydanie Filipa Evansa wyznaczono nagrodę wysokości 200 funtów. Mimo grożącego aresztowania nie porzucił swej działalności pozostając kapelanem Christophera Turberville, w którego domu został zatrzymany. 2 grudnia 1678 został aresztowany. Uwięziony był w lochach zamku Cardiff. Początkowo przez trzy tygodnie przebywał w izolatce. Proces odwlekał się przez wiele miesięcy gdyż nie można było znaleźć osób gotowych poświadczyć kapłaństwo Filipa Evansa. Odmówiwszy złożenia przysięgi na supremację króla nad Kościołem skazany został 3 maja 1679 za zdradę na powieszenie, wybebeszenie i poćwiartowanie. Przed egzekucją gościł przyjaciół i grywał na harfie, a do współtowarzysza powiedział 22 lipca zamordowany został razem ze współwięźniem Janem Lloydem. Wchodząc na szubienicę powiedział: 
Zapamiętany został jako męczennik i kapłan znany z gorliwości i miłości oraz odwagi z jaką opiekował się katolikami.
Święty Filip Evans jest patronem kościoła "Sant Philip Evans" i szkoły "St Philip Evans R.C Primary School" w Cardiff.
Wspomnienie liturgiczne przypada w "dies natalis".
Beatyfikowany został 15 grudnia 1929 przez Piusa XI, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.

</doc>
<doc id="2223377" url="https://pl.wikipedia.org/wiki?curid=2223377" title="Promień Jowisza">
Promień Jowisza

Promień Jowisza (RJ) – pozaukładowa jednostka miary używana w astronomii do określania rozmiarów planet pozasłonecznych odpowiadająca promieniowi Jowisza. Promień Jowisza na równiku wynosi ok. 71 492 km, co odpowiada ok. 11,2 promieniom Ziemi, a zarazem 0,10045 promienia Słońca.

</doc>
<doc id="2223380" url="https://pl.wikipedia.org/wiki?curid=2223380" title="Ambasadorowie Chin w Polsce">
Ambasadorowie Chin w Polsce

Chińska Republika Ludowa posiada w Rzeczypospolitej Polskiej swojego przedstawiciela w randze ambasadora od 1950 roku. Polska była jednym z pierwszych krajów, które oficjalnie uznały rząd ChRL na arenie międzynarodowej.

</doc>
<doc id="2223383" url="https://pl.wikipedia.org/wiki?curid=2223383" title="Klein + Hummel">
Klein + Hummel

Klein + Hummel – byłe niemieckie przedsiębiorstwo produkujące sprzęt nagłaśniający. Założone zostało krótko po II wojnie światowej przez Waltera Hummela, Horsta Kleina i Heinricha Brumma w Wedemark w Niemczech.
Historia.
Walter Hummel wraz z Horstem Kleinem i Heinrichem Brummanem pracowali przed II wojną światową i podczas niej w fabryce WEGA w Stuttgarcie jako rysownicy i mechanicy. Po II wojnie światowej postanowili rozkręcić własny interes. Pierwszymi produktami ich nowej firmy były urządzenia pomiarowe dla radia i telewizji. Następnie wprowadzili do produkcji wzmacniacze foniczne. Około 1955 roku rozpoczęli produkcję systemów hi-fi, które do dziś są wysoko cenione przez użytkowników i stanowią łakomy kąsek dla kolekcjonerów. Na początku lat 60. rozpoczęto produkcję sprzętu do studiów nagraniowych, który od 1979 roku stanowi trzon oferty firmy. 1 marca 2005 roku firma Klein + Hummel została sprzedana firmie Sennheiser.

</doc>
<doc id="2223386" url="https://pl.wikipedia.org/wiki?curid=2223386" title="Bayterek">
Bayterek



</doc>
<doc id="2223389" url="https://pl.wikipedia.org/wiki?curid=2223389" title="Andrew Gross">
Andrew Gross

Andrew Gross (ur. w 1952) jest amerykańskim pisarzem, który zdobył popularność jako współautor kryminałów tworzonych wspólnie z Jamesem Pattersonem. Napisał wspólnie z nim dwie części serii Kobiecego Klubu zbrodni, a także trzy inne powieści. Po 2006 publikuje samodzielnie. Mieszka Westchester County, stan Nowy Jork, wraz z żoną, Lynn i trójką dzieci.

</doc>
<doc id="2223395" url="https://pl.wikipedia.org/wiki?curid=2223395" title="Narciarski Żleb">
Narciarski Żleb

Narciarski Żleb – górna część Żlebu pod Wysranki w polskich Tatrach Zachodnich. Opada w północno-zachodnim kierunku spod Upłaziańskiej Kopy w północno-zachodniej grani Ciemniaka, ograniczony po bokach jej dwoma grzędami. Jest to dość płytki żleb, w dolnej części nieco porośnięty kosodrzewiną, wyżej trawiasty. Jest suchy, woda płynie nim tylko po większych opadach. Dolna część żlebu znajduje się przy Równi nad Piecem. Pomiędzy Narciarskim Żlebem a Żlebem pod Wysranki znajduje się jeszcze jeden, krótki Skalnisty Żlebek z wodospadem Sikawka.
Narciarskim Żlebem prowadzą nieznakowane ścieżki, które opisuje Władysław Cywiński w swoim szczegółowym przewodniku "Tatry". Zimą do żlebu wiatry nawiewają duże ilości śniegu i tworzą się w nim bardzo duże zaspy, wskutek czego śnieg w żlebie zalega bardzo długo. Zbocza żlebu są mało strome, zimą nie grożą więc w nim lawiny. Dla narciarzy zjeżdżających z Ciemniaka żleb ten jest jedyną długo przejezdną trasą.

</doc>
<doc id="2223409" url="https://pl.wikipedia.org/wiki?curid=2223409" title="Metro Blue Line (Los Angeles)">
Metro Blue Line (Los Angeles)



</doc>
<doc id="2223416" url="https://pl.wikipedia.org/wiki?curid=2223416" title="Święty Salwator">
Święty Salwator

Zobacz też:

</doc>
<doc id="2223417" url="https://pl.wikipedia.org/wiki?curid=2223417" title="Św. Salwator">
Św. Salwator



</doc>
<doc id="2223418" url="https://pl.wikipedia.org/wiki?curid=2223418" title="Błogosławiony Salwator">
Błogosławiony Salwator

Zobacz też:

</doc>
<doc id="2223420" url="https://pl.wikipedia.org/wiki?curid=2223420" title="Bł. Salwator">
Bł. Salwator



</doc>
<doc id="2223424" url="https://pl.wikipedia.org/wiki?curid=2223424" title="Strumień Wodnika">
Strumień Wodnika

Strumień Wodnika – strumień gwiazd utworzony przez gwiazdy z nieistniejącej już galaktyki, wchłoniętej przez Drogę Mleczną. Strumień został odkryty w 2010 w ramach programu Radial Velocity Experiment (RAVE) przez naukowców z Astrophysikalisches Institut Potsdam.
Strumień położony jest w odległości pomiędzy 500 a 10 tys. parseków od Ziemi. Znaczna jego część znajduje się w gwiazdozbiorze Wodnika, od którego wywodzi się jego nazwa. W porównaniu z wcześniej znanymi strumieniami, Strumień Wodnika jest znacznie młodszy i liczy ok. 700 milionów lat, a nie miliardy lat jak wcześniej odkryte strumienie. W odróżnieniu od nich znajduje się blisko centrum Galaktyki, a nie na jej obrzeżach.
Naukowcy odkryli Strumień analizując dane z australijskiego obserwatorium Siding Spring Observatory, zawierające informacje na temat prędkości 250 tysięcy gwiazd. Odkryto wówczas, że część z nich porusza się z prędkością ok. 150 tys. km/h w stosunku do dysku Galaktyki. Strumień został określony jako „trudny do odkrycia”.

</doc>
<doc id="2223427" url="https://pl.wikipedia.org/wiki?curid=2223427" title="Isparta (prowincja)">
Isparta (prowincja)

Isparta – prowincja położona w południowo-zachodniej Turcji. Sąsiaduje z prowincjami Afyonkarahisar, Burdur, Antalya i Konya. Zajmuje powierzchnię 8993 km², którą zamieszkuje od 420 796 osób (2009). Stolicą prowincji jest miasto Isparta.
Dystrykty.
Prowincja jest podzielona na 13 dystryktów. Centralny jest zaznaczony wytłuszczeniem.

</doc>
<doc id="2223431" url="https://pl.wikipedia.org/wiki?curid=2223431" title="Gaj oliwny">
Gaj oliwny

Gaj oliwny (hol. "Olijfboomgaard", ang. "Olive Grove") – tytuł trzech obrazów olejnych przedstawiających gaj oliwny, namalowanych przez holenderskiego artystę Vincenta van Gogha w czerwcu (I i II obraz) oraz na przełomie listopada i grudnia (III obraz) 1889 podczas jego pobytu w Saint-Rémy.
Pierwszy z obrazów znajduje się w Nelson-Atkins Museum of Art w Kansas City, drugi w Kröller-Müller Museum w Otterlo, a trzeci w Muzeum Vincenta van Gogha w Amsterdamie.
Nr kat.: F 715, JH 1759; F 585, JH 1758; F 707, JH 1857.
Historia i opis.
Cykl obrazów z drzewami oliwnymi w roli głównej powstał podczas krótkich wycieczek van Gogha poza teren szpitala psychiatrycznego w Saint-Rémy. Szczególną uwagę artysty zwróciły gaje oliwkowe.
W cyklu "Gaj oliwny" van Gogh podjął drzewo jako temat, ale w inny sposób, niż cyprysy – cała powierzchnia obrazu zdominowana została przez jeden ruch. Pracując pospiesznie artysta połączył poszczególne elementy w wyobrażenie zagajnika oliwnego, którego drzewom wiejące, porywiste mistrale nadały poskręcane formy. Ziemia, drzewa i niebo zostały oddane tym samym pociągnięciem pędzla, co połączyło je w jedną harmonijną całość. Sękate i powykrzywiane drzewa van Gogh namalował pociągnięciami krótkimi i łukowatymi, zaznaczając czarne kontury pni.
Trzy duże płaszczyzny ochry, zieleni i błękitu odznaczają się powściągliwą i łagodną tonacją. Kontrasty kolorystyczne zostały stonowane: błękitny kolor nieba powtarza się w liściach i pniach drzew, których zielone i szare odcienie powtarzają się z kolei w kolorach ziemi. Równowaga między barwami zimnymi a ciepłymi wydaje się kojąca. Tylko pnie drzew o osobliwych kształtach, oddane czarnymi konturami, wydają się wić w gwałtownych konwulsjach, co dodaje obrazowi odrobiny niepokoju.
Zachowało się ok. 15 obrazów z drzewkami oliwnymi w roli głównej z czasów pobytu van Gogha w Saint-Rémy.

</doc>
<doc id="2223436" url="https://pl.wikipedia.org/wiki?curid=2223436" title="Mistrzostwa Świata FIBT 2001">
Mistrzostwa Świata FIBT 2001

Mistrzostwa Świata FIBT 2001 odbywały się w dniu 20 lutego 2001 w Sankt Moritz, gdzie przeprowadzono męskie konkurencje bobslejowe oraz w Calgary, gdzie przeprowadzono konkurencję kobiecych dwójek bobslejowych i konkurencje skeletonowe.

</doc>
<doc id="2223439" url="https://pl.wikipedia.org/wiki?curid=2223439" title="Zamek w Owruczu">
Zamek w Owruczu

Zamek w Owruczu – historyczny, nieistniejący średniowieczny zamek położony w Owruczu (ukr. "Овруч") – na Ukrainie.
Gród zdobyty przez księcia Giedymina w roku 1320. W 1545 odbudowany przez wojewodę kijowskiego Prońskiego. Za dzierżawy Józefa Hałeckiego Owrucz nazwany był Zamkiem Wruckim. W 1678 roku położony był na wzgórzu między dwiema drogami, otoczony wałem, ostrokołem i bagnem. Tu odbywały się sejmiki wojewódzkie i popisy rycerstwa wojewódzkiego.

</doc>
<doc id="2223443" url="https://pl.wikipedia.org/wiki?curid=2223443" title="Etmaloza">
Etmaloza

Etmaloza ("Ethmalosa fimbriata") – gatunek małej ławicowej ryby morskiej z rodziny śledziowatych (Clupeidae). Jedyny przedstawiciel rodzaju "Ethmalosa". 
Występowanie.
Epipelagiczny, zamieszkuje otwarte wody do głębokości 50 m. Występuje w wodach przybrzeżnych wschodniego Oceanu Atlantyckiego, w wodach o temperaturze nie spadającej poniżej 25 °C, od Sahary Zachodniej na północy, po północne krańce Angoli na południu. Niekiedy spotykana w rzece Gambia do 300 km od ujścia.
Wygląd.
Ciało wydłużone, bocznie spłaszczone, długości około 25 cm (maksymalnie 45 cm). Łuski koloru srebrnego lub szarego, z żółto-zielonymi zabarwieniami na pysku i grzbiecie. Płetwy koloru żółto-pomarańczowego. Oczy duże w stosunku do reszty ciała.
Pożywienie.
Głównym składnikiem diety etmalozy jest fitoplankton, głównie okrzemki i bruzdnice z rodzajów "Actinocyclus", "Ceratium", "Coscinodiscus", "Cribostomum", "Globigerina", "Helicostomella", "Leptocylindrus", "Merismopedia", "Navicula", "Peridinium", "Pleurosigma", "Prorocentrum", "Thalassionema", "Thalassiosira", "Thalassiothrix". Niekiedy wzbogaca dietę zooplanktonem w postaci małych widłonogów.
Rozmnażanie.
Etmaloza rozmnaża się w morzu, w szerokich ujściach rzek lub w samych rzekach w wodzie o zasoleniu 3,5–38 ppt. Ikra drobna owalna, koloru jasnożółtego.

</doc>
<doc id="2223455" url="https://pl.wikipedia.org/wiki?curid=2223455" title="Enrico Barone">
Enrico Barone

Enrico Barone (ur. 22 grudnia 1859 w Neapolu, zm. 14 maja 1924 w Rzymie) – włoski ekonomista. Przedstawiciel lozańskiej szkoły w ekonomii. Autor pracy "Zasady ekonomii politycznej".

</doc>
<doc id="2223456" url="https://pl.wikipedia.org/wiki?curid=2223456" title="Schkoelen">
Schkoelen



</doc>
<doc id="2223457" url="https://pl.wikipedia.org/wiki?curid=2223457" title="Błogosławiona Sancja">
Błogosławiona Sancja



</doc>
<doc id="2223458" url="https://pl.wikipedia.org/wiki?curid=2223458" title="Bł. Sancja">
Bł. Sancja



</doc>
<doc id="2223462" url="https://pl.wikipedia.org/wiki?curid=2223462" title="Fryderyk Proński">
Fryderyk Proński

Symeon (Semen) Fryderyk Hlebowicz Proński (zm. 1555 w Wilnie) – książę, starosta bracławski i winnicki, od 1544 wojewoda kijowski, syn Hleba Prońskiego. 
Do przejścia z prawosławia na katolicyzm (1554) nosił imię Semen, po konwersji przyjął imię Fryderyk. 
Symeon Fryderyk Proński, ożenił się z Fedorą Bohowityn, córką Bohusza Fedora Bohowityna. Był pochowany w kościele św. Franciszka i św. Bernardyna w Wilnie. Jego syn Aleksander Frydrychowicz Proński był kasztelanem trockim w latach 1591-95.

</doc>
<doc id="2223464" url="https://pl.wikipedia.org/wiki?curid=2223464" title="Russian Sky Airlines">
Russian Sky Airlines

Russian Sky Airlines – rosyjska linia lotnicza z siedzibą w Moskwie. Linie obsługiwały połączenia transportowe rejsowe i czarterowe do Europy, na Bliski Wschód oraz na Daleki wschód. Linie przewoziły również VIP-ów.
Głównym portem jest Port lotniczy Domodiedowo w Moskwie.
Historia.
Linie powstały 27 listopada 1995 jako East Line Air. W dniu 8 lutego 1996 linie otrzymały certyfikat nr 61 przyznany przez władze lotnictwa cywilnego w Rosji. Certyfikat ten dał prawo do obsługi wszystkich cywilnych samolotów produkcji rosyjskiej. Od 3 stycznia 1996 linie stały się członkiem IATA. W 1997 przewoźnik zmienił nazwę na East Line. 21 grudnia 2004 zmieniono nazwę tej linii na Russian Sky Airlines.
W 2005 linie zostały przejęte przez VIM Airlines.
Flota.
Stan floty na 2005:

</doc>
<doc id="2223475" url="https://pl.wikipedia.org/wiki?curid=2223475" title="Ernst Kohlschütter">
Ernst Kohlschütter

Ernst Otto Heinrich Kohlschütter (ur. 26 grudnia 1837 w Dreźnie, zm. 7 września 1905 w Bad Salzschlirf) – niemiecki lekarz.
Syn lekarza Ottona Kohlschüttera (1807–1853) i jego żony Henriette z domu Heydenreich. Początkowo uczył się w domu, od 1850 uczęszczał do Sächsisches Landesgymnasium Sankt Afra w Miśni. Od 1865 studiował medycynę na Uniwersytecie w Lipsku. W 1862 otrzymał tytuł doktora medycyny, po przedstawieniu dysertacji doktorskiej dotyczącej głębokości snu. Następnie asystent w klinice w Lipsku u Theodora Webera. Na Uniwersytecie w Halle habilitował się i został Privatdozentem balneologii. Wykładał propedeutykę medycyny.
Brał udział jako ochotnik w wojnie francusko-pruskiej. W 1875 został profesorem nadzwyczajnym w Halle.
Ponieważ Kohlschütter krytykował prace Kocha nad tuberkuliną, Ministerstwo Kultury i Oświaty uniemożliwiło mu dalszą karierę akademicką. Ostatecznie w 1890 zrzekł się katedry, ale wciąż wykładał na uczelni. Poza praktyką lekarską, poświęcał się wielu sprawom społecznym i politycznym. W 1892 mianowany radnym ("Gemeinderat").
Był trzykrotnie żonaty, ostatnio z Helene Spielberg (1842-1898), córką adwokata Wilhelma Spielberga. Para miała pięcioro dzieci, w tym przyszłego astronoma Arnolda Kohlschüttera. Z poprzednich małżeństw miał czworo dzieci,przygarnął też dwoje sierot. 
Zmarł 1905 roku na zawał serca w uzdrowisku Bad Salzschlirf.

</doc>
<doc id="2223477" url="https://pl.wikipedia.org/wiki?curid=2223477" title="Organy katedry św. Piotra w Bremie">
Organy katedry św. Piotra w Bremie

Katedra św. Piotra w Bremie ma obecnie 5 organów.
Organy Sauera.
10 listopada 1893 Wilhelm Sauer z Frankfurtu nad Odrą przedłożył kosztorys 3-manuałowych organów z 63 głosami. 12 stycznia następnego roku podpisana została umowa pomiędzy nim a fundatorem organów, architektem katedralnym Johannem Antonem Adami. 1 listopada 1894 instrument był gotowy. Ze starych organów Sauer zachował jedynie prospekt oraz jeden głos – 32-stopowy kontrabas. Nowy instrument miał mechaniczną wiatrownicę stożkową, (Kegellade) oraz napęd pneumatyczny. 2 grudnia 1894, na inaugurację organów, organista katedralny Eduard Nößler wykonał Opus 951 Wilhelma Sauera. W 1905 powiększono organy o czwarty manuał a ilość głosów wzrosła do 70. W związku z tym nowy, 4-manuałowy stół gry ustawiono pośrodku empory.
W latach 1925–1926 pod wpływem idei przełomowego w budownictwie organowym ruchu Orgelbewegung dokonano zmian w dyspozycji organów. W 1939 z okazji 26. Festiwalu Bachowskiego dokonano kolejnej, dużej przebudowy organów. Ilość głosów wzrosła do 98. Dawny zestaw piszczałek został zachowany, jednak usunięto głosy smyczkowe. Dodatkowy zestaw głosów zamontowano w wiatrownicy z bocznymi zaworami (Taschenlade).
Po uszkodzeniach w czasie drugiej wojny światowej instrument w 1958 przeszedł zmiany. Otrzymał elektryczną trakturę gry, zmieniono po raz kolejny jego dyspozycję, usunięto stylowy, neogotycki prospekt organowy i zbudowano prospekt nowoczesny, bezstylowy. Część piszczałek została zasłonięta fasadą z boazerii. W latach 80. idea modernizacji organów wypłynęła po raz kolejny, ale konkretne formy przybrała dopiero w 1993, kiedy postanowiono, iż w wyniku rekonstrukcji, restauracji i poszerzenia należy przywrócić organom ich dawną, oryginalną dyspozycję a poszerzenie głosów ma być utrzymane w duchu planów Sauera. Postanowiono zachować niektóre rejestry z lat 20. i 30. Zadanie to otrzymała firma Christian Scheffler z Frankfurtu nad Odrą. Prace zostały ukończone jesienią 1996. W efekcie ilość głosów wzrosła z 98 do 100; dodano glockenspiel i transmisję pedału. Ostatecznie organom przywrócono ich wygląd i funkcję jak za czasów Sauera: wszystkie piszczałki są umieszczone w wiatrownicy z bocznymi zaworami, przełączenie z traktury elektrycznej na pneumatyczną jest dokonywane za pomocą pneumatycznego tłumika. Przy budowie nowego, elektrycznego stołu gry zmieniono kształt i funkcję stołu Sauera. Zrekonstruowano też oryginalny, gotycki prospekt organowy.
Organy mają następującą dyspozycję (symbole w nawiasach oznaczają: głos istniejący (I), głos zrekonstruowany (Z), (czZ = głos częściowo zrekonstruowany)::
Organy mają dodatkowe mechanizmy, pozwalające na bardziej dowolne konfigurowanie sprzężeń między poszczególnymi klawiaturami i głosami. Mechanizmami tymi są tzw. połączenia (kopulacje) międzyklawiaturowe.
Elektryczny, ruchomy stół gry ma wspomaganie.
Organy mają trzy stałe kombinacje, walec crescendo i szereg innych mechanizmów wspomagających.
Organy bachowskie.
Wraz z przebudową organów Sauera w 1939 katedra otrzymała dodatkowo 3-manuałowe organy mające 35 głosów, wyposażone w wiatrownicę zasuwową (Schleifladen) i mechaniczną trakturę gry, przeznaczone do interpretacji muzyki barokowej. Ponieważ w 1939 odbył się kolejny, 26. Festiwal Bachowski, organy nazwano na cześć kompozytora bachowskimi. Prospekt organów był utrzymany w stylu neobarokowym.
Instrument został ustawiony przy wschodniej ścianie północnego ramienia transeptu. Organy zostały przebudowane w latach 1965–1966 przez holenderską firmę Gebr. van Vulpen B.V. z Utrechtu. Inauguracyjny koncert po zakończeniu przebudowy wykonała 20 lutego 1966 Käte van Tricht.
Od tamtego czasu instrument nie przechodził żadnych zmian.
Organy mają następującą dyspozycję::
Połączenia: 2 połączenia manuałowe: Rugwerk-Hoofdwerk, Borstwerk-Hoofdwerk) oraz 3 połączenia pedałowe.
Organy Silbermanna.
W 1939 parafia katedralna nabyła w Dreźnie historyczne organy Silbermanna. Organy te zostały pierwotnie zbudowane między 1734 a 1748 dla kościoła w Etzdorf. Budowniczym był najwybitniejszy saksoński organmistrz epoki baroku, Gottfried Silbermann 1-manuałowe organy miały 8 głosów a w 1796 otrzymały pedał. Od 1865 instrument znajdował się w kościele w Wallroda. W 1902 drezdeński organmistrz Eduard Berger zbudował dla kościoła w Wallroda nowe organy, a znajdujące się tam organy Silbermanna przyjął w ramach zapłaty. Usunął z nich jednak trzy glosy (Rohrflöte 8´, Rohrflöte 4´ i Octava 2´) i wbudował je w nowe organy; organy Silbermanna miały więc odtąd tylko pięć głosów. W takim stanie trafiły one w 1919 w prywatne ręce, w których znajdowały się do 1939, kiedy to odkryli je w Dreźnie bremeński kantor Richard Liesche i organistka Käte van Tricht, kupili i przewieźli do Bremy. Tam organy zostały wstawione do krypty zachodniej. Pierwszej rekonstrukcji organów podjęła się firma Wihelma Sauera. Jak to było w zwyczaju, naprawiono piszczałki i zmieniono dyspozycję poprzez dodanie nowych piszczałek według zasad Sauera.
W czasie II wojny światowej organy przeniesiono do krypty wschodniej, gdzie stały aż do ich restauracji w 1994. Remont organów, dość powierzchowny, parafia przeprowadziła jeszcze w 1953 i 1962. W 1993 zakład organmistrzowski Kristiana Wegscheidera z Drezna podjął się kompleksowej restauracji i rekonstrukcji organów Silbermanna. Nawiązano w tym celu kontakt ze wspólnotą parafialną w Wallroda, gdzie organy wcześniej się znajdowały, żeby zabrać znajdujące się tam 3 głosy organowe i piszczałki do Bemy. Rozmowy zakończyły się powodzeniem i parafia katedralna nabyła trzy brakujące głosy. Obecnie ok. 75% oryginalnych piszczałek z czasów Silbermanna znajduje się w obecnych organach: Rohrflöte – 36 piszczałek jest oryginalnych, Principal – na 49 piszczałek 43 są oryginalne, Flöte – 48 piszczałek oryginalnych, Nasat – na 25 piszczałek 22 są oryginalne, Octave – 48 piszczałek oryginalnych, Sesquialtera – na 25 piszczałek 4 są oryginalne, Quinte – na 48 piszczałek 28 jest oryginalnych, Sifflöte – na 48 piszczałek – 24 są oryginalne. Podczas gruntownej restauracji Wegscheider usunął dodany pedał i z powrotem nadal piszczałkom wysokość tonów i intonację w duchu Silbermanna.
W lipcu 1994 instrument został ponownie ustawiony w krypcie zachodniej i zaintonowany. Jest on dziś jednym z 32 istniejących organów Silbermanna.
Organy mają następującą dyspozycję:
Organy Klopa.
W kwietniu 2001 katedra otrzymała niewielkie organy zbudowane w 1991 w holenderskim zakładzie organmistrzowskim Gerrita Klopa w Garderen.
Organy stanowią prywatne użyczenie ofiarodawcy z Kolonii i znajdują się w krypcie wschodniej pod prezbiterium. Zbudowane w stylu włoskiego renesansu jako „organo di legno“ („organy drewniane“) zawierają wyłącznie drewniane piszczałki. Mają strój renesansowy, charakteryzujący się łagodnym, kameralnym brzmieniem.
Organy są wykorzystywane zarówno tak w celach liturgicznych jak i koncertowych.
Organy Klopa stanowią udane dopełnienie architektury krypty, pełnej historycznych wspomnień i promieniującej duchowością; ich forma koresponduje z jej stylizowanym na styl romański surowym wystrojem.
Podobnie jak w wielu kościołach romańskich organy zostały ustawione w pozycji bocznej na lewo od ołtarza. W ten sposób symbolizują związek teologii z muzyką kościelną.
Organy mają następującą dyspozycję:
Organy Wegscheidera.
Najnowsze organy w katedrze to 1-manuałowy instrument z pedałem zbudowany w 2002 przez Kristiana Wegscheidera w jego drezdeńskim zakładzie Orgelwerkstatt Wegscheider, stojący w prezbiterium na lewo od ołtarza i służący do muzycznej oprawy ślubów, uroczystości Wieczerzy Pańskiej oraz innych ceremonii. Użycie do tych samych celów głównych organów Sauera znajdujących się na emporze zachodniej nie jest praktyczne, ponieważ są one oddalone ok. 100 m od prezbiterium, natomiast słyszalność organów bachowskich z nawy północnej jest w prezbiterium słaba. Zbudowanie organów było możliwe dzięki fundacji Ingeborg Jacobs, wdowy po bremeńskim handlarzu kawą, Waltherze C. Jacobsie.
Organy zainaugurowano w lutym 2002. Nowoczesny pełno- i ostrołukowy prospekt organowy udanie koresponduje z podobnymi łukami romańskiego prezbiterium Piszczałki skrajne ustawione są w prospekcie bocznie i pod kątem, przez co nadają mu smukłości i głębi. Od strony brzmieniowej organy nawiązują do osiągnięć saksońskiej sztuki organmistrzowskiej XVIII i XIX w. a zwłaszcza do dziedzictwa szkoły Gottfrieda Silbermanna. Organy mają strój muzyczny równomiernie temperowany i odznaczają się intensywnym, ciepłym brzmieniem poszczególnych głosów. Głosy gamby i fletu nadają się do akompaniamentu dla solistów i poszerzają stylistyczne możliwości wykonawcze o muzykę romantyczną.
Jako organiści katedralni grali na organach m.in. Käte van Tricht (1933–1974), Richard Liesche (1930–1957), Hans Heintze (1957–1975) i Zsigmond Szathmáry (1976–1978). Od 1979 funkcję organisty katedralnego sprawuje Wolfgang Baumgratz.
Organy mają następującą dyspozycję:

</doc>
<doc id="2223479" url="https://pl.wikipedia.org/wiki?curid=2223479" title="Krystyna Mikołajewska">
Krystyna Mikołajewska

Krystyna Mikołajewska (ur. 6 września 1939 w Pabianicach) – polska aktorka teatralna, filmowa i telewizyjna.
Kariera.
W 1958 roku zdobyła I Nagrodę w V Ogólnopolskim Konkursie Recytatorskim. W 1964 została absolwentką Państwowej Wyższej Szkoły Teatralnej im. Ludwika Solskiego w Krakowie. Po ukończeniu studiów występowała na deskach Teatru im. Wojciecha Bogusławskiego w Kaliszu. W latach 1966–1968 grała w teatrach wrocławskich. W sezonach 1968–1972 była aktorką Starego Teatru im. Heleny Modrzejewskiej w Krakowie. W latach 80. XX wieku występowała w Teatrze Narodowym w Warszawie. Znana jest z roli Żydówki Sary w filmie „Faraon” w reżyserii Jerzego Kawalerowicza z 1965. Występowała w filmach polskich i produkcjach zagranicznych (Czechosłowacja, Jugosławia, NRD, Węgry i ZSRR). Na Festiwalu Teatralnym w Katowicach wręczono jej statuetkę dla najlepszego aktora młodego pokolenia a za rolę Dity w czechosłowackim filmie „Dita Saxova" odebrała nagrodę festiwalu filmowego w San Sebastian.

</doc>
<doc id="2223482" url="https://pl.wikipedia.org/wiki?curid=2223482" title="5 Dywizjon Artylerii Ciężkiej (1939)">
5 Dywizjon Artylerii Ciężkiej (1939)

5 Dywizjon Artylerii Ciężkiej (5 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany w 1939 przez 6 pułk artylerii ciężkiej ze Lwowa.
5 dac w kampanii wrześniowej.
5 dywizjon artylerii ciężkiej został sformowany w dniach 31 sierpnia – 4 września 1939 roku, w garnizonie Lwów, w I rzucie mobilizacji powszechnej razem z plutonem taborowym nr 5. Jednostką mobilizującą dla obu pododdziałów był 6 pułk artylerii ciężkiej.
Dywizjon był organiczną jednostką artylerii 5 Dywizji Piechoty, uzbrojoną w trzy 105 mm armaty wz. 1913 i trzy 155 mm haubice wz. 1917.
Po sformowaniu dywizjon transportem kolejowym udał się do Warszawy. Dowództwo dywizjonu, 8 września dotarło do Warszawy. 1 bateria armat z uwagi na uszkodzenie torów kolejowych w wyniku bombardowań, wyładowała się w okolicach Siedlec, 11 września znalazła się w Groszkach koło Kałuszyna i pomaszerowała w kierunku Warszawy. Maszerująca kolumna oddziałów 5. DP została zaskoczona przez niemiecki podjazd pancerno-motorowy z Dywizji Pancernej „Kempf”. 1 bateria w pełnym galopie, oderwała się od nieprzyjaciela i pomaszerowała na południe. 14 września maszerowała w kierunku na Chełm Lubelski, dalsze losy baterii nie są znane. Nieznane są losy 2 baterii haubic, prawdopodobnie na skutek nalotu niemieckiego lotnictwa lub ataku podjazdu niemieckiego utraciła działa, a żołnierze rozproszyli się. Wiadomo, że niewielkie grupy żołnierzy 2 baterii haubic dołączyły w Warszawie do dowództwa 5 dac i wzięły udział w jego odtworzeniu. 
Według Ludwika Głowackiego w dniu 8 września 1939 roku do Warszawy przybyło jedynie dowództwo dywizjonu z kpt. Grzybowskim. Do 19 września w stolicy zostały sformowane trzy baterie po cztery 100 mm haubice wz. 1914/1919, które podporządkowano dowództwu 5 dac 
Dywizjon wziął udział w obronie Warszawy w składzie odcinka Warszawa-Wschód gen. bryg. J. Zulaufa, od 19 września wspierał zgrupowanie płk. E. Żongłłowicza, aż do kapitulacji stolicy.

</doc>
<doc id="2223484" url="https://pl.wikipedia.org/wiki?curid=2223484" title="Aero Rent">
Aero Rent

Aero Rent – rosyjska linia lotnicza do przewozu VIPów. Głównym portem lotniczym jest port lotniczy Moskwa-Wnukowo.
Rozpoczęła działalności w 1996, zakończyła w listopadzie 2011.
Flota.
Stan na 2009 rok.

</doc>
<doc id="2223485" url="https://pl.wikipedia.org/wiki?curid=2223485" title="12 Dywizjon Artylerii Ciężkiej (1939)">
12 Dywizjon Artylerii Ciężkiej (1939)

12 Dywizjon Artylerii Ciężkiej (12 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany pod koniec sierpnia 1939 roku, we Lwowie, przez 6 pułk artylerii ciężkiej z przeznaczeniem dla 12 Dywizji Piechoty.
W jego skład weszły dwie trzydziaławe baterie: armat 105 mm i haubic 155 mm.
12 dac w kampanii wrześniowej.
Mobilizacja
12 dywizjon artylerii ciężkiej został sformowany przez 6 pułk artylerii ciężkiej, jako jedyny w ramach mobilizacji alarmowej w grupie "czerwonej" w czasie od A+30 do A+42, w dniach 23-26 sierpnia 1939 roku.
Działania bojowe
Z uwagi na brak transportu kolejowego 12 dac wyjechał w ślad za macierzystą 12.DP dopiero 3 września. W nocy z 5 na 6 września wyładował się w Kunowie na wschód od Skarżyska Kamiennego. Nocą 6/7 września pomaszerował celem dołączenia do 12 DP zajmującą obronę w rejonie Skarżyska. 12 dac wszedł w skład Zgrupowania płk. dypl. S. Łańcuckiego broniącego szosy Końskie-Skarżysko Kam. Wieczorem 7 września bez styczności z wojskami niemieckimi dywizjon przeszedł do lasów starachowickich i 8 września zajął stanowiska ogniowe w rejonie Marcule. W trakcie przemarszu przez Skarżysko dywizjon pobrał dodatkową amunicję z fabryki amunicji. Następnie 12 dac rozpoczął dalszy marsz ku Wiśle, przez Prędocin, Rzechów. 8 września niemiecki 9 pułk kawalerii zmot. 3 Dywizji Lekkiej około 16:00, dążył do okrążenia Iłży od południa. Skoncentrowany ogień artylerii w tym 12 dac zmusił Niemców do wycofania się. Ok. godz.18:00 Niemcy powtórnie nacierali na Iłżę, a 12 DP na Kotlarkę. Polska 3 Dywizja Piechoty Leg. zatrzymała Niemców, a piechota 12 DP wsparta skutecznie ogniem artylerii 12 pułku artylerii lekkiej i 12 dac zdobyła Kotlarkę w nim dużo sprzętu, szczególnie motorowego.
Nocą 8/9 września 12 dac maszerował z południową kolumną 12 DP przez Kotlarkę, Prędocin w rejon Ciecierowa. Rano 9 września, po dotarciu do dworu Borsuki, okazało się, że droga jest zamknięta przez stanowiska obronne oddziałów 3 DLek. 12 dac rozwinął stanowiska ogniowe i o godz.6.30 wsparł ogniowo natarcie kolumny północnej 12.DP na Podkońce i Kolonię Rzechów. Natarcie polskie nie powiodło się, wkrótce ponownie przystąpiono do natarcie, lecz wprowadzony niemiecki 67 batalion czołgów, rozbił czołowy batalion I/51 pułku piechoty, powodując zamieszanie, a następnie panikę w oddziałach 12 DP. Obie baterie 12 dac ogniem „na wprost” ostrzeliwały niemieckie czołgi i piechotę, osłaniając własne oddziały. W walce z czołgami dywizjon utracił większość dział i uległ częściowemu rozproszeniu. Po południu tego samego dnia w lasach starachowickich, w rejonie Piotrowego Pola, zebrała się część dywizjonu z dwoma działami. Na rozkaz dowódcy dywizji rozwiązano dywizjon, zniszczono działa i sprzęt. Żołnierze dywizjonu małymi grupkami starali się dostać za Wisłę, udało się to nielicznym. Mjr Szmendziak-Szymański dotarł do Lwowa, tam na wiadomość o kapitulacji miasta przed sowietami popełnił samobójstwo.

</doc>
<doc id="2223486" url="https://pl.wikipedia.org/wiki?curid=2223486" title="Upłaziański Żleb">
Upłaziański Żleb

Upłaziański Żleb – żleb w orograficznie prawych zboczach Doliny Kościeliskiej w Tatrach Zachodnich. Ma wylot przy górnym końcu polany Stare Kościeliska. Jest to kręty żleb wcinający się w południowo-zachodnie stoki Adamicy. Ma dwie, orograficznie lewe i krótkie odnogi schodzące z szerokiej grzędy oddzielającej Upłaziański Żleb od Żlebu pod Wysranki. Jest całkowicie zalesiony i prowadzi nim (z Doliny Kościeliskiej do połączenia z czerwonym znakowanym szlakiem na Czerwone Wierchy) nieznakowana ścieżka opisana w szczegółowym przewodniku "Tatry" Władysława Cywińskiego. Dolną częścią żlebu biegnie znakowany szlak turystyczny do udostępnionej turystycznie Jaskini Mroźnej.

</doc>
<doc id="2223487" url="https://pl.wikipedia.org/wiki?curid=2223487" title="Centrum mediacji Sądu Polubownego przy Komisji Nadzoru Finansowego">
Centrum mediacji Sądu Polubownego przy Komisji Nadzoru Finansowego

Centrum mediacji Sądu Polubownego przy Komisji Nadzoru Finansowego - pozwala na samodzielne przeprowadzenie mediacji bez konieczności wyrażenia zgody na władcze rozstrzygnięcie sporu przed Sądem Polubownym. Działa w ramach Sądu Polubownego przy Komisji Nadzoru Finansowego

</doc>
<doc id="2223489" url="https://pl.wikipedia.org/wiki?curid=2223489" title="Mistrzostwa Świata FIBT 2003">
Mistrzostwa Świata FIBT 2003

Mistrzostwa Świata FIBT 2003 zostały rozegrane w Lake Placid, gdzie rozegrano męskie konkurencje bobslejowe, Winterbergu gdzie odbyła się konkurencja kobiecych dwójek bobslejowych oraz w Nagano, gdzie rozegrano konkurencje skeletonowe. 

</doc>
<doc id="2223494" url="https://pl.wikipedia.org/wiki?curid=2223494" title="Al dżazira">
Al dżazira



</doc>
<doc id="2223495" url="https://pl.wikipedia.org/wiki?curid=2223495" title="Marjan Turnšek">
Marjan Turnšek

Marjan Turnšek (ur. 25 lipca 1955 w Celje) – słoweński duchowny katolicki, teolog, biskup ordynariusz murskosobocki w latach 2006-2009, a następnie arcybiskup metropolita mariborski w latach 2011-2013.
Życiorys.
Urodził się w Cejle, gdzie uczęszczał do szkoły podstawowej i szkoły średniej, którą ukończył w 1974 roku. Następnie podjął studia na Wydziale Teologicznym w Lublanie, zakończone magisterium w 1981 roku. Święcenia kapłańskie otrzymał 28 czerwca tego samego roku z rąk arcybiskupa Franca Krambergera.
Bezpośrednio po tym rozpoczął działalność duszpasterską, zostając wikariuszem w parafii św. Marcina w Velenje. W latach 1985-1990 studiował w Rzymie na Papieskim Uniwersytecie Gregoriańskim. Uzyskał tam kolejno stopnie naukowe magistra w 1987 roku, a w 1990 roku doktora nauk teologicznych.
Po powrocie do Słowenii w 1991 roku został wykładowcą na swoim macierzystym Wydziale Teologicznym w Lublanie w zakresie teologii dogmatycznej. Sprawował także funkcję rektora seminarium duchownego w Mariborze (1994-2006). Otrzymał także tytuły prałata papieskiego i kanonika kapituły katedralnej.
7 kwietnia 2006 roku został mianowany przez papieża Benedykta XVI pierwszym biskupem ordynariuszem nowo powstałej diecezji murskosobockiej. Sakry biskupiej udzielił mu abp Franc Kramberger. Uroczysty ingres i rządy w diecezji objął 25 czerwca tego samego roku. W ramach Konferencji Episkopatu Słowenii był odpowiedzialny za słoweński Caritas.
28 listopada 2009 roku został przeniesiony na stanowisko koadiutora abpa Franca Krambergera. Po jego rezygnacji objął bezpośrednie rządy w tej archidiecezji 3 lutego 2011 roku. Ponadto od 1993 roku jest członkiem Europejskiego Stowarzyszenia Teologii Katolickiej.
Po bankructwie archidiecezji Maribor i zadłużeniu archidiecezji na 800 milionów euro podał się do dymisji.
31 lipca 2013 papież Franciszek przyjął jego rezygnację z pełnionego urzędu zgodnie z kanonem 401 § 2 Kodeksu Prawa Kanonicznego.

</doc>
<doc id="2223496" url="https://pl.wikipedia.org/wiki?curid=2223496" title="Adelman">
Adelman

Adelmann, Adelman:

</doc>
<doc id="2223499" url="https://pl.wikipedia.org/wiki?curid=2223499" title="Bad Klosterlausnitz">
Bad Klosterlausnitz

Bad Klosterlausnitz – miejscowość i gmina uzdrowiskowa w Niemczech, w kraju związkowym Turyngia, w powiecie Saale-Holzland.
Gmina pełni funkcję „gminy realizującej” () dla dziewięciu gmin wiejskich: Albersdorf, Bobeck, Scheiditz, Schlöben, Schöngleina, Serba, Tautenhain, Waldeck oraz Weißenborn.
Współpraca.
Miejscowości partnerskie:

</doc>
<doc id="2223501" url="https://pl.wikipedia.org/wiki?curid=2223501" title="Dług spadkowy">
Dług spadkowy

Dług spadkowy – dług spadkodawcy, za który odpowiedzialność ponosi spadkobierca. Odpowiedzialność za długi spadkowe może być odpowiedzialnością bez ograniczenia - wtedy spadkobierca ponosi odpowiedzialność za wszystkie długi spadkowe całym swoim majątkiem - albo odpowiedzialnością ograniczoną do wysokości stanu czynnego spadku, czyli do wartości praw majątkowych wchodzących w jego skład.
Ograniczenie odpowiedzialności (do stanu czynnego spadku) jest uzależnione od złożenia oświadczenia o przyjęciu spadku "z dobrodziejstwem inwentarza", które spadkobierca może założyć w ciągu 6 miesięcy od dnia, kiedy dowiedział się o tytule powołania do spadku. Jednakże gdy spadkobiercą jest osoba niemająca pełnej zdolności do czynności prawnych albo osobą, co do której istnieje podstawa do jej całkowitego ubezwłasnowolnienia, albo osoba prawna, brak oświadczenia spadkobiercy w terminie jest jednoznaczne z przyjęciem spadku z dobrodziejstwem inwentarza. 
Do chwili przyjęcia spadku spadkobierca ponosi odpowiedzialność za długi spadkowe tylko ze spadku, to jest z majątku spadkowego, natomiast do chwili działu spadku - solidarnie z pozostałymi spadkobiercami, chyba że przyjął spadek z dobrodziejstwem inwentarza. Po dokonaniu działu spadku każdy ze spadkobierców odpowiada za długi spadkowe proporcjonalnie do wysokości swojego udziału w spadku.

</doc>
<doc id="2223503" url="https://pl.wikipedia.org/wiki?curid=2223503" title="Dejan Ilić">
Dejan Ilić

Dejan Ilić, cyr. Дејан Илић (ur. 24 marca 1976 w Leskovacu) – były serbski piłkarz, a obecnie trener przygotowania fizycznego pracujący w Valencii. Karierę zakończył w 2008 roku. Jego ostatnim klubem był AEK Larnaka.
Jako fizjoterapeuta pracował w Partizanie Belgrad i Spartaku Trnawa. Od 2013 roku kiedy to trenerem Valencii został jego rodak Miroslav Đukić Dejan został trenerem przygotowania fizycznego w hiszpańskim klubie.

</doc>
<doc id="2223504" url="https://pl.wikipedia.org/wiki?curid=2223504" title="Orenair">
Orenair

Orenair (ros. "Оренэйр", znane także jako Orenburg Airlines, ros. "Оренбургские авиалинии") – rosyjskie linie lotnicze z siedzibą w Orenburgu, głównym portem był port lotniczy Orenburg. Linie powstały z przekształcenia Orenburskiej Dywizji Lotniczej w 1992 roku. W 2016 roku Orenair zostały wchłonięte przez linie lotnicze Rossija. 
Flota.
Flota linii Orenair w dniu 18 października 2015 roku: 

</doc>
<doc id="2223505" url="https://pl.wikipedia.org/wiki?curid=2223505" title="Bobeck">
Bobeck

Bobeck – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223506" url="https://pl.wikipedia.org/wiki?curid=2223506" title="Scheiditz">
Scheiditz

Scheiditz – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223508" url="https://pl.wikipedia.org/wiki?curid=2223508" title="Responsywność">
Responsywność

Responsywność (od "response" – odpowiedź) – jeden z wyznaczników atrakcyjności interpersonalnej. Osoba jest responsywna w kontakcie z drugą osobą, jeżeli jej zachowanie i wypowiadane słowa stanowią odpowiedź na działania partnera. Osoby responsywne są na ogół bardziej lubiane. Przeciwieństwem responsywności jest indyferentność.

</doc>
<doc id="2223509" url="https://pl.wikipedia.org/wiki?curid=2223509" title="Schlöben">
Schlöben

Schlöben – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223510" url="https://pl.wikipedia.org/wiki?curid=2223510" title="Schloeben">
Schloeben



</doc>
<doc id="2223512" url="https://pl.wikipedia.org/wiki?curid=2223512" title="Dormeza">
Dormeza

Dormeza, leżajka (fr. "dormeuse" – kanapka, leżanka) – kryty powóz, rodzaj karety, służący do odbywania dalszych podróży i przystosowany do spania w czasie jazdy. Używany w XIX-wiecznej Francji.

</doc>
<doc id="2223516" url="https://pl.wikipedia.org/wiki?curid=2223516" title="Aniela Pawlikowska">
Aniela Pawlikowska

Aniela Pawlikowska z domu Wolska, ps. „Lela” (ur. 11 lipca 1901 we Lwowie, zm. 23 grudnia 1980 w Londynie) – polska malarka, portrecistka i autorka ilustracji książkowych.
Życiorys.
Urodziła się w domu o bogatych tradycjach kulturalnych i naukowych. Jej matką była Maryla Wolska, poetka, córka Wandy Monné (po mężu Młodnickiej), muzy i narzeczonej Artura Grottgera, pisarki i tłumaczki, ojcem zaś – Wacław Wolski, inżynier, wynalazca, jeden z pionierów polskiego przemysłu naftowego, autor prac z dziedziny logiki matematycznej, poliglota. Aniela była najmłodsza z pięciorga rodzeństwa; jej siostrą była poetka Beata Obertyńska.
Edukację otrzymała w domu. Jednym z jej nauczycieli był rysownik, filozof i psycholog Władysław Witwicki, uczeń ojca Maryli Wolskiej, malarza Karola Młodnickiego. Zdolności artystyczne Leli Wolskiej dostrzeżono wcześnie. Pierwszą wystawę miała w wieku lat dziewięciu. 54 jej prace plastyczne zostały wówczas przedstawione w lwowskim Towarzystwie Przyjaciół Sztuk Pięknych. Ponieważ jej domowa edukacja nie została zakończona egzaminem maturalnym, studia z historii sztuki u profesorów Jana Bołoz-Antoniewicza i Władysława Podlachy na lwowskim Uniwersytecie Jana Kazimierza podjęła jako wolny słuchacz.
9 lutego 1924 r. wyszła za mąż za Michała Pawlikowskiego, pisarza i wydawcę, i zamieszkała w jego rodzinnym majątku Medyka pod Przemyślem. Mieli razem trzy córki i syna. Wiele czasu spędzała też w zakopiańskim Domu pod Jedlami, wybudowanym przez Jana Gwalberta Pawlikowskiego, ojca Michała, według projektu Stanisława Witkiewicza. Mając intensywne wsparcie męża kontynuowała studia malarskie – także jako wolny słuchacz – w krakowskiej Akademii Sztuk Pięknych u Wojciecha Weissa i Kazimierza Sichulskiego.
W latach 30. XX w. brała udział w wielu wystawach we Lwowie, Krakowie, Warszawie i Zakopanem, a także w Lipsku, Rzyme, Florencji i Turynie. W pierwszych dniach II wojny światowej wywiozła z Medyki swoich czworo dzieci do Lwowa i zamieszkała u siostry w willi Wolskich, na tzw. "Zaświeciu". W maju 1940 r., już po pierwszej fali wywózek Polaków ze Lwowa na Syberię, udało się jej uzyskać pozwolenie na wyjazd wraz z dziećmi do Generalnego Gubernatorstwa. Znalazła przystań w Goszycach, we dworze swojej krewnej Zofii z Zawiszów Kernowej. Stamtąd w kwietniu 1942 r., dzięki staraniom męża, który w tym czasie przebywał w Rzymie, wyjechała z dziećmi do Włoch.
Tam zarabiała na utrzymanie rodziny malując portrety włoskich arystokratów i przebywających we Włoszech dyplomatów. Także w Londynie, dokąd wraz z mężem i dziećmi wyjechała pod koniec 1946 r., malowanie przez nią portretów na zamówienie było podstawą bytu rodziny. W latach 50. stała się jedną z najpopularniejszych portrecistek Wielkiej Brytanii. W 1955 r. w londyńskiej "Parsons Gallery" odbyła się jej wielka indywidualna wystawa, która stała się dużym wydarzeniem kulturalnym nie tylko wśród brytyjskiej Polonii. Pracę kontynuowała do końca życia mimo utraty wzroku w jednym oku. Od 1962 r. co roku odwiedzała Polskę na kilka miesięcy, zatrzymując się w zakopiańskiej willi Pawlikowskich, Domu „Pod Jedlami”.
Zmarła 23 grudnia 1980 w Londynie w tzw. „Antokolu”. Jej prochy zostały przekazane do pochowania w Polsce. Pochowana na Cmentarzu Zasłużonych na Pęksowym Brzyzku w Zakopanem (kw. L-I-6).
Twórczość.
Domowa edukacja mocno osadzona w tradycji, o wyraźnie zachowawczym charakterze, a także narodowo-patriotyczne przekonania męża, który był wszakże głównym promotorem jej sztuki, zaważyły na tym, że Lela Pawlikowska nie dążyła do awangardowych rozwiązań, starając się szukać w sztuce „połączenia malarskich pierwiastków z ekspresją i polskością”. Ta jej deklaracja – jak również cechy artystyczne jej twórczości – pozwalają łączyć ją ze stylem art déco.
Grafika książkowa.
Jej publicznym debiutem (nie licząc wystawy prac dziecięcych) były ilustracje i opracowanie graficzne bibliofilskiej edycji utworu Michała Pawlikowskiego "Agnieszka albo o Pannie na niedźwiedziu" (Medyka 1925). Ten będący pastiszem średniowiecznych inkunabułów – zwłaszcza znanego jej dobrze "Kodeksu Baltazara Behema" – tom zainaugurował działalność oficyny Biblioteka Medycka, która do 1939 r. wydała piętnaście tytułów, opracowanych graficznie i często ilustrowanych przez Lelę Pawlikowską. Do najważniejszych w dorobku ilustratorskim Pawlikowskiej należały dwa tomy Beaty Obertyńskiej: "Gitara i tamci" (Medyka 1926), z sześcioma stylizowanymi ilustracjami oraz "O Braciach Mroźnych. Sen kalendarzowy" (Medyka 1930). Ważne w jej dorobku były też kolorowe gwasze i czarno-białe linoryty do książki Zofii Kossak-Szczuckiej "Szaleńcy Boży" (Kraków 1929). Po wojnie Pawlikowska współpracowała z działającym w Londynie wydawnictwem Veritas, opracowując graficznie kilkanaście tytułów.
Tematyka religijna.
Tematyka religijna, zwłaszcza o charakterze maryjnym, stanowiła ważny nurt twórczości Leli Pawlikowskiej. Uwagę zwraca zwłaszcza "Bogurodzica" – teka dziesięciu kolorowanych akwarelą i złoconych linorytów, nawiązujących do ludowych drzeworytów i obrazków na szkle. Zbiór wydano nakładem Biblioteki Medyckiej w 1930 r. Cykl ten, utrzymany w stylistyce Art Déco i kontynuowany po wojnie w pojedynczych pracach, artystka tak skomentowała: „Te obrazy są treści religijnej, ale mnie chodziło o to, żeby tę treść podać po polsku, nie czerpiąc z żadnego wzoru ani stylu, chyba że ze źródeł ludowych (…) Chodziło o pokazanie świąt maryjnych poprzez polski kalendarz, tradycję, np. Siewna, Jagodna, Zielna… I także o to, by działać najprostszymi środkami malarskimi, czyli linią, a jednocześnie dać najwięcej wyrazu”.
W podobnym stylu jest także „Św. Hubert”, linoryt barwny z 1936 r., a także niektóre spośród wspomnianych ilustracji książkowych, z których większość ma charakter religijny.
Po wojnie powstało kilka ważnych prac religijnych Leli Pawlikowskiej. Można do nich zaliczyć obraz ołtarzowy w kaplicy domu zakonnego x.x. Marianów w Fawley Court w hrabstwie Buckinghamshire Anglia, „Św. Stanisław Szczepanowski Biskup Męczennik” z 1947 r., a także dwa obrazy, których los nie jest znany, a które zachowały się w reprodukcjach: „Modlitwa za dusze czyśćcowe” (1947) i „Ojciec Maksymilian Maria Kolbe” (1962). Zarówno jeszcze w kraju, jak i w okresie emigracyjnym artystka projektowała też liczne świąteczne karty pocztowe o religijnym charakterze.
Portrety i pejzaże.
Studium człowieka i natury także towarzyszyło Pawlikowskiej przez całe życie. Postaci ludzkie, rośliny i zwierzęta zapełniały jej szkicowniki, stanowiące codzienną, nieprzerwaną jej pracę warsztatową, a przy tym zapis wrażeń i fascynacji. Była znawczynią botaniki, a przy tym wrażliwym obserwatorem zjawisk. Pejzaże – głównie malowane akwarelą – początkowo odnosiły się do tradycji dziewiętnastowiecznej, później coraz wyraźniej nawiązywały do nowszych fascynacji sztuką japońską i eksperymentów kolorystycznych międzywojnia. Osobny rozdział w jej twórczości stanowią temperowe studia wnętrz – głównie pałacu w Medyce. Przed wojną powstało ich kilka, na emigracji zaś, gdy wiadomo już było, że swojego domu artystka nie zobaczy już nigdy, utrwaliła te wnętrza z pamięci, starając się ekspresję artystyczną zastąpić precyzyjnym oddaniem szczegółów.
Portrety, które na emigracji miały się stać podstawą utrzymania rodziny i także Domu „Pod Jedlami” w Zakopanem, z początku oscylowały pomiędzy stylistyką secesyjną (portret ołówkowy Marii Zawiszyny z 1923 r. czy Maryli Wolskiej z 1915 r.) a nowoczesnym traktowaniem koloru i formy we wczesnych autoportretach. Z kolei portrety męża, Michała Pawlikowskiego z lat 20. i początku 30. uderzają drapieżną wręcz ekspresyjnością. W czasie wojny i po niej Pawlikowska była zmuszona zarabiać na życie malując i szkicując portrety – na zamówienie, czy tworzone ad hoc, jako moneta obiegowa, co zdarzało się w okupowanej Polsce i potem, w trudnym początkowo okresie włoskim. Większość z nich, zwłaszcza te, dzięki którym zdobywała rosnącą popularność w kręgach arystokracji włoskiej, a potem brytyjskiej, nosi wyraźne cechy tradycyjnego malarstwa akademickiego.
Z lat emigracji, kiedy nadzieja na powrót do Polski zgasła bezpowrotnie, a z nią szansa powrotu także do swobody twórczej, zastępowanej stopniowo coraz surowszym rygorem portretowania zarobkowego, zachowały się trzy martwe natury i obraz przedstawiający róże. Są to wybitne dzieła, będące niejako pożegnaniem artystki ze sztuką, wydarte z kieratu jej codziennych malarskich obowiązków. Malowane jakby w pośpiechu, mięsistą olejną fakturą („Róże”), dysharmonicznym kolorem, groteskową lub trywialną tematyką („Pinocchio i lalka”, ok. 1943; „Kaszanka na słomie”, 1960; „Garnki”, 1970), były ostatnim zrywem jej artystycznego ducha. Wśród portretów zarobkowych w Anglii pozostała pewna relikwia w postaci pastelu dziecięcej głowy przyszłej Diany księżnej Walii.

</doc>
<doc id="2223521" url="https://pl.wikipedia.org/wiki?curid=2223521" title="Nagroda dziennikarska Parlamentu Europejskiego">
Nagroda dziennikarska Parlamentu Europejskiego

Nagroda Dziennikarska Parlamentu Europejskiego – nagroda przyznawana przez Parlament Europejski, w konkursie otwartym dla wszystkich dziennikarzy, których praca przyczynia się do lepszego zrozumienia działalności instytucji europejskich. Nagroda jest wręczana w czterech kategoriach: dla dziennikarzy prasowych, radiowych, telewizyjnych i internetowych.

</doc>
<doc id="2223522" url="https://pl.wikipedia.org/wiki?curid=2223522" title="Kabriolet (pojazd zaprzęgowy)">
Kabriolet (pojazd zaprzęgowy)

Kabriolet - rodzaj pojazdu zaprzęgowego. Pojazd ten był ciągnięty przez jednego konia, posiadał dwa koła i podwyższone siedzenie dla woźnicy.

</doc>
<doc id="2223523" url="https://pl.wikipedia.org/wiki?curid=2223523" title="Ordynariat Wojskowy Bośni i Hercegowiny">
Ordynariat Wojskowy Bośni i Hercegowiny

Ordynariat Polowy Bośni i Hercegowiny - rzymskokatolicka diecezja wojskowa ze stolicą w Sarajewie, w Bośni i Hercegowinie. Należą do niej członkowie bośniackiego wojska i policji oraz ich rodziny wyznania rzymskokatolickiego.
Ordynariat polowy erygował papież Benedykt XVI 1 lutego 2011. Pierwszym biskupem ordynariuszem został mianowany bp Tomo Vukšić.

</doc>
<doc id="2223524" url="https://pl.wikipedia.org/wiki?curid=2223524" title="Sulky">
Sulky



</doc>
<doc id="2223526" url="https://pl.wikipedia.org/wiki?curid=2223526" title="Zapiecek">
Zapiecek



</doc>
<doc id="2223529" url="https://pl.wikipedia.org/wiki?curid=2223529" title="Julius Gábriš">
Julius Gábriš

Julius Gábriš (ur. 5 grudnia 1913 w Tesárskich Mlyňanach, zm. 13 listopada 1987 w Trnawie) – słowacki duchowny katolicki, biskup, administrator apostolski archidiecezji ostrzyhomskiej znajdującej się w granicach Czechosłowacji ze stolicą w Trnawie od 1973 roku.
Życiorys.
Urodził się w 1913 roku w Tesárskich Mlyňanach. Uczęszczał do gimnazjum w Zlatych Moravcach, gdzie zdał maturę w 1933 roku. Następnie wstąpił do seminarium duchownego w Trnawie, gdzie studiował teologię, którą ostatecznie ukończył w Bratysławie. 26 czerwca 1938 roku otrzymał święcenia kapłańskie.
Pracował kolejno jako wikariusz w parafiach w: Tekovských Šarluhách, Holíczu i Stupavie. W 1941 roku został administratorem parafii w Bankách oraz jednocześnie wykładowcą w gimnazjum biskupim w Trnawie. W 1951 roku awansował na dziekana w Jablonicy, a niedługo potem został przeniesiony do dekanatu Nowe Miasto nad Wagiem.
W 1969 roku zmarł biskup Ambróz Lazík, administrator apostolski w Trnawie. Papież Paweł VI powołał na jego następcę Juliusa Gábriša, który musiał czekać cztery lata na akceptacje tej decyzji przez komunistyczne władze Czechosłowacji. 3 marca 1973 roku miała jego oficjalna konsekracja biskupia w Nitrze, której dokonał kard. Agostino Casaroli w asyście kardynałów: Františka Tomáška i Stepána Trochty. Pod koniec 1977 roku miała miejsce normalizacja stosunków między państwem a Kościołem w wyniku której podniesiono do rangi archidiecezji trnawskiej dotychczasową administraturę apostolską zarządzaną przez Gábriša, który został jej pełnoprawnym administratorem. Zmarł w 1987 roku w Trnawie.

</doc>
<doc id="2223531" url="https://pl.wikipedia.org/wiki?curid=2223531" title="Laricinian">
Laricinian

Laricinian - galaktan występujący w szczelinach między pęczkami fibryl, w pokładzie S2 ścian komórkowych cewek drewna kompresyjnego drzew iglastych (udział 2 - 4%) o dużej zdolności pęcznienia i wytwarzania przy tym dużych sił. W strukturze chemicznej nie zawierający ligniny. 

</doc>
<doc id="2223539" url="https://pl.wikipedia.org/wiki?curid=2223539" title="Tamás Märcz">
Tamás Märcz

Tamás Märcz (ur. 17 lipca 1974) - węgierski piłkarz wodny. Złoty medalista olimpijski z Sydney.
Igrzyska w 2000 były jego jedyną olimpiadą. Był także medalistą mistrzostw Europy i świata (srebro w 1998), wcześniej odnosił sukcesy w rozgrywkach juniorskich. Zdobywał tytuły mistrza Węgier, ale również Włoch.

</doc>
<doc id="2223540" url="https://pl.wikipedia.org/wiki?curid=2223540" title="Tamas Marcz">
Tamas Marcz



</doc>
<doc id="2223542" url="https://pl.wikipedia.org/wiki?curid=2223542" title="Mistrzostwa Świata w Narciarstwie Dowolnym 2011 – half-pipe kobiet">
Mistrzostwa Świata w Narciarstwie Dowolnym 2011 – half-pipe kobiet

Kobiety w konkurencji half-pipe, walczyły o medale mistrzostw świata 5 lutego w Park City w rynnie o nazwie PC Superpipe. Mistrzostwa świata nie obroniła Szwajcarka Virginie Faivre. Nową mistrzynią świata została Kanadyjka Rosalind Groenewoud. Srebrny medal wywalczyła reprezentantka gospodarzy Jennifer Hudak, która przed dwoma laty zdobyła brązowy medal, natomiast brązowy krążek powędrował również do Kanadyjki Keltie Hansen.

</doc>
<doc id="2223543" url="https://pl.wikipedia.org/wiki?curid=2223543" title="Renubala Mahanta">
Renubala Mahanta

Renubala Mahanta (ur. 1 stycznia 1991) – hinduska lekkoatletka, skoczkini w dal.
Podczas mistrzostw świata juniorów w 2010 Mahanta odpadła w eliminacjach skoku w dal uzyskując w jedynym mierzonym skoku 4,37 m (ostatnie 20. miejsce i brak awansu do finału). Kontrola antydopingowa przeprowadzona w dniu zawodów (22 lipca 2010) wykazała stosowanie przez zawodniczkę stosowanie niedozwolonych środków, w związku z czym nałożono na Hinduskę karę dwuletniej dyskwalifikacji (20 sierpnia 2010 – 19 sierpnia 2012).

</doc>
<doc id="2223544" url="https://pl.wikipedia.org/wiki?curid=2223544" title="SEAT 600">
SEAT 600

SEAT 600 – miejski samochód osobowy produkowany przez hiszpańską firmę SEAT w latach 1957–1973. Licencyjna wersja Fiata 600. Dostępny był jako 2-drzwiowy fastback. Produkowany równorzędnie z SEAT-em 500. Silniki pochodziły od Fiata 600, były to jednostki OHV R4 o pojemności 663 cm³ i mocy maksymalnej 22 KM przy 4600 obr./min, oraz 767 cm³ o mocy 29 KM przy 4800 obr./min. Samochód (w zależności od silnika) osiągał prędkość maksymalną 100 lub 110 km/h. Masa pojazdu wynosiła 580 kg. Następcą modelu został SEAT 133.
SEAT 800.
Kilka lat po rozpoczęciu produkcji postanowiono wprowadzić odmianę 4-drzwiowego fastbacka. Auto dostało dodatkowe drzwi, nadwozie zostało wydłużone.

</doc>
<doc id="2223546" url="https://pl.wikipedia.org/wiki?curid=2223546" title="Schöngleina">
Schöngleina

Schöngleina – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223548" url="https://pl.wikipedia.org/wiki?curid=2223548" title="Zoltán Kósz">
Zoltán Kósz

Zoltán Kósz (ur. 26 listopada 1967) - węgierski piłkarz wodny. Złoty medalista olimpijski z Sydney.
Występował na pozycji bramkarza. Igrzyska w 2000 były jego trzecią olimpiadą. W 1988 z reprezentacją zajął piąte miejsce, osiem lat później czwarte. W kadrze debiutował w 1986, był także medalistą mistrzostw Europy i świata (srebro w 1998). Zdobywał tytuły mistrza Węgier.

</doc>
<doc id="2223549" url="https://pl.wikipedia.org/wiki?curid=2223549" title="Schoengleina">
Schoengleina



</doc>
<doc id="2223550" url="https://pl.wikipedia.org/wiki?curid=2223550" title="Zoltan Kosz">
Zoltan Kosz



</doc>
<doc id="2223552" url="https://pl.wikipedia.org/wiki?curid=2223552" title="Albersdorf (Turyngia)">
Albersdorf (Turyngia)

Albersdorf – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223553" url="https://pl.wikipedia.org/wiki?curid=2223553" title="Tara Duncan">
Tara Duncan

Tara Duncan (ang. "Tara Duncan: The Evil Empress", 2010) – francuski serial animowany, który swoją premierę w Polsce miał 9 lutego 2011 roku na kanale ZigZap. Serial powstał na podstawie serii powieści "Tara Duncan" autorstwa Sophie Audouin-Mamikonian.
Seria została stworzona przez studio MoonScoop, odpowiedzialne między innymi za Code Lyoko.
Opis fabuły.
Tara to przywódczyni grupy Alpha, której zadaniem jest odpieranie ataków potworów.
Wersja polska.
Wersja polska: Master Film na zlecenie ZigZapa
Reżyseria:
Dialogi: Karolina Kowalska
Dźwięk: Urszula Ziarkiewicz-Kuczyńska
Montaż:
Kierownictwo produkcji: Agnieszka Kołodziejczyk
Tekst piosenki: Andrzej Brzeski 
Kierownictwo muzyczne: Piotr Gogol 
Wystąpili:
oraz
i inni
Lektor: Paweł Bukrewicz

</doc>
<doc id="2223555" url="https://pl.wikipedia.org/wiki?curid=2223555" title="Waldeck (Turyngia)">
Waldeck (Turyngia)

Waldeck – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2223556" url="https://pl.wikipedia.org/wiki?curid=2223556" title="Bulcsu Szekely">
Bulcsu Szekely



</doc>
<doc id="2223557" url="https://pl.wikipedia.org/wiki?curid=2223557" title="Bulcsú Székely">
Bulcsú Székely

Bulcsú Székely (ur. 2 czerwca 1976) – węgierski piłkarz wodny. Złoty medalista olimpijski z Sydney.
Igrzyska w 2000 były jego jedyną olimpiadą. Był także złotym medalistą mistrzostw Europy (1997 i 1999), wcześniej odnosił sukcesy w rozgrywkach juniorskich. Był mistrzem Węgier (2000).

</doc>
<doc id="2223560" url="https://pl.wikipedia.org/wiki?curid=2223560" title="Erwin Josef Ender">
Erwin Josef Ender

Erwin Josef Ender (ur. 7 września 1937 w Kamiennej w powiecie kłodzkim, zm. 19 grudnia 2022 w Rzymie) – niemiecki duchowny rzymskokatolicki, arcybiskup tytularny, dyplomata watykański w latach 1990–2007.
Życiorys.
Erwin Josef spędził dzieciństwo na ziemi kłodzkiej. Po wysiedleniu w 1945 zamieszkał z rodziną w Lüdinghausen, Nadrenia Północna-Westfalia. Po maturze rozpoczął studia filozofii i teologii katolickiej na Westfalskim Uniwersytecie Wilhelma w Münsterze, później na Papieskim Uniwersytecie Gregoriańskim w Rzymie, gdzie był alumnem Collegium Germanicum.
10 października 1965 otrzymał święcenia kapłańskie z rąk kardynała Juliusa Döpfnera i został inkardynowany do diecezji Münster. W 1972 rozpoczął przygotowanie do służby dyplomatycznej na Papieskiej Akademii Kościelnej.
15 marca 1990 został mianowany przez Jana Pawła II pro-nuncjuszem apostolskim w Sudanie oraz arcybiskupem tytularnym Germania in Numidia. Sakry biskupiej udzielił mu 5 kwietnia 1990 sam papież. Od 1992 był również delegatem Stolicy Apostolskiej w Somalii. Następnie 9 lipca 1997 został przedstawicielem Watykanu w krajach nadbałtyckich: na Litwie, Łotwie i w Estonii. Miesiąc później został również administratorem apostolskim Estonii. 19 maja 2001 został przeniesiony na urząd nuncjusza apostolskiego w Czechach. W latach 2003-2007 pełnił funkcję nuncjusza w Niemczech. 15 października 2007 zrezygnował z pełnionego urzędu, a jego następcą na tym stanowisku został arcybiskup Jean-Claude Périsset.
W 2009 papież Benedykt XVI ustanowił go członkiem Kongregacji ds. Ewangelizacji Narodów.

</doc>
<doc id="2223562" url="https://pl.wikipedia.org/wiki?curid=2223562" title="Khalid Muftah">
Khalid Muftah

Khalid Muftah (ur. 2 lipca 1992) – katarski piłkarz występujący na pozycji napastnika w drużynie Al-Wakra.
Kariera piłkarska.
Khalid Muftah jest wychowankiem klubu Al-Wakra. W pierwszej drużynie grał od roku 2008. Po dwóch latach odszedł do zespołu Lekhwiya, który także bierze udział w rozgrywkach Qatar Stars League.
Khalid Muftah w 2010 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2223563" url="https://pl.wikipedia.org/wiki?curid=2223563" title="Khaled Muftah">
Khaled Muftah



</doc>
<doc id="2223564" url="https://pl.wikipedia.org/wiki?curid=2223564" title="Eerste klasse (1927/1928)">
Eerste klasse (1927/1928)

Eerste klasse (1927/1928) był 28. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna RCS Brugeois. Nowym mistrzem Belgii został zespół Beerschot AC.

</doc>
<doc id="2223565" url="https://pl.wikipedia.org/wiki?curid=2223565" title="Tamāra Vilerte">
Tamāra Vilerte

Tamāra Vilerte (ur. 5 marca 1954 w Omsku) – łotewska szachistka, arcymistrzyni od 2008 roku.
Kariera szachowa.
W 1972 r. podzieliła III m. w mistrzostwach Związku Radzieckiego juniorek. Sukcesy w turniejach klasyfikowanych przez Międzynarodową Federację Szachową zaczęła odnosić wyjątkowo późno, na światowej liście rankingowej debiutując 1 kwietnia 2005 r., w wieku 51 lat. W maju tego roku podzieliła IV-V miejsce w finale indywidualnych mistrzostw Łotwy kobiet. Przez następne dwa lata nie startowała w turniejach, a w 2007 r. zajęła VI miejsce w rozegranych w Gmunden mistrzostwach świata seniorek (zawodniczek powyżej 50. roku życia). W 2008 r. odniosła największe sukcesy w karierze: w sierpniu zdobyła w Davos tytuł wicemistrzyni Europy seniorek, natomiast w październiku w Bad Zwischenahn – tytuł mistrzyni świata w tej kategorii wiekowej, za zdobycie którego otrzymała tytuł arcymistrzyni. W kolejnych mistrzostwach świata (Condino 2009) zajęła X miejsce.
Najwyższy ranking w dotychczasowej karierze osiągnęła 1 stycznia 2009 r., z wynikiem 2238 punktów zajmowała wówczas 6. miejsce wśród łotewskich szachistek.

</doc>
<doc id="2223566" url="https://pl.wikipedia.org/wiki?curid=2223566" title="Jewgienij Lowkin">
Jewgienij Lowkin

Jewgienij Władimirowicz Lowkin, ros. Евгений Владимирович Лёвкин; (ur. 14 października 1992) – kazachski skoczek narciarski, reprezentant Kazachstanu w skokach narciarskich. Nigdy nie zdobył punktów Pucharu Świata.
Srebrny medalista Zimowych Igrzysk Azjatyckich 2011 w konkursie drużynowym na skoczni K-125 i złoty medalista w konkursie indywidualnym na skoczni K-95. Podczas drugiego z tych konkursów ustanowił aktualny zimowy rekord skoczni Gornyj Gigant, wynoszący 102 metry.
W zawodach Letniego Grand Prix 2011 w Ałmaty zajął 26. pozycję.
Wygrał jeden z treningów przed zawodami Letniego Pucharu Kontynentalnego 2011 w Trondheim.
Podczas rozgrywanych 17 września 2011 na Wielkiej Krokwi letnich mistrzostw Polski zajął 13. miejsce, po skokach na odległość 115 m i 107 m, będąc najwyżej sklasyfikowanym zagranicznym zawodnikiem.
15 marca 2012 na Letalnicy w Planicy ustanowił swój rekord życiowy w długości skoku, uzyskując 145 metrów.
W listopadzie 2012 uległ wypadkowi samochodowemu, w którym uczestniczyli też inni reprezentanci Kazachstanu: Nikołaj Karpienko i Aleksiej Pczelincew. W jego wyniku musiał być poddany operacji. Lowkin doznał poważnych obrażeń z powodu awarii poduszki powietrznej. Przez blisko rok przebywał w szpitalu. W listopadzie 2013 roku, rok po wypadku, nadal nie mógł chodzić samodzielnie i przechodził rehabilitację. W sumie po wyjściu ze szpitala spędził ponad rok w centrum rehabilitacyjnym w Moskwie. Obecnie (wrzesień 2014 roku) porusza się na wózku inwalidzkim.

</doc>
<doc id="2223570" url="https://pl.wikipedia.org/wiki?curid=2223570" title="Mohammed Mubarak">
Mohammed Mubarak

Mohammed Mubarak (ur. 11 sierpnia 1984) – katarski piłkarz występujący na pozycji bramkarza w drużynie Qatar SC.
Kariera piłkarska.
Mohammed Mubarak od początku kariery broni w barwach klubu Qatar SC, który występuje w rozgrywkach Qatar Stars League. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2223574" url="https://pl.wikipedia.org/wiki?curid=2223574" title="Saad Al-Sheeb">
Saad Al-Sheeb

Saad Abdulla asz-Szib (, ur. 19 lutego 1990 w Dosze) – katarski piłkarz występujący na pozycji bramkarza w drużynie Al-Sadd.
Kariera piłkarska.
Asz-Szib od początku kariery broni w barwach klubu Al-Sadd, który występuje w rozgrywkach Qatar Stars League. W 2010 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2223576" url="https://pl.wikipedia.org/wiki?curid=2223576" title="Saad Al Sheeb">
Saad Al Sheeb



</doc>
<doc id="2223577" url="https://pl.wikipedia.org/wiki?curid=2223577" title="Eerste klasse (1928/1929)">
Eerste klasse (1928/1929)

Eerste klasse (1928/1929) był 29. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Beerschot AC. Nowym mistrzem Belgii został zespół Royal Antwerp.
Baraż o mistrzostwo.
Zespół Royal Antwerp został mistrzem Belgii.

</doc>
<doc id="2223580" url="https://pl.wikipedia.org/wiki?curid=2223580" title="Przemysław Dominas">
Przemysław Dominas

Przemysław Dominas (ur. w 1975 w Nowej Rudzie) – polski historyk, specjalizujący się w historii techniki, szczególnie w dziejach kolejnictwa, autor książek.
Życiorys.
Ukończył studia pedagogiczne w Instytucie Pedagogiki Uniwersytetu Wrocławskiego o specjalności edukacja regionalna. Pracę doktorską na temat: "Powstania i rozwoju kolei na Ziemi Kłodzkiej w latach 1854–1914" ukończył w Instytucie Historii Uniwersytetu Opolskiego pod kierunkiem prof. Mikołaja Iwanowa. 
Jest autorem kilkudziesięciu publikacji i kilkunastu książek o tematyce kolejowej. W głównym nurcie badań w zakresie dziejów kolejnictwa pozostaje historia techniki – technologia budowy mostów i tuneli oraz architektura kolejowych obiektów kubaturowych. Do najważniejszych problemów w badaniach wątków społecznych należą administracja kolejowa i związek kolei z ruchem turystycznym. 

</doc>
<doc id="2223582" url="https://pl.wikipedia.org/wiki?curid=2223582" title="Gabriel Gómez (panamski piłkarz)">
Gabriel Gómez (panamski piłkarz)

Gabriel „Gavilán” Gómez (ur. 29 maja 1984 w San Miguelito) – panamski piłkarz występujący na pozycji pomocnika. Zawodnik klubu San Francisco FC. Rekordzista pod względem liczby występów w reprezentacji Panamy.
Kariera klubowa.
Gómez zawodową karierę rozpoczynał w 2001 roku w kolumbijskim klubie Envigado FC z Categoría Primera A. W 2004 roku odszedł do Deportivo Pasto, również grającego w Categoría Primera A. W 2005 roku trafił do panamskiego Tauro FC, jednak w tym samym roku wrócił do Kolumbii, gdzie został graczem zespołu Deportivo Pereira (Categoría Primera A). Po spadku tego klubu do Categoría Primera B w 2005 roku, odszedł do Independiente Santa Fe z Categoría Primera A. Spędził tam rok.
Latem 2007 roku Gómez podpisał kontrakt z portugalskim CF Os Belenenses. W Primeira Liga zadebiutował 20 sierpnia 2007 roku w zremisowanym 1:1 pojedynku z Naval. 8 października 2007 roku w wygranym 4:2 spotkaniu z Boavistą strzelił pierwszego gola w Primeira Liga. W Belenenses występował przez 3 lata.
W 2010 roku Gómez odszedł do cypryjskiego Ermis Aradipu, a w styczniu 2011 roku trafił do kolumbijskiego La Equidad występującego w Categoría Primera A. Następnie grał w Indios de Ciudad Juárez, Philadelphia Union, Atlético Junior i San Francisco FC. W 2014 przeszedł do CS Herediano. W 2016 został wypożyczony do CS Cartaginés. W 2017 roku przeniósł się do Atlético Bucaramanga. W klubie spędził 3 lata.
W 2020 roku powrócił do Panamy. Aktualnie gra w San Francisco FC.
Kariera reprezentacyjna.
W reprezentacji Panamy Gómez zadebiutował 27 czerwca 2003 roku w przegranym 1:2 meczu eliminacji Złotego Pucharu CONCACAF z Salwadorem. W 2005 roku został powołany do kadry na ten Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), RPA (1:1, 5:3 w rzutach karnych), ponownie z Kolumbią (3:2) oraz Stanami Zjednoczonymi (0:0, 1:3 w rzutach karnych). Tamten turniej Panama zakończyła na 2. miejscu.
17 sierpnia 2006 roku w wygranym 2:0 towarzyskim spotkaniu z Peru strzelił pierwszego gola w drużynie narodowej. W 2007 roku ponownie wziął udział w Złotym Pucharze CONCACAF. Wystąpił na nim w 3 meczach: z Hondurasem (3:2), Kubą (2:2) i Meksykiem (0:1). Z tamtego turnieju Panama odpadła w ćwierćfinale.
W 2009 roku Gómez po raz trzeci znalazł się w drużynie na Złoty Puchar CONCACAF. Zagrał tam w spotkaniach z Gwadelupą (1:2), Meksykiem (1:1), Nikaraguą (4:0) oraz Stanami Zjednoczonymi (1:1, 1:2 po dogrywce). W meczu z Nikaraguą zdobył także bramkę. Tamten turniej Panama ponownie zakończyła na ćwierćfinale.
Wystąpił również na Złotym Pucharze CONCACAF 2011, 2013, 2015 i 2017. W 2013 zdobył srebrny medal, a w 2015 brązowy. Grał również na Copa América 2016.
Został powołany na Mistrzostwa Świata 2018. Po tym turnieju zakończył reprezentacyjną karierę. Jest rekordzistą pod względem liczby występów w reprezentacji Panamy. Ma ich na koncie 148.

</doc>
<doc id="2223583" url="https://pl.wikipedia.org/wiki?curid=2223583" title="Gabriel Enrique Gomez">
Gabriel Enrique Gomez



</doc>
<doc id="2223584" url="https://pl.wikipedia.org/wiki?curid=2223584" title="Aaron Jeffery">
Aaron Jeffery

Aaron C. Jeffery (ur. 25 sierpnia 1970 w Auckland) – australijski aktor pochodzenia nowozelandzkiego.
Życiorys.
Wczesne lata.
Urodził się w Howick, na przedmieściach Auckland w Nowej Zelandii. W wieku 17 lat wyprowadził się do Australii. W 1993 ukończył National Institute of Dramatic Art (NIDA) w Kensington.
Kariera.
Pierwszym profesjonalnym występem Aarona był program dla dzieci dla telewizji ABS "Wyspa przygód" ("Ship to Shore"). Zagrał potem w serialach, m.in. "Szczury wodne" ("Water Rats", 1996–1998) oraz w takich produkcjach jak "Dziwna planeta" ("Strange Planet", 1999) u boku Naomi Watts.
Na około dwa lata zrezygnował ze swojej aktorskiej kariery, twierdząc, iż wypalił się w tym zawodzie. Zaczął studiować technologię. Jednak w 2001 roku dołączył do obsady serialu "Córki McLeoda" ("McLeod's Daughters", 2001–2008), gdzie odtwarzał rolę Alexa Ryana. Postać ta przyniosła mu prawdziwą popularność, a zarówno w 2004, jak i w 2007 Jeffery otrzymał Silver Logie dla najbardziej wziętego aktora w serialu.
Życie prywatne.
W 2003 poślubił Melindę Medich. W sierpniu 2003 urodziła się córka Elle-Blue. W 2005 para wzięła rozwód. Spotykał się z Danielle Cormack, Petą Wilson (2007-2008) i Vanessą Gray (2008). W 2010 związał się z Zoe Naylor (ur. 1977), aktorką, którą poznał na planie serialu "Córki McLeoda". Dwa lata później urodziła się córka Sophia Jade Jeffrey (ur. 2012).

</doc>
<doc id="2223585" url="https://pl.wikipedia.org/wiki?curid=2223585" title="Polina Lutikowa">
Polina Lutikowa

Polina Lutikowa (ur. 29 maja 1989 r. w Kijowie) – ukraińska siatkarka występująca na pozycji atakującej. Przez krótki czas grała w zespole KPSK Stal Mielec.

</doc>
<doc id="2223587" url="https://pl.wikipedia.org/wiki?curid=2223587" title="Eerste klasse (1929/1930)">
Eerste klasse (1929/1930)

Eerste klasse (1929/1930) był 30. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna Royal Antwerp. Nowym mistrzem Belgii został zespół RCS Brugeois.

</doc>
<doc id="2223588" url="https://pl.wikipedia.org/wiki?curid=2223588" title="Ján Sokol">
Ján Sokol

Ján Sokol (ur. 9 października 1933 w Jacovcach) – słowacki duchowny katolicki, arcybiskup metropolita trnawski w latach 1989–1995, następnie metropolia bratysławsko-trnawski w latach 1995–2008 oraz ponownie arcybiskup trnawski, ale bez uprawnień metropolity w latach 2008–2009.
Życiorys.
Urodził się w 1933 roku w Jacovach, miejscowości w powiecie topolczańskim. Uczęszczał do gimnazjum w Topolczanach, gdzie pomyślnie zdał egzamin maturalny. Następnie wstąpił do seminarium duchownego w Bratysławie, gdzie studiował teologię i filozofię. po jego ukończeniu otrzymał w 1957 roku święcenia kapłańskie. Kolejno pracował w parafiach w: Szuranach (1957–58), Lewicach (1958–60), bratysławskim Nowym Mieście (1960–66) i Szturowie (1966–68). W latach 1968–1970 pełnił obowiązki prefekta w bratysławskim seminarium, po czym objął probostwo w Sereďzie, a wraz z nim tamtejszy urząd dziekański, który sprawował do 1975 roku.
14 listopada 1987 papież Jan Paweł II mianował go administratorem apostolskim archidiecezji trnawskiej, a niespełna rok później tamtejszym biskupem pomocniczym z tytularną stolicą biskupią w "Luni". Jego konsekracja biskupia miała miejsce 12 czerwca 1988 roku w katedrze św. Jana Chrzciciela w Trnawie. Opowiadał się za kompromisowym rozwiązaniem problemów na linii państwo-Kościół.
W trakcie powolnego upadku reżimu komunistycznego w Czechosłowacji został mianowany 26 czerwca 1989 roku pełnoprawnym arcybiskupem metropolitą trnawskim. W latach 1989–2000 piastował funkcję wiceprzewodniczącego Słowackiej Konferencji Biskupów. 31 maja 1995 roku, po zmianach w strukturze Kościoła katolickiego na Słowacji i przekształceniu archidiecezji trnawskiej w archidiecezję bratysławsko-trnawską, został jej zwierzchnikiem. W 2008 roku po podziale tego arcybiskupstwa na dwie osobne archidiecezje przez papieża Benedykta XVI, został arcybiskupem trnawskim. Jednak już nie posiadał tytuł metropolity. Mimo to dzięki specjalnemu przywilejowi papieskiemu mógł nadal nosić paliusz. Z funkcji tej zrezygnował po osiągnięciu wieku emerytalnego 18 kwietnia 2009 roku.
Krytyka.
Nazwisko Jána Sokola figuruje na liście osób współpracujących z czechosłowacką służbą bezpieczeństwa w latach reżimu komunistycznego, która znajduje się w tamtejszym Instytucie Pamięci Narodowej. Poza tym arcybiskup jest krytykowany za chwalenie postawy księdza (skazanego i powieszonego za zbrodnie wojenne) Józefa Tiso, prezydenta I Republiki Słowackiej istniejącej w czasie II wojny światowej i współpracującej z III Rzeszą.

</doc>
<doc id="2223589" url="https://pl.wikipedia.org/wiki?curid=2223589" title="Aide royale">
Aide royale

Aide royale (fr.) – rodzaj podatków pośrednich we Francji ancien régime’u pobierany z góry od dóbr, artykułów żywnościowych, środków transportu itp.
Aide royale nałożono po raz pierwszy w 1360 r. z inicjatywy Stanów Generalnych, by opłacić okup za króla Jana Dobrego uwięzionego przez Anglików od czasu bitwy pod Poitiers. 
W późniejszym okresie aides pobierano w okręgach generalnych Alençon, Amiens, Bourges, Caen, Châlons, La Rochelle, Lyon, Moulins, Orlean, Paryż, Poitiers, Rouen i Soissons, a także w kilku elekcjach Górnej Burgundii.
Każdy rodzaj aide dzierżawiono dorocznie. W 1663 r. dzierżawa stała się zbiorcza i została ujęta w ramy Ferme générale. W 1780 r. Jacques Necker, pragnąc przypodobać się opinii publicznej, powierzył pobór aides Régie Générale. W 1788 r. ogólny dochód z aides wynosił około 50 milionów liwrów. Podczas rewolucji francuskiej wszystkie aides zostały zniesione. 
Pozwy związane z poborem aides rozpatrywał Cour des Aides.

</doc>
<doc id="2223593" url="https://pl.wikipedia.org/wiki?curid=2223593" title="Nordisk Polska">
Nordisk Polska

Nordisk Polska – operator telekomunikacyjny, którego wyłącznym właścicielem jest firma Polkomtel Sp. z o.o., jeden z największych operatorów telefonii komórkowej w Polsce.
Informacje ogólne.
Operator telekomunikacyjny, wykorzystujący technologię CDMA, która jest alternatywą dla powszechnie stosowanej w Polsce i Europie technologii GSM.
Historia.
10 maja 2006 r. Polskie Sieci Dyspozytorskie Sp. z o.o. (obecnie Nordisk Polska Sp. z o.o.) zostają zwycięzcą przetargu na rezerwację częstotliwości dla cyfrowej sieci ruchomej typu dyspozytorskiego na obszarze całego kraju w zakresie częstotliwości 410 – 430 MHz. W przetargu firma pokonuje dwóch innych kandydatów, którym UKE zarzuca błędy w złożonych wnioskach. Nowy operator za rezerwację częstotliwości zapłacił 16,1 mln zł. Wygrany przetarg uprawnia firmę do wykorzystywania zarezerwowanej częstotliwości do dnia 31 grudnia 2020 r.
W 2009 roku Polkomtel nabył 100% udziałów w spółce Nordisk za 11,795 mln złotych.
Oferowane usługi.
Telefon-CDMAfon:
jest usługą telefoniczną stacjonarną, w której sam telefon może być przenośny w granicach strefy numeracyjnej,
wielofunkcyjny aparat telefoniczny, przenośny w granicach sfery numeracyjnej,
do instalacji i używania usługi niepotrzebne są żadne gniazdka, przyłącza, kable w budynku, wizyta montera. Transmisja głosu odbywa się bezprzewodowo.
Internet-CDMAil@:
jest usługą szerokopasmowej, mobilnej transmisji danych,
charakteryzuje się dużą stabilnością połączenia, wysoką jakością, większą pojemnością systemu, zasięgiem w miejscach gdzie nie dociera inny mobilny Internet,
umożliwia transmisję danych do abonenta na poziomie do 3,1 Mbps oraz korzystanie z limitu transferu do 8,5 GB
gwarantuje bezpieczeństwo połączenia
ma przenośny, kieszonkowy modem, który można podłączać do dowolnego komputera, nie wymaga specjalnych przyłączy, gniazdek lub kabla w budynku, wizyty montera – można go używać wszędzie tam, gdzie jest sieć.
działa na zasadzie bezprzewodowej, szerokopasmowej transmisji danych.
Trunking-CDMA (GoTa)

</doc>
<doc id="2223595" url="https://pl.wikipedia.org/wiki?curid=2223595" title="Eerste klasse (1930/1931)">
Eerste klasse (1930/1931)

Eerste klasse (1930/1931) był 31. edycją najwyższej piłkarskiej klasy rozgrywkowej w Belgii. W rozgrywkach brało udział 14 zespołów. Tytułu nie obroniła drużyna RCS Brugeois. Nowym mistrzem Belgii został zespół Royal Antwerp.

</doc>
<doc id="2223596" url="https://pl.wikipedia.org/wiki?curid=2223596" title="Gregor Maria Hanke">
Gregor Maria Hanke

Gregor Maria Franz Hanke OSB (ur. 2 lipca 1954 w Elbersroth w Powiecie Ansbach jako "Franz Maria Hanke") – niemiecki duchowny katolicki, biskup Eichstätt od 2006.
Życiorys.
W 1981 wstąpił do Zakonie Świętego Benedykta, przyjmując imię Gregor, zaś w 1985 złożył śluby wieczyste. Święcenia kapłańskie otrzymał 10 września 1983 z rąk biskupa Aloisa Bremsa. Studiował w rodzinnym kraju oraz na Papieskim Instytucie Wschodnim w Rzymie. W 1993 został opatem w Plankstetten.
14 października 2006 Benedykt XVI mianował go biskupem odynariuszem diecezji Eichstätt. Sakry biskupiej udzielił mu abp Ludwig Schick.

</doc>
<doc id="2223597" url="https://pl.wikipedia.org/wiki?curid=2223597" title="Kresowiacy">
Kresowiacy

Kresowiacy (t. grupy kresowe) – ogólne określenie zespołu grup etnograficznych ludności polskiej, powstałych w wyniku kolonizacji polskiej na terenach wschodnich, gdzie zaznaczyło się głównie osadnictwo Mazowszan, a w mniejszym stopniu Małopolan.
Grupy kresowe nie są związane wspólnym pochodzeniem i wszystkie rozwijały się oddzielnie. Jednak etnografowie łączą je razem jako ludność o charakterze pogranicznym, która kształtowała się pod różnymi wpływami kulturowymi.
Janusz Kamocki wyodrębnił 4 grupy kresowe:
Do grup kresowych zalicza się także:
Dawniej do grup kresowych Jan Stanisław Bystroń zaliczał także Lubliniaków i Rzeszowiaków. Jednak Janusz Kamocki przydziela ich do gałęzi Małopolan, powołując się na nowsze badania Natanson-Leskiego wykazujące ich autochtoniczność na tych terenach.
In memoriam.
Według danych GUS w 3 miejscowościach w Polsce istnieje ulica Kresowiaków, w Raciborzu jest skwer Kresowian, a w Kadzidle znajduje się skwer Pamięci Męczeństwa Kresowian. Od 1 września 2006 r. Zespół Szkół Ponadgimnazjalnych nr 1 w Bartoszycach nosi imię "Kresowiaków".

</doc>
<doc id="2223598" url="https://pl.wikipedia.org/wiki?curid=2223598" title="Baildon">
Baildon

Baildon – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 16 km na zachód od miasta Leeds i 283 km na północny zachód od Londynu. Miejscowość liczy 15 368 mieszkańców.

</doc>
<doc id="2223602" url="https://pl.wikipedia.org/wiki?curid=2223602" title="Edward Niesobski">
Edward Niesobski

Edward Niesobski (ur. 11 września 1923, zm. 19 lipca 1944 w Poggenburg) – podporucznik czasu wojny, kurier Armii Krajowej, harcerz ostrowskiego hufca ZHP, autor jednego ze słynniejszych pamiętników okresu II wojny światowej napisanego przez nastolatka.
Życie i konspiracja.
Rozpoczął edukację szkolną we wrześniu 1929 roku w Sośniach, a po ukończeniu czwartej klasy w 1933 roku dojeżdżał do szkoły w oddalonym o 26 km Ostrowie Wielkopolskim.
W 1935 roku przeprowadził się z rodziną do Ostrowa, gdzie w czerwcu ukończył szkołę powszechną im. Ewarysta Estkowskiego. Po jej ukończeniu rozpoczął naukę w I Państwowym Liceum i Gimnazjum im. I Marszałka Polski Józefa Piłsudskiego w Ostrowie. Tu – mając za sobą prawie dwuletni staż w działającej przy szkole Estkowskiego drużynie – wstąpił do 5 Ostrowskiej Drużyny Harcerzy im. Tomasza Zana, przy ostrowskim gimnazjum.
W październiku 1939 r. w konspiracyjnych warunkach kontynuował pracę swojego zastępu harcerskiego, w grudniu został drużynowym. Dokształcał się na kompletach, uczył młodszych chłopców, pełnił różne funkcje harcerskie, wydawał komunikaty radiowe, w późniejszym czasie ukazujące się pod tytułem „Zew”.
Aresztowany na stacji Łódź Widzew 18 XI 1941 r. za próbę nielegalnego przekroczenia granicy Generalnego Gubernatorstwa. Najpierw przebywał w areszcie policji kryminalnej w Łodzi, przy obecnej ul. J. Kilińskiego 152. Skazany na rok więzienia. Od ok. 5 XII 1941 do 21 V 1942 r. przebywał w więzieniu na Radogoszczu, następnie wywieziony do więzienia karnego w Sieradzu (Strafanstalt, Schieratz) i stąd zwolniony 29 listopada 1942 roku.
Podczas pobytu w więzieniu radogoskim prowadził zapiski, które szczęśliwie udało mu się wynieść. Dziś stanowią istotne źródło informacji do dziejów tego więzienia w tym okresie. Niestety nie wiadomo, gdzie aktualnie znajduje się ich oryginał (również cały jego „Dziennik”), być może zaginął bezpowrotnie.
Podczas pobytu w więzieniu radogoskim, prawdopodobnie ze względu na wiek i wykształcenie, został najpierw sekretarzem (pisarzem) sali nr IV, a następnie jej komendantem. Stąd jego zapiski z tego okresu są takie istotne.
Z pobytu na Radogoszczu pozostał też Jego rysunkowy portret, wykonany przez współwięźnia - Teodora Wilenckiego, z datą 23 IV 1942. Również zaginiony.
Po powrocie do domu przeniósł się do Poznania, gdzie przebywał pod nazwiskiem Wacław Zybała. Jako „Lech” – zaprzysiężony 25 marca 1943 roku – został kurierem Komendy Okręgu Armii Krajowej.
Ponownie aresztowany na początku stycznia 1944 r. Zginął rozstrzelany w obozie żabikowskim 19 VII 1944 roku – według oficjalnego aktu zgonu o godz. 20.30.
Pośmiertnie odznaczony przez Komendę Główną AK Krzyżem Walecznym po raz pierwszy za aktywną działalność i pełną odwagi postawę wobec nieprzyjaciół. W 1983 roku wraz z pozostałymi członkami rodziny, odznaczony Krzyżem Armii Krajowej, a w 1986 roku Srebrnym Krzyżem „Za Zasługi dla ZHP” z Rozetą – Mieczami.
Po śmierci.
Edward Niesobski swoje losy opisał w prowadzonym przez siebie dzienniku, w którym zapisał wiele cennych informacji, między innymi na temat więzienia radogoskiego. Dziennik ten stanowi część książki „Dziennik harcerza i „Szarotki” (Gdańsk 1986, oprac. redakcyjne Andrzej Drzycimski – nagroda Polityki, 1986).
Jako autor dziennika znalazł się w gronie kilkunastu młodych osób z całego świata wymienionych na w książce Sarah Wallis i Swietłany Palmet „We were young and at the war” (patrz: https://web.archive.org/web/20190222143902/http://www.youngatwar.co.uk/).
Ślady działalności Edwarda Niesobskiego bez trudu odnaleźć można w Ostrowie. Nazwisko Niesobskiego znalazło się na zbiorczej liście 233 wychowanków i profesorów gimnazjum męskiego w Ostrowie, którzy zginęli w czasie II wojny światowej, umieszczonej na marmurowej tablicy znajdującej się na ścianie gimnazjum – dziś I Liceum Ogólnokształcącego w Ostrowie Wielkopolskim.
15 sierpnia 2001 roku, na froncie kamienicy, w której w czasie II wojny światowej mieszkała rodzina Niesobskich, odsłonięto tablicę upamiętniającą ten fakt.
Niesobski wymieniony jest także na dwóch tablicach zbiorowych: tablicy „Odeszli na wieczną wartę. Harcerze i harcerki Hufca ZHP Ostrów Wielkopolski w czasie II wojny światowej 1939–1945” odsłoniętej 11 sierpnia 2010 roku na ścianie kościoła pw. św. Antoniego Padewskiego w Ostrowie oraz tablicy „Bohaterscy żołnierze Związku Walki Zbrojnej i Armii Krajowej – synowi Ziemi Ostrowskiej” odsłoniętej przy kościele pw. św. Antoniego w Ostrowie 3 maja 2010 roku.
Edward Niesobski znalazł się na liście osób pretendujących do tytułu „Ostrowianina 600-lecia” – plebiscytu przeprowadzonego w ramach organizowanych przez miejski samorząd obchodów 600-lecia miasta.
Rodzina.
Ojcem Edwarda Niesobskiego był st. sierż. Kazimierz Niesobski (ps. „Bartek”, ur. 1896, rozstrzelany w Żabikowie 7.05.1944), kierownik grupy kurierów kolejowych poznańskiego okręgu AK. Matką Edwarda była Anna Niesobska (ur. 1900, z domu Kmieciak).
Edward Niesobski miał liczne rodzeństwo: braci: Henryka (ur. 1925), Bogdana (ps. „Orzeł”, ur. 1927, uznany za zmarłego 27.01.1956) i siostry: Janinę (ur. 1930, ps. „Janka”, „Słoneczko”) i Krystynę (ur. 1933)

</doc>
<doc id="2223603" url="https://pl.wikipedia.org/wiki?curid=2223603" title="Tadeusz Mądrzycki">
Tadeusz Mądrzycki

Tadeusz Mądrzycki (ur. 1931, zm. 2002) – polski psycholog, autor prac z zakresu psychologii społecznej, wieloletni pracownik Uniwersytetu Gdańskiego, profesor.
Najważniejsze publikacje to:

</doc>
<doc id="2223604" url="https://pl.wikipedia.org/wiki?curid=2223604" title="F.C. Fiorentino">
F.C. Fiorentino



</doc>
<doc id="2223605" url="https://pl.wikipedia.org/wiki?curid=2223605" title="Orion Pictures">
Orion Pictures

Orion Pictures (oryginalna nazwa: Orion Releasing, LLC) – amerykańska niezależna wytwórnia filmowa powstała w 1978 roku jako joint venture Warner Bros. oraz trzech byłych najważniejszych członków kierownictwa United Artists. Wytwórnia wyprodukowała wiele filmów należących do kanonu kina światowego m.in. "Amadeusz", "Pluton", "Terminator", "Robocop", "Rambo: Pierwsza krew", "Milczenie owiec", "Tańczący z wilkami", "Rodzina Addamsów".
Złoty okres 1978–1992.
Orion powstał w 1978 w celu dystrybucji i promocji filmów produkowanych przez Warner Brothers. Od początku istnienia unikał ingerencji w proces produkcyjny wyrabiając sobie opinię studia dającego reżyserom dużą swobodę.
Już w 1979 Orion wypuścił osiem filmów, wśród nich był "Żywot Briana". Współpraca z WB zaowocowała całkiem udanym "Caddyshack" z 1980. W 1981 Orion wypuścił 23 filmy, lecz tylko co trzeci przyniósł dochody. Mimo tego Orion dążył do wyjścia z cienia Warner Brothers i utworzenia własnej sieci dystrybucji. Zakupił Filmways i zaczął produkować seriale i filmy telewizyjne. Praca nad "Arthurem" od Paramount Pictures przyniosła zysk w wysokości 95 mln dolarów przy 7 mln wydanych na produkcję. Później w latach 80., Orion wypuścił "Pluton" i wyprodukował "Wyrzuć mamę z pociągu", które odniosły duży sukces. Lata 80. były udane dla Oriona. Powstały uznane dzieła takie jak: "Pluton", "Terminator" czy "Robocop", lecz Orion wyprodukował też wiele mniej udanych filmów, jak "Ciało i krew" czy "Dom przy Carroll Street". Pod koniec 1990 wytwórnia zarobiła znaczną sumę, dzięki dystrybucji "Tańczącego z wilkami" – 424 mln dolarów, przy produkcji kosztującej 22 mln. Wyprodukowane w tym samym roku "Milczenie owiec" oraz "Rodzina Addamsów" również odniosły sukces.
Orion Pictures w ciągu wielu lat działalności osiągnął stosunkowo wysoki poziom uznania i jakości filmów w Hollywood. W złotym okresie wytwórni (lata 1978–1992) pracowało dla niej wielu zdobywców Oscara, w tym Woody Allen.
Rok 1991 przyniósł zysk 191 mln dolarów za film "Rodzina Addamsów" oraz 272 mln dolarów za "Milczenie owiec". "Milczenie owiec" zostało również nagrodzone Oscarem za najlepszy film. I choć wytwórnia produkowała i dystrybułowała filmy bardzo dobrze oceniane zarówno przez krytyków jak i publiczność to Orion Pictures nie był w stanie wydostać się z poważnych problemów finansowych.
Zadłużenie oraz upadek.
Orion był finansowany z tzw. "junk bond", czyli obligacji śmieciowych, posiadających wysokie ryzyko kredytowe. 100 mln dolarów takiego kredytu może wydawać się dużą kwotą, lecz w latach 70. XX w. dla firm, które chciały dystrybuować i promować nowe filmy to już było niewiele.
W 1986, zaraz po serii finansowych sukcesów, Orion zaczął wyprzedawać swoje rekwizyty i plany filmowe do Metromedii Johna W. Kluge’a, który do 1988 wykupił ok. 67% własności Oriona.
1989 oraz 1990 były bardzo chudymi latami dla Oriona. Wielkie studia dałyby radę przetrwać okres bez zysku, lecz Orion się do nich nie zaliczał. Film "Valmont" z 1989 ledwo zarobił 1 mln dolarów, podczas gdy produkcja kosztowała 33 mln. Film "Everybody Wins" zarobił 1,3 mln dolarów, przy produkcji kosztującej 19 mln.
Na początku lat 90. zarobił fortunę na "Milczeniu Owiec" oraz "Tańczącym z wilkami", lecz wciąż miał dług w wysokości 1 mld dolarów.
Głównym powodem upadku Oriona był brak kapitału. Biznes filmowy jest bardzo zmienny, więc wielkie wytwórnie przechowują zapasowy kapitał na trudniejszy okres, który może trwać latami. Robił dużo bardzo dobrych i niesamowicie drogich filmów, jednak nie przyciągały one tłumów. Gdy problemy zaczęły narastać, nie miał pieniędzy by się wykupić. Zarządzono sprzedaż praw do filmów, które w innym wypadku mogłyby posłużyć do tworzenia kontynuacji lub nowych produkcji. Sprzedano, jeszcze w trakcie produkcji, prawa do "Addamsów" do Paramount. Brak średniej klasy filmów do dystrybucji domowej ostatecznie pogrzebało Oriona.
Pod koniec lat 90. Orion ogłosił bankructwo. Studio filmowe Orion Pictures zostało zamknięte w 1998. Wtedy też prawa autorskie do firmy jak i jej pozostałych filmów przejęło studio Metro-Goldwyn-Mayer.
W 2005 roku, gdy powstał MGM Holdings, Orion został formalną własnością akcjonariuszy tego holdingu, m.in. Sony Corporation i Comcast.
W 2014 działalność wytwórni została wznowiona; jesienią tego roku studio wydało film "The Town That Dreaded Sundown". Od 2014 działa jako samodzielne studio, jednak nowe produkcje nie odniosły większego sukcesu.

</doc>
<doc id="2223608" url="https://pl.wikipedia.org/wiki?curid=2223608" title="Felipe Baloy">
Felipe Baloy

Felipe Abdiel Baloy Ramírez (ur. 24 lutego 1981 w Panamie) – były panamski piłkarz występujący na pozycji środkowego obrońcy. Posiada również obywatelstwa chilijskie (jego ojciec urodził się w Chile) i od grudnia 2013 meksykańskie.
Strzelił na mundialu w Rosji pierwszego gola dla Panamy w historii mistrzostw świata.
Kariera klubowa.
Baloy seniorską karierę rozpoczynał w 1999 roku w klubie AFC Euro Kickers. W 2000 roku odszedł do zespołu Sporting '89. W 2001 roku trafił do kolumbijskiego Envigado FC z Categoría Primera A. W 2003 roku przeszedł do Independiente Medellín, również z Categoría Primera A. W tym samym roku zajął z nim 3. miejsce w Copa Libertadores.
Latem 2003 roku podpisał kontrakt z brazylijskim Grêmio Porto Alegre. W Campeonato Brasileiro Série A zadebiutował 27 lipca 2003 roku w przegranym 0:1 spotkaniu z Corinthians Paulista. 28 listopada 2004 roku w zremisowanym 3:3 meczu z Athletico Paranaense strzelił pierwszego gola w Campeonato Brasileiro Série A.
Na początku 2005 roku Baloy odszedł do Athletico Paranaense, również grającego w Campeonato Brasileiro Série A. Występował tam przez kilka miesięcy. Latem 2005 roku trafił do meksykańskiego CF Monterrey. W Primera División de México pierwszy pojedynek zaliczył 30 lipca 2005 roku przeciwko CF Pachuca (1:2). 25 sierpnia 2005 roku w wygranym 2:1 spotkaniu z Deportivo Toluca zdobył pierwszą bramkę w Primera División de México. Od maja do lipca 2007 roku przebywał na wypożyczeniu w Américe. Potem wrócił do Monterrey. W 2009 roku wywalczył z nim tytuł mistrzowski w sezonie Apertura.
W styczniu 2010 roku podpisał kontrakt z ekipą Santos Laguna, również grającego w Primera División de México. Zadebiutował tam 17 stycznia 2010 roku w wygranym 3:2 meczu z Monarcas Morelia. W 2010 roku zdobył z zespołem wicemistrzostwo Apertura.
Kariera reprezentacyjna.
W reprezentacji Panamy Baloy zadebiutował 21 lutego 2001 roku w zremisowanym 2:2 towarzyskim meczu z Gwatemalą. 18 listopada 2004 roku w wygranym 3:0 spotkaniu eliminacji Mistrzostw Świata 2006 z Salwadorem strzelił pierwszego gola w drużynie narodowej.
W 2005 roku został powołany do kadry na Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), RPA (1:1, 5:3 w rzutach karnych), ponownie z Kolumbią (3:2) oraz Stanami Zjednoczonymi (0:0, 1:3 w rzutach karnych). Tamten turniej Panama zakończyła na 2. miejscu.
W 2007 roku Baloy ponownie wziął udział w Złotym Pucharze CONCACAF. Wystąpił na nim w 4 meczach: z Hondurasem (3:2), Kubą (2:2), Meksykiem (0:1) i Stanami Zjednoczonymi (1:2). Z tamtego turnieju Panama odpadła w ćwierćfinale.
W 2009 roku po raz trzeci znalazł się w drużynie na Złoty Puchar CONCACAF. Zagrał tam w spotkaniach z Gwadelupą (1:2), Meksykiem (1:1) oraz Stanami Zjednoczonymi (1:1, 1:2 po dogrywce). Tamten turniej Panama ponownie zakończyła na ćwierćfinale.
24 czerwca 2018 r. podczas meczu przeciwko reprezentacji Anglii zdobył pierwszą w historii bramkę dla Panamy na Mundialu (bramka na 6:1). Po tym turnieju zakończył swoją piłkarską karierę.

</doc>
<doc id="2223612" url="https://pl.wikipedia.org/wiki?curid=2223612" title="Fábio da Silva">
Fábio da Silva



</doc>
<doc id="2223617" url="https://pl.wikipedia.org/wiki?curid=2223617" title="Metoda podziału operatora">
Metoda podziału operatora

Metoda podziału operatora – w mechanice kwantowej podstawowa metoda numeryczna rozwiązywania równania Schrödingera zależnego od czasu. Polega na zastąpieniu potencjału w równaniu Schrödingera jego postacią spróbkowaną.
Niech równanie Schrödingera zależne od czasu będzie dane w ogólnej postaci formula_1
gdzie:
z ogólnym rozwiązaniem
Wtedy zastępujemy potencjał potencjałem spróbkowanym
Umożliwia to scałkowanie równania dokładnie w każdym przedziale pomiędzy funkcjami formula_6
tzn.
Każdy z kroków w tym wyrażeniu jest łatwy do wykonania numerycznie. Aby jeszcze obniżyć błąd, pomija się energię kinetyczną dla członu zerowego, tzn. w chwili formula_8 oraz w zerowym i ostatnim członie używa się połowy potencjału.

</doc>
<doc id="2223618" url="https://pl.wikipedia.org/wiki?curid=2223618" title="Carlos Rivera">
Carlos Rivera

Carlos Rubén Rivera Moulton (ur. 30 maja 1979 w Panamie) – panamski piłkarz występujący na pozycji obrońcy.
Kariera klubowa.
Rivera zawodową karierę rozpoczynał w 2003 roku w klubie Árabe Unido. W 2004 roku przeszedł do San Francisco FC. Na początku 2005 roku trafił do kolumbijskiego Independiente Medellín. Latem tego samego roku odszedł do irańskiego Persepolis. W 2006 roku dotarł z nim do finału Pucharu Iranu, jednak Persepolis przegrało tam 2:4 z Sepahanem.
W 2006 roku Rivera wrócił również do San Francisco FC. W tym samym roku zdobył z nim mistrzostwo Panamy. W 2007 roku odszedł do Tauro FC, z którym zdobył w tym samym roku mistrzostwo Apertura. W 2008 roku powrócił do San Francisco FC. W 2008 roku oraz w 2009 roku zdobył z nim mistrzostwo Apertura, a w 2010 roku wywalczył wicemistrzostwo Clausura.
Kariera reprezentacyjna.
W reprezentacji Panamy Rivera zadebiutował w 2004 roku. W 2005 roku został powołany do kadry na Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), Hondurasem (0:1), RPA (1:1, 5:3 w rzutach karnych), ponownie z Kolumbią (3:2) oraz Stanami Zjednoczonymi (0:0, 1:3 w rzutach karnych). Tamten turniej Panama zakończyła na 2. miejscu.
W 2007 roku Rivera ponownie wziął udział w Złotym Pucharze CONCACAF. Wystąpił na nim w 4 meczach: z Hondurasem (3:2), Kubą (2:2), Meksykiem (0:1) i Stanami Zjednoczonymi (1:2). W meczu z Hondurasem strzelił także gola. Z tamtego turnieju Panama odpadła w ćwierćfinale.
W 2009 roku po raz trzeci znalazł się w drużynie na Złoty Puchar CONCACAF. Zagrał tam w spotkaniach z Meksykiem (1:1) oraz Nikaraguą (4:0), a Panama ponownie zakończyła turniej na ćwierćfinale.

</doc>
<doc id="2223619" url="https://pl.wikipedia.org/wiki?curid=2223619" title="Błogosławiony Sewerian">
Błogosławiony Sewerian



</doc>
<doc id="2223620" url="https://pl.wikipedia.org/wiki?curid=2223620" title="Bł. Sewerian">
Bł. Sewerian



</doc>
<doc id="2223634" url="https://pl.wikipedia.org/wiki?curid=2223634" title="Panorama Świętokrzyska">
Panorama Świętokrzyska



</doc>
<doc id="2223637" url="https://pl.wikipedia.org/wiki?curid=2223637" title="Parafia mariawicka św. Michała Archanioła w Michałowie">
Parafia mariawicka św. Michała Archanioła w Michałowie



</doc>
<doc id="2223641" url="https://pl.wikipedia.org/wiki?curid=2223641" title="Błogosławiony Stanisław">
Błogosławiony Stanisław

Zobacz też: Święty Stanisław

</doc>
<doc id="2223642" url="https://pl.wikipedia.org/wiki?curid=2223642" title="Bł. Stanisław">
Bł. Stanisław



</doc>
<doc id="2223643" url="https://pl.wikipedia.org/wiki?curid=2223643" title="Yrjö O. Alanen">
Yrjö O. Alanen

Yrjö Olavi Alanen (ur. 31 stycznia 1927 w Kurikka, zm. 26 grudnia 2022) – fiński lekarz psychiatra.
Tytuł doktora medycyny otrzymał na Uniwersytecie Helsińskim w 1952 roku, następnie specjalizował się w psychiatrii. W 1968 mianowany profesorem psychiatrii na katedrze Uniwersytetu w Turku. Kierował też kliniką psychiatrii w Turku. W 1990 przeszedł na emeryturę.
Alanen stworzył systemowe podejście do leczenia schizofrenii. Najważniejsza jego praca, monografia "Schizophrenia – Its Origins and Need-Adapted Treatment", została przetłumaczona na angielski, niemiecki, polski i hiszpański.

</doc>
<doc id="2223647" url="https://pl.wikipedia.org/wiki?curid=2223647" title="John Bates Clark">
John Bates Clark

John Bates Clark (ur. 26 stycznia 1847 w Providence w stanie Rhode Island, zm. 21 marca 1938 w Nowym Jorku) – amerykański ekonomista. Przedstawiciel szkoły neoklasycznej w ekonomii. Jeden z założycieli Amerykańskiego Towarzystwa Ekonomicznego. Wykładał w nowojorskim Columbia University, gdzie był profesorem. Brał aktywny udział w życiu społecznym i naukowym. Pacyfista i propagator Ligi Narodów. W swych pismach zwalczał monopole i głosił wiarę w harmonijny charakter interesów klasowych w liberalnej gospodarce. Jego synem był John Maurice Clark, również ekonomista.

</doc>
<doc id="2223649" url="https://pl.wikipedia.org/wiki?curid=2223649" title="Margaret John">
Margaret John

Margaret John (ur. 14 grudnia 1926 w Swansea w Wielkiej Brytanii, zm. 2 lutego 2011 tamże) – brytyjska aktorka. Nagrodzona przez Brytyjską Akademię Sztuk Filmowych i Telewizyjnych Złotą Maską.
W telewizji występowała przez ponad 50 lat. Zmarła po długiej chorobie 2 lutego 2011 roku.

</doc>
<doc id="2223650" url="https://pl.wikipedia.org/wiki?curid=2223650" title="Frankolin zebroszyi">
Frankolin zebroszyi

Frankolin zebroszyi ("Scleroptila streptophora") − gatunek średniej wielkości afrykańskiego ptaka z rodziny kurowatych (Phasianidae). Osiadły.
Systematyka.
Gatunek monotypowy.
Morfologia.
Wygląd zewnętrzny: Ptak o pokroju zbliżonym do kuropatwy. Cechy charakterystyczne to czarno-biało prążkowana kryza sięgająca od górnej części piersi do grzbietu. Samica ubarwiona podobnie do samca, ma ciemnobrązową czapeczkę i prążkowany wierzch.
Rozmiary: długość ciała: ok. 33 cm.
Masa ciała: dwa schwytane samce ważyły 364 i 406 g.
Występowanie.
Środowisko.
Skaliste stoki wzgórz z luźną roślinnością, tereny trawiaste i uprawy 600–1800 m n.p.m.
Zasięg występowania.
Żyje w czterech izolowanych populacjach: w Ugandzie, zachodniej Kenii, na granicy Rwandy, Burundi i Tanzanii oraz na wyżynach Kamerunu.
Pożywienie.
Owady i nasiona.
Rozród.
Gatunek najprawdopodobniej monogamiczny.
Gniazdo to płytkie zagłębienie w ziemi ze skąpą wyściółką, zwykle ukryte wśród skał.
Okres lęgowy zależy od regionu: na początku pory deszczowej (w kwietniu) w Ugandzie, w czasie pory suchej (grudzień-marzec) w Kenii.
Jaja: znosi 4–5 jaj.
Status, zagrożenie i ochrona.
Status według kryteriów Czerwonej księgi gatunków zagrożonych IUCN: gatunek bliski zagrożenia (NT – "near threatened"). Liczebność frankolina zebroszyjego spada; dawniej był to ptak pospolity, obecnie (2020) liczebność populacji zgrubnie szacuje się na 6–15 tysięcy dorosłych osobników. Brakuje dokładnych informacji o przyczynach spadku liczebności, choć przypuszcza się, że głównie przyczyniły się do tego zmiany w środowisku.

</doc>
<doc id="2223651" url="https://pl.wikipedia.org/wiki?curid=2223651" title="Scleroptila streptophora">
Scleroptila streptophora



</doc>
<doc id="2223652" url="https://pl.wikipedia.org/wiki?curid=2223652" title="Francolinus streptophora">
Francolinus streptophora



</doc>
<doc id="2223653" url="https://pl.wikipedia.org/wiki?curid=2223653" title="Zombie Loan">
Zombie Loan

 – shōnen manga stworzona przez duet autorek Peach-Pit: Banri Sendo i Shibuko Ebarę. Seria ta była publikowana na łamach magazynu "Gekkan GFantasy" wydawnictwa Square Enix. 
Na podstawie mangi powstał serial anime, wyprodukowany przez studio Xebec M2. Jego emisja na japońskim kanale TV Asahi rozpoczęła się 3 lipca 2007 roku. Jedenasty odcinek został wyemitowany 11 września 2007 roku. Odcinki 12 i 13 były wydawane tylko na DVD w kwietniu 2008. 
W Polsce anime zostało wydane na DVD przez Anime Virtual.
Opis fabuły.
Michiru Kita to zwykła uczennica, lecz z niezwykłą zdolnością widzenia szarych „obręczy” na szyjach ludzi, którzy mają wkrótce umrzeć (jest to tzw. wzrok Shinigami). Znak z czasem staje się ciemniejszy, aż w końcu robi się kompletnie czarny (osoba wtedy umiera). Chika Akatsuki i Shito Tachibana to chłopcy z klasy Michiru, oboje mają czarne „obręcze” na szyjach, ale nie są jeszcze martwi. Byli jedynymi osobami, które „przeżyły” wypadek (tak naprawdę zawarli kontrakt-pożyczkę z biurem o nazwie Zombie-Loan). W zamian za możliwość życia, muszą polować na zombie.

</doc>
<doc id="2223655" url="https://pl.wikipedia.org/wiki?curid=2223655" title="Błogosławiony Stefan">
Błogosławiony Stefan

Zobacz też: Święty Stefan

</doc>
<doc id="2223656" url="https://pl.wikipedia.org/wiki?curid=2223656" title="Bł. Stefan">
Bł. Stefan



</doc>
<doc id="2223657" url="https://pl.wikipedia.org/wiki?curid=2223657" title="Opuszczony kościół mariawicki w Gocławiu">
Opuszczony kościół mariawicki w Gocławiu



</doc>
<doc id="2223660" url="https://pl.wikipedia.org/wiki?curid=2223660" title="You (album Gong)">
You (album Gong)

You – album studyjny rockowej grupy Gong, nagrany i wydany w 1974 roku. Płyta została nagrana w The Manor Studio w Anglii.
"You" jest ostatnim albumem trylogii "Radio Gnome Invisible". Płyta została wydana po "Flying Teapot" (1973) i "Angel’s Egg" (1973). Struktura albumu bazuje na długich instrumentalnych suitach ("Master Builder", "A Sprinkling of Clouds", "Isle of Everywhere"), przeplatanych krótkimi narracjami i piosenkami. Album został najniżej oceniony spośród całej trylogii i jest krytykowany za niespójność i wokalne eksperymenty Daevida Allena.
Lista utworów.
Wszystkie utwory skomponowane przez grupę Gong.

</doc>
<doc id="2223662" url="https://pl.wikipedia.org/wiki?curid=2223662" title="Błogosławiona Stefania">
Błogosławiona Stefania



</doc>
<doc id="2223663" url="https://pl.wikipedia.org/wiki?curid=2223663" title="Bł. Stefania">
Bł. Stefania



</doc>
<doc id="2223664" url="https://pl.wikipedia.org/wiki?curid=2223664" title="Błogosławiony Symeon">
Błogosławiony Symeon



</doc>
<doc id="2223665" url="https://pl.wikipedia.org/wiki?curid=2223665" title="Bł. Symeon">
Bł. Symeon



</doc>
<doc id="2223666" url="https://pl.wikipedia.org/wiki?curid=2223666" title="Missaguash River">
Missaguash River

Missaguash River – rzeka ("river") płynąca na granicy kanadyjskich prowincji Nowa Szkocja (hrabstwie Cumberland) i Nowy Brunszwik (hrabstwo Westmorland), stanowiąca jej część.
Rzeka rozpoczyna swój bieg po stronie nowoszkockiej, płynie w kierunku południowym i uchodzi do zatoki Cumberland Basin, jej nazwa etymologicznie pochodzi od słowa w języku Mikmaków (prawdopodobnie "muskwash"), oznaczającego piżmaka amerykańskiego (piżmoszczura) lub bagnistą rzekę, i została zaadaptowana około połowy XVIII wieku przez brytyjskich kartografów w formie "Musaguash" (u Charlesa Morrisa), "Mesiguash" (u J.F.W. DesBarresa), by osiągnąć u schyłku XIX wieku współczesną formę, która została w 1901 uznana przez Geographical Board, a urzędowo zatwierdzona w 1924.

</doc>
<doc id="2223668" url="https://pl.wikipedia.org/wiki?curid=2223668" title="Błogosławiony Symforian">
Błogosławiony Symforian



</doc>
<doc id="2223669" url="https://pl.wikipedia.org/wiki?curid=2223669" title="Bł. Symforian">
Bł. Symforian



</doc>
<doc id="2223672" url="https://pl.wikipedia.org/wiki?curid=2223672" title="Hotel Central w Warszawie">
Hotel Central w Warszawie

Hotel Central, także hotel Centralny i hotel Narodowy (1918−1930) – hotel, który znajdował się w Warszawie, w Al. Jerozolimskich 47 (róg Pankiewicza), według obecnej numeracji – Al. Jerozolimskie 53.
Historia.
Zbudowany był w latach 1893-94 przez Izaaka Rotberga, nadbudowany został około 1907. Po I wojnie światowej mieściła się w nim część komórek organizacyjnych Francuskiej Misji Wojskowej (1924). Prowadził działalność hotelową do początku lat 70. XX wieku, następnie był siedzibą Generalnej Dyrekcji Budownictwa Hydrotechnicznego i Rurociągów Energetycznych „Energopol”. W latach 1994-1995 przebudowano go na biurowiec, w którym, między innymi, swoją siedzibę ma spółka Energopol-Warszawa SA.

</doc>
<doc id="2223673" url="https://pl.wikipedia.org/wiki?curid=2223673" title="Błogosławiony Tadeusz">
Błogosławiony Tadeusz

Zobacz też: Święty Tadeusz

</doc>
<doc id="2223674" url="https://pl.wikipedia.org/wiki?curid=2223674" title="Bł. Tadeusz">
Bł. Tadeusz



</doc>
<doc id="2223676" url="https://pl.wikipedia.org/wiki?curid=2223676" title=".cw">
.cw

.cw – domena internetowa przypisana do Curaçao. Rejestracja uruchomiona od 1 lutego 2012 r.

</doc>
<doc id="2223679" url="https://pl.wikipedia.org/wiki?curid=2223679" title="Krzyż Hiszpanii">
Krzyż Hiszpanii

Krzyż Hiszpanii (Krzyż Hiszpański; niem. "Spanienkreuz") – niemieckie odznaczenie wojskowe.
Krzyż został ustanowiony rozporządzeniem Adolfa Hitlera z dnia 14 kwietnia 1939 roku dla nagrodzenia żołnierzy walczących w ramach "Legionu Condor" w hiszpańskiej wojnie domowej.
Zasady nadawania.
Krzyż został ustanowiony w trzech klasach – złotej, srebrnej i brązowej, a każda z nich posiada dwie wersje – złota z mieczami i brylantami oraz z mieczami, srebrna z mieczami i bez mieczy, brązowa z mieczami i bez mieczy.
Krzyże z mieczami był nadawany żołnierzom Legionu Condor oraz marynarzom Kriegsmarine uczestniczącym w bezpośrednich walkach. Przy czym:
Krzyż bez mieczy był nadawany żołnierzom, marynarzom i osobom cywilnym, które przez co najmniej trzy miesiące współdziałały z Legionem Condor lub marynarką wojenną na terenie Hiszpanii, lecz nie brały udziału w bezpośrednich walkach. Nadano 327 Srebrnych i 7869 Brązowych Krzyży bez mieczy.
Krzyż był nadawany w latach 1939–1940 i łącznie nadano 26 056 krzyży.
Opis odznaki.
Odznakę stanowi krzyż typu maltańskiego. Na awersie, w środku krzyża znajduje się swastyka a między ramionami krzyża orzeł trzymający w szponach swastykę (symbol Luftwaffe). Identyczny kształt miał Krzyż Honorowy dla Osieroconych przez żołnierzy poległych w Hiszpanii (niem. "Ehrenkreuz für Hinterbliebene Deutscher Spanienkämpfer"), wykonany z żelaza. Zawieszany był na wstążce koloru czarnego, po której bokach były paski w kolorach: białym, następnie czerwonym, żółtym, czerwonym (tj. kolorach flagi Hiszpanii) i znowu białym. Krzyż z mieczami miał dodatkowo dwa skrzyżowane w środku miecze z klingami skierowanymi ku górze. Rewers był gładki, z mocowaniem typu agrafki. Noszony był bezpośrednio na bluzie na piersi po prawej stronie.
Odznaczenie nie miało baretki (wyjątek stanowił Krzyż Honorowy dla Osieroconych). W 1957, w RFN wprowadzono baretki dla weteranów wojny hiszpańskiej, odznaczonych Krzyżem Hiszpanii, a nadal służących w Bundeswehrze. Wykonane były ze wstążki Krzyża Honorowego dla Osieroconych, lecz uzupełnione metalowymi miniaturkami odznaki Krzyża (z mieczami i bez nich) w formie zdenazyfikowanej (bez swastyk).

</doc>
<doc id="2223680" url="https://pl.wikipedia.org/wiki?curid=2223680" title="Błogosławiony Teodor">
Błogosławiony Teodor

Zobacz też: Święty Teodor

</doc>
<doc id="2223681" url="https://pl.wikipedia.org/wiki?curid=2223681" title="Bł. Teodor">
Bł. Teodor



</doc>
<doc id="2223682" url="https://pl.wikipedia.org/wiki?curid=2223682" title="Błogosławiona Teresa">
Błogosławiona Teresa

Zobacz też: Święta Teresa

</doc>
<doc id="2223683" url="https://pl.wikipedia.org/wiki?curid=2223683" title="Bł. Teresa">
Bł. Teresa



</doc>
<doc id="2223686" url="https://pl.wikipedia.org/wiki?curid=2223686" title="Błogosławiony Tymoteusz">
Błogosławiony Tymoteusz

Zobacz też: Święty Tymoteusz

</doc>
<doc id="2223687" url="https://pl.wikipedia.org/wiki?curid=2223687" title="Bł. Tymoteusz">
Bł. Tymoteusz



</doc>
<doc id="2223688" url="https://pl.wikipedia.org/wiki?curid=2223688" title="Święty Tymoteusz">
Święty Tymoteusz



</doc>
<doc id="2223689" url="https://pl.wikipedia.org/wiki?curid=2223689" title="Św. Tymoteusz">
Św. Tymoteusz



</doc>
<doc id="2223690" url="https://pl.wikipedia.org/wiki?curid=2223690" title="Błogosławiona Ulryka">
Błogosławiona Ulryka



</doc>
<doc id="2223691" url="https://pl.wikipedia.org/wiki?curid=2223691" title="Bł. Ulryka">
Bł. Ulryka



</doc>
<doc id="2223693" url="https://pl.wikipedia.org/wiki?curid=2223693" title="Błogosławiony Urban">
Błogosławiony Urban

Zobacz też: Urban I

</doc>
<doc id="2223694" url="https://pl.wikipedia.org/wiki?curid=2223694" title="Bł. Urban">
Bł. Urban



</doc>
<doc id="2223695" url="https://pl.wikipedia.org/wiki?curid=2223695" title="Beniamino Stella">
Beniamino Stella

Beniamino Stella (ur. 18 sierpnia 1941 w Pieve di Soligo) – włoski duchowny rzymskokatolicki, doktor prawa kanonicznego, arcybiskup, nuncjusz apostolski w Kongu w latach 1987–1992, nuncjusz apostolski na Kubie w latach 1992–1999, nuncjusz apostolski w Kolumbii w latach 1999–2007, rektor Papieskiej Akademii Kościelnej w latach 2007–2013, prefekt Kongregacji ds. Duchowieństwa w latach 2013–2021, kardynał od 2014 (najpierw w stopniu diakona, w 2020 promowany do stopnia biskupa), członek Papieskiej Komisji ds. Państwa Watykańskiego w latach 2018–2021.
Życiorys.
19 marca 1966 otrzymał święcenia kapłańskie i został inkardynowany do diecezji Vittorio Veneto. W 1966 rozpoczął przygotowanie do służby dyplomatycznej na Papieskiej Akademii Kościelnej.
21 sierpnia 1987 został mianowany przez Jana Pawła II oficjałem w Sekretariacie Stanu Stolicy Apostolskiej oraz biskupem tytularnym "Midila". Sakry biskupiej 5 września 1987 udzielił mu w Rzymie papież Jan Paweł II.
7 listopada 1987 został mianowany nuncjuszem apostolskim w Kongu.
W 1992 został przeniesiony do nuncjatury w Hawanie na Kubie. W 1999 został nuncjuszem apostolskim w Kolumbii.
13 października 2007 został rektorem Papieskiej Akademii Kościelnej.
21 września 2013 został mianowany przez papieża Franciszka prefektem Kongregacji ds. Duchowieństwa. Zastąpił na tym stanowisku kardynała Mauro Piacenzę, który obejmie Penitencjarię Apostolską. Na konsystorzu 22 lutego 2014 został kreowany kardynałem diakonem, z tytułem SS. Cosma e Damiano, zaś 1 maja 2020 został podniesiony do rangi kardynała biskupa tytularnego diecezji suburbikarnej Porto-Santa Rufina
11 czerwca 2021 papież Franciszek przyjął jego rezygnację z funkcji prefekta Kongregacji ds. Duchowieństwa ze względu na wiek. 18 sierpnia 2021 w związku z ukończeniem 80 lat utracił prawo udziału w konklawe.

</doc>
<doc id="2223696" url="https://pl.wikipedia.org/wiki?curid=2223696" title="Błogosławiony Wasyl">
Błogosławiony Wasyl



</doc>
<doc id="2223697" url="https://pl.wikipedia.org/wiki?curid=2223697" title="Mihai Cioc">
Mihai Cioc

Mihai Cioc (ur. 14 czerwca 1961 w Turnu Măgurele) – były rumuński judoka, uczestnik Igrzysk Olimpijskich w Moskwie i Los Angeles.
Igrzyska Olimpijskie.
Na Igrzyskach w Moskwie Cioc przegrał w swojej pierwszej walce z reprezentantem gospodarzy i został sklasyfikowany na 10 miejscu.
Na Igrzyskach w Los Angeles wygrał z Finem Juha Salonenem, później przegrał z Mohamedem Rashwanem z Egiptu. Później wygrał z Tunezyjczykiem Bechir Kiiarim i reprezentantem Chin Xu Guoqing i został sklasyfikowany na 3 miejscu. Startował w Pucharze Świata w 1992 roku.

</doc>
<doc id="2223698" url="https://pl.wikipedia.org/wiki?curid=2223698" title="Bł. Wasyl">
Bł. Wasyl



</doc>
<doc id="2223699" url="https://pl.wikipedia.org/wiki?curid=2223699" title="Tim Hortons Brier 2011">
Tim Hortons Brier 2011

Tim Hortons Brier 2011 – mistrzostwa Kanady mężczyzn w curlingu. Odbyły się między 5 a 13 marca 2011 w London, Ontario, w John Labatt Centre. 
Tytułu mistrzowskiego broniła Alberta. Po raz pierwszy w historii rozegrano mecz o brązowy medal.
Po 12 latach przerwy po tytuł mistrzowski sięgnęła drużyna z Manitoby (Jeff Stoughton), która w finale pokonała Ontario (Glenn Howard) 8:6. Brązowe medale przypadły zespołowi Nowej Fundlandii i Labradoru (Brad Gushue).
Play off.
Finał.
13 marca 2011; 19:30
Mały finał.
13 marca 2011; 14:30
Półfinał.
12 marca 2011; 19:30
1-2.
11 marca 2011; 19:30
3-4.
12 marca 2011; 14:30
Round Robin.
Sesja 1..
5 marca 2011; 14:30
Sesja 2..
5 marca 2011; 19:30
Sesja 3..
6 marca 2011; 9:30
Sesja 4..
6 marca 2011; 14:30
Sesja 5..
6 marca 2011; 19:30
Sesja 6..
7 marca 2011; 9:30
Sesja 7..
7 marca 2011; 14:30
Sesja 8..
7 marca 2011; 19:30
Sesja 9..
8 marca 2011; 9:30
Sesja 10..
8 marca 2011; 14:30
Sesja 11..
8 marca 2011; 19:30
Sesja 12..
9 marca 2011; 9:30
Sesja 13..
9 marca 2011; 14:30
Sesja 14..
9 marca 2011; 19:30
Sesja 15..
10 marca 2011; 9:30
Sesja 16..
10 marca 2011; 14:30
Sesja 17..
10 marca 2011; 19:30

</doc>
<doc id="2223700" url="https://pl.wikipedia.org/wiki?curid=2223700" title="Diahot">
Diahot

Diahot – najdłuższa rzeka Nowej Kaledonii, znajdująca się na wyspie Nowa Kaledonia. Jest jedyną rzeką na wyspie posiadającą orientację północ-południe. Przepływa w całości przez gminę Ouégoa w Prowincji Północnej.
Źródła Diahot znajdują się w paśmie górskim Chaîne centrale. Rzeka płynie z południa na północ, gdzie uchodzi do Morza Koralowego.
Obszar dorzecza położony jest średnio na wysokości 430 m i ma średnie nachylenie 26%. Pokryty jest w 43% sawanną powstałą w wyniku wypalania lasu i hodowli zwierząt. Resztę stanowią gęsto porośnięte obszary charakterystyczne dla wybrzeża wschodniego (37%) i zarośla (19%).
Podłoże zbudowane jest prawie wyłącznie z łupka ilastego i mikowego (98,9%).

</doc>
<doc id="2223703" url="https://pl.wikipedia.org/wiki?curid=2223703" title="Flying Teapot">
Flying Teapot

Flying Teapot – album studyjny rockowej grupy Gong, nagrany w 1973 roku w The Manor Studio w Oksfordzie.
"Flying Teapot" rozpoczyna trylogię "Radio Gnome Invisible". Z tego powodu kolejne edycje albumu (wydawane przez BYG) noszą podtytuł "Radio Gnome Invisible Part 1". Kolejne płyty w tej kolekcji to "Angel’s Egg" (1973) i "You" (1974). 
W wydaniu specjalnym magazynów Q i Mojo pt. "Pink Floyd &amp; The Story of Prog Rock", album został umieszczony na 35 miejscu na liście czterdziestu najważniejszych płyt gatunku.

</doc>
<doc id="2223704" url="https://pl.wikipedia.org/wiki?curid=2223704" title="Koncerty skrzypcowe">
Koncerty skrzypcowe



</doc>
<doc id="2223706" url="https://pl.wikipedia.org/wiki?curid=2223706" title="Błogosławiony Wiktor">
Błogosławiony Wiktor

Zobacz też:

</doc>
<doc id="2223707" url="https://pl.wikipedia.org/wiki?curid=2223707" title="Bł. Wiktor">
Bł. Wiktor



</doc>
<doc id="2223708" url="https://pl.wikipedia.org/wiki?curid=2223708" title="Błogosławiona Wiktoria">
Błogosławiona Wiktoria

Zobacz też:

</doc>
<doc id="2223709" url="https://pl.wikipedia.org/wiki?curid=2223709" title="Bł. Wiktoria">
Bł. Wiktoria



</doc>
<doc id="2223710" url="https://pl.wikipedia.org/wiki?curid=2223710" title="Pavel Drăgoi">
Pavel Drăgoi

Pavel Drăgoi (ur. 6 lutego 1956 w Albie Iulia) − rumuński judoka, uczestnik igrzysk olimpijskich w Moskwie.
Igrzyska olimpijskie.
Na igrzyskach w Moskwie Drăgoi walczył w kategorii Open. Wygrał w swojej pierwszej walce z reprezentantem Szwajcarii, Jeanem Zinnikerem i został sklasyfikowany na 7. miejscu.

</doc>
<doc id="2223716" url="https://pl.wikipedia.org/wiki?curid=2223716" title="Rozwielitka pchlica">
Rozwielitka pchlica



</doc>
<doc id="2223718" url="https://pl.wikipedia.org/wiki?curid=2223718" title="Dumbéa (rzeka)">
Dumbéa (rzeka)

Dumbéa – rzeka na południu Nowej Kaledonii, znajdująca się na wyspie Grande Terre. Przepływa w całości przez gminę Dumbéa w Prowincji Południowej.
W górnym biegu rzeka podzielona jest na dwie odnogi: prawą (główną), wypływającą z Montagne des Source i płynącą 12 km oraz odnogę północną o długości 9,1 km. Od miejsca ich połączenia rzeka płynie 11 km w kierunku południowym i wpada do zatoki Baie de la Dumbéa (część Morza Koralowego) ok. 7,5 km na północny zachód od Numei. Ze względu na fakt, że Dumbéa stanowi jedyne źródło wody pitnej w okolicach Numei, już w 1892 roku rozpoczęto budowę zapory, która później wielokrotnie była modernizowana.

</doc>
<doc id="2223720" url="https://pl.wikipedia.org/wiki?curid=2223720" title="John Maurice Clark">
John Maurice Clark

John Maurice Clark (ur. 30 listopada 1884 w Northampton w stanie Massachusetts, zm. 27 czerwca 1963 w Westport w stanie Connecticut) – amerykański ekonomista. Syn ekonomisty Johna Batesa Clarka. Wykładał na uniwersytetach w Chicago i nowojorskim Columbia University. Przedstawiciel instytucjonalizmu. Twórca nowatorskiej koncepcji kosztów ogólnych, koncepcji akceleratora oraz koncepcji poręcznej konkurencji. Wprowadził rozróżnienie kosztów społecznych i kosztów prywatnych.

</doc>
<doc id="2223727" url="https://pl.wikipedia.org/wiki?curid=2223727" title="Bruno Hildebrand">
Bruno Hildebrand

Bruno Hildebrand (ur. 6 marca 1812 w Naumburgu, zm. 29 stycznia 1878 w Jenie) – ekonomista niemiecki. Przedstawiciel niemieckiej szkoły historycznej. Profesor uniwersytetów niemieckich i szwajcarskich. 
Kwestionował istnienie ogólnych praw ekonomicznych, przypisując historii podstawową rolę w poznawaniu zasad rozwoju gospodarczego poszczególnych krajów. Jako pierwszy obnażył błąd istoty teorii ekonomicznych Karola Marksa. Był bardzo aktywny politycznie i za swoje przekonania został oskarżony o zdradę stanu oraz skazany na karę śmierci, której uniknął zbiegając do Szwajcarii.
Badając historię gospodarczą ludzkości wyróżnił trzy okresy:
Ojciec rzeźbiarza Adolfa von Hildebranda i dziadek teologa Dietricha von Hildebranda.

</doc>
<doc id="2223728" url="https://pl.wikipedia.org/wiki?curid=2223728" title="Błogosławiony Wincenty">
Błogosławiony Wincenty

Zobacz też: Święty Wincenty

</doc>
<doc id="2223729" url="https://pl.wikipedia.org/wiki?curid=2223729" title="Bł. Wincenty">
Bł. Wincenty



</doc>
<doc id="2223732" url="https://pl.wikipedia.org/wiki?curid=2223732" title="Koncert fortepianowy Lutosławskiego">
Koncert fortepianowy Lutosławskiego

Koncert fortepianowy polskiego kompozytora Witolda Lutosławskiego został skomponowany w 1987 i ostatecznie ukończony 20 stycznia 1988 roku. 
Utwór został napisany na potrzeby Festiwalu Muzycznego w Salzburgu i zadedykowany polskiemu pianiście Krystianowi Zimermanowi, który dokonał 19 sierpnia 1988 jego premiery podczas festiwalu. Lutosławski nosił się z myślą o napisaniu koncertu fortepianowego przez całe życie; namawiał go do tego jeszcze Witold Małcużyński.

</doc>
<doc id="2223733" url="https://pl.wikipedia.org/wiki?curid=2223733" title="All Night Long (singel Alexandry Burke)">
All Night Long (singel Alexandry Burke)

All Night Long – singel brytyjskiej piosenkarki pop/R&amp;B Alexandry Burke. Jest to czwarty singel z debiutanckiego albumu "Overcome". Autorami tekstu jest zespół producencki The Runaways. W Wielkiej Brytanii singel został wydany 16 maja 2010 w formacie digital download, a następnego dnia na fizycznym nośniku. Utwór jest wykonywany wraz z amerykańskim raperem Pitbullem.
Piosenka została nominowana do Brit Awards 2011 w kategorii British Single

</doc>
<doc id="2223734" url="https://pl.wikipedia.org/wiki?curid=2223734" title="Aleksandr Kowalenko">
Aleksandr Kowalenko

Aleksandr Kowalenko "Александр Коваленко" (ur. 8 maja 1963 w Bobrujsku) – białoruski lekkoatleta specjalizujący się w trójskoku, który przez pierwsze lata kariery startował w barwach Związku Radzieckiego.
Tuż za podium – na czwartym miejscu – zakończył udział w mistrzostwach świata w 1987. Zdobył brązowy medal olimpijski w Seulu (1988). Cztery lata później podczas igrzysk w Barcelonie był siódmy. Medalista mistrzostw ZSRR.
Jego żoną jest trzykrotna mistrzyni olimpijska w biegach średnich Tatiana Kazankina.
Rekord życiowy: 17,77 (18 lipca 1987, Briańsk) – rezultat ten jest aktualnym rekordem Białorusi. 

</doc>
<doc id="2223736" url="https://pl.wikipedia.org/wiki?curid=2223736" title="National Soccer League (1994–95)">
National Soccer League (1994–95)

National Soccer League (1994–95) – dziewiętnasta edycja piłkarskiej ligi National Soccer League (NSL). W dziewiętnastym sezonie wystąpiło 13 drużyn. Tytuł mistrzowski zdobyła drużyna Melbourne Knights, która w finałowym meczu Grand Final pokonała drużynę Adelaide City.
Rozgrywki.
Grand Final.
MISTRZ AUSTRALII 1995
Melbourne Knights PIERWSZY TYTUŁ

</doc>
<doc id="2223739" url="https://pl.wikipedia.org/wiki?curid=2223739" title="Złącze Speakon">
Złącze Speakon

SpeakON - rodzaj złącza opracowany w 1987 roku przez firmę Neutrik, stosowany głównie w profesjonalnym sprzęcie audio do podłączania głośników pasywnych ze wzmacniaczem mocy.
Złącze zaprojektowano jako pewne, odporne, łatwe i szybkie do montażu. Wtyk zabezpieczony jest przed rozłączeniem systemem blokującym. Produkowane są złącza 2-biegunowe, 4-biegunowe (stereo poprzez rozgałęźnik, bi-amping, mostek mono) i 8-biegunowe (quad-amping). System klucza pozwala na przyłączenie wtyczki i gniazda o tej samej ilości biegunów, a zamiennie wyłącznie wtyczki 2-biegunowej do gniazda 4-biegunowego. Gniazda 2-biegunowe są produkowane również w wersji pozwalającej na przyłączenie wtyku 6,35 mm TS. 
Firma Neutrik produkuje gniazda i wtyczki w szerokim asortymencie, pod względem sposobu montażu, przyłączenia przewodów itd.

</doc>
<doc id="2223740" url="https://pl.wikipedia.org/wiki?curid=2223740" title="Luis Moreno">
Luis Moreno

Luis Moreno (ur. 19 maja 1981 w Panamie) – panamski piłkarz występujący na pozycji obrońcy.
Kariera klubowa.
Moreno zawodową karierę rozpoczynał w 2000 roku w klubie Tauro FC. W 2001 roku wywalczył z nim wicemistrzostwo Panamy, a w 2003 roku zdobył mistrzostwo tego kraju. W 2005 roku odszedł do kolumbijskiego Envigado FC. W 2006 roku wrócił jednak do Tauro. W tym samym roku ponownie wywalczył z nim wicemistrzostwo Panamy. Na początku 2007 roku ponownie wyjechał do Kolumbii, by grać w tamtejszym Independiente Santa Fe.
Latem 2007 roku Moreno odszedł do meksykańskiego Tiburones Rojos. Spędził tam rok. W 2008 roku powrócił do Tauro. W tym samym roku wywalczył z nim wicemistrzostwo Clausura. W styczniu 2011 roku podpisał kontrakt z kolumbijskim Deportivo Pereira.
Kariera reprezentacyjna.
W reprezentacji Panamy Moreno zadebiutował w 2001 roku. W 2005 roku został powołany do kadry na Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), Hondurasem (0:1), ponownie z Kolumbią (3:2) oraz Stanami Zjednoczonymi (0:0, 1:3 w rzutach karnych). W drugim meczu z Kolumbią otrzymał czerwoną kartkę. Tamten turniej Panama zakończyła na 2. miejscu.
W 2007 roku Moreno ponownie wziął udział w Złotym Pucharze CONCACAF. Wystąpił na nim w 4 meczach: z Hondurasem (3:2), Kubą (2:2), Meksykiem (0:1) i Stanami Zjednoczonymi (1:2). Z tamtego turnieju Panama odpadła w ćwierćfinale.
W 2009 roku po raz trzeci znalazł się w drużynie na Złoty Puchar CONCACAF. Zagrał tam w spotkaniach z Gwadelupą (1:2), Meksykiem (1:1), Nikaraguą (4:0) oraz Stanami Zjednoczonymi (1:1, 1:2 po dogrywce), a Panama ponownie zakończyła turniej na ćwierćfinale.
Incydent z sową.
Podczas meczu z Junior Barranquilla w 2011 Moreno z premedytacją kopnął sowę, która wylądowała na murawie podczas meczu. Sowa, która wylądowała na boisku została trafiona przypadkowo piłką i leżała ranna nie mogąc się poruszać z uwagi na złamaną prawą nogę. Moreno podszedł do niej i kopnął ją, aby usunąć ją z boiska. W odpowiedzi na to zajście kibice wykrzykiwali "morderca" do Moreno. Sowa zdechła kilka godzin po incydencie pomimo interwencji weterynarzy. Piłkarz stał się celem ataków i gróźb. Dostał za to zakaz gry na dwa mecze oraz 560 dolarów grzywny od kolumbijskiego związku piłki nożnej

</doc>
<doc id="2223742" url="https://pl.wikipedia.org/wiki?curid=2223742" title="Bokator">
Bokator

Bokator (język khmerski: La bok ka tao dosłownie "tłuczenie lwa") – starożytna khmerska sztuka walki. Nazwa oparta jest na dawnej legendzie, wedle której pewien wojownik miał bez użycia broni pokonać lwa. Sceny przedstawiające różne techniki walki widnieją na płaskorzeźbach w Angkorze. Niewielu mistrzów przeżyło masakry ze strony Czerwonych Khmerów. Aktualnie czynione są wysiłki mające na celu odrodzenie tej formy walki wręcz.
Charakterystyka.
Bokkatao cechuje się głównie wykorzystaniem ciosów za pomocą kolan i łokci. Istnieje szereg technik opartych na naśladowaniu zachowania zwierząt.

</doc>
<doc id="2223744" url="https://pl.wikipedia.org/wiki?curid=2223744" title="Błogosławiony Witalis">
Błogosławiony Witalis



</doc>
<doc id="2223746" url="https://pl.wikipedia.org/wiki?curid=2223746" title="Bł. Witalis">
Bł. Witalis



</doc>
<doc id="2223747" url="https://pl.wikipedia.org/wiki?curid=2223747" title="Wybory prezydenckie w Kazachstanie w 2011 roku">
Wybory prezydenckie w Kazachstanie w 2011 roku

Wybory prezydenckie w Kazachstanie w 2011 roku – odbyły się 3 kwietnia 2011 roku w trybie przedterminowym. Początkowo miały mieć miejsce w roku następnym, gdy kończyła się kadencja dotychczasowego prezydenta.
Jednym z motywów działania prezydenta Nursułtana Nazarbajewa by skrócić swoją kadencję o rok była decyzja Rady Konstytucyjnej z dnia 24 stycznia 2011 roku, która uznała za niekonstytucyjną ustawę umożliwiającą przedłużenie w referendum jego kadencji do roku 2020. W tej sytuacji prezydent 31 stycznia w wystąpieniu telewizyjnym oświadczył, że zgadza się ze stanowiskiem Rady i 4 lutego wydał dekret wyznaczający kwietniowy termin elekcji.
5 kwietnia 2011 r. Centralna Komisja Wyborcza w Kazachstanie podała ostateczne wyniki wyborów prezydenckich z dnia 3 kwietnia 2011 roku. Według oficjalnych danych zwyciężył dotychczasowy szef państwa Nursułtan Nazarbajew, zdobywając 95,55% głosów.
Oficjalne wyniki wyborów podane przez kazachską Centralną Komisję Wyborczą.
Frekwencja wyniosła 89,99%. Liczba głosujących – 9,2 mln.
Obserwatorzy Organizacji Bezpieczeństwa i Współpracy w Europie (OBWE) ocenili, że wybory w Kazachstanie nie spełniły standardów demokratycznych; uchybienia były podobne do tych z poprzednich latach.

</doc>
<doc id="2223748" url="https://pl.wikipedia.org/wiki?curid=2223748" title="Św. Witalis">
Św. Witalis



</doc>
<doc id="2223752" url="https://pl.wikipedia.org/wiki?curid=2223752" title="Carlton (Rothwell)">
Carlton (Rothwell)

Carlton – wieś w Anglii, w hrabstwie ceremonialnym West Yorkshire, w dystrykcie (unitary authority) Leeds, w pobliżu Rothwell. Leży 8 km na południowy wschód od centrum miasta Leeds i 265 km na północ od Londynu.

</doc>
<doc id="2223753" url="https://pl.wikipedia.org/wiki?curid=2223753" title="Cottingley (Bradford)">
Cottingley (Bradford)

Cottingley – wieś w Anglii, w hrabstwie ceremonialnym West Yorkshire, w dystrykcie (unitary authority) Bradford. Leży 19 km na zachód od miasta Leeds i 283 km na północny zachód od Londynu. Jest prawdopodobnie najbardziej znana z wróżek z Cottingley, które pojawiły się na serii fotografii wykonanych tam na początku XX wieku.
Geografia.
Wieś leży w dolinie Aire między Shipley i Bingley około 100 metrów nad poziomem morza. Na północ od wsi przebiega droga A650. Cottingley było poprzednio położone przy głównej drodze, zanim została zbudowana autostrada od mostu do Bingley w 1825 roku. Ziemia na wschód od B6269 jest głównie płaska i na zachód wznosi się na wysokość 170 metrów w March Cote Farm. Potok Cottingley utworzył głęboki, wąski i skalisty kanał płynący na północ do rzeki Aire.
Obszar znajduje się na Millstone Grit; niższe stoki pokryte są gliną zwałową i osadami rzecznymi. Istnieją również oznaki osadów lodowcowych. Na terenie wsi znajdują się pokłady węgla. Stare szyby górnicze znajdują się na polach po obu stronach Cottingley Cliffe Road. Są one pokazane jako (Stare) Szyby Węglowe na mapie obszaru z 1852 roku, która zdaje się sugerować, że niektóre z nich wciąż pracowały w 1852 roku.

</doc>
<doc id="2223755" url="https://pl.wikipedia.org/wiki?curid=2223755" title="East and West Morton">
East and West Morton



</doc>
<doc id="2223756" url="https://pl.wikipedia.org/wiki?curid=2223756" title="Kościół Miłosierdzia Bożego w Krakowie (os. Na Wzgórzach)">
Kościół Miłosierdzia Bożego w Krakowie (os. Na Wzgórzach)

Kościół Miłosierdzia Bożego – rzymskokatolicki kościół parafialny znajdujący się w Krakowie, w dzielnicy XVII, na osiedlu Na Wzgórzach 1a.
Pod koniec lat 70. XX wieku kardynał Karol Wojtyła postanowił podzielić olbrzymie parafie nowohuckie, mogilską i bieńczycką na mniejsze. Jedną z zaplanowanych była parafia obejmująca zasięgiem terytorialnym osiedla Na Stoku, Na Wzgórzach oraz Grębałów.
Wystąpiono do władz o zezwolenie na budowę kościoła i 24 maja 1980 otrzymano zgodę i lokalizację na os. Na Wzgórzach, wydane przez prezydenta Krakowa Edwarda Barszcza.
W maju 1981 roku władze kościelne zaakceptowały plan świątyni autorstwa Witolda Cęckiewicza.
W dniu 22 października 1981 kardynał Franciszek Macharski poprowadził nabożeństwo do Miłosierdzia Bożego i erygował nową parafię pod takim wezwaniem. Dekret wszedł w życie 25 października 1981.
Budowę nowego kościoła rozpoczęto w maju 1982 roku.
Jako że świątynia miała stanąć na podmokłym terenie, prace budowlane rozpoczęto od wbicia 224 trzynastometrowych pali pod fundamenty.
Podczas mszy na krakowskich Błoniach, dnia 23 czerwca 1983 Jan Paweł II poświęca kamień węgielny dla kościoła. 
We wrześniu 1984 powstaje żelazna konstrukcja dachu i rozpoczyna się krycie jej blachą miedzianą. Rozpoczęto także budowę wieży na której w 1985 zawieszone zostały trzy dzwony. Wieża ma 40 metrów wysokości a wieńczy ją dziesięciometrowy krzyż.
Konsekracji kościoła dokonał w dniu 7 czerwca 1987 kardynał Franciszek Macharski.
W 1994 zamontowano w świątyni organy.
Świątynia ma nowoczesną, strzelistą bryłę. Jej wnętrze nie jest podzielone na nawy, jest jedną halą. Pierwsza kondygnacja to Kaplica Niepokalanego Serca Maryi. Nad nią znajduje się właściwy kościół.

</doc>
<doc id="2223758" url="https://pl.wikipedia.org/wiki?curid=2223758" title="Gawthorpe">
Gawthorpe

Gawthorpe – wieś w Anglii, w hrabstwie ceremonialnym West Yorkshire, w dystrykcie (unitary authority) Wakefield. Leży 12 km na południe od miasta Leeds i 263 km na północ od Londynu.

</doc>
<doc id="2223759" url="https://pl.wikipedia.org/wiki?curid=2223759" title="Shinkichi Kikuchi">
Shinkichi Kikuchi

 – japoński piłkarz, reprezentant kraju grający na pozycji bramkarza.
Kariera klubowa.
Shinkichi Kikuchi zawodową karierę piłkarską rozpoczął w 1986 roku w klubie Yomiuri. Z Yomiuri, który w 1992 zmienił nazwę na Tokyo Verdy pięciokrotnie zdobył mistrzostwo Japonii w 1987, 1991, 1992, 1993 i 1994, trzykrotnie "Puchar Cesarza" w 1986, 1987, 1996 oraz dwukrotnie Puchar Klubowych Mistrzów Azji w 1988 roku. W Verdy grał do zakończenia kariery w 2001 roku, z krótką przerwą na wypożyczenie do Kawasaki Frontale w 2000 roku.
Kariera reprezentacyjna.
Kikuchi występował w reprezentacji Japonii w latach 1994–1995. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej był rezerwowym i nie wystąpił w żadnym meczu. W sumie w reprezentacji wystąpił w 7 spotkaniach.

</doc>
<doc id="2223761" url="https://pl.wikipedia.org/wiki?curid=2223761" title="Święty Wiwald">
Święty Wiwald



</doc>
<doc id="2223764" url="https://pl.wikipedia.org/wiki?curid=2223764" title="Mistrzostwa Świata w Łyżwiarstwie Szybkim w Wieloboju Sprinterskim 2007">
Mistrzostwa Świata w Łyżwiarstwie Szybkim w Wieloboju Sprinterskim 2007

38. Mistrzostwa świata w łyżwiarstwie szybkim w wieloboju sprinterskim odbyły się w Hamar, w Norwegii, w dniach 20–21 stycznia 2007. Zawody rozegrano w Olympia Hall. Zawodnicy dwukrotnie startowali na dystansach 500 i 1000 metrów. Mistrzowskie tytuły przypadły Niemce Anni Friesinger oraz Koreańczykowi Lee Kyu-hyeokowi.
Uczestnicy.
W zawodach wzięło udział 31 łyżwiarek (29 sklasyfikowanych) oraz 38 łyżwiarzy (32 sklasyfikowanych) z 16 krajów.

</doc>
<doc id="2223767" url="https://pl.wikipedia.org/wiki?curid=2223767" title="Karl Knies">
Karl Knies

Karl Gustav Adolf Knies (ur. 29 marca 1821 w Marburgu, zm. 3 sierpnia 1898 w Heidelbergu) – niemiecki ekonomista, przedstawiciel niemieckiej szkoły historycznej.
Profesor uniwersytetów we Fryburgu Bryzgowijskim i Heidelbergu. Całkowicie negował istnienie praw ekonomicznych, a nawet prawidłowości statystycznych w rozwoju gospodarczym, o których pisał Bruno Hildebrand. Zadanie ekonomii sprowadził do rejestrowania historii gospodarczej.

</doc>
<doc id="2223768" url="https://pl.wikipedia.org/wiki?curid=2223768" title="Healey (Wakefield)">
Healey (Wakefield)

Healey – wieś w Anglii, w hrabstwie West Yorkshire, blisko Ossett. Leży 15 km na południe od miasta Leeds i 260 km na północ od Londynu.

</doc>
<doc id="2223769" url="https://pl.wikipedia.org/wiki?curid=2223769" title="Hotel Wiedeński w Warszawie">
Hotel Wiedeński w Warszawie

Hotel Wiedeński – hotel, który znajdował się w Warszawie, przy ul. Marszałkowskiej 102 róg Widok. Zniszczony w 1944 roku.
Historia.
Hotel został wybudowany około 1845. W początkowym okresie, nawiązując do pobliskiego Dworca Wiedeńskiego, będącego własnością Kolei Warszawsko-Wiedeńskiej, hotel używał nazwy – Hotel Warszawsko-Wiedeński. Na kilka miesięcy przed wybuchem wojny w 1939, hotel zmienił swoją funkcję – stał się siedzibą centrali handlowej „102 Polskie Źródła Zakupów”. Budynek uległ zniszczeniu w czasie powstania warszawskiego.
W miejscu, na którym znajdował się hotel wybudowano rotundę PKO BP.

</doc>
<doc id="2223770" url="https://pl.wikipedia.org/wiki?curid=2223770" title="San Francisco FC">
San Francisco FC

San Francisco Fútbol Club, panamski klub piłkarski z siedzibą w La Chorrera w południowej Panamie, założony w 1971 roku.

</doc>
<doc id="2223773" url="https://pl.wikipedia.org/wiki?curid=2223773" title="San Francisco F.C.">
San Francisco F.C.



</doc>
<doc id="2223775" url="https://pl.wikipedia.org/wiki?curid=2223775" title="Rabotniczki Skopje">
Rabotniczki Skopje



</doc>
<doc id="2223776" url="https://pl.wikipedia.org/wiki?curid=2223776" title="Anatolij Maslonkin">
Anatolij Maslonkin

Anatolij Jewstigniejewicz Maslonkin, ros. Анатолий Евстигнеевич Маслёнкин (ur. 29 czerwca 1930 w Moskwie, zm. 16 maja 1988 tamże) – radziecki piłkarz.
Kariera.
Rozegrał 33 spotkania w reprezentacji ZSRR, uczestniczył w dwóch mundialach, a także w Euro 1960, gdzie wygrali piłkarze radzieccy. Wygrał także złoty medal na igrzyskach olimpijskich 1956

</doc>
<doc id="2223777" url="https://pl.wikipedia.org/wiki?curid=2223777" title="Błogosławiony Wiwald">
Błogosławiony Wiwald



</doc>
<doc id="2223778" url="https://pl.wikipedia.org/wiki?curid=2223778" title="Bł. Wiwald">
Bł. Wiwald



</doc>
<doc id="2223779" url="https://pl.wikipedia.org/wiki?curid=2223779" title="Błogosławiony Wojciech">
Błogosławiony Wojciech



</doc>
<doc id="2223780" url="https://pl.wikipedia.org/wiki?curid=2223780" title="Bł. Wojciech">
Bł. Wojciech



</doc>
<doc id="2223786" url="https://pl.wikipedia.org/wiki?curid=2223786" title="Ricardo Phillips (ur. 1975)">
Ricardo Phillips (ur. 1975)

Ricardo Oscar „Patón” Phillips Rodríguez (ur. 31 stycznia 1975 w Panamie) – panamski piłkarz występujący na pozycji pomocnika.
Jego syn Ricardo Phillips również jest piłkarzem.
Kariera klubowa.
Phillips zawodową karierę rozpoczynał w 1995 roku w klubie AFC Euro Kickers. W 1997 roku wywalczył z nim wicemistrzostwo Panamy. W 1998 roku odszedł do zespołu Panamá Viejo FC. W 2001 roku zdobył z nim mistrzostwo Panamy. W 2003 roku podpisał kontrakt z klubem Tauro FC. W tym samym roku zdobył z nim mistrzostwo Panamy.
W 2005 roku trafił do amerykańskiego New England Revolution. W MLS zadebiutował 11 września 2005 roku w wygranym 3:1 pojedynku z Columbus Crew. W tym samym roku wrócił do Panamy, gdzie został graczem zespołu San Francisco FC. W 2006 roku zdobył z klubem mistrzostwo Panamy, a w 2007 roku mistrzostwo Clausura.
W 2007 roku Phillips odszedł również do Chorrillo FC. W 2008 roku przeszedł do ekipy Sporting San Miguelito, a w 2009 roku ponownie trafił do San Francisco FC. W tym samym roku zdobył z nim mistrzostwo Apertura, a w 2010 roku wywalczył wicemistrzostwo Clausura.
Kariera reprezentacyjna.
W reprezentacji Panamy Phillips zadebiutował w 1996 roku. W 2005 roku został powołany do kadry na Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), Hondurasem (0:1), RPA (1:1, 5:3 w rzutach karnych) oraz ponownie z Kolumbią (3:2). W drugim meczu z Kolumbią strzelił także 2 gole. Tamten turniej Panama zakończyła na 2. miejscu.
W 2007 roku Phillips ponownie wziął udział w Złotym Pucharze CONCACAF. Wystąpił na nim w 4 meczach: z Hondurasem (3:2), Kubą (2:2), Meksykiem (0:1) i Stanami Zjednoczonymi (1:2). Z tamtego turnieju Panama odpadła w ćwierćfinale.
W 2009 roku po raz trzeci znalazł się w drużynie na Złoty Puchar CONCACAF. Zagrał tam w spotkaniach z Gwadelupą (1:2), Meksykiem (1:1) oraz Stanami Zjednoczonymi (1:1, 1:2 po dogrywce). W meczu z Meksykiem otrzymał czerwoną kartkę, a Panama ponownie zakończyła turniej na ćwierćfinale.

</doc>
<doc id="2223791" url="https://pl.wikipedia.org/wiki?curid=2223791" title="Wilhelm Roscher">
Wilhelm Roscher

Wilhelm Georg Friedrich Roscher (ur. 21 października 1817 w Hanowerze, zm. 4 czerwca 1894 w Lipsku) – niemiecki ekonomista. Przedstawiciel niemieckiej szkoły historycznej. Jego praca pod tytułem "Zarys wykładów o gospodarstwie państwa według metody historycznej" z 1843 roku stała się swoistym manifestem niemieckiej szkoły historycznej. Roscher zwalczał nomotetyczny charakter klasycznej ekonomii. Podkreślał ścisły związek ekonomii politycznej ze wszystkimi naukami społecznymi.

</doc>
<doc id="2223793" url="https://pl.wikipedia.org/wiki?curid=2223793" title="National Soccer League (1995–96)">
National Soccer League (1995–96)

National Soccer League (1995–96) – dwudziesta edycja piłkarskiej ligi National Soccer League (NSL). W dwudziestym sezonie wystąpiło 12 drużyn. Tytuł mistrzowski zdobyła drużyna Melbourne Knights, która w finałowym meczu Grand Final pokonała drużynę Marconi Fairfield.
Rozgrywki.
Grand Final.
MISTRZ AUSTRALII 1996
Melbourne Knights DRUGI TYTUŁ

</doc>
<doc id="2223796" url="https://pl.wikipedia.org/wiki?curid=2223796" title="Anatolij Wołkau">
Anatolij Wołkau

Anatolij Jahorawicz Wołkau (, , "Anatolij Jegorowicz Wołkow"; ur. 25 maja 1931 w Nyżnim Rohaczyku) – białoruski polityk; w latach 1990–2000 deputowany do Rady Najwyższej Białoruskiej SRR/Rady Najwyższej Republiki Białorusi XII i XIII kadencji, w latach 1996–2000 deputowany do Izby Reprezentantów Republiki Białorusi I kadencji; doktor nauk rolniczych (odpowiednik polskiego stopnia doktora habilitowanego).
Życiorys.
Młodość i praca.
Urodził się 25 maja 1931 roku we wsi Nyżnij Rohaczyk, w rejonie werchnorohaczyckim obwodu chersońskiego Ukraińskiej SRR, ZSRR. W 1959 roku ukończył Białoruską Państwową Akademię Gospodarstwa Wiejskiego. Uzyskał stopień doktora nauk rolniczych (odpowiednik polskiego stopnia doktora habilitowanego).
W latach 1954–1959 pełnił funkcję zastępcy przewodniczącego Horodyszczańskiego Rejonowego Komitetu Wykonawczego w obwodzie brzeskim. W latach 1966–1992 pracował jako starszy pracownik naukowy, kierownik laboratorium w Białoruskim Naukowo-Badawczym Instytucie Melioracji i Gospodarki Wodnej. W latach 1993–1997 był dyrektorem Pińskiego Centrum Radiacyjno-Diagnostycznego i Zdrowotnego. Od 1997 roku pełnił funkcję dyrektora Pińskiego Dziecięcego Centrum Rehabilitacyjno-Zdrowotnego. W 1995 roku był członkiem Białoruskiej Partii Ekologicznej.
Działalność parlamentarna.
16 maja 1990 roku został deputowanym ludowym do Rady Najwyższej Białoruskiej SRR XII kadencji (od 19 września 1991 roku – Rady Najwyższej Republiki Białorusi). W drugiej turze uzupełniających wyborów parlamentarnych 10 grudnia 1995 roku został wybrany na deputowanego do Rady Najwyższej XIII kadencji z Pińskiego-Wschodniego Okręgu Wyborczego Nr 30. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Katastrofy Czarnobylskiej. Nie należał do żadnej z frakcji parlamentarnych. Od 3 czerwca był członkiem grupy roboczej Rady Najwyższej ds. współpracy z parlamentem Republiki Tureckiej. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję członka Komisji ds. Katastrofy w Czarnobylu, Ekologii i Eksploatacji Przyrody. Zgodnie z Konstytucją Białorusi z 1994 roku jego mandat deputowanego do Rady Najwyższej formalnie zakończył się 9 stycznia 2000 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów I kadencji zakończyła się 21 listopada 2000 roku.
Życie prywatne.
Anatolij Wołkau jest żonaty.

</doc>
<doc id="2223797" url="https://pl.wikipedia.org/wiki?curid=2223797" title="Cagiva 350">
Cagiva 350

Cagiva 350 – 1-cylindrowy motocykl produkowany we Włoszech przez firmę Cagiva. 
Geneza.
Do najlepszych włoskich producentów motocykli w okresie powojennym należą firmy Moto Gilera oraz Moto Guzzi. Ostatnia z nich już w 1946 roku dostarczała siłom zbrojnym motocykl "Solomaschine Moto Guzzi „Superalce”" z jednocylindrowym silnikiem własnej konstrukcji o pojemności skokowej 550 cm². Silnik posiadał moc 13,8 kW i mógł rozpędzić pojazd do 110 km/h. Był on również dostępny jako pojazd cywilny w powszechnym handlu. Motocykl posiadał 21 cm prześwit, a jego masa całkowita wynosiła 200 kg. We Włoszech motocykl ten dostarczany był pod oznaczeniem "Motocicolo Militare", czyli motocykl wojskowy.
Do największych użytkowników motocykli we Włoszech należą (oprócz sił zbrojnych) również Karabinierzy, czyli włoska żandarmeria, która pod względem wykonywanych zadań i organizacji bardziej zbliżona jest do formacji militarnych niż policji. Z początkiem lat 80. wprowadzono nowy motocykl dostępny także na zewnątrz, z dwucylindrowym silnikiem o pojemności 490 cm², oznaczony "Moto Guzzi V-50 II". Jednostki królewskiej holenderskiej piechoty morskiej zakupiły szereg maszyn tego typu, których masa całkowita wynosiła 152 kg i na autostradzie osiągały prędkość maksymalną rzędu 180 km/h. Motocykle firmy "Moto Gilera" trafiły na wyposażenie włoskiego lotnictwa wojskowego.
Użycie.
Od początku lat 90. osiadła w Bolonii firma Cagiva przedstawiła w swojej ofercie handlowej cztery modele motocykli, które przygotowane zostały pod kątem zastosowań militarnych. Francuskie siły zbrojne wykorzystały maszyny tego typu podczas wojny w Zatoce Perskiej. Sekret bardzo dobrych osiągów tych motocykli leżał nie tylko w wysokim współczynniku mocy do ciężaru, ale także w ich solidnej wytrzymałej konstrukcji. Duża stabilność tych maszyn podczas użytkowania także w trudnym terenie oraz uproszczona obsługa redukowały zmęczenie kierowcy zwłaszcza podczas pokonywania długich tras przejazdowych. Swoją dotychczasową ofertę Cagiva wzbogaciła maszynami z silnikami 500 oraz 250 cm² pojemności skokowej, które były zgodne z wytycznymi NAT dla motocykli. Do większych maszyn zaliczyć można motocykle "Typ 350 T4-MIL-I" oraz "600 T4-MIL-I". Oferowana była również wersja z silnikiem o pojemności 125 cm² chłodzonym powietrzem jak również w wariancie chłodzonym cieczą, zaletą której była bardzo prosta obsługa oraz długie przebiegi międzynaprawcze, co było zgodne z zapotrzebowaniem armii. Jeden z najnowszych modeli, motocykl "Cagiva 125 W8" zakupiony został przez francuską armię. Także i inne maszyny znajdują się tam dzisiaj między innymi na wyposażeniu żandarmerii wojskowej.

</doc>
<doc id="2223798" url="https://pl.wikipedia.org/wiki?curid=2223798" title="Anatolij Wołkow">
Anatolij Wołkow



</doc>
<doc id="2223799" url="https://pl.wikipedia.org/wiki?curid=2223799" title="Błogosławiony Władysław">
Błogosławiony Władysław

Zobacz też: Święty Władysław

</doc>
<doc id="2223800" url="https://pl.wikipedia.org/wiki?curid=2223800" title="The Dominion Northern Ontario Provincial Men’s Championship 2011">
The Dominion Northern Ontario Provincial Men’s Championship 2011

The Dominion Northern Ontario Mens Provincial Championships 2011, turniej wyłaniający mistrzów Northern Ontario mężczyzn w curlingu. Zawody odbyły się w dniach 6-13 lutego 2011 w Thunder Bay, na lodowisku Fort William Curling Club. Zwycięzca wystąpi na Tim Hortons Brier 2011.
W zawodach brało udział 12 drużyn grających Round Robin. Tytuł mistrzowski obronił Brad Jacobs.
Play-off.
Finał.
13 lutego 2011; 13:30
Półfinał.
13 lutego 2011; 9:00
1-2.
12 lutego 2011; 14:30
3-4.
12 lutego 2011; 19:30
Tie-breaker.
12 lutego 2011; 9:30

</doc>
<doc id="2223801" url="https://pl.wikipedia.org/wiki?curid=2223801" title="Bł. Władysław">
Bł. Władysław



</doc>
<doc id="2223802" url="https://pl.wikipedia.org/wiki?curid=2223802" title="Święty Władysław">
Święty Władysław



</doc>
<doc id="2223803" url="https://pl.wikipedia.org/wiki?curid=2223803" title="Św. Władysław">
Św. Władysław



</doc>
<doc id="2223806" url="https://pl.wikipedia.org/wiki?curid=2223806" title="Błogosławiony Włodzimierz">
Błogosławiony Włodzimierz

Zobacz też: Święty Włodzimierz

</doc>
<doc id="2223807" url="https://pl.wikipedia.org/wiki?curid=2223807" title="Bł. Włodzimierz">
Bł. Włodzimierz



</doc>
<doc id="2223808" url="https://pl.wikipedia.org/wiki?curid=2223808" title="Św. Włodzimierz">
Św. Włodzimierz



</doc>
<doc id="2223810" url="https://pl.wikipedia.org/wiki?curid=2223810" title="Puchar Świata w biathlonie 2010/2011 – Presque Isle 2011">
Puchar Świata w biathlonie 2010/2011 – Presque Isle 2011

Zawody pucharu świata w biathlonie w Presque Isle są siódmymi w sezonie 2010/2011 w tej dyscyplinie sportu. Konkurencje odbywają się w dniach 4 – 6 lutego. Rywalizacja odbywa się w sprincie, biegu pościgowym i sztafecie miesznaej.
Pierwszego dnia odbywały się sprinty. U mężczyzn wygrał Niemiec Arnd Peiffer przed Francuzem Martinem Fourcade i Rosjaninem Iwanem Czerezowem, zaś u kobiet wygrała Szwedka Helena Ekholm przed Norweżką Torą Berger i Ukrainką Wałentyną Semerenko. Drugiego dnia odbywała się sztafeta mieszana. Zwycięstwo odniosła sztafeta Niemiec przed Francją i Rosją. Ostatniego dnia rozgrywano biegi pościgowe. Wśród mężczyzn wygrał Francuz Alexis Bœuf przed Rosjaninem Iwanem Czerezowem i Szwedem Carlem Johanem Bergmanem. Wśród kobiet wygrała Norweżka Tora Berger przed Francuzką Marie Dorin i Białorusinką Darią Domraczewą.
Sprinty - 04.02.2011.
Mężczyźni.
Do zawodów zostało zgłoszonych 72 zawodników. Wszyscy ukończyli bieg.
Wyniki: "Uwzględniono tylko miejsca punktowane"
Klasyfikacja generalna po zawodach.
"Uwzględniono tylko pierwszą dziesiątkę"
Kobiety.
Do zawodów zostało zgłoszonych 57 zawodniczek. Na starcie nie pojawiła się Weronika Nowakowska-Ziemniak.
Wyniki: "Uwzględniono tylko miejsca punktowane"
Klasyfikacja generalna po zawodach.
"Uwzględniono jedynie pierwszą dziesiątkę"
Sztafeta mieszana - 05.02.2011.
Do zawodów zgłoszono 12 sztafet. Wszystkie ukończyły rywalizację.
Wyniki:
Biegi pościgowe - 06.02.2011.
Mężczyźni.
Do zawodów przystąpiło sześćdziesięciu najlepszych zawodników w sprincie. Na starcie nie pojawili się Björn Ferry i Magnus Jonsson, a biegu nie ukończył Christoph Stephan.
Wyniki: "Uwzględniono tylko miejsca punktowane"
Klasyfikacja generalna po zawodach.
"Uwzględniono tylko pierwszą dziesiątkę"
Kobiety.
Do zawodów przystąpiło 56 najlepszych zawodniczek w sprincie. Na starcie nie pojawiły się Kari Eie, Éva Tófalvi i Ludmiła Pisarenko, a biegu nie ukończyła Reka Ferencz.
Wyniki: "Uwzględniono tylko miejsca punktowane"
Klasyfikacja generalna po zawodach.
"Uwzględniono jedynie pierwszą dziesiątkę"

</doc>
<doc id="2223811" url="https://pl.wikipedia.org/wiki?curid=2223811" title="Pietro Parolin">
Pietro Parolin

Pietro Parolin (wym. []; ur. 17 stycznia 1955 w Schiavon) – włoski duchowny rzymskokatolicki, doktor prawa kanonicznego, dyplomata watykański, arcybiskup, nuncjusz apostolski w Wenezueli w latach 2009–2013, sekretarz stanu Stolicy Apostolskiej od 2013, kardynał od 2014 (najpierw w stopniu prezbitera, w 2018 promowany do stopnia biskupa), członek Rady Kardynałów od 2014.
Życiorys.
27 kwietnia 1980 otrzymał święcenia kapłańskie z rąk bpa Arnoldo Onisto i został inkardynowany do diecezji Vicenza. W 1983 rozpoczął przygotowanie do służby dyplomatycznej na Papieskiej Akademii Kościelnej. Obronił doktorat z prawa kanonicznego na Papieskim Uniwersytecie Gregoriańskim. W latach 1986-1992 pracował najpierw w Nigerii, potem w Meksyku. Po powrocie do Watykanu pracował w sekretariacie stanu, gdzie był odpowiedzialny za kontakty z Hiszpanią, Andorą, Włochami oraz San Marino.
30 listopada 2002 został podsekretarzem Sekcji ds. Relacji z Państwami w ramach Sekretariatu Stanu Stolicy Apostolskiej. W 2007 był oficjalnym przedstawicielem Stolicy Apostolskiej podczas VII Dnia Papieskiego.
17 sierpnia 2009 został mianowany przez Benedykta XVI nuncjuszem apostolskim w Wenezueli oraz arcybiskupem tytularnym "Aquipendium". Sakry biskupiej 12 września 2009 udzielił mu w Rzymie sam papież.
31 sierpnia 2013 papież Franciszek mianował go sekretarzem stanu Stolicy Apostolskiej. Parolin miał objąć stanowisko 15 października, lecz ceremonia została przełożona o kilka tygodni, ze względu na operację, której arcybiskup się poddał. Oficjalnie funkcję sekretarza stanu objął 18 listopada.
22 lutego 2014 na konsystorzu w bazylice św. Piotra papież Franciszek kreował go kardynałem prezbiterem, otrzymując tytuł "Ss. Simone e Giuda Taddeo a Torre Angela". Od lipca 2014 jest członkiem grupy dziewięciu kardynałów doradców, służących radą papieżowi w zarządzaniu Kościołem i w sprawach reformy Kurii Rzymskiej. 28 czerwca 2018 papież Franciszek podniósł go do rangi kardynała biskupa, na równi z pozostałymi kardynałami biskupami diecezji suburbikarnych, pomimo nieprzydzielenia mu żadnej z diecezji podrzymskich.
W dniach 31 maja-4 czerwca 2014 gościł w Polsce, gdzie odwiedził miejsca związane ze św. Janem Pawłem II oraz odprawił mszę za Ojczyznę z okazji 25 lat Wolności. 2 kwietnia 2016 papież Franciszek mianował go swoim legatem na obchody 1050-lecia chrztu Polski, które odbyły się w dniach 14-16 kwietnia 2016 w Gnieźnie i Poznaniu.
18 września 2009 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="2223813" url="https://pl.wikipedia.org/wiki?curid=2223813" title="Tontouta">
Tontouta

Tontouta - rzeka w Nowej Kaledonii, na zachodnim wybrzeżu wyspy Grande Terre. Przepływa przez gminy Païta i Bouloupari w Prowincji Południowej.
Źródła Tontouty znajdują się w paśmie górskim Chaîne centrale. Rzeka płynie na południowy zachód i wpada do Morza Koralowego. Obszar dorzecza położony jest średnio na wysokości 530 m i ma spore średnie nachylenie równe 40,6%. Pokryty jest w ponad 73% makią, resztę stanowią obszary gęsto porośnięte (21%).

</doc>
<doc id="2223814" url="https://pl.wikipedia.org/wiki?curid=2223814" title="Lidia Geringer d'Oedenberg">
Lidia Geringer d'Oedenberg



</doc>
<doc id="2223817" url="https://pl.wikipedia.org/wiki?curid=2223817" title="Błogosławiony Zenobiusz">
Błogosławiony Zenobiusz



</doc>
<doc id="2223818" url="https://pl.wikipedia.org/wiki?curid=2223818" title="Bł. Zenobiusz">
Bł. Zenobiusz



</doc>
<doc id="2223819" url="https://pl.wikipedia.org/wiki?curid=2223819" title="Dakishimete Noir">
Dakishimete Noir



</doc>
<doc id="2223821" url="https://pl.wikipedia.org/wiki?curid=2223821" title="Franco Coppola">
Franco Coppola

Franco Coppola (ur. 31 marca 1957 w Maglie) – włoski duchowny katolicki, arcybiskup, nuncjusz apostolski w Belgii i Luksemburgu.
Życiorys.
12 września 1981 otrzymał święcenia kapłańskie i został inkardynowany do archidiecezji Otranto. W 1989 rozpoczął przygotowanie do służby dyplomatycznej na Papieskiej Akademii Kościelnej. Obronił doktorat z prawa kanonicznego na Papieskim Uniwersytecie Gregoriańskim.
16 lipca 2009 został mianowany przez Benedykta XVI nuncjuszem apostolskim w Burundi oraz arcybiskupem tytularnym "Vinda". Sakry biskupiej 12 września 2009 udzielił mu w Rzymie sam papież Benedykt XVI.
31 stycznia 2014 papież Franciszek mianował go nuncjuszem apostolskim w Republice Środkowoafrykańskiej. 2 kwietnia 2014 został równocześnie akredytowany nuncjuszem w Czadzie.
9 lipca 2016 został nuncjuszem apostolskim w Meksyku. 15 listopada 2021 został mianowany nuncjuszem apostolskim w Belgii. 14 grudnia 2021 został jednocześnie akredytowany w Luksemburgu.

</doc>
<doc id="2223822" url="https://pl.wikipedia.org/wiki?curid=2223822" title="Limnocharis">
Limnocharis

Limnocharis ("Limnocharis" Humb. &amp; Bonpl.) – rodzaj roślin z rodziny żabieńcowatych, obejmujący dwa gatunki: limnocharis żółty "Limnocharis flava" (L.) Buchenau, występujący naturalnie w tropikalnej Ameryce, od Meksyku do Argentyny i Paragwaju, naturalizowany w Chinach, na subkontynencie indyjskim, w Indochinach oraz na Borneo, Jawie i Sumatrze, introdukowany w Australii, oraz "Limnocharis laforestii" Duchass. ex Griseb., występujący naturalnie na obszarze od południowego Meksyku do Brazylii i Argentyny. 
Nazwa naukowa rodzaju pochodzi od greckich słów ("limna" – jezioro) i ("charis" – wdzięk, zdobić).
Systematyka.
Według Angiosperm Phylogeny Website (aktualizowany system APG III z 2009) rodzaj zaliczany jest do rodziny żabieńcowatych ("Alismataceae"), która należy do rzędu żabieńcowców ("Alismatales"). Jeszcze w systemie APG II z 2003 takson ten umieszczany był w wyodrębnianej wówczas rodzinie limnocharystowatych ("Limnocharitaceae").

</doc>
<doc id="2223824" url="https://pl.wikipedia.org/wiki?curid=2223824" title="József Nagy (1892–1963)">
József Nagy (1892–1963)

József Nagy (ur. 15 października 1892 w Budapeszcie, zm. 1963) – austro-węgierski piłkarz i trener piłkarski. Trenował szwedzką reprezentację (m.in. podczas Mistrzostw Świata 1934 i 1938) oraz szwedzkie kluby, a następnie włoskie.

</doc>
<doc id="2223830" url="https://pl.wikipedia.org/wiki?curid=2223830" title="Błogosławiony Zygmunt">
Błogosławiony Zygmunt

Zobacz też: Święty Zygmunt

</doc>
<doc id="2223832" url="https://pl.wikipedia.org/wiki?curid=2223832" title="Bł. Zygmunt">
Bł. Zygmunt



</doc>
<doc id="2223833" url="https://pl.wikipedia.org/wiki?curid=2223833" title="Bł. Sadok">
Bł. Sadok



</doc>
<doc id="2223834" url="https://pl.wikipedia.org/wiki?curid=2223834" title="Bł. Malachiasz">
Bł. Malachiasz



</doc>
<doc id="2223836" url="https://pl.wikipedia.org/wiki?curid=2223836" title="Bł. Andrzej">
Bł. Andrzej



</doc>
<doc id="2223837" url="https://pl.wikipedia.org/wiki?curid=2223837" title="Gabriele Caccia">
Gabriele Caccia

Gabriele Giordano Caccia (ur. 24 lutego 1958 w Mediolanie) – włoski duchowny katolicki, arcybiskup, nuncjusz apostolski przy Organizacji Narodów Zjednoczonych.
Życiorys.
11 czerwca 1983 otrzymał święcenia kapłańskie z rąk kard. Carlo Martiniego i został inkardynowany do archidiecezji mediolańskiej. W 1988 rozpoczął przygotowanie do służby dyplomatycznej na Papieskiej Akademii Kościelnej. Obronił doktorat z na Papieskim Uniwersytecie Gregoriańskim.
16 lipca 2009 został mianowany przez Benedykta XVI nuncjuszem apostolskim w Libanie oraz arcybiskupem tytularnym "Sepino". Sakry biskupiej 12 września 2009 udzielił mu w Rzymie sam papież Benedykt XVI.
12 września 2017 został mianowany nuncjuszem apostolskim na Filipinach.
16 listopada 2019 roku został ustanowiony przez papieża nuncjuszem apostolskim i stałym obserwatorem Stolicy Apostolskiej przy Organizacji Narodów Zjednoczonych.
18 września 2009 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="2223838" url="https://pl.wikipedia.org/wiki?curid=2223838" title="Linhas Aéreas de Moçambique">
Linhas Aéreas de Moçambique

Linhas Aéreas de Moçambique (LAM, działające także pod angielską nazwą LAM Mozambique Airlines) – narodowe linie lotnicze Mozambiku z siedzibą w Maputo. Obsługuje połączenia w południowej Afryce oraz do Europy. Głównym portem lotniczym jest Port lotniczy Maputo.
Agencja ratingowa Skytrax przyznała liniom dwie gwiazdki.
Historia.
Linie te powstały w sierpniu 1936 jako DETA – Direcção de exploração de Transportes Aéreos czyli oddział zakładu kolei, portów i lotnictwa portugalskiego rządu kolonijnego Mozambiku. Linie rozpoczęły działalność 22 grudnia 1937. W roku 1980 przemiano DETA na LAM. W 1998 została przyjęta nazwa LAM – Linhas Aéreas de Moçambique. Długie trasy obsługiwano samolotami Boeing 707 i Douglas DC-8, a następnie przez DC-10. Do dodatkowych operacji wykorzystywano także Iły-62M. Państwo posiada 80% udziałów w liniach lotniczych, pozostałe 20% pracownicy linii lotniczych. W marcu 2007 linie zatrudniały 795 pracowników. Do linii należą również linie lotnicze Moçambique Expresso.
29 listopada 2013 roku doszło do katastrofy samolotu typu Embraer 190 należącego do LAM.
Kierunki lotów.
Stan na styczeń 2011:
Flota.
Stan floty na 2010 rok

</doc>
<doc id="2223839" url="https://pl.wikipedia.org/wiki?curid=2223839" title="Andrzej Karpiński (historyk)">
Andrzej Karpiński (historyk)

Andrzej Karpiński (ur. 18 września 1950 w Gliwicach) – polski historyk, profesor nauk humanistycznych. Pracownik Instytutu Historii PAN i Instytutu Historycznego UW.
Życiorys.
Studia historyczne na Uniwersytecie Warszawskim ukończył w 1973. Doktorat obronił w 1978, a habilitację uzyskał w 1996. Tytuł naukowy profesora otrzymał w 2002.
Specjalizuje się w historii nowożytnej. Pełni funkcje kierownika Studium Doktoranckiego Wydziału Historycznego Uniwersytetu Warszawskiego oraz wiceprezesa Towarzystwa Miłośników Historii. Jest członkiem prezydium Komitetu Prognoz "Polska 2000 Plus" przy Prezydium Polskiej Akademii Nauk. W przeszłości był zastępcą przewodniczącego tego komitetu.

</doc>
<doc id="2223840" url="https://pl.wikipedia.org/wiki?curid=2223840" title="Bł. Abel">
Bł. Abel



</doc>
<doc id="2223842" url="https://pl.wikipedia.org/wiki?curid=2223842" title="Błogosławiony Szymon">
Błogosławiony Szymon

Zobacz też:

</doc>
<doc id="2223843" url="https://pl.wikipedia.org/wiki?curid=2223843" title="Bł. Szymon">
Bł. Szymon



</doc>
<doc id="2223847" url="https://pl.wikipedia.org/wiki?curid=2223847" title="Błogosławiony Eliasz">
Błogosławiony Eliasz

Zobacz też:

</doc>
<doc id="2223848" url="https://pl.wikipedia.org/wiki?curid=2223848" title="Bł. Eliasz">
Bł. Eliasz



</doc>
<doc id="2223849" url="https://pl.wikipedia.org/wiki?curid=2223849" title="Św. Eliasz">
Św. Eliasz



</doc>
<doc id="2223850" url="https://pl.wikipedia.org/wiki?curid=2223850" title="Błogosławiony Łukasz">
Błogosławiony Łukasz

Zobacz też: Święty Łukasz

</doc>
<doc id="2223851" url="https://pl.wikipedia.org/wiki?curid=2223851" title="Bł. Łukasz">
Bł. Łukasz



</doc>
<doc id="2223852" url="https://pl.wikipedia.org/wiki?curid=2223852" title="Kościół Matki Bożej Pocieszenia w Krakowie">
Kościół Matki Bożej Pocieszenia w Krakowie

Kościół Matki Bożej Pocieszenia – kościół rzymskokatolicki, znajdujący się w Krakowie, przy ul. Bulwarowej 15a w Nowej Hucie.
W dniu 29 sierpnia 1999 roku kardynał Franciszek Macharski erygował w Krakowie nową parafię noszącą wezwanie Matki Bożej Pocieszenia a powierzoną księżom pallotynom.
Budowę kościoła parafialnego rozpoczęto 5 listopada 2001 r.
Świątynia ma nietypowy kształt. Nie jest budowana na planie krzyża łacińskiego czy greckiego, jak jest to najczęściej spotykane, ale na planie jednego z najwcześniejszych symboli chrześcijańskich – ryby.
W ołtarzu głównym kościoła umieszczona została kopia obrazu Matki Bożej Pocieszenia z Pasierbca.
Obraz Matki Bożej Pocieszenia z Pasierbca namalowany przez ludowego artystę, ufundował Jan Matras, żołnierz armii austriackiej, jako wotum wdzięczności za ocalenie życia w bitwie pod Rastadt w roku 1793. Ślub spełnił w 1822 roku, budując w Pasierbcu kaplicę.

</doc>
<doc id="2223853" url="https://pl.wikipedia.org/wiki?curid=2223853" title="Pachanowa">
Pachanowa

Pachanowa (dawniej: "Pachnów"; 512 [[metr|m] [[n.p.m.]]) – wzniesienie w [[Beskid Niski|Beskidzie Niskim]], w zachodniej części północnego łańcucha [[Wzgórza Rymanowskie|Wzgórz Rymanowskich]]. 
Stoki północne opadają łagodnie długim, szerokim grzbietem w kierunku wsi [[Równe]], natomiast stoki południowe – krótko i stromo ku dolince potoku, który spływa ku zachodowi i uchodzi do [[Jasiołka|Jasiołki]] między [[Dukla|Duklą]] a [[Zboiska (powiat krośnieński)|Zboiskami]]. Od zachodu przez wzniesienie 462 m n.p.m. opada ku dolinie Jasiołki w Zboiskach, zaś od wschodu sąsiaduje z [[Płońska|Płońską]] (505 m n.p.m.). W większości porośnięta lasami, tylko stoki północne poniżej poziomicy ok. 470 m n.p.m. pokryte łąkami i polami.
Przypisy.
[[Kategoria:Szczyty Beskidu Niskiego]]

</doc>
<doc id="2223857" url="https://pl.wikipedia.org/wiki?curid=2223857" title="Błogosławiony Onufry">
Błogosławiony Onufry

Zobacz też: Święty Onufry

</doc>
<doc id="2223858" url="https://pl.wikipedia.org/wiki?curid=2223858" title="Bł. Onufry">
Bł. Onufry



</doc>
<doc id="2223859" url="https://pl.wikipedia.org/wiki?curid=2223859" title="RMS Windsor Castle (1921)">
RMS Windsor Castle (1921)

RMS Windsor Castle − brytyjski liniowiec pasażerski, zbudowany w 1922 roku dla londyńskiego armatora Union-Castle Line. Podczas II wojny światowej służył jako transportowiec wojska. Został storpedowany przez niemiecki samolot 23 marca 1943 roku na Morzu Śródziemnym.
"Windsor Castle", wraz z bliźniaczym "Arundel Castle", został zamówiony przez linię żeglugową Union-Castle Line do obsługi trasy południowoafrykańskiej. Stępkę położono w stoczni John Brown &amp; Co. w Clydebank w 1916 roku, ale budowa postępowała powoli, z uwagi na toczącą się wojnę. Wodowanie odbyło się dopiero 9 marca 1921 roku, zaś rok później statek został przekazany armatorowi.
W dziewiczą podróż wyruszył w kwietniu 1922 roku z Southampton do Kapsztadu. Obydwa bliźniacze statki należały do nielicznego grona czterokominowców, wśród których były jedynymi przeznaczonymi do obsługi trasy innej niż transatlantycka. Po przebudowie w 1937 roku "Windsor Castle" przeszedł gruntowną modernizację. Kadłub został wydłużony do 209,6 m, turbiny i kotły wymienione na nowe, w miejsce czterech kominów otrzymał dwa szersze. Liczba miejsc pasażerskich wynosiła 604.
Po wybuchu II wojny światowej został przebudowany na transportowiec wojska. 3 listopada 1940 roku został zbombardowany i uszkodzony przez niemiecki bombowiec Focke-Wulf Fw 200. 23 marca 1943 roku, płynąc w konwoju z transportem 2000 żołnierzy do Tunisu, został trafiony torpedą zrzuconą z niemieckiego samolotu i zatonął w rejonie przylądka Tenes, z jedną ofiarą śmiertelną.

</doc>
<doc id="2223860" url="https://pl.wikipedia.org/wiki?curid=2223860" title="Błogosławiony Maciej">
Błogosławiony Maciej



</doc>
<doc id="2223861" url="https://pl.wikipedia.org/wiki?curid=2223861" title="Bł. Maciej">
Bł. Maciej



</doc>
<doc id="2223863" url="https://pl.wikipedia.org/wiki?curid=2223863" title="Bł. Maur">
Bł. Maur



</doc>
<doc id="2223864" url="https://pl.wikipedia.org/wiki?curid=2223864" title="Błogosławiony Maur">
Błogosławiony Maur



</doc>
<doc id="2223865" url="https://pl.wikipedia.org/wiki?curid=2223865" title="Bł. Gordian">
Bł. Gordian



</doc>
<doc id="2223866" url="https://pl.wikipedia.org/wiki?curid=2223866" title="Bł. Felicjan">
Bł. Felicjan



</doc>
<doc id="2223867" url="https://pl.wikipedia.org/wiki?curid=2223867" title="Błogosławiony Marek">
Błogosławiony Marek



</doc>
<doc id="2223868" url="https://pl.wikipedia.org/wiki?curid=2223868" title="Bł. Marek">
Bł. Marek



</doc>
<doc id="2223870" url="https://pl.wikipedia.org/wiki?curid=2223870" title="Antonio Filipazzi">
Antonio Filipazzi

Antonio Guido Filipazzi (ur. 8 października 1963 w Melzo we Włoszech) – duchowny katolicki, arcybiskup, nuncjusz apostolski.
Życiorys.
10 października 1987 otrzymał święcenia kapłańskie z rąk kardynała Giuseppe Siriego i został inkardynowany do diecezji Ventimiglia-San Remo. W 1990 rozpoczął przygotowanie do służby dyplomatycznej na Papieskiej Akademii Kościelnej.
8 stycznia 2011 został mianowany nuncjuszem apostolskim oraz biskupem tytularnym "Sutrium". Sakry biskupiej 5 lutego 2011 udzielił mu w Rzymie papież Benedykt XVI wraz z kardynałami Angelo Sodano i Tarcisio Bertone. 23 marca 2011 został mianowany nuncjuszem w Indonezji.
26 kwietnia 2017 został nuncjuszem apostolskim w Nigerii.

</doc>
<doc id="2223871" url="https://pl.wikipedia.org/wiki?curid=2223871" title="Víctor Javier Cáceres">
Víctor Javier Cáceres



</doc>
<doc id="2223872" url="https://pl.wikipedia.org/wiki?curid=2223872" title="Bł. Gerwazy">
Bł. Gerwazy



</doc>
<doc id="2223873" url="https://pl.wikipedia.org/wiki?curid=2223873" title="Błogosławiony Gerwazy">
Błogosławiony Gerwazy



</doc>
<doc id="2223874" url="https://pl.wikipedia.org/wiki?curid=2223874" title="Bł. Donat">
Bł. Donat



</doc>
<doc id="2223875" url="https://pl.wikipedia.org/wiki?curid=2223875" title="Błogosławiony Donat">
Błogosławiony Donat



</doc>
<doc id="2223879" url="https://pl.wikipedia.org/wiki?curid=2223879" title="Bł. Walenty">
Bł. Walenty



</doc>
<doc id="2223880" url="https://pl.wikipedia.org/wiki?curid=2223880" title="Błogosławiony Walenty">
Błogosławiony Walenty

Zobacz też:

</doc>
<doc id="2223882" url="https://pl.wikipedia.org/wiki?curid=2223882" title="Błogosławiony Joachim">
Błogosławiony Joachim

Zobacz też:

</doc>
<doc id="2223883" url="https://pl.wikipedia.org/wiki?curid=2223883" title="Bł. Joachim">
Bł. Joachim



</doc>
<doc id="2223884" url="https://pl.wikipedia.org/wiki?curid=2223884" title="Bł. Mojżesz">
Bł. Mojżesz



</doc>
<doc id="2223886" url="https://pl.wikipedia.org/wiki?curid=2223886" title="Błogosławiony Mojżesz">
Błogosławiony Mojżesz



</doc>
<doc id="2223887" url="https://pl.wikipedia.org/wiki?curid=2223887" title="Święty Dygain">
Święty Dygain

Święty Dygain (ur. ok. 429) − książę Dumnonii w południowo-zachodniej Anglii i Kornwalii, święty Kościoła katolickiego. 
Dygain jest uważany za syna Konstantyna, króla Dumnonii. Prawdopodobnie miał trzech braci, św. Erbina, Meirchiona i Drustana oraz być może nieznaną z imienia siostrę. Jest uważany za fundatora kościoła w Llangernyw w hrabstwie Clwyd.

</doc>
<doc id="2223888" url="https://pl.wikipedia.org/wiki?curid=2223888" title="Bł. Abraham">
Bł. Abraham



</doc>
<doc id="2223889" url="https://pl.wikipedia.org/wiki?curid=2223889" title="Maciej Jewtuszko">
Maciej Jewtuszko

Maciej Jewtuszko (ur. 31 stycznia 1981 w Szczecinie) – polski zawodnik mieszanych sztuk walki (MMA) oraz boksu tajskiego. W swojej karierze występujący m.in. w organizacjach WEC, UFC czy FEN. Były międzynarodowy mistrz KSW w wadze lekkiej w latach 2012–2015.
Zawodowo podjął służbę w Państwowej Straży Pożarnej.
Kariera MMA.
Wczesna kariera.
Pierwszą profesjonalną walkę MMA stoczył w 2005 roku w Niemczech, gdy pokonał swego rywala przez poddanie. Następnie zwyciężył w 6 kolejnych walkach przed czasem, co zaowocowało podpisaniem w 2010 roku kontraktu z amerykańską organizacją WEC. W swoim debiucie w USA, 18 sierpnia 2010 roku (WEC 50) Jewtuszko pokonał przez nokaut Anthony’ego Njokuani i otrzymał nagrodę pieniężną za „nokaut wieczoru”.
Walka w UFC.
Pod koniec 2010 roku WEC została wchłonięta przez UFC – największą organizację MMA na świecie, a Jewtuszko stał się jednym z jej zawodników. Tym samym został drugim polskim zawodnikiem UFC w historii po Tomaszu Drwalu (nie licząc Krzysztofa Soszyńskiego i Petera Sobotty, reprezentujących odpowiednio Kanadę i Niemcy).
Zadebiutował 27 lutego 2011 roku podczas gali "UFC 127" w Sydney, przeciwko Curtowi Warburtonowi. Brytyjczyk zwyciężył przez jednogłośną decyzję sędziów (29-28, 29-28, 29-28), dzięki obaleniom i utrzymywaniu dominującej pozycji w parterze. Była to pierwsza porażka Jewtuszki w profesjonalnej karierze MMA. W jej wyniku nie otrzymał kolejnej szansy walki w UFC.
KSW.
We wrześniu 2011 roku podpisał kontrakt z największą polską organizacją MMA, Konfrontacja Sztuk Walki. 26 listopada 2011 podczas gali "KSW 17", będąc faworytem, uległ Arturowi Sowińskiemu w 1. rundzie przez nokaut.
25 lutego 2012 roku pokonał Brytyjczyka Deana Amasingera przez TKO w 1. rundzie na gali "KSW 18". Za to zwycięstwo otrzymał bonus finansowy za „nokaut wieczoru”. Jeszcze w tym samym roku – 1 grudnia stoczył rewanżowy pojedynek z Sowińskim na gali "KSW 21", którego pokonał po widowiskowej walce w 2. rundzie poprzez duszenie rękoma tzw. „brabo”. Stawką pojedynku było międzynarodowe mistrzostwo w wadze lekkiej.
W 2015 roku zwakował pas mistrzowski wagi lekkiej, zmieniając kategorię wagową na półśrednią (-77 kg). W pierwszej walce w dywizji półśredniej przegrał z byłym mistrzem PLMMA – Kamilem Szymuszowskim na jednogłośnie na punkty, który był zastępstwem za kontuzjowanego Roberta Radomskiego.
Na gali KSW 34, która odbyła się 5 marca w Warszawie zmierzył się z doświadczonym Krzysztofem Kułakiem. Zwyciężył przez poddanie 2 drugiej rundzie.
22 października na KSW 40 w stolicy Irlandii skrzyżował rękawice z pretendentem do tytułu wagi półśredniej KSW, Davidem Zawadą. Po dynamicznej walce skupionej głównie w stójce przegrał jednogłośną decyzją sędziów.
Walka w FEN.
W styczniu 2019 roku ogłoszono, że podpisał kontrakt z Fight Exclusive Night. W debiucie miał zmierzyć się z Normanem Parkiem, jednak do walki nie doszło. 15 czerwca 2019 zadebiutował w walce wieczoru FEN 25, która odbyła się w Amfiteatrze w Ostródzie, gdzie doszło do jego rewanżu z również debiutującym w FEN Vaso Bakočeviciem. Zawodnik z Czarnogóry udanie zrewanżował się "Irokezowi", pokonując go przez techniczny nokaut, kiedy ten nie wyszedł do kolejnej rundy z powodu kontuzji kolana.

</doc>
<doc id="2223890" url="https://pl.wikipedia.org/wiki?curid=2223890" title="Bł. Bazyli">
Bł. Bazyli



</doc>
<doc id="2223891" url="https://pl.wikipedia.org/wiki?curid=2223891" title="Lista zawodów w łyżwiarstwie synchronicznym w roku 2011">
Lista zawodów w łyżwiarstwie synchronicznym w roku 2011

Lista zawodów w łyżwiarstwie synchronicznym w roku 2011, obejmuje ważniejsze zawody, rozegrane w tym roku, w łyżwiarstwie synchronicznym. W dyscyplinie tej, pojęcie sezonu obejmuje okres od stycznia do kwietnia, choć w zawodach krajowych, zdarzają się imprezy, rozgrywane jesienią przed. 

</doc>
<doc id="2223892" url="https://pl.wikipedia.org/wiki?curid=2223892" title="Błogosławiony Dawid">
Błogosławiony Dawid



</doc>
<doc id="2223893" url="https://pl.wikipedia.org/wiki?curid=2223893" title="Bł. Dawid">
Bł. Dawid



</doc>
<doc id="2223894" url="https://pl.wikipedia.org/wiki?curid=2223894" title="Bł. Aaron">
Bł. Aaron



</doc>
<doc id="2223896" url="https://pl.wikipedia.org/wiki?curid=2223896" title="Mogiła (Beskid Niski)">
Mogiła (Beskid Niski)

Mogiła (606 m n.p.m.) – wzniesienie w Beskidzie Niskim, na zachód od Rymanowa-Zdroju. Na północno-zachodnim stoku góry, przy drodze zwanej Lubatowską można odnaleźć resztki dawnej karczmy. Na wschodnim stoku, w pobliżu sanatorium "Gozdawa", znajduje się symboliczna mogiła radzieckiego dywersanta, zastrzelonego w tym miejscu przez Niemców 2 lipca 1944 r.
Szlaki piesze:

</doc>
<doc id="2223897" url="https://pl.wikipedia.org/wiki?curid=2223897" title="Błogosławiony Tobiasz">
Błogosławiony Tobiasz



</doc>
<doc id="2223898" url="https://pl.wikipedia.org/wiki?curid=2223898" title="Bł. Tobiasz">
Bł. Tobiasz



</doc>
<doc id="2223900" url="https://pl.wikipedia.org/wiki?curid=2223900" title="Bł. Makary">
Bł. Makary



</doc>
<doc id="2223901" url="https://pl.wikipedia.org/wiki?curid=2223901" title="Llangernyw">
Llangernyw

Llangernyw − wieś w Walii, w hrabstwie Conwy, 40 km na zachód od Liverpoolu. 67% mieszkańców posługuje się językiem walijskim. Wieś jest znana ze względu na cis z Llangernyw, uważany za jeden z najstarszych żywych organizmów na świecie.

</doc>
<doc id="2223902" url="https://pl.wikipedia.org/wiki?curid=2223902" title="Bł. Izajasz">
Bł. Izajasz



</doc>
<doc id="2223903" url="https://pl.wikipedia.org/wiki?curid=2223903" title="Bł. Cyryl">
Bł. Cyryl



</doc>
<doc id="2223904" url="https://pl.wikipedia.org/wiki?curid=2223904" title="RMS Arundel Castle (1919)">
RMS Arundel Castle (1919)

RMS Arundel Castle − brytyjski liniowiec pasażerski, zbudowany w 1921 roku dla londyńskiego armatora Union-Castle Line. Podczas II wojny światowej służył jako transportowiec wojska. Był użytkowany aż do 1958 roku, rok później złomowano go w Hongkongu.
"Arundel Castle", wraz z bliźniaczym "Windsor Castle", został zamówiony przez linię żeglugową Union-Castle Line do obsługi trasy południowoafrykańskiej. Stępkę położono w stoczni Harland &amp; Wolff w Belfaście 6 listopada 1915 roku, ale budowa postępowała powoli, z uwagi na toczącą się wojnę. Wodowanie odbyło się dopiero 11 września 1919 roku, zaś półtora roku później statek został przekazany armatorowi.
W dziewiczą podróż wyruszył 22 kwietnia 1921 roku z Southampton do Kapsztadu. Obydwa bliźniacze statki należały do nielicznego grona czterokominowców, wśród których były jedynymi przeznaczonymi do obsługi trasy innej niż transatlantycka. Po przebudowie w 1937 roku "Arundel Castle" przeszedł gruntowną modernizację. Kadłub został wydłużony do 209,5 m, turbiny i kotły wymienione na nowe, w miejsce czterech kominów otrzymał dwa szersze. Liczba miejsc pasażerskich wynosiła 580.
Po wybuchu II wojny światowej został przebudowany na transportowiec wojska. Był używany na Dalekim i Bliskim Wschodzie, Morzu Śródziemnym oraz w powojennych transportach żołnierzy powracających z frontu do kraju. W latach 1949−1950 przeszedł kolejną przebudowę w macierzystej stoczni. Po jej zakończeniu jeszcze osiem lat obsługiwał linię południowoafrykańską. W końcu 1958 roku został sprzedany na złom do Hongkongu i zezłomowany w roku następnym.

</doc>
<doc id="2223906" url="https://pl.wikipedia.org/wiki?curid=2223906" title="Hotel Savoy w Warszawie">
Hotel Savoy w Warszawie

Hotel Savoy – hotel, który znajdował się w Warszawie przy ul. Nowy Świat 58. Jeden z największych i najbardziej okazałych hoteli przedwojennej Warszawy, a także jedyny w pełni secesyjny budynek przy Nowym Świecie. 
Hotel, wybudowany w 1905 przez Stanisława Foka, w krótkim czasie stał się jednym z popularniejszych w Warszawie, jeszcze w latach 20. XX wieku zaliczano go do kategorii "pierwszorzędnych". Posiadał 56 pokoi. Wnętrze zdobiły młodopolskie freski Emila Lindemana i witraże Franciszka Białkowskiego. 
W latach 20. XX wieku w hotelu otwarto pierwszy w dziejach Warszawy dansing – jedno z pierwszych miejsc w historii miasta, do którego wstęp miały także samotne kobiety. Po II wojnie światowej wypalony budynek skrócono do dwóch pięter, a jego elewację skuto i zastąpiono klasycyzującą elewacją socrealistyczną. Budynek przestał pełnić funkcje hotelowe, jest m.in. siedzibą Wyższej Szkoły Dziennikarskiej.
Historia.
Budynek powstał w latach 1904–1905 w miejscu niewielkiej kamieniczki z drugiej połowy XVIII wieku. Budynek pod adresem Nowy Świat 58 mieści się w pobliżu skrzyżowania tej ulicy z Ordynacką, na działce o numerze hipotecznym 1311. W początkach XX wieku nie był to adres szczególnie prestiżowy, nowo wybudowaną kamienicę otaczały zaniedbane klasycystyczne kamieniczki, a na jej zapleczu mieściło się kilka drewnianych ruder.
Koszt budowy i wykończenia był tak duży, że pierwszy właściciel niemal zbankrutował, a dodatkową komplikacją dla inwestora były wydarzenia rewolucji 1905 roku. Dlatego już w 1907 budynek hotelu trafił na licytację; sprzedano go za sumę 165 tysięcy ówczesnych rubli. Nowymi nabywcami byli Stanisław i Józef Karszowie.
W restauracji na początku lat 20. XX wieku ajent Szymański urządził pierwszy w Warszawie dansing. Lokal ten odegrał znaczącą rolę w życiu miasta, bowiem był pierwszym lokalem, do którego mogły wstępować także samotne kobiety, bez ryzyka, że zostaną uznane za prostytutki. W latach 20., obok pobliskiego "Café Clubu" (Nowy Świat 13) i "Paradisu" (Nowy Świat 3), był to najpopularniejszy lokal rozrywkowy w Warszawie. W latach 30. dansing zamieniono na nocny klub "Cordial" z muzyką na żywo.
W pierwszych dniach niemieckiej okupacji Warszawy hotelowy sejf został zarekwirowany przez Lothara Beutela, szefa Einsatzgruppe IV nazistowskiej Sicherheitspolizei, który wypełnił go zrabowanymi ludności cywilnej podczas kampanii wrześniowej dewizami i dobrami luksusowymi, a następnie przesyłał samolotem do Niemiec walizy wypełnione kosztownościami. 23 października 1939 został odwołany ze stanowiska i zdegradowany przez Heinricha Himmlera za „kradzież własności państwowej”, a po kilku tygodniach aresztowany w Monachium i wysłany do obozu koncentracyjnego Dachau, skąd jednak po pewnym czasie został wypuszczony i powrócił do służby w SS. Jego miejsce zajął Josef Meisinger.
Kamienica przetrwała II wojnę światową i zniszczenie Warszawy w niemal niezmienionym stanie, choć w 1939 została nieznacznie uszkodzona podczas niemieckiego oblężenia Warszawy, a w czasie powstania warszawskiego jej wnętrza strawił pożar. Podczas powojennej odbudowy Nowego Światu zdecydowano jednak o zrównaniu stojących przy tej ulicy domów do tej samej wysokości, a także o ujednoliceniu ich fasad. Dlatego we wczesnych latach 50. XX wieku budynek dawnego hotelu obniżono z pięciu kondygnacji do dwóch (oficyny do trzech), skuto także secesyjną fasadę i zastąpiono ją gładką połacią tynku urozmaiconą jedynie drobnymi klasycyzującymi socrealistycznymi detalami. Oryginalny wystrój przetrwał jedynie na elewacji od strony podwórza. Zachowała się także pewna ilość detali wystroju wewnętrznego.
Na parterze działał także przez pewien czas, nawiązujący do dawnego hotelu nazwą i wystrojem, klub nocny "Savoy Hotel". Obecnie w budynku mieści się siedziba m.in. Wyższej Szkoły Dziennikarskiej im. Melchiora Wańkowicza
Architektura.
Autorem projektu był absolwent Politechniki Drezdeńskiej Bronisław Colonna-Czosnowski a inwestorem Stanisław Fok. Dla architekta był to pierwszy samodzielnie zrealizowany projekt obiektu hotelowego, choć już wcześniej zgłosił on swój projekt na konkurs mający wyłonić architekta warszawskiego Hotelu Bristol, a następnie był jednym z asystentów Henryka Marconiego podczas jego budowy.
Savoy budowany był od razu z myślą o przeznaczeniu hotelowym, choć jego projekt nastręczał pewne trudności, bowiem hotel powstał na stosunkowo wąskiej i nieforemnej działce o powierzchni zaledwie 466 metrów kwadratowych. W budynku głównym, a także w bocznej (południowej) i tylnej (wschodniej) oficynie o tej samej wysokości co budynek frontowy, mieściło się ok. 60 pokojów dla gości. Budynek zyskał liniowo-geometryczne, wyraźnie secesyjne cechy wystroju, tak wewnętrznego, jak i elewacji. Tę ostatnią zdobiły młodopolskie ornamenty w postaci wydłużonych łodyg tropikalnych roślin autorstwa malarza Emila Lindemana. Część okien restauracyjnych na piętrze oraz okien restauracyjnej werandy zdobiły witraże autorstwa Franciszka Białkowskiego. Secesyjne motywy zdobiły także pokrywające ściany restauracji boazerie.
Budynek liczył osiem kondygnacji. W podziemiu budynku głównego mieściły się magazyny restauracji i hotelu, a od strony podwórza – kotłownia centralnego ogrzewania i silnik zasilający prądnicę elektryczną. Na parterze hotelu mieścił się sklep konfekcji męskiej, uznawany za jeden z lepszych w mieście, a także główne wejście do hotelu z drzwiami obrotowymi oraz wejście dla służby i zaopatrzenia, z dostępem do windy towarowej. W głębi holu znajdowała się spiralna klatka schodowa, w środku której zamontowano elektryczną windę osobową. Na parterze przewidziano także miejsce na recepcję hotelową, poczekalnię, czytelnię, szatnię, gabinety restauracyjne dla ok. 20 gości, biura hotelu i toalety.Powyżej, na piętrze (technicznie rzecz ujmując – na antresoli, czy jak pisano w czasach budowy hotelu – "międzypiętrzu"), na wysokości 5,20 metra nad poziomem ulicy, ulokowano hotelową restaurację. Sala główna miała powierzchnię użytkową ok. 200 metrów kwadratowych. Na tym samym poziomie znalazły się także zmywalnie, pomieszczenia gospodarcze, bufet, toalety, a także stanowisko elektrycznych wind dowożących potrawy z kuchni. Poza obrys budynku, na półtora metra, wystawała ciągnąca się na całą szerokość budynku przeszklona weranda z kutego żelaza. Wystroju sali głównej dopełniało 250 żarówek elektrycznych.
W pomieszczeniu przyległym do głównej sali restauracyjnej umieszczono salę konferencyjną, wykorzystywaną także jako sala rezerwowa dla gości na wypadek wyjątkowo licznej imprezy. W sumie we wszystkich pomieszczeniach restauracji na parterze i antresoli restauracja mogła podjąć naraz ok. 250 gości.
Powyżej restauracji, na I piętrze, pomieszczono 11 pokojów hotelowych ("numerów", jak nazywano je w ówczesnej polszczyźnie), w tym jeden apartament od frontu, z osobnym przedpokojem i alkową, urządzony w stylu Ludwika XV. Poza nimi na piętrze znalazły się także toalety, łazienki z wannami i prysznicami oraz pokój służbowy dla pokojowych. Jeden z pokojów miał osobną łazienkę z wanną, goście pozostałych korzystali ze wspólnych łazienek. Piętra II i III urządzone były tak samo, jak pierwsze. 
Na piętrze IV, poza pokojami dla gości hotelu, znalazły się także kuchnia restauracji wyposażona w trzy windy elektryczne: dwie do dowozu potraw do sal restauracyjnych i trzecia obsługująca piętra hotelowe, gabinety na parterze i mniejszą salę przyległą do głównej sali restauracyjnej. Dzięki takiemu rozwiązaniu miano uniknąć problemu wąskiego gardła w sytuacji większego niż zwykle obłożenia. Na najwyższej, ósmej kondygnacji, a właściwie na zaadaptowanym poddaszu, mieściły się jadalnie i toalety dla personelu, maszynownie wind, pomieszczenia dla służby i skład mebli.

</doc>
<doc id="2223907" url="https://pl.wikipedia.org/wiki?curid=2223907" title="Piero Pioppo">
Piero Pioppo

Piero Pioppo (ur. 29 września 1960 w Savona) – włoski duchowny rzymskokatolicki, arcybiskup tytularny, nuncjusz apostolski w Indonezji od 2017.
Życiorys.
29 czerwca 1985 otrzymał święcenia kapłańskie i został inkardynowany do diecezji Acqui. W 1991 rozpoczął przygotowanie do służby dyplomatycznej na Papieskiej Akademii Kościelnej. Obronił doktorat z teologii dogmatycznej. 7 lipca 2006 został prałatem Instytutu Dzieł Religijnych.
25 stycznia 2010 został mianowany przez Benedykta XVI nuncjuszem apostolskim w Kamerunie oraz arcybiskupem tytularnym "Torcello". Sakry biskupiej 18 marca 2010 udzielił mu w Rzymie Sekretarz Stanu Tarcisio Bertone. Był również akredytowany jako przedstawiciel Stolicy Świętej w Gwinei Równikowej.
8 września 2017 został przeniesiony do nuncjatury apostolskiej w Indonezji.

</doc>
<doc id="2223908" url="https://pl.wikipedia.org/wiki?curid=2223908" title="Błogosławiony Maksym">
Błogosławiony Maksym



</doc>
<doc id="2223909" url="https://pl.wikipedia.org/wiki?curid=2223909" title="Bł. Maksym">
Bł. Maksym



</doc>
<doc id="2223911" url="https://pl.wikipedia.org/wiki?curid=2223911" title="Zeng Yongquan">
Zeng Yongquan

Zeng Yongquan (; ur. 15 maja 1902 r., zm. 2 listopada 1996 r.) – chiński dyplomata, wiceminister spraw zagranicznych. 
Urodził się w 1902 roku w Xindu, w prowincji Syczuan. Studiował na Komunistycznym Uniwersytecie Pracujących Wschodu w Moskwie, oraz w Instytucie Wojskowo-Politycznym w Leningradzie w latach 1924–1929. Przed 1949 działał w Armii Czerwonej. Od 1949 rozpoczął karierę dyplomatyczną. Był jednym z siedemnastu ambasadorów chińskich wysłanych na placówki zagraniczne przed rozpoczęciem wojny w Korei. W październiku 1949 mianowany radcą politycznym w ambasadzie w Moskwie. We wrześniu 1952 został ambasadorem w Polsce i pełnił tę funkcję do stycznia 1955 roku. Następnie przeniesiony do ambasady w NRD, gdzie był ambasadorem do grudnia 1956 roku. Od lutego 1957 do sierpnia 1963 oraz od lutego 1964 do listopada 1965 roku wiceminister spraw zagranicznych. Następnie w marcu 1966 mianowany ambasadorem w Rumunii, gdzie pozostał do października tego samego roku. W latach 1973–1978 członek Stałego Komitetu Centralnej Komisji ds. Dyscypliny Partyjnej. Od 1979 doradca ministra spraw zagranicznych. 
W okresie rewolucji kulturalnej, wraz z innymi wiceministrami, na polecenie Zhou Enlaia przejął rutynową kontrolę nad pracami Ministerstwa Spraw Zagranicznych po odsunięciu Chen Yi od kierowania resortem. Byli oni jednak nękani przez czerwonogwardzistów. W związku z tym ukrywali się w tym czasie za zgodą Zhou Enlaia w Zhongnanhai.

</doc>
<doc id="2223917" url="https://pl.wikipedia.org/wiki?curid=2223917" title="Hans Mayer (ekonomista)">
Hans Mayer (ekonomista)

Hans Mayer (1879 - 1955) – ekonomista. Przedstawiciel szkoły austriackiej. Zagadnienia ekonomiczne rozumiał jako potrzebę wyboru spośród licznych celów, przy istniejących ograniczeniach zasobów. Dlatego produkcja jako taka nie jest zagadnieniem ekonomicznym, lecz technicznym, ponieważ ma tylko jeden cel: maksymalizację zysku przedsiębiorcy. Tak rozumiana ekonomia upodabnia się do prakseologii.

</doc>
<doc id="2223919" url="https://pl.wikipedia.org/wiki?curid=2223919" title="Rachel Homan">
Rachel Homan

Rachel Homan (ur. 5 kwietnia 1989) – kanadyjska curlerka, srebrna medalistka Mistrzostw Świata 2014 i brązowa z 2013, wicemistrzyni świata juniorów z 2010. Jest kapitanem zespołu z Ottawa Curling Club.
Życiorys.
Homan w curling gra od 4 roku życia, zaczęła odnosić sukcesy już w kategorii bantams (juniorzy młodsi, od 12 do 15 lat) wygrywając z rzędu mistrzostwa prowincji w latach 2003-2006. Przy czym wcześniej nikt nie wygrał nawet dwóch turniejów.
W 2007 reprezentowała Ontario podczas Canada Games. Drużyna pod jej przewodnictwem zdobyła złote medale. W rywalizacji juniorskiej kontynuowała dobre wyniki: w 2007 zajęła 3. miejsce, rok później przegrała w finale, wygrała go jednak w 2009. W mistrzostwach Kanady juniorów z bilansem 10-2 awansowała bezpośrednio do finału, ostatni mecz przegrała jednak 4:7 na korzyść Manitoby (Kaitlyn Lawes). 
W 2010 ponownie triumfowała w rywalizacji prowincjonalnej. Zwyciężyła również w Canadian Junior Curling Championships 2010, zespół z Ontario wygrał wszystkie 13 meczów. Na Mistrzostwach Świata Juniorów 2010 z pierwszego miejsca w fazie grupowej Kanadyjki awansowały do Page Play-off. W pierwszym meczu łatwo pokonały Szwedki 9:3 i dostały się do finału. W meczu o mistrzostwo Homan ponownie grała przeciwko Szwedkom, w najważniejszym spotkaniu Homan popełniła serię pomyłek w 7, 8 i 9 endzie. Ostatecznie złote medale wynikiem 8:3 przypadły zespołowi Anny Hasselborg.
Dzięki zajęciu 10. miejsca w rankingu CTRS w sezonie 2008/2009 zespół Homan zakwalifikował się do turnieju eliminacyjnego do Canadian Olympic Curling Trials 2009, który wyłonił reprezentację Kanady na ZIO 2010. Homan nie dostała się jednak do turnieju głównego. 
W sezonie 2010/2011 Homan mogła już wystartować w Ontario Scotties Tournament of Hearts. W finale pokonała obrończynię tytułu Kristę McCarville 9:6. Homan bardzo dobrze poradziła sobie w rywalizacji krajowej seniorek na Scotties Tournament of Hearts 2011. Przez długi czas utrzymywała się na pierwszym miejscu Round Robin, ostatecznie do fazy play-off dostała się z trzeciego miejsca. W pierwszym meczu przeciwko Nowej Szkocji (Heather Smith-Dacey) wygrała wysoko 13:5, jednak w półfinale nie dała rady pokonać późniejszych mistrzyń z Saskatchewan (Amber Holland). Ostatecznie w małym finale zespół Smith-Dacey zrewanżował się i pokonał Ontario 9:7, Homan zajęła ostatecznie 4. miejsce.
W rozgrywkach prowincjonalnych w 2012, dotarła do finału, w którym uległa ekipie Tracy Horgan. 2013 to ona wywalczyła prawo do wystąpienia na Scotties Tournament of Hearts 2013. Reprezentantki Ontario z tylko jedną porażką awansowały do fazy finałowej, tam wywalczyły tytuły mistrzyń kraju dwukrotnie pokonując zawodniczki z Manitoby (Jennifer Jones). Podczas rozgrywek fazy grupowej Mistrzostw Świata w Rydze Kanadyjki wygrały 8 z 11 spotkań, co dało im 3. miejsce i awans do fazy finałowej. W dolnym meczu Page play-off pokonały 7:6 Amerykanki (Erika Brown). Półfinał przeciwko Szkotkom (Eve Muirhead) zakończył się wynikiem 8:7 dla Europejek, w ostatnim endzie to Homan miała przywilej ostatniego kamienia jednak nie udało się jej dokonać podwójnego wybicia. Ostatecznie zespół z Ottawy stanął na najniższym stopniu podium pokonując w ostatnim meczu 8:6 ekipę ze Stanów Zjednoczonych.
Homan uczestniczyła w krajowych eliminacjach olimpijskich do ZIO 2014. Jej drużyna w rundzie grupowej zajęła 2. miejsce. W półfinale przegrała jednak spotkanie przeciwko Sherry Middaugh 4:10 i ostatecznie zajęła 3. miejsce. W lutym 2014 zespół Homan obronił złote medale mistrzostw Kanady. Podczas Scotties Tournament of Hearts 2014 "Team Canada" nie przegrał żadnego spotkania, w fazie finałowej zawodniczki z Ontario pokonały 5:4 Manitobę (Chelsea Carey) i 8:6 Albertę (Valerie Sweeting).
Kanadyjki były faworytkami poolimpijskich mistrzostw świata. Drużyna Homan z 10 wygranymi spotkaniami była liderką po rozgrywkach systemem kołowym. Kanadyjki w górnym meczu Page play-off pokonały 8:3 Szwajcarki (Binia Feltscher). W finale rywalizowały te same drużyny, w kluczowym spotkaniu turnieju Homan uległa reprezentacji Szwajcarii 5:9. W Scotties Tournament of Hearts 2015 Rachel Homan ponownie wystąpiła w barwach "Team Canada". Jej zespół awansował do fazy finałowej, w dolnym meczu Page play-off uległ reprezentacji Saskatchewan (Stefanie Lawton) 7:8. W meczu o brązowe medale spotkały się te same zespoły, wynikiem 7:5 na najniższym stopniu podium stanęły obrończynie tytułów mistrzowskich.
Rachel Homan studiowała kinezjologię na Uniwersytecie Ottawy.

</doc>
<doc id="2223922" url="https://pl.wikipedia.org/wiki?curid=2223922" title="Lista paremii prawniczych">
Lista paremii prawniczych



</doc>
<doc id="2223924" url="https://pl.wikipedia.org/wiki?curid=2223924" title="Paremia prawnicza">
Paremia prawnicza

Paremia prawnicza – krótka sentencja (zasada, maksyma), sformułowana najczęściej przez jurystę będącego uznanym autorytetem prawniczym (z reguły jurystę starożytnego Rzymu), wyrażająca w przystępny sposób fundamentalną zasadę prawną.
Zaletą jest ich uniwersalność, zrozumiałość dla prawników niezależnie od języka ojczystego. Prawnicy współcześnie chętnie sięgają do paremii, stanowią one też częsty element retoryki prawniczej.

</doc>
<doc id="2223927" url="https://pl.wikipedia.org/wiki?curid=2223927" title="Petar Rajič">
Petar Rajič

Petar Antun Rajič (ur. 12 czerwca 1959 w Toronto) – duchowny katolicki, arcybiskup, nuncjusz apostolski na Litwie.
Życiorys.
Urodził się w rodzinie chorwackich imigrantów pochodzących z Bośni.
29 czerwca 1987 otrzymał święcenia kapłańskie i inkardynował się do diecezji pochodzenia jego rodziców - Trebinje-Mrkan. W 1991 rozpoczął przygotowanie do służby dyplomatycznej na Papieskiej Akademii Kościelnej.
2 grudnia 2009 został mianowany przez Benedykta XVI nuncjuszem apostolskim w Kuwejcie oraz arcybiskupem tytularnym "Sarsenterum". Sakry biskupiej 23 stycznia 2010 r. udzielił mu w katedrze w Mostarze Sekretarz Stanu Tarcisio Bertone. Został również akredytowany jako przedstawiciel Stolicy Świętej w innych krajach Zatoki Perskiej: Zjednoczonych Emiratach Arabskich, Bahrajnie, Katarze i Jemenie.
15 czerwca 2015 został nuncjuszem apostolskim w Angoli oraz na Wyspach Świętego Tomasza i Książęcej.
15 czerwca 2019 został mianowany nuncjuszem apostolskim na Litwie. Od 6 sierpnia 2019 został równocześnie akredytowany na Łotwie i w Estonii.

</doc>
<doc id="2223928" url="https://pl.wikipedia.org/wiki?curid=2223928" title="Zapis windykacyjny">
Zapis windykacyjny

Zapis windykacyjny – rozrządzenie testamentowe, mocą którego spadkodawca postanawia, że oznaczona osoba – spadkobierca testamentowy lub ustawowy nabywa przedmiot zapisu z chwilą otwarcia spadku, którą jest w prawie polskim chwila śmierci spadkodawcy. Osoba uprawniona z tytułu takiego zapisu to zapisobiorca.
Zapis windykacyjny może być sporządzony jedynie w testamencie sporządzonym w formie aktu notarialnego (art. 9811 § 1 Kodeksu cywilnego). Przedmiotem takiego zapisu mogą być wyłącznie:
Zapis windykacyjny jest skuteczny, jeżeli w chwili otwarcia spadku przedmiot zapisu należy do spadkodawcy i spadkodawca nie był zobowiązany do jego zbycia w związku z inną podstawą prawną. Dotyczy to również przedmiotu, na którym miała być ustanowiona służebność lub użytkowanie.
Osoba, na rzecz której ustanowiono zapis windykacyjny, może być również obciążona przez spadkodawcę zapisem zwykłym.
Do polskiego prawa zapis windykacyjny został wprowadzony ustawą zmieniającą kodeks cywilny z 18 marca 2011 r. (). W polskim prawie, zapis windykacyjny obowiązuje od dnia 23 października 2011 roku. Uregulowany jest w księdze czwartej, tytuł III, dział III, rozdział II ("Zapis windykacyjny") – art. 9811 – art. 9816 Kodeksu cywilnego.

</doc>
<doc id="2223930" url="https://pl.wikipedia.org/wiki?curid=2223930" title="Peng Mingzhi">
Peng Mingzhi

Peng Mingzhi (; ur. 1905, zm. 1993) – chiński dyplomata.
Uczył się w Wojskowej Akademii Whampoa. Mianowany pierwszym ambasadorem Chińskiej Republiki Ludowej w Warszawie. 20 lipca 1950 roku złożył listy uwierzytelniające prezydentowi Bolesławowi Bierutowi. Pełnił tę funkcję do kwietnia 1952 roku.

</doc>
<doc id="2223931" url="https://pl.wikipedia.org/wiki?curid=2223931" title="Ołeksandr Sytnik">
Ołeksandr Sytnik

Ołeksandr Serhijowycz Sytnik, ukr. Олександр Сергійович Ситнік (ur. 7 lipca 1984 roku w Nowomoskowsku, w obwodzie dniepropetrowskim) – ukraiński piłkarz, występujący na pozycji obrońcy lub napastnika.
Kariera piłkarska.
Kariera klubowa.
Wychowanek najpierw miejscowej DJuFSz w Nowomoskowsku, a potem od 1997 Szkoły Piłkarskiej Szachtara Donieck. 19 października 2001 rozpoczął karierę piłkarską w drugiej drużynie Szachtara. W 2004 przeszedł do Stali Dnieprodzierżyńsk, w której od 2006 występował na pozycji napastnika. Latem 2007 został zaproszony do Metałurha Donieck. Potem coraz mniej występował w podstawowej jedenastce. W lipcu 2009 został piłkarzem Zorii Ługańsk, ale jednak już w sierpniu został wypożyczony do Zakarpattia Użhorod. W kwietniu 2010 podpisał kontrakt z Zirką Kirowohrad. Latem 2012 wyjechał do Kazachstanu, gdzie został piłkarzem Kajsaru Kyzyłorda. Na początku 2013 zasilił skład Olimpika Donieck. Po zakończeniu sezonu 2014/15 opuścił doniecki klub, a latem wyjechał do Azerbejdżanu, gdzie został piłkarzem Kəpəz Gəncə. W końcu grudnia opuścił azerski klub.

</doc>
<doc id="2223935" url="https://pl.wikipedia.org/wiki?curid=2223935" title="Fábio César Montezine">
Fábio César Montezine

Fábio César Montezine (arab. فابيو سيزار مونتيزإني, ur. 24 lutego 1979 w Londrinie) – katarski piłkarz pochodzenia brazylijskiego, występujący na pozycji pomocnika w klubie Al-Rajjan.
Kariera piłkarska.
Fábio César Montezine jest wychowankiem brazylijskiego klubu São Paulo. W pierwszej drużynie nie zagrał jednak ani jednego meczu. W ojczyźnie grał także w zespole Santa Cruz. W 2000 podpisał kontrakt z czeską Viktorią Pilzno. Potem był związany z włoskimi Udinese Calcio, SSC Napoli i U.S. Avellino. W 2005 przeszedł do katarskiej drużyny Al-Arabi. Tu występował przez jeden sezon i w rozgrywkach Qatar Stars League strzelił 7 bramek w 31 meczach. Następne cztery lata spędził w barwach Umm-Salal SC, także z Kataru. Od 2010 jest zawodnikiem Al-Rajjan.
Fábio César Montezine po występach w lidze katarskiej otrzymał obywatelstwo tego państwa i w 2008 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią. Fábio César strzelił na tym turnieju dwie bramki – w meczu fazy grupowej z reprezentacją Kuwejtu (3:0) oraz z rzutu wolnego w ćwierćfinale z Japonią (2:3).

</doc>
<doc id="2223936" url="https://pl.wikipedia.org/wiki?curid=2223936" title="Fabio Cesar Montezine">
Fabio Cesar Montezine



</doc>
<doc id="2223937" url="https://pl.wikipedia.org/wiki?curid=2223937" title="Fábio César">
Fábio César



</doc>
<doc id="2223938" url="https://pl.wikipedia.org/wiki?curid=2223938" title="Fabio Cesar">
Fabio Cesar



</doc>
<doc id="2223942" url="https://pl.wikipedia.org/wiki?curid=2223942" title="Pendragon">
Pendragon



</doc>
<doc id="2223946" url="https://pl.wikipedia.org/wiki?curid=2223946" title="Hans Mayer">
Hans Mayer



</doc>
<doc id="2223949" url="https://pl.wikipedia.org/wiki?curid=2223949" title="Jaralla Al-Marri">
Jaralla Al-Marri

Jaralla Al-Marri (arab. جار الله المري, ur. 3 kwietnia 1988) – katarski piłkarz występujący na pozycji pomocnika w drużynie Al-Rajjan.
Kariera piłkarska.
Jaralla Al-Marri jest wychowankiem klubu Al-Rajjan z katarskiej ligi Qatar Stars League. W sezonie 2009/2010 występował w barwach innej drużyny z tego kraju – Al-Kharitiyath, jednak po roku wrócił do Al-Rajjan.
Jaralla Al-Marri w 2010 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2223950" url="https://pl.wikipedia.org/wiki?curid=2223950" title="Jaralla Al Marri">
Jaralla Al Marri



</doc>
<doc id="2223951" url="https://pl.wikipedia.org/wiki?curid=2223951" title="Sōgen no shōjo Laura">
Sōgen no shōjo Laura

 – serial anime wyprodukowany przez studio Nippon Animation. Stanowi ono ekranizacja książek "Mały domek w Wielkich Lasach" oraz "Domek na prerii" Laury Ingalls Wilder.
Serialu nigdy nie wyemitowano w Polsce.
Fabuła.
Przygody kilkuletniej dziewczynki Laury i jej dwóch sióstr, żyjących w XIX-wiecznej Ameryce, które wraz z rodzicami, pewnego dnia ruszają krytym wozem w podróż przez lasy i prerie w poszukiwaniu miejsca pod nowy dom.
Obsada.
i inni.

</doc>
<doc id="2223952" url="https://pl.wikipedia.org/wiki?curid=2223952" title="Eugene Nugent">
Eugene Nugent

Eugene Martin Nugent (ur. 21 października 1958 w Gortaderra Scariff w Irlandii) – duchowny katolicki, arcybiskup, nuncjusz apostolski w Kuwejcie.
Życiorys.
9 lipca 1983 otrzymał święcenia kapłańskie i został inkardynowany do archidiecezji Tuam. W 1991 rozpoczął przygotowanie do służby dyplomatycznej na Papieskiej Akademii Kościelnej. W 1992 obronił doktorat z prawa kanonicznego na Papieskim Uniwersytecie Gregoriańskim i wstąpił do watykańskiej służby dyplomatycznej.
13 lutego 2010 został mianowany przez Benedykta XVI nuncjuszem apostolskim na Madagaskarze oraz arcybiskupem tytularnym "Domnach Sechnaill". Sakry biskupiej 18 marca 2010 udzielił mu w Rzymie Sekretarz Stanu Tarcisio Bertone. Był również akredytowany jako przedstawiciel Stolicy Świętej na Seszelach, Mauritiusie, i na Komorach.
10 stycznia 2015 został ogłoszony nowym nuncjuszem apostolskim na Haiti.
7 stycznia 2021 papież Franciszek przeniósł go na urząd nuncjusza apostolskiego w Kuwejcie. Został również akredytowany jako przedstawiciel Stolicy Świętej w Katarze, zaś 11 lutego 2021 również w Bahrajnie.

</doc>
<doc id="2223961" url="https://pl.wikipedia.org/wiki?curid=2223961" title="Tytanowanie">
Tytanowanie

Tytanowanie – proces metalurgiczny polegający na nasyceniu wierzchniej warstwy materiału (stali) tytanem. Najczęściej tytanowanie przeprowadza się metodą dyfuzyjną. Tytanowanie poprawia twardość powierzchni oraz poprawia odporność na ścieranie, szczególnie w podwyższonych temperaturach.

</doc>
<doc id="2223965" url="https://pl.wikipedia.org/wiki?curid=2223965" title="Lilaea scilloides">
Lilaea scilloides

Lilaea scilloides (Poir.) Hauman – gatunek jednorocznych z monotypowego rodzaju "Lilaea" z rodziny świbkowatych, pochodzący z Ameryki Północnej (gdzie występuje na obszarze od zachodniej Kanady do Meksyku) oraz zachodniej i południowej Ameryki Południowej, naturalizowany w Europie, na Półwyspie Iberyjskim, introdukowany w południowo-wschodniej Australii.
Nazwa naukowa rodzaju została nadana na cześć francuskiego botanika Alire Raffeneau Delile'a.
Zastosowanie.
Liście tych roślin stosowane są do krycia dachów i produkcji mioteł.

</doc>
<doc id="2223974" url="https://pl.wikipedia.org/wiki?curid=2223974" title="Novatus Rugambwa">
Novatus Rugambwa

Novatus Rugambwa (ur. 8 października 1957 w Bukoba) – tanzański duchowny katolicki, arcybiskup, nuncjusz apostolski w Nowej Zelandii.
Życiorys.
6 lipca 1986 otrzymał święcenia kapłańskie i został inkardynowany do diecezji Bukoba. W 1987 rozpoczął przygotowanie do służby dyplomatycznej na Papieskiej Akademii Kościelnej. Uzyskał doktorat z prawa kanonicznego na Papieskim Uniwersytecie Urbaniana i wstąpił do watykańskiej służby dyplomatycznej.
28 lipca 2007 został podsekretarzem Papieskiej Rady ds. Duszpasterstwa Migrantów i Podróżujących.
6 lutego 2010 został mianowany przez Benedykta XVI nuncjuszem apostolskim na Wyspach Świętego Tomasza i Książęcej oraz arcybiskupem tytularnym "Tagaria". Dwa tygodnie później został również akredytowany jako przedstawiciel Stolicy Świętej w Angoli. Sakry biskupiej 18 marca 2010 udzielił mu w Rzymie Sekretarz Stanu Tarcisio Bertone.
5 marca 2015 został przeniesiony do nuncjatury apostolskiej w Hondurasie.
29 marca 2019 papież Franciszek mianował go nuncjuszem apostolskim w Nowej Zelandii.
2 lutego 2021 został również akredytowany jako przedstawiciel Stolicy Apostolskiej na Wyspach Cooka.
30 marca 2021 został również akredytowany jako przedstawiciel Stolicy Apostolskiej w Mikronezji.

</doc>
<doc id="2223977" url="https://pl.wikipedia.org/wiki?curid=2223977" title="14 Dywizjon Artylerii Ciężkiej (1939)">
14 Dywizjon Artylerii Ciężkiej (1939)

14 Dywizjon Artylerii Ciężkiej (14 dac) – pododdział artylerii ciężkiej Wojska Polskiego.
Dywizjon nie występował w pokojowej organizacji wojska. Został sformowany w sierpniu 1939 roku, w Poznaniu, przez 7 pułk artylerii ciężkiej z przeznaczeniem dla 14 Dywizji Piechoty.
14 dac w kampanii wrześniowej.
Mobilizacja.
14 dywizjon artylerii ciężkiej typu II został zmobilizowany w ramach mobilizacji alarmowej w dniach 24-25 sierpnia w Poznaniu, w grupie żółtej w czasie od A+24 do A+28. Dywizjon był początkowo formowany w koszarach 7 pac w Poznaniu na Sołaczu, a następnie na terenie jednego z pobliskich fortów. Stawiennictwo rezerwistów i pobór koni oraz wozów przebiegał bez większych zakłóceń. 14 dac osiągnął gotowość bojową zgodnie z planem mobilizacyjnym. Po zmobilizowaniu 27 sierpnia dywizjon wizytował dowódca 14 DP gen. bryg. Franciszek Wład. 30 sierpnia dywizjon przeszedł na wyznaczone wcześniej stanowiska ogniowe na terenie Poznania. 1 bateria zajęła stanowiska przy ul. Świętego Łazarza koło fortów nr VII i nr VIII. 2 bateria na stadionie przy ul. Górna Wilda. W jego skład weszły dwie trzydziaławe baterie: armat 105 mm i haubic 155 mm.
Działania bojowe.
W chwili wybuchu wojny dywizjon razem z innymi oddziałami 14 DP znajdował się w ugrupowaniu osłonowym armii. W nocy z 2 na 3 września przemaszerował w okolice Swarzędza, gdzie koncentrowała się 14 DP. Nocą 3/4 września przemieścił się w okolice Czerniejewa, Grabowa i Nekli. 4 września dotarł do Powidza. Nocą 5/6 września pomaszerował w okolice Skulska. 6/7 września przeszedł do Kłodawy, przez Ślesin Sompolno, Babiak i zatrzymał się na postój w lesie koło Nowin Brdowskich. 7/8 września dotarł w rejon Krośniewic i stanął na postój w Dzierzbicach. Nocą 8/9 września podjął marsz na Kutno, osiągając rejon Strzegocin, Rybie, Bielawki. 9 września rano dotarł w rejon Kutna, gdzie 14 DP weszła w skład Grupy Operacyjnej gen. bryg. Edmunda Knoll-Kownackiego i stanął na postój w pobliżu Nowej Wsi. 
Udział w bitwie nad Bzurą.
9 września dywizjon od godz. 18.00 wspierał natarcie wzdłuż szosy Kutno-Piątek. Prowadził ostrzał w grupie artylerii ogólnego działania 14 DP. Ostrzałem 14 dac obezwładniono niemiecką baterię artylerii. 10 września podczas natarcia piechoty 14 DP, 14 dac położył skuteczny ogień na Piątek, gdzie ranny został dowódca niemieckiej 30 DP gen. Briesen. W trakcie dalszych walk 14 dac skutecznie ostrzelał kontratak niemieckiej piechoty prowadzony z rejonu Janowic. Po czym celnie ostrzelał stanowiska ogniowe niemieckiej artylerii w okolicach Piątku. Ok. godz. 13.00 niemieckie oddziały rozpoczęły odwrót, 14 dac ostrzeliwał wycofujące się niemieckie pojazdy mechaniczne i tabory konne. Odwrót niemiecki próbowała osłonić ich artyleria, która usiłowała położyć ogień na stanowiska 14 dac. Natychmiast namierzono niemiecką baterię artylerii i stoczono z nią pojedynek artyleryjski, zmuszając ją do milczenia i unieszkodliwiając jej działa. 10 września wieczorem 14 dac zwinął swoje stanowiska i przegrupował się w rejon Piątku. Od rana 11 września dywizjon miał wspierać natarcie 57 pułku piechoty i 58 pułku piechoty w czasie natarcia na Stryków i Bartoszewice, poprzez Mąkolice, Wolę Mąkolską i las Pludwiny. Ostrzelanie przez artylerię niemiecką w Mąkolicach stanowisk 14 dac i II dywizjonu 7 pac w godzinach od 20.00-22.00 i położenie nawały ogniowej o godz. 23.00 spowodowało wybuch paniki w obu dywizjonach i ich częściowe rozproszenie. Z tego powodu natarcie piechoty 14 DP zostało wstrzymane do godzin nocnych. Przez cały dzień 12 września dywizjon porządkował swoje szeregi i zbierał rozproszonych żołnierzy i konie. W wyniku silnych kontrataków niemieckiej 10 DP, na 14 DP dalsze jej natarcie na Stryków zostało zatrzymane. 13/14 września 14 dac podjął marsz odwrotowy szosą Piątek-Kutno, zajmując stanowiska ogniowe na północ od Młogoszyna. Zadaniem dywizjonu było wsparcie od rana 57 pp na przyczółku na południowym brzegu Bzury, który osłaniał odwrót 14 DP na północny brzeg Bzury. 
13 września przed wieczorem 14 dywizjon podjął marsz w rejon Dębowa Góra, Bąków, gdzie dotarł przed południem. Po krótkim postoju rozpoczęto marsz po południu do rejonu Wyborów, Chąśno. Tu skoncentrowała się prawie cała 14 DP. Nocą 15/16 września 14 dac wraz z taborem i kolumną amunicyjną podjął marsz do rejonu Bronisławy, Złota, Szwarocin. Rano 16 września po dotarciu przed las Emilianów, na rozkaz dowódcy 14 DP, dywizjon zajął stanowiska ogniowe przy drodze marszu, w pobliżu dworu Jeziorki i na południe od wsi Jeziorki. Przygotowano też stanowiska do ostrzału ogniem na wprost. Rozwinięto punkty obserwacyjne, ale ciągły ostrzał niemieckiej artylerii niszczył linie telefoniczne, wobec czego 14 dac prowadził ostrzał według mapy. Ostrzeliwano skrzyżowania dróg i miejscowości, gdzie miały przebywać niemieckie oddziały. Od godz.10.50 14 dac wraz z dywizjonem II/14 pułku artylerii lekkiej miał wesprzeć planowane na godz. 11.00 natarcie 57 pp na północną część lasu Emilianów. O godz. 10.30 niemiecka 1 Dywizja Pancerna wykonała natarcie wyprzedzające. Niemieckie czołgi wykonały natarcie pomiędzy lasem Emilianów, a wsią Szwarocin. Niemiecki pułk pancerny w trakcie natarcia rozbił III batalion 57 pp oraz lewoskrzydłową kompanię II batalionu. Niemieckie czołgi wyszły wprost na Jeziorki i rozgromiły 14 dywizjon artylerii ciężkiej na stanowiskach ogniowych. Dywizjon bronił się prowadząc ogień na wprost, zniszczył co najmniej 5 niemieckich czołgów. Poniesiono olbrzymie straty w obsługach, które częściowo poległy przy działach, lub dostały się do niemieckiej niewoli. Przy działach ciężko ranny został mjr Eugeniusz Szary i por. Franciszek Kłos. Wszystkie działa i jaszcze zostały na palcu boju. Ucierpiał też mocno II/14 pal. Wraz z ocalałym oficerem zwiadowczym i oficerem łączności dywizjonu wycofały się rozbitki 14 dac, w tym ranni na wozie dowódcy: 14 dywizjonu i 1 baterii. Grupa rozbitków 14 dac pomaszerowała do Puszczy Kampinoskiej bez kontaktu z macierzystą dywizją, gdzie 22 września dostała się do niemieckiej niewoli. Mjr Eugeniusz Szary w poszukiwaniu resztek dywizjonu dotarł do Błonia, gdzie podczas próby przebicia się do Warszawy poległ 23 września. W trakcie walki dywizjonu jego tabory pod dowództwem ppor. rez. wet. Tadeusza Łożyńskiego oderwały się w powstałym zamieszaniu i pomaszerowały na Sanniki, gdzie w trakcie marszu zostały w większości rozproszone przez ataki niemieckiego lotnictwa. W rejon Wyszogrodu dotarły tylko resztki taborów ze względu, że prawy brzeg Wisły był obsadzony przez oddziały niemieckie, tabor został zlikwidowany, a żołnierze w małych grupkach rozpoczęli przedzieranie się ku Warszawie. 
Obsada personalna.
Dowództwo

</doc>
<doc id="2223978" url="https://pl.wikipedia.org/wiki?curid=2223978" title="Albert Ströck-Török">
Albert Ströck-Török

Albert Ströck-Török - rumuński piłkarz. Reprezentant Rumunii i Węgier. Uczestnik Igrzysk Olimpijskich 1924 w Paryżu.
Kariera.
Albert Ströck-Török rozpoczynał grę w rodzinnej Oradei w klubie Stăruinţa Oradea. Grając w tym klubie został powołany do kadry narodowej przez Teofila Morariu, zadebiutował w meczu z reprezentacją Polski. W swoim piątym meczu w kadrze (z Austrią) strzelił swojego pierwszego gola. Został powołany na Igrzyska Olimpijskie w 1924 w Paryżu, gdzie zagrał w meczu z reprezentacją Holandii W 1925 przeszedł do CA Oradea, w którym zagrał w swoim ostatnim występie w reprezentacji Rumunii, przeciwko Bułgarii. Następnym klubem w karierze tego zawodnika był wówczas rumuński Fulgerul Kiszyniów. Pierwszym klubem zagranicznym w karierze tego zawodnika był węgierski Újpest FC, w tym czasie Ströck-Török zaczął grać dla Węgier. Ostatnim klubem w karierze tego zawodnika był szwajcarski FC La Chaux-de-Fonds.

</doc>
<doc id="2223979" url="https://pl.wikipedia.org/wiki?curid=2223979" title="Khalfan Ibrahim">
Khalfan Ibrahim

Khalfan Ibrahim Khalfan Al-Khalfan (arab. خلفان إبراهيم خلفان, ur. 18 lutego 1988 w Dosze) – katarski piłkarz występujący na pozycji napastnika w drużynie Al-Sadd. Wybrany najlepszym azjatyckim piłkarzem roku 2006.
Kariera piłkarska.
Khalfan Ibrahim jest wychowankiem klubu Al-Arabi. Od 2004 gra w barwach zespołu Al-Sadd, który bierze udział w rozgrywkach Qatar Stars League. W 2006 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.
Nagrody.
Khalfan Ibrahim w 2006 został wybrany Azjatyckim Piłkarzem Roku.

</doc>
<doc id="2223980" url="https://pl.wikipedia.org/wiki?curid=2223980" title="Khalfan Ibrahim Khalfan Al-Khalfan">
Khalfan Ibrahim Khalfan Al-Khalfan



</doc>
<doc id="2223982" url="https://pl.wikipedia.org/wiki?curid=2223982" title="Khalfan Ibrahim Al-Khalfan">
Khalfan Ibrahim Al-Khalfan



</doc>
<doc id="2223986" url="https://pl.wikipedia.org/wiki?curid=2223986" title="Mini-DIN">
Mini-DIN

Mini-DIN – rodzina wielopinowych złączy elektronicznych, będących zminiaturyzowaną wersją złącza DIN. Oba standardy złącz opracowane zostały przez Niemiecki Instytut Normalizacyjny "Deutsches Institut für Normung".
Standardowe wersje Mini-DIN.
Mini-DIN ma średnicę 9,5 mm, metalową obudowę ekranującą i od trzech do dziewięciu pinów. Istotnym aspektem konstrukcji tych siedmiu "oficjalnych wersji" jest całkowity brak zgodności pomiędzy każdym z nich, uniemożliwiający przypadkowe połączenie wtyku z nieodpowiednim gniazdem. Uzyskano ten efekt poprzez (1) różne rozłożenie pinów, (2) zmianę położenia i kształtu plastikowego elementu, (3) umieszczenie karbów na obudowie ekranującej.
"(Widok na wtyczkę patrząc od strony gniazda)"
Piny numerowane są (patrząc na powyższe obrazki) licząc od lewej do prawej, zaczynając od najniższego rzędu, a kończąc na najwyższym. Pin 1 znajduje się więc w dolnym lewym rogu, a ostatni w górnym prawym.
9-pin.
Uwaga. Powyższy diagram złącza mini-DIN 9-pin nie przedstawia standardowego złącza mini-DIN 9-pin; standardowe złącze posiada niejednolity rozkład pinów w pierwszym rzędzie od góry i jednolity rozkład pinów w drugim rzędzie. Dokument na stronie data sheet pokazuje prawidłowy rozkład tych pinów.
These devices are the standard mini-DIN 9 because they have the non-uniform spacing on the top row:
Poniższe urządzenia NIE używają standardu mini-DIN 9 ponieważ mają niejednolity rozkład pinów w środkowym rzędzie:
Poniższe urządzenia mogą lub nie należeć do standardu mini-DIN 9-pin:
Złącza niestandardowe.
Na bazie standardowych złącz Mini-DIN powstało wiele wersji z niestandardowym rozkładem pinów. Posiadają one dodatkowe piny kontaktowe, a ich powstanie spowodowane często było oszczędnością miejsca tam, gdzie na przykład za pomocą takiego złącza można było zastąpić dwa inne. Złącza takie, są złączami typu Mini-DIN jedynie w sensie podobnej konstrukcji i obudowy ekranującej o średnicy 9,5 mm. Jednakże nie są one standardem zatwierdzonym przez niemiecki Deutsches Institut für Normung.
"(Widok na wtyczkę patrząc od strony gniazda)"
7-pin.
W wielu laptopach i kartach graficznych zastosowano 7-pin złącze Mini-DIN jako gniazdo "video output" o zwiększonej funkcjonalności, ale kompatybilne również ze standardowym złączem 4-pinowym Mini-DIN. Po podłączeniu standardowego kabla S-Video wykorzystywane są piny od 1 do 4 standardu S-Video. Natomiast podłączenie specjalnej, załączonej przez producenta przejściówki, pozwala na wykorzystanie dodatkowych funkcjonalności. Zastosowanie pozostałych trzech pinów jest różnorakie, w zależności od producenta sprzętu. Występują na nich sygnały takie jak YPbPr, SPDIF (w niektórych laptopach marki Dell), a także sygnały pomocnicze i identyfikacyjne video.

</doc>
<doc id="2223990" url="https://pl.wikipedia.org/wiki?curid=2223990" title="Teleskop Newtona">
Teleskop Newtona

Teleskop Newtona – przyrząd optyczny typu teleskopu zwierciadlanego, wynaleziony przez Izaaka Newtona. Składa się z paraboloidalnego (lub rzadziej sferycznego) głównego zwierciadła wklęsłego i płaskiego, ustawionego pod kątem lustra wtórnego. Zwierciadło płaskie wyprowadza poza tubus wiązkę światła odbitego od zwierciadła głównego. Pierwszy teleskop Newtona został ukończony w 1668 roku i jest pierwszym znanym działającym teleskopem reflektorowym (zwierciadlanym). Prostota teleskopu Newtona uczyniła go instrumentem bardzo łatwym do zbudowania przez amatorów.
Cechy teleskopu Newtona.
Teleskopy systemu Newtona nadają się do obserwacji wszystkich obiektów, jednak z uwagi na większą od innych reflektorów światłosiłę stosowane są głównie do oglądania obiektów ciemniejszych – mgławic, galaktyk, gromad. Niemniej planety również dobrze w nich wyglądają, szczególnie w tych z dobrą optyką.
Jedną z ważnych zalet teleskopu Newtona jest to, iż jego otwarty tubus łatwo i szybko się chłodzi do temperatury otoczenia, co skraca czas oczekiwania na obserwację po rozstawieniu teleskopu wyniesionego z cieplejszego niż otoczenie pomieszczenia.
Ten typ teleskopu jest wolny zarówno od aberracji chromatycznej jak i sferycznej, jednak obarczony jest sporą komą, widoczną na brzegach pola widzenia. Do innych wad teleskopu Newtona należy zaliczyć stosunkowo małe pola widzenia oraz sporą długość tubusu, która musi być równa co najmniej ogniskowej głównego lustra.

</doc>
<doc id="2223994" url="https://pl.wikipedia.org/wiki?curid=2223994" title="Abdulaziz Al-Sulaiti">
Abdulaziz Al-Sulaiti

Abdulaziz Al-Sulaiti (ur. 11 czerwca 1988) – katarski piłkarz występujący na pozycji pomocnika w drużynie Al-Arabi.
Kariera piłkarska.
Abdulaziz Al-Sulaiti od początku kariery gra w klubie Al-Arabi, który występuje w rozgrywkach Qatar Stars League. W 2010 zadebiutował w reprezentacji Kataru. W 2011 został powołany do kadry na Puchar Azji rozgrywany właśnie w Katarze. Jego drużyna wyszła z grupy, zajmując 2. miejsce, jednak odpadła w ćwierćfinale z późniejszym mistrzem – Japonią.

</doc>
<doc id="2223996" url="https://pl.wikipedia.org/wiki?curid=2223996" title="Giorgio Lingua">
Giorgio Lingua

Giorgio Lingua (ur. 23 marca 1960 w Fossano) – włoski duchowny katolicki, arcybiskup, nuncjusz apostolski w Chorwacji.
Życiorys.
10 listopada 1984 otrzymał święcenia kapłańskie i został inkardynowany do diecezji Fossano. W 1988 rozpoczął przygotowanie do służby dyplomatycznej na Papieskiej Akademii Kościelnej. W 1992 uzyskał doktorat z prawa kanonicznego i wstąpił do watykańskiej służby dyplomatycznej.
4 września 2010 został mianowany przez Benedykta XVI nuncjuszem apostolskim w Jordanii i Iraku oraz arcybiskupem tytularnym "Tuscania". Sakry biskupiej 9 października 2010 udzielił mu w Rzymie Sekretarz Stanu Tarcisio Bertone.
17 marca 2015 został przeniesiony do nuncjatury apostolskiej na Kubie.
22 lipca 2019 został ogłoszony nuncjuszem apostolskim w Chorwacji.

</doc>
<doc id="2223997" url="https://pl.wikipedia.org/wiki?curid=2223997" title="Abdulaziz Al Sulaiti">
Abdulaziz Al Sulaiti



</doc>
<doc id="2224009" url="https://pl.wikipedia.org/wiki?curid=2224009" title="Beethoven – Symfonie (Rattle)">
Beethoven – Symfonie (Rattle)

Beethoven – Symfonie (Rattle), (ang. Beethoven – Symphonies – Simon Rattle, Wiener Philharmoniker) – CD box zawierający na pięciu płytach kompletne wydanie symfonii Ludwiga van Beethovena z roku 2006 (wydawnictwo EMI Classics) wraz z folderem w językach niemieckim, angielskim i francuskim zawierającym krytyczne teksty dotyczące symfonii i wykonań oraz treść "Ody do radości" Fryderyka Schillera. Symfonie zostały nagrane na żywo w wiedeńskiej Musikverein na przełomie kwietnia i maja 2002 roku.
Wykonawcy.
Śpiewacy:

</doc>
<doc id="2224010" url="https://pl.wikipedia.org/wiki?curid=2224010" title="Alexandru Kozovits">
Alexandru Kozovits

Alexandru Kozovits (węg. Sándor Kozovics, ur. 3 września 1899 w Timișoarze, zm. ?) – rumuński piłkarz węgierskiego pochodzenia występujący na pozycji obrońcy, reprezentant Rumunii, uczestnik Igrzysk Olimpijskich 1924 w Paryżu.
Kariera klubowa.
Kozovits występował w klubach z rodzinnego miasta Timișoara: CA Timișoara oraz Unirea Timișoara.
Kariera reprezentacyjna.
W 1922 został powołany do kadry narodowej przez Teofila Morariu i zadebiutował w spotkaniu z reprezentacją Polski, strzelając w tym meczu bramkę. Został powołany na Igrzyska Olimpijskie w 1924 w Paryżu, gdzie zagrał w meczu z reprezentacją Holandii (0:6), był to ostatni mecz w kadrze tego zawodnika.

</doc>
<doc id="2224012" url="https://pl.wikipedia.org/wiki?curid=2224012" title="Luigi Bianco">
Luigi Bianco

Luigi Bianco (ur. 3 marca 1960 w Montemagno) – włoski duchowny katolicki, arcybiskup, nuncjusz apostolski w Ugandzie od 2019.
Życiorys.
10 listopada 1984 otrzymał święcenia kapłańskie i został inkardynowany do diecezji Casale Monferrato. W 1985 rozpoczął przygotowanie do służby dyplomatycznej na Papieskiej Akademii Kościelnej. 
12 stycznia 2009 został mianowany przez Benedykta XVI nuncjuszem apostolskim w Hondurasie oraz arcybiskupem tytularnym "Falerone". Sakry biskupiej 25 kwietnia 2009 r. udzielił mu Sekretarz Stanu Tarcisio Bertone.
12 lipca 2014 został przeniesiony do nuncjatury w Etiopii. Od 10 września 2014 jest jednocześnie akredytowany w Somalii i Dżibuti.
4 lutego 2019 został mianowany nuncjuszem apostolskim w Ugandzie.

</doc>
<doc id="2224014" url="https://pl.wikipedia.org/wiki?curid=2224014" title="Alice Paul">
Alice Paul

Alice Stokes Paul (ur. 11 stycznia 1885, zm. 9 lipca 1977) – amerykańska sufrażystka i aktywistka. Wraz z Lucy Burns i innymi kobietami prowadziła pomyślną kampanię promującą prawo wyborcze dla kobiet, co zaowocowało uchwaleniem 19. poprawki do Konstytucji Stanów Zjednoczonych w 1920.
Rodzina.
Alice Paul była córką Tacie Parry i Williama Mickle’a Paula I (1850–1902). Miała troje rodzeństwa: Helen, Parry i Williama.
Życiorys.
Wykształcenie.
Alice Paul studiowała na Swarthmore College, a następnie zdobyła tytuł magistra nauk humanistycznych i doktora na Uniwersytecie Pensylwanii. W 1922 została bakałarzem prawa, studiując w Washington College of Law. W 1927 nadano jej tytuł LLM, a w 1928 została doktorem prawa cywilnego na American University. Kiedy Washington College of Law połączył się z American University w 1949, a zatem ponad dwadzieścia lat po tym jak Paul ukończyła studia, aktywistka została wyróżniona, otrzymując stopień naukowy od obu tych uczelni.
Walka o prawo wyborcze dla kobiet.
Krótko po ukończeniu Uniwersytetu Pensylwanii dołączyła do National American Woman Suffrage Association (NAWSA) i została mianowana prezeską jego Komisji Kongresu Stanów Zjednoczonych w Waszyngtonie. Po miesiącach gromadzenia funduszy i uświadamiania społeczeństwa o problemach kobiet, liczba członków znacząco wzrosła w 1913. Skupiono się głównie na wywieraniu nacisku w celu wprowadzenia konstytucyjnej poprawki, dotyczącej praw wyborczych dla kobiet. Taka poprawka promowana była przez Susan B. Anthony i Elizabeth Cady Stanton, które dążyły do uchwalenia zmian w każdym stanie.
Kiedy ich starania okazały się bezowocne, Paul i jej towarzyszki założyły Narodową Partię Kobiet (ang. "National Woman’s Party", NWP) w 1916 i zaczęły stosować metody wykorzystywane już wcześniej w Wielkiej Brytanii przez ruch sufrażystek. Były to takie działania jak demonstracje, parady, masowe spotkania, pikiety, warty i strajki głodowe. Akcje te były opisywane przez prasę i tygodnik "Suffragist".
Podczas wyborów prezydenckich w USA w 1916 Paul wraz z NWP prowadziły kampanię przeciwko ciągłej odmowie prezydenta Thomasa Woodrowa Wilsona oraz urzędujących Demokratów aktywnego poparcia wprowadzenia dziewiętnastej poprawki. W styczniu 1917 NWP zorganizowała pierwszy polityczny protest, pikietując pod Białym Domem. Pikieterki, znane jako „Ciche Strażniczki” (ang. "Silent Sentinels"), trzymały bannery, domagając się prawa do głosu. Był to przykład obywatelskiego nieposłuszeństwa bez użycia przemocy. W lipcu 1917 pikieterki zostały aresztowane pod zarzutem utrudniania ruchu drogowego. Wiele kobiet, włącznie z Paul, zostało skazanych i uwięzionych w Occoquan Workhouse w Wirginii (późniejsza nazwa Lorton Correctional Complex) i w więzieniu w Waszyngtonie. Protestując przeciwko warunkom panującym w więzieniu Occoquan, Paul rozpoczęła strajk głodowy, przez co przeniesiono ją do więziennego oddziału psychiatrycznego, gdzie była na siłę karmiona surowymi jajkami przez specjalną rurkę. Wywoływało to u niej wymioty i nudności. Sprawa owej kontrowersyjnej „terapii” oraz niekończące się demonstracje, a także nagłośnienie sprawy przez prasę, wywarły presję na administrację Wilsona. W styczniu 1918 Wilson oświadczył, że przyznanie praw wyborczych kobietom jest niezbędne dla wojennego wysiłku, przekonując Kongres do wprowadzenia zmian. W 1920 została uchwalona dziewiętnasta poprawka do Konstytucji Stanów Zjednoczonych, przyznająca kobietom prawo wyborcze.
Alice Paul jest autorką Equal Rights Amendment (ERA), poprawki do konstytucji proponowanej w 1923. ERA nie znalazła poparcia w Senacie Stanów Zjednoczonych aż do 1972, kiedy została przyjęta przez Senat i oddana pod głosowanie każdego ze stanów. Wymagana była zgoda trzydziestu ośmiu stanów, by poprawka mogła zostać przyjęta. Niewystarczająca liczba stanów – trzydzieści pięć – poparła projekt. Jednakowoż starania o przyjęcie ERA, przegłosowanej przez Senat w latach 70. XX wieku ciągle szły mozolnie, jak również starania o przyjęcie nowej poprawki równościowej. Prawie połowa stanów wpisała jednak ERA do swych konstytucji.
Lata późniejsze.
W 1929 na czterdzieści lat została główną mieszkanką kupionego przez Alvę Belmont domu, który znajdował się na Wzgórzu Kapitolińskim w Waszyngtonie. Dom ten był główną siedzibą NWP. Współcześnie budynek znany jest jako Sewall-Belmont House and Museum. Jest wpisany na listę zabytków, znajduje się w nim muzeum, symbolizuje ruch sufrażystek w Stanach Zjednoczonych i walkę o równe prawa.
Śmierć.
Alice Paul zmarła 9 lipca 1977 w wieku dziewięćdziesięciu dwóch lat, w Quaker Greenleaf Extension Home w gminie Moorestown w New Jersey, niedaleko jej domu rodzinnego Paulsdale. Wcześniej, w 1974, miała wylew, po którym stała się osobą niepełnosprawną.
Spuścizna.
Paul zostawiła po sobie obszerną spuściznę związaną z prawami kobiet. Swarthmore College nazwał dom akademicki jej imieniem. Montclair State University w New Jersey także nazwał jeden z budynków jej imieniem. Hilary Swank zagrała postać Alice Paul w filmie "Niezłomne", w którym ukazano jej walkę o przyjęcie dziewiętnastej poprawki. Dwa kraje umieściły jej wizerunek na znaczkach pocztowych: Wielka Brytania w 1981 i Stany Zjednoczone w 1995, wydając serię znaczków „Wielcy Amerykanie” (przydzielono jej znaczek o nominale 78¢).

</doc>
<doc id="2224015" url="https://pl.wikipedia.org/wiki?curid=2224015" title="Kobieta nad Morzem">
Kobieta nad Morzem

Pomnik Kobiety nad Morzem (szw. "Kvinna vid havet") – rzeźba z brązu dłuta Ivara Johnssona, znajdująca się na szczycie Wieży Marynarza (Sjömanstornet), przy Muzeum Żeglugi ("Sjöfartsmuseet") w Göteborgu.
Pomnik, potocznie nazywany "Żoną Marynarza", wzniesiono w 1934 roku ku pamięci marynarzy, którzy zginęli na morzu podczas I wojny światowej. Na wieży, zaprojektowanej przez Karla M. Bengtssona, widnieją nazwiska wszystkich 690. marynarzy, a także nazwy okrętów, na których służyli. Na samym szczycie wieży znajduje się taras widokowy, do którego prowadzą 193. schody oraz winda. Wieża ma 60 m wysokości, a statua wznosi się 82 metry nad poziomem morza.
Od 1997 roku replika rzeźby znajduje się w Lisebergu.

</doc>
<doc id="2224019" url="https://pl.wikipedia.org/wiki?curid=2224019" title="Sing (singel My Chemical Romance)">
Sing (singel My Chemical Romance)

Sing – ballada rockowa amerykańskiego zespołu My Chemical Romance, wydana jako trzeci singel z ich czwartej studyjnej płyty "". Piosenka zadebiutowała na BBC Radio 1, a następnie na MySpace zespołu oraz kilka innych stacji radiowych w dniu 3 listopada 2010 roku.
Teledysk.
Teledysk wyreżyserował Gerard Way i Paul Brown. Klip miał swoją premierę na MTV.com i VH1.com, kontynuuje historię Killjoysów z teledysku Na Na Na.

</doc>
<doc id="2224020" url="https://pl.wikipedia.org/wiki?curid=2224020" title="Alice Stokes Paul">
Alice Stokes Paul



</doc>
<doc id="2224021" url="https://pl.wikipedia.org/wiki?curid=2224021" title="Rashed al-Huti">
Rashed al-Huti

Rashed Khalil Ebrahim Talha Khalil Al Huti (ur. 24 grudnia 1989) – bahrajński piłkarz występujący na pozycji obrońcy w drużynie East Riffa.
Kariera piłkarska.
Rashed Al Huti od początku kariery gra w klubie East Riffa. W 2010 zadebiutował w reprezentacji Bahrajnu. W 2011 został powołany do kadry na Puchar Azji rozgrywany w Katarze. Jego drużyna zajęła 3. miejsce w grupie i nie awansowała do dalszej fazy.

</doc>
<doc id="2224023" url="https://pl.wikipedia.org/wiki?curid=2224023" title="Rashed Al-Huti">
Rashed Al-Huti



</doc>
<doc id="2224024" url="https://pl.wikipedia.org/wiki?curid=2224024" title="Rashed Al Hooti">
Rashed Al Hooti



</doc>
<doc id="2224025" url="https://pl.wikipedia.org/wiki?curid=2224025" title="Rashed Al-Hooti">
Rashed Al-Hooti



</doc>
<doc id="2224028" url="https://pl.wikipedia.org/wiki?curid=2224028" title="Martin Krebs">
Martin Krebs

Martin Krebs (ur. 2 listopada 1956 w Essen) – niemiecki duchowny katolicki, arcybiskup, nuncjusz apostolski w Szwajcarii i Liechtensteinie.
Życiorys.
10 października 1983 otrzymał święcenia kapłańskie z rąk kard. Friedricha Wettera i został inkardynowany do diecezji Essen. W 1987 rozpoczął przygotowanie do służby dyplomatycznej na Papieskiej Akademii Kościelnej. 
8 września 2008 został mianowany przez Benedykta XVI nuncjuszem apostolskim w Gwinei i w Mali oraz arcybiskupem tytularnym "Taborenta". Sakry biskupiej 16 listopada 2008 udzielił mu Sekretarz Stanu Tarcisio Bertone. Współkonsekratorami byli abp Erwin Josef Ender i bp Felix Genn.
8 maja 2013 papież Franciszek mianował go nuncjuszem apostolskim w Nowej Zelandii. Równocześnie został nuncjuszem akredytowanym w innych krajach regionu Pacyfiku: Wyspach Cooka, Kiribati, Palau i Mikronezji. Od 23 września 2013 reprezentuje równocześnie Stolicę Apostolską w Fidżi, Samoa i Vanuatu, od 18 stycznia 2014 akredytowany w Tonga, a od 3 maja 2014 na Wyspach Marshalla i w Nauru.
16 czerwca 2018 został mianowany nuncjuszem apostolskim w Urugwaju. 3 marca 2021 został przeniesiony do nuncjatury w Szwajcarii i Liechtensteinie.

</doc>
<doc id="2224031" url="https://pl.wikipedia.org/wiki?curid=2224031" title="Beethoven – Symphonies – Simon Rattle, Wiener Philharmoniker">
Beethoven – Symphonies – Simon Rattle, Wiener Philharmoniker



</doc>
<doc id="2224037" url="https://pl.wikipedia.org/wiki?curid=2224037" title="Złącze PS/2">
Złącze PS/2



</doc>
<doc id="2224039" url="https://pl.wikipedia.org/wiki?curid=2224039" title="Szwedzka szkoła filmowa">
Szwedzka szkoła filmowa



</doc>
<doc id="2224043" url="https://pl.wikipedia.org/wiki?curid=2224043" title="Joseph Spiteri">
Joseph Spiteri

Joseph Spiteri (ur. 20 maja 1959 w Sliema na Malcie) – duchowny katolicki, arcybiskup, nuncjusz apostolski w Meksyku.
Życiorys.
29 czerwca 1984 otrzymał święcenia kapłańskie i został inkardynowany do archidiecezji maltańskiej. W 1984 rozpoczął przygotowanie do służby dyplomatycznej na Papieskiej Akademii Kościelnej.
21 lutego 2009 został mianowany przez Benedykta XVI nuncjuszem apostolskim na Sri Lance oraz arcybiskupem tytularnym "Serty". Sakry biskupiej 24 maja 2009 udzielił mu Sekretarz Stanu Tarcisio Bertone.
1 października 2013 został przeniesiony do nuncjatury apostolskiej na Wybrzeżu Kości Słoniowej. 7 marca 2018 został nuncjuszem apostolskim w Libanie. 7 lipca 2022 został mianowany nuncjuszem apostolskim w Meksyku.

</doc>
<doc id="2224047" url="https://pl.wikipedia.org/wiki?curid=2224047" title="Ricky Robertson">
Ricky Robertson

Ricky Robertson (ur. 19 września 1990) – amerykański lekkoatleta, skoczek wzwyż.
Medalista mistrzostw NCAA, mistrz USA w kategorii juniorów (2009).

</doc>
<doc id="2224051" url="https://pl.wikipedia.org/wiki?curid=2224051" title="Katedra Imienia Jezus w Bonn">
Katedra Imienia Jezus w Bonn



</doc>
<doc id="2224070" url="https://pl.wikipedia.org/wiki?curid=2224070" title="Ştefan Ströck">
Ştefan Ströck

Ştefan Ströck (ur. 11 lutego 1901, zm. 15 lutego 1991) - rumuński piłkarz. Uczestnik Igrzysk Olimpijskich 1924 w Paryżu.
Kariera.
Ştefan Ströck rozpoczynał grę w rodzinnej Oradei w klubie Stăruinţa Oradea, po czym w 1923 przeszedł do CA Oradea. Grając w CA został powołany do kadry narodowej, w której zadebiutował w meczu z Austrią, przegranym przez Rumunów 1:4. Mimo rozegrania zaledwie jednego meczu został powołany na Igrzyska Olimpijskie w 1924 w Paryżu, gdzie zagrał w pierwszym składzie w meczu z reprezentacją Holandii. Mecz ten również został przegrany przez Rumunów tym razem 0:6. Po igrzyskach rozegrał jeszcze jeden mecz w kadrze narodowej z Bułgarią, wygrany przez Rumunię 4:2. W 1926 Ströck przeszedł do Fulgerul, w którym grał do 1927, po czym miał 6 letnią przerwę w grze. Pod koniec kariery grał w braszowskich klubach: ACFR i Locomotivie.

</doc>
<doc id="2224078" url="https://pl.wikipedia.org/wiki?curid=2224078" title="Femme Fatale (album Britney Spears)">
Femme Fatale (album Britney Spears)

Femme Fatale – siódmy album studyjny amerykańskiej piosenkarki Britney Spears.
Został on wydany 25 marca 2011 roku, a trzy dni później w Polsce. Był nagrywany między 2009 a 2011, a największy wkład w jego produkcji mieli Dr. Luke i Max Martin. Stylistyka albumu była opisywana jako niepodobna do wcześniejszych dokonań Spears. Na płycie dominują style takie jak pop-rock, pop i dance.
"Femme Fatale" spotkał się z pozytywnymi recenzjami krytyków, którzy często porównywali go do albumu "Blackout" (2007). Oprócz tego, płyta spotkała się z sukcesem komercyjnym, w większości krajów plasując się w pierwszej dziesiątce lokalnej listy sprzedaży. W kilku z nich (m.in. w USA, Australii i Kanadzie) krążek dotarł do pierwszego miejsca notowania, natomiast w Polsce do siedemnastego. W czerwcu 2011 rozpocznie się światowa trasa koncertowa promująca album, Femme Fatale Tour. Do tej pory płytę promowano trzema singlami; pierwszy z nich, "Hold It Against Me", był numerem jeden m.in. w Stanach i Kanadzie, z kolei drugi, "Till the World Ends", znalazł się na trzecim miejscu listy "Billboard" Hot 100. Na trzeci singel został wybrany utwór "I Wanna Go", do którego pod koniec maja został nakręcony teledysk. Britney, po minionej gali MTV Video Music Awards 2011
gdzie Fani i Gwiazdy złożyli jej hołd, udzieliła specjalnego wywiadu dla MTV, w którym oznajmiła, iż
była bardzo zafascynowana występem. Wyznała także, że 4 singlem z płyty będzie piosenka "Criminal".
Geneza.
W rozmowie z "Rap Up", odbytej w czerwcu 2010, Danja potwierdził swój udział w pre-produkcji siódmego albumu Spears. W sierpniu tego samego roku Darkchild powiedział stronie "Ustream": „Fani Britney powinni być za parę tygodni bardzo zadowoleni”, mając na myśli nową muzykę. Zostało to zdementowane przez menadżera artystki, Adama Lebera, który powiedział: „Obecnie żadnych nowości muzycznych... Jesteście wprowadzani w błąd (...). Pracujący nad nową płytą Brit nic o niej nie mówią”. Później, w rozmowie z "Entertainment Weekly", Leber nazwał brzmienie albumu „progresywnym” i „nowym w stosunku do wcześniejszych nagrań [Spears]”. W listopadzie Dr. Luke potwierdził, że wraz z Maxem Martinem są producentami wykonawczymi albumu. 12 listopada Britney napisała na Twitterze, że nagrała z nimi „potwora”.
2 grudnia 2010 roku, czyli w dniu swoich 29. urodzin, Spears podziękowała fanom za życzenia i napisała: „Już prawie skończyłam prace nad nowym albumem, który ukaże się w marcu. Jestem w nim zakochana!”. 14 stycznia 2011, w wywiadzie z "MTV News", Danja skomentował, że prace nadal trwają, a twórcy płyty w trakcie spotkania w 2010 „chcieli, by brzmienie nawiązywało do stylistyki urban, było efektowne, niezbyt taneczne, ale jednak podobne [do dance'u]”. 2 lutego Luke powiedział w wywiadzie do czasopisma "Rolling Stone", że ostateczna lista utworów nie została jeszcze ustalona. Tego samego dnia Spears potwierdziła tytuł albumu, "Femme Fatale", i udostępniła jego okładkę, jak również oświadczenie:
Nagrywanie.
W wywiadzie z magazynem "V" Spears powiedziała, że pracowała nad "Femme Fatale" dwa lata. Piosenkarka chciała, by album brzmiał „świeżo (...) i był przeznaczony do zabawy w klubie lub słuchania w drodze na imprezę w samochodzie, w celu podniecenia cię, ale by był również czymś zupełnie innym w stosunku do tego, co nagrywałam do tej pory”. Oprócz tego powiedziała, że chciała, by album ten był różny w porównaniu z jej poprzednim, "Circus" (2008) i całościowo spójny. Po napisaniu piosenki "Hold It Against Me" przez Luke'a i Martina, mężczyźni chcieli zaoferować ją wokalistce Katy Perry, ale stwierdzili, że jest ona zupełnie nie w jej stylu. Kontynuowali pracę nad utworem z Billboardem, a przed zaprezentowaniem go Spears Luke chciał „upewnić się, że jest on zupełnie inny niż jej wcześniejsze nagrania”. Darkchild powiedział, że Spears współpracując z nim była bardzo praktyczna i miała dla niego wiele propozycji. Później dodał, że wyprodukował dwie piosenki na płytę, w tym jedną z gościnnym udziałem Travisa Barkera, która „brzmiała rockowo i nieszablonowo, wykraczając poza normy moje i [Britney]”.
8 lutego 2011 roku Spears napisała na Twitterze, że jest właśnie w studiu z will.i.am, a on później opisał ich kolaborację nad utworem "Big Fat Bass" jako „potwora. [Piosenka] jest nikczemna, masywna, ostra, na zupełnie nowym poziomie (...). [Britney] śpiewa w niej niezwykle świeżo. Dzisiejsza [muzyka] potrzebuje czegoś takiego”. Spears wypowiedziała się później, że jest fanką Black Eyed Peas (zespołu, w którym will.i.am występuje) i chętnie współpracowałaby z nim ponownie w przyszłości. Sabi, czyli debiutującą piosenkarkę śpiewającą gościnnie w "(Drop Dead) Beautiful" poznała dzięki swoim przyjaciołom. Oprócz tego, William Orbit wraz z Klasem Åhlunddem stworzyli dla Britney jedną piosenkę na album, która ostatecznie się na nim nie znalazła. Na początku lutego Luke wypowiedział się w wywiadzie do "Rolling Stone" na temat stylistyki albumu i powiedział, że oficjalna lista utworów nie została jeszcze ustalona; „Jesteśmy jeszcze w trakcie prac (...). Pracujemy z mnóstwem producentów i staramy się wraz z A&amp;R, wytwórnią i managementem Britney stworzyć coś spójnego”.
Stylistyka.
10 lutego Spears opisała stylistykę "Femme Fatale" jako „nastrojowy, ostry pop z MNÓSTWEM energii”, pisząc też o „kilku spokojniejszych [utworach], które można by nazwać balladami”. W wywiadzie z "V" powiedziała: „Chciałam zrobić dziką, taneczną płytę, na której każda piosenka wprowadza w chęć ruszania ciałem na różne sposoby. Tego właśnie chcę słuchając muzyki. Ten album jest przeznaczony do zabawy w klubie lub słuchania przed rozpoczęciem imprezy. To zdecydowanie moje najostrzejsze i najdojrzalsze brzmienie (...). Na płycie są utwory, które brzmią zupełnie inaczej niż wszystko inne i są rewolucyjne, choć wierzę, że album ten wyraża to, gdzie właśnie jestem i jest ewolucją tego, kim jestem (...). Myślę, że "Femme Fatale" mówi sam za siebie (...). Wydaje mi się, iż jest to mój najlepszy album. Nie ma już nic do dopowiedzenia. Pozwolę, by to muzyka mówiła za mnie”. Krytycy zwracali uwagę na dominację stylów takich jak electropop i dance-pop na owym albumie. 
Lista utworów.
Źródło:
Personel.
Źródło:

</doc>
<doc id="2224080" url="https://pl.wikipedia.org/wiki?curid=2224080" title="Ludwik Wołowski">
Ludwik Wołowski

Ludwik Franciszek Michał Reymond Wołowski (fr. "Louis François Michel Raymond Wolowski"; ur. 31 sierpnia 1810 w Warszawie, zm. 15 sierpnia 1876 w Gisors) – francuski ekonomista i adwokat pochodzenia polskiego. Również publicysta i działacz społeczny.
Życiorys.
Rodzina Wołowskich wywodzi się od Eliszy Szora, potomka Naftalego Szora, który był rabinem Lublina. 1759/60 Elisza Szor, członek sekty żydowsko-chrześcijańskiej, przeszedł we Lwowie wraz z dziećmi na katolicyzm. Przyjęli oni wtedy nazwisko "Wołowski", wywodzące się od polskiego tłumaczenia ich hebrajskiego nazwiska „Szor”, czyli wół. Wołowski był synem Franciszka Wołowskiego, prawnuka Eliszy Szora, cenionego prawnika i deputowanego na Sejm, zwolennika powstania listopadowego. Ludwik Wołowski uczył się początkowo w Warszawie, a od 1823 przez 4 lata w Paryżu w słynnym liceum Henryka IV.
Był członkiem sprzysiężenia Piotra Wysockiego. W 1831 jako pierwszy sekretarz poselstwa polskiego rządu powstańczego wrócił do Paryża, po upadku powstania pozostając na emigracji, gdyż za udział w powstaniu władze rosyjskie skazały go zaocznie na śmierć. W 1834 uzyskał obywatelstwo francuskie. Od 1839 do 1871 wykładał w Conservatoire National des Arts et Métiers; w 1843 objął tam katedrę prawa przemysłowego, a później również ekonomii politycznej. W 1848 został wybrany do Zgromadzenia Narodowego. 28 lutego 1852 roku był jednym z współzałożycieli w Paryżu, włącznie z Ksawerym Branickim, banku "Crédit Foncier de France", pierwszy w Europie bank kredytów hipotecznych, wzorując go na Towarzystwie Kredytowym Ziemskim, powołanym przez Franciszka Ksawerego Druckiego Lubeckiego w Królestwie Polskim.. W 1876 na krótko przed śmiercią został wybrany dożywotnim senatorem.
Miał córkę Ludwikę, po mężu Passy. Był stryjem Andrzeja Władysława Wołowskiego, którego wspierał po jego przyjedzie do Francji wskutek upadku powstania styczniowego.
Poglądy ekonomiczne.
Wołowski był zwolennikiem liberalizmu gospodarczego i bimetalizmu w polityce pieniężnej. W pracy „Zagadnienie banków” postulował utworzenie jednego centralnego banku emisyjnego. Interwencjonizm państwa ograniczał do emisji banknotów, która miała być oparta na funduszu kruszcowym złota i srebra.

</doc>
<doc id="2224082" url="https://pl.wikipedia.org/wiki?curid=2224082" title="Teatr Przedmieście">
Teatr Przedmieście

Teatr Przedmieście – powstał w 2001 roku w Krasnem pod Rzeszowem z inicjatywy Anety Adamskiej. W sierpniu 2006 r. teatr zmienił swoją siedzibę na Łańcut, a od 2010 roku działa niezależnie i wystawia swoje sztuki w Kulturalnej Piwnicy w Rzeszowie przy ul. Reformackiej 4.
Teatr ma na swoim koncie głównie autorskie spektakle: "Opowieść" (2004), "Trzy historie o Ewie" (2005), "Tango" (2007), "Niebo" (2008), "Za szafą" (2008), "Pierwszy" (2009), "Obietnica" (2011), "Tchnienie" (2012), "Ja jestem" (2014) i "Kroniki podwórkowe" (2017), a także przedstawienia inspirowane dziełami literatury polskiej i światowej: "Święto" (2011), "Dybuk Rzeszowski" (2013), "Scenariusz" (2014), "Podróż" (2015), "Circus Paradise" (2016), "Ostatnie rozdanie" (2016), "Teatr Cudów" (2016), "Faust" (2018) oraz "Otello tonight!" (2019), które wystawiane były na wielu scenach w kraju i za granicą (Francja, Włochy, Niemcy, Słowacja, Ukraina). Wielokrotnie doceniany za swoją pracę artystyczną jedyny rzeszowski teatr autorski może się poszczycić wieloma nagrodami i wyróżnieniami. "Przedmieście" współpracuje także z Ośrodkiem Teatralnym CREARC w Grenoble, Theater Frankfurt, Accademią Internatzionale dell' Attore z Rzymu, Forn de Teatre Pa'tothom z Barcelony i Stowarzyszeniem Processus - Le Retour d'Ulysse z Paryża.
Co roku teatr organizuje imprezy o zasięgu regionalnym, ogólnopolskim i międzynarodowym, m.in. Źródła Pamięci "Grotowski, Kantor, Szajna", Ogólnopolskie Warsztaty Teatralne, a także zajęcia edukacyjne dla dzieci, młodzieży i dorosłych.
Obecnie zespół Teatru Przedmieście tworzą: Aneta Adamska, Jakub Adamski, Krzysztof Adamski, Kinga Fornek, Paweł Sroka, Maciej Szukała i Iwona Błądzińska.

</doc>
<doc id="2224090" url="https://pl.wikipedia.org/wiki?curid=2224090" title="Kasjusz i Florencjusz">
Kasjusz i Florencjusz

Kasjusz i Florencjusz, łac. "Cassius et Florentius" i siedmiu towarzyszy (zm. w III wieku w Mechtern w dzisiejszym Bonn) – rzymscy żołnierze legendarnej Legii Tebańskiej, męczennicy chrześcijańscy, święci Kościoła katolickiego.
Po decymacji Legionu przez Maksymiana niewielu żołnierzom udało się zbiec z miejsca pogromu. Kasjusz i Florencjusz wraz z towarzyszami ukryli się w Bonn. Zostali jednak pojmani przez prześladowców chrześcijan i straceni. Śmierć ponieśli również inni legioniści, którzy przyjęli chrześcijaństwo, znajdujący się w okolicach grupy Kasjusza i Florencjusza: św. Gereon i 318 towarzyszy oraz św. Wiktor i 330 towarzyszy w Xanten.
Nad grobem Kasjusza i Florencjusza (zwanego również Florentynem) wybudowano kościół ich wezwania, na miejscu którego znajduje się obecnie katedra z XI wieku również im poświęcona, jak i św. Marcinowi z Tours. Męczennicy są również patronami miasta Bonn. W 2008 roku dołączyła do nich św. Adelajda z Vilich (obecnie dzielnica Kolonii).
Wspomnienie liturgiczne męczenników z Legii Tebańskiej obchodzone jest 10 października.
Wspomnienie w archidiecezji kolońskiej i uroczystość liturgiczna w Bonn obchodzone są 2 maja.

</doc>
<doc id="2224095" url="https://pl.wikipedia.org/wiki?curid=2224095" title="Loreta Zakarevičienė">
Loreta Zakarevičienė

Loreta Zakarevičienė (ur. 6 stycznia 1956 w Wilnie; zm. 29 maja 2022) – litewska fizyk, polityk i dyplomata, od 2010 do 2014 ambasador Litwy w Polsce. W latach 2014–2018 ambasador w Austrii.
Życiorys.
W latach 1973–1978 studiowała na Wydziale Matematyczno-Mechanicznym Uniwersytetu Wileńskiego. Odbyła szereg szkoleń zagranicznych, m.in. w zakresie komunikacji społecznej a w 2001 ukończyła Kolegium Obrony NATO w Rzymie.
Po studiach pracowała w Instytucie Fizyki Litewskiej Akademii Nauk. W 1990 rozpoczęła współpracę z przewodniczącym Rady Najwyższej Litwy Vytautasem Landsbergisem. Przez kilka lata pracowała jako jego doradca, a w latach 1996–2000, gdy Landsbergis pełnił funkcję przewodniczącego Sejmu, była jego rzecznikiem prasowym.
Od 2000 pracuje w litewskiej dyplomacji. Przez trzy lata była radcą w Wydziale ds. Integracji z NATO w Departamencie Polityki Bezpieczeństwa Ministerstwa Spraw Zagranicznych. W latach 2003–2007 pracowała jako radca ds. politycznych w Misji oraz Stałym Przedstawicielstwie Republiki Litewskiej przy NATO. Od 2007 do 2009 była zastępcą szefa placówki w Ambasadzie Litwy w Kiszyniowie. Po powrocie do kraju w zespole doradców premiera Andriusa Kubiliusa odpowiadała za politykę zagraniczną.
W 2010 objęła kierownictwo Ambasady Republiki Litewskiej w Polsce. W 2014 została ambasadorem w Austrii. Pełniła także misję na Słowacji i w Słowenii. Jesienią 2018 została odwołana do kraju ze wszystkich stanowisk.
Życie prywatne.
Jest wdową, ma dwoje dzieci. Deklaruje znajomość języków angielskiego, polskiego i rosyjskiego.

</doc>
<doc id="2224097" url="https://pl.wikipedia.org/wiki?curid=2224097" title="Novak Dokovic">
Novak Dokovic



</doc>
<doc id="2224098" url="https://pl.wikipedia.org/wiki?curid=2224098" title="Święty Teodard">
Święty Teodard



</doc>
<doc id="2224099" url="https://pl.wikipedia.org/wiki?curid=2224099" title="Wang Guoquan">
Wang Guoquan

Wang Guoquan (; ur. 1911, zm. 2004) – chiński dyplomata.
Ambasador Chińskiej Republiki Ludowej w Niemieckiej Republice Demokratycznej między grudniem 1956 a styczniem 1964 roku. Następnie ambasador w Polskiej Rzeczypospolitej Ludowej od lipca 1964 do lipca 1970 roku.

</doc>
<doc id="2224100" url="https://pl.wikipedia.org/wiki?curid=2224100" title="William Thompson">
William Thompson

William Thompson (ur. w 1775 w Corku, zm. 1833 w hrabstwie Cork) – irlandzki pisarz zajmujący się problematyką filozoficzną, społeczną i ekonomiczną. Przedstawiciel socjalizmu ricardiańskiego, teoretyk ruchu spółdzielczego. Podstawą podziału bogactwa powinna być zdaniem Thompsona utylitarystyczna zasada "największego szczęścia dla możliwie największej liczby osób". Uważał, że motyw zysku może być zastąpiony w życiu gospodarczym przez motywację bardziej moralną i społecznie pożądaną. Postulował pokojową przebudowę społeczeństwa w kierunku socjalizmu.

</doc>
<doc id="2224103" url="https://pl.wikipedia.org/wiki?curid=2224103" title="Cmentarz żydowski w Pławnie">
Cmentarz żydowski w Pławnie

Cmentarz żydowski w Pławnie – kirkut społeczności żydowskiej niegdyś zamieszkującej Pławno. Powstał w XIX wieku i miał powierzchnię 1,8 ha. Został zniszczony podczas II wojny światowej. Na nieogrodzonym terenie zachowały się jedynie fragmenty porozbijanych nagrobków.

</doc>
<doc id="2224105" url="https://pl.wikipedia.org/wiki?curid=2224105" title="Ratusz w Göteborgu">
Ratusz w Göteborgu

Ratusz w Göteborgu (szw. "Göteborgs rådhus") – klasycystyczny ratusz położony przy Placu Gustawa Adolfa w Göteborgu, w dzielnicy Nordstaden. Zbudowany w latach 1669–1672 według projektu Nicodemusa Tessina Starszego. Pierwotnie siedziba urzędu miasta, obecnie mieści archiwum miejskie oraz urząd stanu cywilnego.
W miejscu obecnego ratusza, w latach 1624–1669, stał jego drewniany poprzednik, który spłonął w wielkim pożarze, jaki nawiedził miasto. Bardzo szybko pojawiły się plany budowy nowej siedziby magistratu. Nowy budynek, zbudowany z holenderskiej cegły według projektu Nicodemusa Tessina Starszego, stanął gotowy w 1672 roku. Oprócz pomieszczeń urzędu miejskiego, mieścił pomieszczenia aresztu oraz giełdy.
Przez ponad 140 lat budynek stał w niezmienionym kształcie. W latach 1814–1817 przeszedł przebudowę, wtedy to zmieniono fasadę od strony Placu Gustawa Adolfa. Zmieniono część środkową, dobudowano kolumny, balkon oraz szerokie schody wejściowe. Pod koniec XIX wieku budynek okazał się być za mały dla potrzeb Urzędu Miejskiego. 
W 1912 ogłoszono konkurs na projekt dobudówki. Główna nagroda trafiła do architekta Erika Gunnara Asplunda za jego projekt "Andante", który kierownictwu magistratu wcale się nie podobał. Nową część otwarto jesienią 1937, po wielu latach dyskusji i wątpliwości. Do 2010 mieścił się w niej sąd rejonowy. Obecnie dobudowana w latach trzydziestych część nazywana jest "Dobudówką Asplunda". Charakteryzuje ją jasny hall ze szklaną ścianą od strony ogrodu. Na ścianie frontowej widnieje seria płaskorzeźb autorstwa Erica Grate.

</doc>
<doc id="2224109" url="https://pl.wikipedia.org/wiki?curid=2224109" title="Autostrada M69">
Autostrada M69

Autostrada M69 – autostrada w Wielkiej Brytanii o długości 15,7 mil (25,3 km). Droga na całej długości jest sześciopasmowa (po 3 pasy ruchu w każdą stronę). Łączy Leicester z Coventry. M69 została otwarta w 1977 r.
Historia.
Autostrada znana ówcześnie jako "Coventry – Leicester Motorway" została zbudowana w 1977 r. na podstawie opinii publicznej z roku 1972. M69 zastąpiła drogę A46, która została później zdegradowana.
Przebieg.
Zaczynając na północno-wschodnich przedmieściach Coventry na węźle 2 autostrady M6, autostrada przecina kanał Coventry Canal, a następnie biegnie w kierunku północno-wschodnim w stronę Bulkington i na zachód od Wolvey. Następnie na południu od miasta Hinckley M69 skręca bardziej na wschód. Tuż przed swoim końcem w południowo-zachodniej części Leicester, droga krzyżuje się z linią kolejową Birmingham-Peterborough.
Proponowane przebudowy.
Węzeł M1/M69.
Istnieje propozycja zbudowania nowej łącznicy oraz mostu dla pojazdów jadących w kierunku południowym z M1 na M69. M1 zostanie także poszerzona do ośmiu lub nawet dziesięciu pasów ruchu (po 4 lub 5 w każdą stronę) między węzłami 21 i 21a.

</doc>
<doc id="2224115" url="https://pl.wikipedia.org/wiki?curid=2224115" title="Cefeidy typu II">
Cefeidy typu II

Cefeidy typu II – gwiazdy zmienne, które pulsują z okresem pomiędzy 1 a 50 dni. Cefeidy typu II są gwiazdami II populacji, a więc starymi, o stosunkowo małej metaliczności i niewielkiej masie.
Cefeidy typu II były w przeszłości nazywane gwiazdami typu W Virginis, ale obecnie dzieli się je na kilkanaście typów, w zależności od okresu. Gwiazdy z okresami pomiędzy 1 a 4 dni stanowią typ BL Herculis, z okresami 10-20 dni określa się jako typ W Virginis, a te z okresami powyżej 20 dni należą do typu RV Tauri.
Cefeidy typu II są ważnymi świecami standardowymi, ponieważ ich jasność jest powiązana z okresem pulsacji; mimo że związek ten jest słabszy niż w ich odpowiedniku, cefeidach klasycznych, przy okresie ~1,5. Cefeidy typu II są używane do określania odległości do Centrum Galaktyki, gromad kulistych i galaktyk.
Cefeidy typu II o dłuższym okresie i większej jasności zostały wykryte poza Grupą Lokalną w NGC 5128 i NGC 4258.

</doc>
<doc id="2224116" url="https://pl.wikipedia.org/wiki?curid=2224116" title="Sun Yuxi">
Sun Yuxi

Sun Yuxi (; ur. październik 1951 w Harbinie) – chiński poeta i dyplomata. W latach 2010–2012 ambasador Chińskiej Republiki Ludowej w Polsce.
Życiorys.
Urodził się w 1951 roku w Harbinie, w prowincji Heilongjiang. W latach 1973–1978 kształcił się na Pekińskim Uniwersytecie Języków Obcych ("Beijing Foreign Studies University") w Pekinie, i w latach 1978–1979 w Londyńskiej Szkole Ekonomicznej ("London School of Economics"). Karierę zawodową rozpoczął w 1979 roku od stanowiska tłumacza ambasadora w ambasadzie chińskiej we Francji. Pracował w Ministerstwie Spraw Zagranicznych ChRL (1981–1988), w ambasadach – w Pakistanie (1988–1991) i Kambodży (1991–1993), w MSZ (1993–1995), w ambasadzie w KRL-D (1995–1998), w MSZ (1998–2002). Następnie piastował funkcje ambasadora – w Afganistanie (2002–2004), Indiach (2004–2007), we Włoszech i San Marino (2007–2009), od 2010 do 2012 w Polsce.
W 2012 odznaczony Krzyżem Komandorskim Orderu Zasługi Rzeczypospolitej Polskiej.
Sun Yuxi jest żonaty i ma jedną córkę.

</doc>
<doc id="2224134" url="https://pl.wikipedia.org/wiki?curid=2224134" title="Partia Rosyjskich Wyzwolicieli – Rosyjski Ruch Narodowosocjalistyczny">
Partia Rosyjskich Wyzwolicieli – Rosyjski Ruch Narodowosocjalistyczny

Partia Rosyjskich Wyzwolicieli – Rosyjski Ruch Narodowosocjalistyczny (ros. "Партия российских освобожденцев – Российское национал-социалистическое движение") – emigracyjne rosyjskie ugrupowanie polityczne o charakterze faszystowskim działające w latach 30. w III Rzeszy
Po rozwiązaniu przez gestapo, pod koniec września 1933 roku, Rosyjskiego Wyzwoleńczego Ruchu Narodowego (ROND) jego przywódca, książę Pawieł Bermondt-Awałow, utworzył Partię Rosyjskich Wyzwolicieli – Rosyjski Ruch Narodowo-Socjalistyczny (PRO–RNSD), który kontynuował faszystowskie idee głoszone wcześniej przez ROND. Nowe ugrupowanie, używające również nazwy Centralna Organizacja Rosyjskich Nacjonalistów, znajdowało się jednak pod całkowitym nadzorem Gestapo. Było ono zorganizowane w sposób wojskowy, ze sztabem głównym na czele z siedzibą w Berlinie. Istniały oddziały terenowe na terytorium III Rzeszy. Przeciwko powstaniu PRO-RNSD protestował niemiecki Antykomintern. Wiosną 1934 roku został ogłoszony program partii „Ideologiczne podstawy ruchu”. W tym samym czasie wybuchły konflikty wewnątrzpartyjne. Część czołowych działaczy, jak Aleksandr W. Meller-Zakomelski, W.D. Gołowaczow, A.A. Awerkijew, G.M. Waganow, czy N. Kastiel, w otwartym piśmie ogłosiła wystąpienie z ugrupowania z powodu „odejścia P.R. Bermondta-Awałowa od generalnej linii partii, utraty narodowo-socjalistycznego kierunku i otoczenia się ludźmi, którym nie można ufać”. Wkrótce potem doszło do kolejnego konfliktu pomiędzy P.R. Bermondtem-Awałowem i szefem sztabu PRO–RNSD kapitanem armii niemieckiej Fritzem Mollenhoffem, który powoływał się na bliskie znajomości z przywódcami NSDAP, obiecując bezpodstawnie wsparcie finansowe od nazistów. W rezultacie F. Mollenhoff w czerwcu 1934 roku złożył donos na gestapo na Bermondta-Awałowa, ale ostatecznie do aresztowania nie doszło. Fritza Mollenhoffa poparła większość członków sztabu głównego i oddziału partii Berlin-Brandenburg. W tej sytuacji Bermondt-Awałow ogłosił rozwiązanie kierowanego przez siebie ugrupowania.

</doc>
<doc id="2224135" url="https://pl.wikipedia.org/wiki?curid=2224135" title="Henrik Ohlmeyer">
Henrik Ohlmeyer

Henrik Ohlmeyer (ur. 11 lutego 1946 w Bischofsgrün) – niemiecki skoczek narciarski, olimpijczyk (1968), zwycięzca Tygodnia Lotów Narciarskich (1965).
W latach 1963–1971 regularnie występował w zawodach Turnieju Czterech Skoczni. Trzykrotnie uplasował się w czołowej dziesiątce pojedynczych konkursów – 3 stycznia 1965 w Innsbrucku i 1 stycznia 1966 w Garmisch-Partenkirchen był siódmy, a 6 stycznia 1966 w Bischofshofen dziewiąty. Najlepszy rezultat w klasyfikacji generalnej cyklu osiągnął w sezonie 1965/1966, zajmując piąte miejsce. Ponadto w sezonie 1964/1965 był trzynasty.
W 1965 roku zwyciężył w Tygodniu Lotów Narciarskich na Kulm. W 1965 roku w Chamonix i w 1966 roku w Ponte di Legno zwyciężył w Kongsberg Cup &amp; Trophy. Został w ten sposób drugim w historii skoczkiem, po Seppie Bradlu, który triumfował w tych zawodach dwa razy z rzędu.
W lutym 1966 roku wystąpił na mistrzostwach świata w Oslo, podczas których w konkursach skoków zajął 23. miejsce na skoczni normalnej i 33. na dużej. W lutym 1968 roku wziął udział w igrzyskach olimpijskich w Grenoble. W konkursie skoków na obiekcie normalnym był 28., a na skoczni dużej zajął 33. miejsce.
Osiągnięcia.
Turniej Czterech Skoczni.
Opracowano na podstawie materiałów źródłowych.

</doc>
<doc id="2224136" url="https://pl.wikipedia.org/wiki?curid=2224136" title="Niemiecko-Rosyjski Sztandar">
Niemiecko-Rosyjski Sztandar

Niemiecko-Rosyjski Sztandar (niem. Deutsche-Russische Standart, ros. Немецко-русский штандарт) – emigracyjne rosyjskie ugrupowanie polityczne o charakterze faszystowskim w latach 30. w Niemczech
Po rozwiązaniu Rosyjskiego Wyzwoleńczego Ruchu Narodowego (ROND) przez Gestapo pod koniec września 1933 r., część b. działaczy utworzyła pod koniec 1933 r. nową partię pod nazwą Niemiecko-Rosyjski Sztandar. Na jej czele stanęli Aleksandr W. Meller-Zakomelski i W.D. Gołowaczow. Członkowie ugrupowania nosili białe czapki, czarny krawat, a na ramieniu tarczkę ze swastyką w kolorze fioletowym wpisaną w brązową ramkę. Partia była finansowana przez Niemców bałtyckich. Prowadzono silną działalność propagandową, docierając nawet na Bałkany. Partia zakończyła działalność krótko po utworzeniu.

</doc>
<doc id="2224137" url="https://pl.wikipedia.org/wiki?curid=2224137" title="Gimme a Break!">
Gimme a Break!

Gimme a Break! to amerykański sitcom nadawany przez NBC w latach 1981-1987. W roli głównej występuje Nell Carter jako gospodyni domowa owdowiałego policjanta oraz jego trzech córek.
Główny motyw.
Akcja sitcomu rozgrywa się w fikcyjnym mieście Glenlawn, na przedmieściach Los Angeles w stanie Kalifornia. Nellie Ruth "Nell" Harper (Nell Carter) zgadza się zostać gospodynią domową rodziny Kanisky, jako ukłon w stronę jej dawnej przyjaciółki, Margaret Kanisky (odgrywana w retrospekcjach przez Sharon Spelman), żony szefa policji Carla Kanisky (Dolph Sweet). Nell służy również jako "powiernica tajemnic" trzech córek szefa: 17-letniej Kathleen (Kari Michaelsen), 15-letniej Julie (Lauri Hendler) i 13-letniej Samanthy (Lara Jill Miller).
Postacie poboczne.
Funkcjonariusz Ralph Simpson (Howard Morton) jest ciapowatym policjantem, który pracował razem z Carlem. W drugim sezonie, rodzice Carla, dziadek Stanley (John Hoyt) i babcia Mildred (Jane Dulo) byli pokazywani sporadycznie, jak również jego brat Ed (Pete Schrum), przedsiębiorca z nadwagą, który uwielbia robić innym kawały. Natomiast babcia zmarła po tym sezonie, a dziadek przeprowadził się z Carlem i jego rodziną. Ed ożenił się i jego postać została wypisana z serialu.

</doc>
<doc id="2224138" url="https://pl.wikipedia.org/wiki?curid=2224138" title="Dieter Bokeloh">
Dieter Bokeloh

Dieter Bokeloh (ur. 28 stycznia 1942 w Benneckenstein, zm. 24 marca 2022) – niemiecki skoczek narciarski, który występował w latach 1961–1966 w reprezentacji NRD.
Reprezentował NRD na imprezie rangi mistrzowskiej jedynie podczas konkursu skoków narciarskich na dużej skoczni na zimowych igrzyskach olimpijskich w 1964 w Innsbrucku. W konkursie zajął czwarte miejsce.
Ponadto w sezonie 1962/1963 zwyciężył w Planicy w zawodach lotów narciarskich rozgrywanych w ramach Tygodnia Lotów Narciarskich, a w sezonie 1965/1966 wziął udział we wszystkich konkursach Turnieju Czterech Skoczni. W klasyfikacji generalnej 14. TCS został sklasyfikowany na 23. miejscu.

</doc>
<doc id="2224144" url="https://pl.wikipedia.org/wiki?curid=2224144" title="Substancja zapachowa">
Substancja zapachowa

Substancja zapachowa – substancja lotna o charakterystycznym, zwykle przyjemnym zapachu, co decyduje o możliwości zastosowania np. do sporządzania kompozycji perfumeryjnych, aromatów spożywczych lub w aromaterapii. Substancje zapachowe charakteryzują się zwykle bardzo niskimi wartościami progów wyczuwalności węchowej.
Określenie ”substancja zapachowa” jest stosowane w odniesieniu do czystych związków chemicznych, wywołujących wrażenie węchowe (wonnych substancji chemicznych) lub do mieszanin związków chemicznych lub roztworów o takim składzie, że wywołują określoną reakcję węchu (czyli do substancji w znaczeniu stosowanym w naukach fizycznych).
Substancjami zapachowymi są nazywane:

</doc>
<doc id="2224150" url="https://pl.wikipedia.org/wiki?curid=2224150" title="Substancja niebezpieczna">
Substancja niebezpieczna

Substancja niebezpieczna dla środowiska – pojęcie zdefiniowane w ustawie "Prawo ochrony środowiska", zgodnie z zasadami IPPC (ang. "Integrated Pollution Prevention and Control"), w celu stosowania jednakowych w krajach UE zasad określania stopnia negatywnego oddziaływania instalacji na środowisko. W artykule 3 Ustawy ("Definicje i zasady ogólne") stwierdzono: 

</doc>
<doc id="2224151" url="https://pl.wikipedia.org/wiki?curid=2224151" title="Evan Noel">
Evan Noel

Evan Baillie Noel (ur. 23 stycznia 1879 w Londynie, zm. 22 grudnia 1928 tamże) – brytyjski zawodnik racketsa i jeu de paume, mistrz i brązowy medalista olimpijski.
W latach 1898–1902 studiował w Trinity College na Uniwersytecie Cambridge.
Jeden raz startował w igrzyskach olimpijskich. W 1908 roku w Londynie zdobył złoty medal w grze pojedynczej i brązowy w deblu (razem z Henrym Leafem). Podczas tych igrzysk startował również w jeu de paume, zajmując 5. miejsce.

</doc>
<doc id="2224156" url="https://pl.wikipedia.org/wiki?curid=2224156" title="Henry Leaf">
Henry Leaf

Henry Meredith Leaf (ur. 18 października 1862 w Scarborough, zm. 23 kwietnia 1931 w Charing Cross w Londynie) – brytyjski zawodnik racketsa, wicemistrz i brązowy medalista olimpijski.
Jeden raz startował w igrzyskach olimpijskich. W 1908 roku w Londynie zdobył srebrny medal w grze pojedynczej i brązowy w deblu (razem z Evanem Noelem).

</doc>
<doc id="2224167" url="https://pl.wikipedia.org/wiki?curid=2224167" title="Pomnik Katyński w Toronto">
Pomnik Katyński w Toronto

Pomnik Katyński w Toronto – monument poświęcony pamięci ofiar zbrodni katyńskiej zlokalizowany w Toronto w Kanadzie, odsłonięty 14 września 1980 roku.
Historia i forma.
Masywna, czarna, prostokątna struktura granitowa rozdarta pęknięciem biegnącym nieregularnie wzdłuż pionowej osi centralnej. Na bocznych ścianach bryły pomnika umieszczona jest dedykacja od strony południowej po angielsku, a od północnej po polsku. Inskrypcja informuje, że pomnik poświęcono: „Pamięci 15 tysięcy polskich jeńców wojennych, zaginionych w 1940 roku z obozów w Kozielsku, Starobielsku i Ostaszkowie na terytorium ZSRR. Ponad cztery tysiące ofiar wymordowanych przez funkcjonariuszy tajnej policji sowieckiej odkryto później w masowych grobach w Katyniu pod Smoleńskiem“.
Pomnik upamiętnia symboliczną liczbę ofiar, ponieważ dokładna nie jest znana do dzisiaj. Na mocy decyzji Biura Politycznego KC Komunistycznej Partii ZSRR funkcjonariusze NKWD dokonali skrytobójczej zbrodni katyńskiej na blisko 22 tysiącach obywateli Państwa Polskiego. Wiosną 1940 roku zostali zabici strzałem w tył głowy i zakopani w masowych dołach w co najmniej pięciu zidentyfikowanych miejscach zagłady, a wiele jest miejsc dotąd nie znalezionych. Las katyński pod Smoleńskiem został najwcześniej odkryty i stał się symbolem miejsca kaźni odnoszącym się do wszystkich ofiar. Zbrodnia ta – według oceny prawnej Głównej Komisji Ścigania Zbrodni przeciwko Narodowi Polskiemu, pionu śledczego Instytutu Pamięci Narodowej – jest uznawana za ludobójstwo, w sprawie którego od 30 listopada 2004 prowadzone jest śledztwo. Polska ocena prawna zbrodni jest odrzucana przez Rosję.
Jeden z pierwszych.
Przez wiele lat pomniki poświęcone zbrodni katyńskiej nie miały szans powstania nawet w krajach niebędących pod wpływami ZSRR. Podczas gdy w Polsce skutecznie działała „antykatyńska” cenzura, o tyle emigracja polska i historycy innych krajów starali się dotrzeć do całkowitej prawdy o sprawie katyńskiej i godnie uczcić ofiary.
Pierwszy obelisk z napisem „KATYN 1940“ umieszczono na londyńskim cmentarzu Gunnersbury dopiero w roku 1976 (por. Pomnik Katyński w Londynie). Na znak protestu przeciwko bojkotowi uroczystości odsłonięcia pomnika przez ówczesny labourzystowski rząd, Winston Churchill, wnuk premiera Churchilla, napisał głośny list do „Timesa”, w którym oskarżył władze, że boją się drażnić Moskwę. Bojkot uroczystości nazwał w swym liście "smutnym i haniebnym wyrazem uznania dla ofiary odważnego" (polskiego) "sojusznika, który przystąpił do wojny w 1939 roku".
Pomnik w Toronto stał się pierwszym na świecie pomnikiem katyńskim w miejscu publicznym na terenie miejskim. Powstał dzięki determinacji kanadyjskiej Polonii, pomimo sprzeciwu kilku ambasad i osobistości. Inicjatorem jego powstania był płk Tadeusz Walkowski.
Decyzja o powstaniu pomnika zapadła podczas XXIII Zjazdu Kongresu Polonii Kanadyjskiej, który odbywał się 12–16 października 1974 roku w St. Catharines. Z 52 zgłoszonych projektów w konkursie zwyciężyła koncepcja polskiego emigranta z USA, architekta, prof. Tadeusza Janowskiego. Pod nadzorem autora budowę pomnika bezpłatnie wykonała kanadyjska firma Milne &amp; Nicholls. W ceremonii odsłonięcia 14 września 1980 roku wziął udział przybyły z Rzymu kardynał Władysław Rubin, a w uroczystościach uczestniczyło ponad 10 tys. osób. Ówczesny premier Kanady Pierre Trudeau, obawiając się reakcji sowieckich, nie pozwolił dwóm politykom polskiego pochodzenia, senatorowi Stanleyowi Haidaszowi i posłowi Jesse Flisowi, wziąć udziału w uroczystościach z ramienia rządu.
Z biegiem lat wiele kolejnych pomników katyńskich wzniesiono w USA (najbardziej znane to Narodowy Pomnik Katyński w Baltimore i pomniki w Jersey City i Chicago), Wielkiej Brytanii, a nawet w Południowej Afryce (Pomnik Katyński w Johannesburgu).
Dopiero w 1994 w Krakowie zawarto porozumienie między rządami Polski i Rosji o cmentarzach i miejscach pamięci ofiar wojen i represji totalitaryzmów. Dzięki temu w 2000 otwarto od razu trzy cmentarze: Cmentarz Ofiar Totalitaryzmu w Charkowie, Cmentarz Wojenny w Katyniu i Cmentarz Wojenny w Miednoje.
Lokalizacja.
Pomnik znajduje się w południowo-zachodniej części Toronto, na miniaturowym skwerze 226 metrów od brzegów jeziora Ontario przy King Street West u styku Queen Street West (przechodzącej w Queensway) i Roncesvalles Avenue (uważanej za najbardziej polską ulicę Toronto). W bezpośrednim sąsiedztwie mieszka znaczna liczba Polaków i innych emigrantów z krajów Europy Wschodniej, osiedlających się tu od początków XX wieku.
Dla miejscowej społeczności polskiej jest to miejsce szczególnego znaczenia. Pod pomnikiem obchodzone są doroczne uroczystości ku czci pomordowanych, organizowane przez Kongres Polonii Kanadyjskiej – Okręg Toronto – z udziałem organizacji weteranów i harcerstwa. Tam również składane są symboliczne wieńce przy wielu innych okazjach, m.in. podczas obchodów Święta Niepodległości i rocznicy Konstytucji 3 Maja.

</doc>
<doc id="2224169" url="https://pl.wikipedia.org/wiki?curid=2224169" title="Miętusie Turnie">
Miętusie Turnie

Miętusie Turnie – skalne turnie, turniczki i skały w grzędzie oddzielającej Wołowy Żleb od Małej Świstówki w polskich Tatrach Zachodnich. Jest to grzęda opadająca z Upłaziańskiej Kopy do Doliny Miętusiej (a dokładniej do Wyżniej Miętusiej Równi). Zbudowane są ze skał dolomitowo-wapiennych. Do Małej Świstówki Miętusie Turnie opadają nagimi ścianami o wysokości około 50 m, do Wołowego Żlebu urwiskami porośniętymi lasem lub kosodrzewiną. Znajdują się poza znakowanymi szlakami turystycznymi, taterników nie zainteresowały. W rejonach tych bywają tylko grotołazi, ale oni interesują się tylko jaskiniami. Około 8 m powyżej piargów Małej Świstówki w Miętusich Turniach znajduje się otwór Jaskini Miętusiej Wyżniej. W pobliżu są też jaskinie: Piwniczka, Dziura na Półce, Jaskinia w Małej Świstówce i Mała Komora.

</doc>
<doc id="2224170" url="https://pl.wikipedia.org/wiki?curid=2224170" title="John Jacob Astor (sportowiec)">
John Jacob Astor (sportowiec)

John Jacob Astor (ur. 20 maja 1886 w Nowym Jorku, zm. 19 lipca 1971 w Cannes) – brytyjski oficer i mąż stanu oraz zawodnik racketsa, mistrz i brązowy medalista olimpijski.
Jeden raz startował w igrzyskach olimpijskich. W 1908 roku w Londynie zdobył złoty medal w grze podwójnej (razem z Vane Pennellem) i brązowy w grze pojedynczej (razem z Henrym Broughamem).

</doc>
<doc id="2224171" url="https://pl.wikipedia.org/wiki?curid=2224171" title="Jouni Pellinen">
Jouni Pellinen

Jouni Pellinen (ur. 11 maja 1983 w Imatra) – fiński narciarz dowolny specjalizujący się w skicrossie. W 2014 roku wystartował na igrzyskach olimpijskich w Soczi, gdzie był trzynasty. Wicemistrz świata w skicrossie, tytuł ten zdobył podczas mistrzostw świata w Deer Valley. Najlepsze wyniki w Pucharze Świata osiągnął w sezonie 2010/2011, kiedy to w klasyfikacji generalnej zajął 9. miejsce, a w klasyfikacji Skicrossu był trzeci. Wcześniej uprawiał narciarstwo alpejskie, jednak zrezygnował z tej dyscypliny z powodu słabych wyników.
Osiągnięcia w narciarstwie alpejskim.
Puchar Świata.
Miejsca na podium w zawodach.
Pellinen nigdy nie stanął na podium zawodów PŚ w narciarstwie alpejskim.

</doc>
<doc id="2224176" url="https://pl.wikipedia.org/wiki?curid=2224176" title="Vane Pennell">
Vane Pennell

Vane Hungerford Pennell (ur. 16 sierpnia 1876 w Kensington, zm. 17 czerwca 1938 w Boscombe) – brytyjski zawodnik racketsa i jeu de paume, mistrz olimpijski.
Uczył się w Charterhouse School i Eton College. Studiował w Trinity College na Uniwersytecie Cambridge.
Jeden raz startował w igrzyskach olimpijskich. W 1908 roku w Londynie zdobył złoty medal w grze podwójnej (razem z Johnem Jacobem Astorem). Podczas tych igrzysk startował również w jeu de paume, zajmując 5. miejsce.

</doc>
<doc id="2224177" url="https://pl.wikipedia.org/wiki?curid=2224177" title="2+2=5">
2+2=5



</doc>
<doc id="2224189" url="https://pl.wikipedia.org/wiki?curid=2224189" title="Pochówek antywampiryczny">
Pochówek antywampiryczny

Pochówek antywampiryczny – zabiegi, których celem, zgodnie z dawnymi wierzeniami, rozpowszechnionymi zwłaszcza na obszarach słowiańskich, miało być zapobieżenie wyjścia z grobu osoby uznawanej za wampira lub upiora, strzygę.
Opis.
Najczęściej stosowanymi metodami był pochówek z twarzą skierowaną do dołu, skrępowanie zwłok sznurami i pochowanie w pozycji embrionalnej, odcięcie głowy, przyciśnięcie zwłok głazem lub przebicie klatki piersiowej ostrym przedmiotem. Również niektóre elementy zwykłych obrzędów pogrzebowych posiadają znaczenie antywampiryczne, np. wynoszenie zmarłego nogami do przodu, aby nie widział drzwi od zewnątrz i nie mógł doń trafić, sypanie ziemi na trumnę.
Znaleziska tego typu na terenach polskich są szczególnie częste z pierwszych wieków po chrystianizacji (X–XIII w.), gdy obrządek pogrzebowy był już chrześcijański, a wciąż żywe były pewne wierzenia pogańskie. Praktyki takie były stosowane w przypadku osób, które nie w pełni przyjęły nową wiarę, zajmowały się magią itd. Pochówki takie odkryto m.in. w Sandomierzu i podczas niedawnych wykopalisk pod płytą krakowskiego Rynku.
Ostatnie pochówki antywampiryczne przeprowadzano jeszcze w latach 30. XX wieku. Znana jest relacja kobiety, która obserwowała pochówek tego typu w 1914 roku w Starych Mierzwicach w gminie Sarnaki (woj. mazowieckie). Odkopano wtedy zwłoki rzekomego wampira i odcięto od nich głowę.

</doc>
<doc id="2224194" url="https://pl.wikipedia.org/wiki?curid=2224194" title="Jay Gould II">
Jay Gould II

Jay Gould II (ur. 1 września 1888 w Mamaroneck, zm. 28 stycznia 1935 w Margaretville) – amerykański zawodnik jeu de paume, mistrz olimpijski.
Tylko raz startował w igrzyskach olimpijskich. W 1908 roku w Londynie zdobył złoty medal indywidualnie.

</doc>
<doc id="2224199" url="https://pl.wikipedia.org/wiki?curid=2224199" title="Róbert Bezák">
Róbert Bezák

Róbert Bezák, CSsR (ur. 1 marca 1960 w Handlovej) – słowacki teolog, duchowny katolicki, arcybiskup, ordynariusz trnawski w latach 2009–2012.
Życiorys.
Urodził się w 1960 roku w Handlovej, gdzie uczęszczał do szkoły podstawowej. Następnie uczęszczał do gimnazjum w Prievidzie, gdzie zdawał maturę w 1979 roku. Po jej uzyskaniu rozpoczął studia teologiczne w Bratysławie. W ich trakcie wstąpił do zakonu redemptorystów składając w 1983 roku śluby zakonne. Rok później został wyświęcony na księdza.
Początkowo pracował jako wikariusz przez rok w parafii w Breznie, po czym musiał odbyć roczną służbę wojskową w armii czechosłowackiej. W latach 1989–1990 był kolejno wikarym w parafiach w Detvach, Žiari nad Hronom oraz proboszczem w Sklených Teplicach, Tužinie i Uľanke.
W latach 1990–1993 studiował teologię moralną, uzyskując tytuł licencjat-magistra na Akademii Alfonsiańskiej w Rzymie. Po powrocie do kraju objął funkcję wiceprowincjała słowackiej wiceprowincji redemptorystów (do 2005). W międzyczasie wykładał teologię moralną na uczelniach katolickich w Bańskiej Bystrzycy i Trnawie. W latach 2005–2008 był proboszczem w parafii w Starych Horach. W 2008 roku został administratorem parafii w Radvani, Bańskiej Bystrzycy oraz awansował na wikariusza wiceprowincji redemptorystów w Bratysławie. 
18 kwietnia 2009 roku papież Benedykt XVI mianował go nowym arcybiskupem ordynariuszem trnawskim. 6 czerwca tego samego roku miała miejsce w miejscowej katedrze jego konsekracja biskupia, której dokonał kardynał Jozef Tomko w asyście arcybiskupów Mario Giordana i Stanislava Zvolenskiego.
2 lipca 2012 papież Benedykt XVI usunął go z zajmowanego urzędu. Decyzja ta wzbudziła kontrowersje na Słowacji. Nowym arcybiskupem trnawskim został Jan Orosch.

</doc>
<doc id="2224200" url="https://pl.wikipedia.org/wiki?curid=2224200" title="Kempa">
Kempa



</doc>
<doc id="2224201" url="https://pl.wikipedia.org/wiki?curid=2224201" title="Pyropterus nigroruber">
Pyropterus nigroruber



</doc>
<doc id="2224202" url="https://pl.wikipedia.org/wiki?curid=2224202" title="Festuca gigantea.">
Festuca gigantea.



</doc>
<doc id="2224203" url="https://pl.wikipedia.org/wiki?curid=2224203" title="Bartłomiej Mazurek">
Bartłomiej Mazurek

Bartłomiej Mazurek (ur. 23 sierpnia 1856, zm. 3 listopada 1937) – rzeźbiarz specjalizujący się w rzeźbie nagrobkowej. Jego dzieła zachowały się na warszawskich cmentarzach: Powązkowskim i Bródnowskim. 
Bartłomiej Mazurek był rzeźbiarzem-samoukiem. Pracował w warsztacie kamieniarskim Bolesława Syrewicza, a następnie doskonalił swoje umiejętności w Berlinie.
Założył po roku 1887 własny zakład kamieniarski w Warszawie przy ulicy Dzikiej 65.
Jego dzieła cechowała precyzja i staranność w ukazaniu szczegółów. Korzystał z wzorów włoskiej rzeźby nagrobkowej. Stworzył na cmentarzu Powązkowskim rzeźby na grobowcach:
Do jego dzieł należy też rzeźba w nagrobku śpiewaczki operetkowej Wiktorii Kaweckiej z roku 1929 na cmentarzu Powązkowskim (kwatera 35), którego oprawę architektoniczną wykonała firma Romana S. Lubowieckiego. 
Spoczywa na cmentarzu Powązkowskim w Warszawie (kw. 184-3-15).

</doc>
<doc id="2224206" url="https://pl.wikipedia.org/wiki?curid=2224206" title="Dwie brygady">
Dwie brygady

Dwie brygady – polski, utrzymany w konwencji socrealistycznej film obyczajowy z 1950 roku. Zdjęcia zrealizowano w Kaliszu. 
Opis fabuły.
Polska Ludowa końca lat 40. Aktorzy pewnego teatru przygotowują się do wystawienia socrealistycznej sztuki czechosłowackiej pt. "Brygada szlifierza Karhana". Dla większości aktorów starego pokolenia jest to repertuar obcy i niezrozumiały, dla większości młodych przeciwnie – są pełni entuzjazmu. Te dwie skrajne postawy rodzą jednak konflikty w zespole. Reżyser postanawia w celu podpatrzenia realiów sztuki złożyć wraz z zespołem wizytę w pobliskiej fabryce. Okazuje się, że problemy zawarte w sztuce i występujące w zespole aktorskim są identyczne z tymi w fabryce. Jest to ogólny konflikt pokoleniowy pomiędzy starymi pracownikami a młodymi racjonalizatorami. Ponieważ jednak zarówno starzy jak i młodzi aktorzy, pomimo różnic są wierni idei sztuki i pomimo wszystko chcą wystawić dobry spektakl, premiera przynosi wielki sukces. Z kolei zapraszani na próby oraz premierę, starzy i młodzi robotnicy fabryki bez trudu odnajdują w odgrywanych przez aktorów rolach postacie ze swojej fabryki. Spektakl daje im do myślenia, zaczynają rozumieć, że ponad podziałami powinna stać idea wydajnej pracy, oparta na współzawodnictwie. 
Role.
i inni.

</doc>
<doc id="2224210" url="https://pl.wikipedia.org/wiki?curid=2224210" title="Alberto Blanco">
Alberto Blanco

Luis Alberto Blanco Saavedra (ur. 8 stycznia 1978 w Panamie) – panamski piłkarz występujący na pozycji pomocnika.
Kariera klubowa.
Blanco zawodową karierę rozpoczynał w 1998 roku w klubie San Francisco FC. W 2001 roku trafił do mołdawskiego Sheriffu Tyraspol. Spędził tam 4 lata. W tym czasie zdobył z klubem 4 mistrzostwa Mołdawii (2002, 2003, 2004, 2005), 3 Superpuchary Mołdawii (2003, 2004, 2005) oraz Puchar Mołdawii (2002).
W 2005 roku odszedł do rosyjskiej Ałaniji Władykaukaz. W tym samym roku został graczem emirackiego Al-Ain FC. Na początku 2006 roku podpisał kontrakt z saudyjskim An-Nassr. W 2007 roku wrócił do Panamy, gdzie został graczem ekipy Plaza Amador. W tym samym roku przeszedł do San Francisco FC. W sezonie 2007 wywalczył z nim wicemistrzostwo Apertura.
Na początku 2008 roku Blanco przeniósł się do kolumbijskiego Atlético Junior, jednak latem tego samego roku powrócił do San Francisco. Zdobył z nim mistrzostwo Apertura, a w 2009 roku odszedł do izraelskiego Maccabi Netanja. W tym samym roku ponownie jednak trafił do San Francisco. Zdobył z nim również mistrzostwo Apertura. W 2010 roku odszedł do Chorrillo Balboa.
Kariera reprezentacyjna.
W reprezentacji Panamy Blanco zadebiutował w 2000 roku. 20 czerwca 2004 roku w wygranym 3:0 meczu eliminacji Mistrzostw Świata 2006 z Saint Lucia strzelił pierwszego gola w drużynie narodowej.
W 2005 roku został powołany do kadry na Złoty Puchar CONCACAF. Zagrał na nim w pojedynkach z Kolumbią (1:0), Trynidadem i Tobago (2:2), Hondurasem (0:1), RPA (1:1, 5:3 w rzutach karnych), ponownie z Kolumbią (3:2) oraz ze Stanami Zjednoczonymi (0:0, 1:3 w rzutach karnych). Tamten turniej Panama zakończyła na 2. miejscu.
W 2007 roku Blanco ponownie wziął udział w Złotym Pucharze CONCACAF. Wystąpił na nim w 3 meczach: z Hondurasem (3:2), Kubą (2:2), i Stanami Zjednoczonymi (1:2). Z tamtego turnieju Panama odpadła w ćwierćfinale.
W 2009 roku po raz trzeci znalazł się w drużynie na Złoty Puchar CONCACAF. Zagrał tam w spotkaniu z Nikaraguą (4:0), a Panama ponownie zakończyła turniej na ćwierćfinale.

</doc>
<doc id="2224211" url="https://pl.wikipedia.org/wiki?curid=2224211" title="Zamek w Kaniowie">
Zamek w Kaniowie

Zamek w Kaniowie (łac. "Kaniovia, castrum et capitaneatus in palatinatum Kijoviae") – średniowieczny, nieistniejący zamek położony w Kaniowie w południowej dzielnicy Zadnieprza po prawej stronie Dniepru, w województwie kijowskim Rzeczypospolitej, około 50 km powyżej zamku w Czerkasach.
Powstał w latach 1370–1390. . Zabezpieczały one w znacznym stopniu stepową ludność przed atakami Tatarów. Odbudowany przez Kazimierza Jagiellończyka po najeździe tatarskim ok. roku 1492. Wzmocnił go Ostafi Daszkiewicz.
Rozbudowany przez Zygmunta III. Zniszczony ok. roku 1595. W roku 1622 stwierdzono, że "bram ani baszt porządnych nie masz, ... zamek pusty, pogniły, obleciały". Wzmiankowany jeszcze w lustracji z 1765 roku jako otoczony drewnianymi palami, z mostem nad fosą i basztą nad bramą wjazdową.
Spalony w 1768 roku przez Hajdamaków co opisał Seweryn Goszczyński w poemacie "Zamek Kaniowski".

</doc>
<doc id="2224214" url="https://pl.wikipedia.org/wiki?curid=2224214" title="Bankowanie dna">
Bankowanie dna



</doc>
<doc id="2224215" url="https://pl.wikipedia.org/wiki?curid=2224215" title="Kristian Commons">
Kristian Commons

Kristian Commons (ur. 30 sierpnia 1983 w Mansfield) – piłkarz pochodzący z Anglii, były gracz reprezentacji Szkocji.
Piłkarz gra w Celtic Glasgow w lidze szkockiej, do którego trafił z Derby County. Zadebiutował w Celtiku w Pucharze Ligi Szkockiej strzelając piękną bramkę na 1:0, w wygranym przez Celtic F.C. meczu z Aberdeen 4:1. Najczęściej gra jako lewoskrzydłowy lub ofensywny pomocnik choć czasami też jako napastnik. Słynie z celnych strzałów z lewej nogi.

</doc>
<doc id="2224217" url="https://pl.wikipedia.org/wiki?curid=2224217" title="Medal jubileuszowy „40 lat Sił Zbrojnych ZSRR”">
Medal jubileuszowy „40 lat Sił Zbrojnych ZSRR”

Medal jubileuszowy „40 lat Sił Zbrojnych ZSRR” () – radziecki jubileuszowy medal wojskowy.
Medal został ustanowiony dekretem Rady Najwyższej ZSRR z 18 grudnia 1957 roku dla uczczenia 40. rocznicy powstania Sił Zbrojnych ZSRR.
Zasady nadawania.
Medal został ustanowiony dla nagrodzenia marszałków, generałów, oficerów, podoficerów, żołnierzy i marynarzy Armii Radzieckiej, Marynarki Wojennej ZSRR, wojsk Ministerstwa Spraw Wewnętrznych, wojsk i organów Komitetu Bezpieczeństwa Publicznego, którzy służyli w nich w dniu 28 lutego 1958 roku.
Łącznie nadano ponad 820 000 medali.
Opis odznaki.
Odznakę stanowi okrągły krążek wykonany ze mosiądzu o średnicy 32 mm. Na awersie znajduje się popiersie Lenina, pod nimi napis "40" na tle dwóch gałązek, jeden liści dębu, drugiej liści laurowych. Na rewersie wzdłuż okręgu napis "В ОЗНАМЕНОВАНИЕ СОРОКОВОЙ ГОДОВЩИНЫ" (pol. „Dla uczczenia czterdziestej rocznicy”), w środku napis "ВООРУЖЕННЫХ СИЛ СССР" (pol. „Sił Zbrojnych ZSRR”) a pod nim data "1918 – 1958", poniżej pięcioramienna gwiazda.
Medal zawieszony był na pięciokątnej blaszce obciągniętej wstążką koloru szarego, w środku dwa czerwony pasek o szerokości 2 mm, po bokach czerwone paski o szerokości 2 mm.

</doc>
<doc id="2224221" url="https://pl.wikipedia.org/wiki?curid=2224221" title="Ałan Dzagojev">
Ałan Dzagojev



</doc>
<doc id="2224222" url="https://pl.wikipedia.org/wiki?curid=2224222" title="Alfabet Pollarda">
Alfabet Pollarda

Pismo Pollarda, Pollard Miao – alfabet wykazujący pewne cechy abugidy, opracowany w 1905 przez brytyjskiego misjonarza Sama Pollarda dla zapisu a-hmao, jednego z dialektów języka hmong, używanego w południowych Chinach. Ustabilizowaną formę osiągnął on dopiero w roku 1936, gdy opublikowano w nim fragmenty Biblii. W 1988 roku wprowadzono dodatkowe poprawki, ze względu na fakt, że starsza wersja nie w pełni oddawała fonetykę języka hmong. W tej wersji alfabet ten pozostaje nadal w użyciu na terenie Chin. Hmongowie zamieszkujący inne kraje posługują się innymi systemami pisma.
Charakterystyka.
Głównymi znakami są spółgłoski z dodatkowymi, znacznie mniejszymi znakami samogłoskowymi. Pozycja znaku samogłoskowego służy do zaznaczania tonu sylaby.

</doc>
<doc id="2224225" url="https://pl.wikipedia.org/wiki?curid=2224225" title="Tetroncium magellanicum">
Tetroncium magellanicum

Tetroncium magellanicum Willd. – gatunek roślin z monotypowego rodzaju "Tetroncium" z rodziny świbkowatych, endemiczny dla południowego Chile, południowej Argentyny i Falklandów.
Morfologia.
Drobna roślina zielna. Podziemne kłącze przechodzi we wzniesioną łodygę naziemną, z której wyrastają liście. Ulistnienie naprzeciwległe. Liście ciasno nachodzące na siebie, wąsko mieczowate, ostre, twarde. Rośliny dwupienne. Kwiaty jednopłciowe, zebrane w kłos. Okwiat czterolistkowy, szeroko jajowaty. Kwiaty męskie czteropręcikowe, o niemal siedzących główkach. Kwiaty żeńskie czterosłupkowe, szydłowate, o jednokomorowych, jednozalążkowych zalążniach. Owoce wydłużone, szydłowate. Nasiona cylindryczno-maczugowate.
Systematyka.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju "Tetroncium", zaliczanego do rodziny świbkowatych ("Juncaginaceae"), która należy do rzędu żabieńcowców ("Alismatales").

</doc>
<doc id="2224226" url="https://pl.wikipedia.org/wiki?curid=2224226" title="Román Torres">
Román Torres

Román Aureliano Torres Morcillo (ur. 20 marca 1986 w Panamie) – panamski piłkarz występujący na pozycji obrońcy. Zawodnik klubu CS Cartaginés. Kapitan reprezentacji Panamy.
Kariera klubowa.
Torres zawodową karierę rozpoczynał w 2004 roku w klubie Chepo FC. W 2005 roku odszedł do San Francisco FC. W tym samym roku wywalczył z nim wicemistrzostwo Panamy. W 2006 roku trafił do kolumbijskiego klubu Cortuluá z Categoría Primera B. W 2007 roku przeszedł do La Equidad występującego w Categoría Primera A. W tym samym roku wywalczył z nim wicemistrzostwo Kolumbii (Finalización). W 2008 roku zdobył z zespołem Puchar Kolumbii.
Sezon 2010 Torres spędził na wypożyczeniu w ekipie Junior Barranquilla. Zdobył z nim wówczas mistrzostwo Apertura. W 2011 roku został wypożyczony do Atlético Nacional. W latach 2012-2015 grał w Millonarios FC.
W 2015 przeszedł do Seattle Sounders FC. Zadebiutował 12 sierpnia w meczu z Orlando City SC w Major League Soccer. W 2016 r. w finale MLS wykorzystał decydujący rzut karny w serii rzutów karnych przeciwko Toronto FC. W ten sposób zapewnił Seattle Sounders pierwsze w historii mistrzostwo MLS. Drugi tytuł zdobył wraz z Sounders w 2019 r. Po sukcesie ogłosił odejście z klubu. W Seattle spędził niecałe pięć lat.
W grudniu 2019 podpisał kontrakt z Interem Miami, nowo utworzonym klubie przez Davida Beckhama, który zadebiutuje w MLS w 2020 r. Przygoda z tym klubem okazał się jednak bardzo nieudana. 28 września 2020 powrócił do Seattle Sounders.
W 2021 roku postanowił zakończyć swoją przygodę z MLS. Wówczas podpisał kontrakt z kostarykańskim CS Cartaginés.
Kariera reprezentacyjna.
W reprezentacji Panamy Torres zadebiutował 18 lipca 2005 roku w meczu Złotego Pucharu CONCACAF z RPA (1:1, 5:3 w rzutach karnych). Było to jedyne spotkanie rozegrane przez na tamtym turnieju, który Panama zakończyła na 2. miejscu.
W 2007 roku ponownie wziął udział w Złotym Pucharze CONCACAF. Wystąpił na nim w 3 meczach: z Hondurasem (3:2), Kubą (2:2), i Meksykiem (0:1). W meczu z Meksykiem otrzymał także czerwoną kartkę. Z tamtego turnieju Panama odpadła w ćwierćfinale.
W 2009 roku Torres po raz trzeci znalazł się w drużynie na Złoty Puchar CONCACAF. Zagrał tam w spotkaniach z Gwadelupą (1:2), Meksykiem (1:1), Nikaraguą (4:0) oraz Stanami Zjednoczonymi (1:1, 1:2 po dogrywce), a Panama ponownie zakończyła turniej na ćwierćfinale.
4 marca 2010 roku w wygranym 2:1 towarzyskim pojedynku z Wenezuelą strzelił pierwszego gola w drużynie narodowej.
Znalazł się w kadrze Panamy na Złoty Puchar CONCACAF 2011, 2013 i 2015. W 2013 zdobył srebrny medal, a w 2015 brązowy.
11 października 2017 roku zdobył bramkę w 87. minucie meczu z Kostaryką. Gol ten zapewnił Panamie pierwszy w historii awans na Mistrzostwa Świata. Został wówczas uznany w Panamie za bohatera narodowego, a jego bramka za najważniejszą w historii panamskiego futbolu. Został powołany na Mundial. Tam wystąpił w każdym meczu, jednak wszystkie zakończyły się porażką Panamy. Po turnieju i zakończeniu kariery przez Felipe Baloya został kapitanem reprezentacji Panamy, mimo iż wcześniej wielokrotnie pełnił tę funkcję.
Znalazł się w kadrze Panamy na Złoty Puchar CONCACAF 2019.

</doc>
<doc id="2224227" url="https://pl.wikipedia.org/wiki?curid=2224227" title="Roman Torres">
Roman Torres



</doc>
<doc id="2224229" url="https://pl.wikipedia.org/wiki?curid=2224229" title="Pollard miao">
Pollard miao



</doc>
<doc id="2224230" url="https://pl.wikipedia.org/wiki?curid=2224230" title="Aurel Guga">
Aurel Guga

Aurel Guga (ur. 10 sierpnia 1898 w Kovinie, zm. 6 czerwca 1936 w Timișoarze) – rumuński piłkarz występujący na pozycji napastnika, reprezentant Rumunii, uczestnik Igrzysk Olimpijskich 1924 w Paryżu.
Kariera.
Aurel Guga rozpoczynał grę w klubie Vulturii Lugoj po czym w 1921 przeniósł się do Universitatei Cluj. Grając w tym klubie został powołany do kadry narodowej przez Teofila Morariu, zadebiutował w meczu z Jugosławią, w którym strzelił bramkę. Mając 5 występów w kadrze narodowej został powołany na Igrzyska Olimpijskie w 1924 w Paryżu, gdzie był kapitanem w meczu z reprezentacją Holandii. W 1925 roku przeszedł do Unirea Timișoara, w którym zagrał jeden mecz w reprezentacji Rumunii, przeciwko Bułgarii. Następnym klubem w karierze tego zawodnika był wówczas rumuński UCAS Petroșani. Grając w tym klubie Guga zagrał w kadrze narodowej jeszcze 4 spotkania. Potem grał w Jiul Lupeni, a karierę kończył w Universitatei Cluj. W 1928 Guga zagrał w kadrze narodowej po raz 12 ostatni w meczu przeciwko Turcji.
Okoliczności śmierci.
6 czerwca 1936 zginął w wypadku samochodowym, gdy prowadzone przez niego auto wpadło do kanału Bega w Timișoarze.

</doc>
<doc id="2224232" url="https://pl.wikipedia.org/wiki?curid=2224232" title="Marcin Czarnik">
Marcin Czarnik

Marcin Czarnik (ur. 23 marca 1976 w Oświęcimiu) – polski aktor.
Życiorys.
Wczesne lata.
Urodził się i wychował w Oświęcimiu. Jego ojciec był inżynierem, a matka pracowała w handlu. Jego siostra została lekarzem, a brat biznesmenem.
Swoją pasję do aktorstwa odkrył już w przedszkolu, gdzie wystąpił w masce liska. Ukończył Liceum Ogólnokształcące im. Stanisława Konarskiego w Oświęcimiu, gdzie brał udział w zajęciach teatralnych. W 2000 ukończył studia na Wydziale Aktorskim w Akademii Teatralnej w Warszawie. Przez krótki czas studiował amerykanistykę na Uniwersytecie Warszawskim. Następnie miesiąc spędził w klasztorze buddyjskim w Dharamsali w Indiach.
Kariera teatralna.
W 2000 zadebiutował na scenie warszawskiego Teatru Montownia jako Podsrocki – totumfacki Do–Radca w "Trans-Atlantyku" Witolda Gombrowicza w reż. Waldemara Śmigasiewicza. W 2001 wystąpił gościnnie jako Piotr Trofimow w sztuce Antoniego Czechowa "Wiśniowy sad" w reż. Pawłem Miśkiewiczem. W 2002 zagrał gościnnie Merkucja w tragedii Williama Szekspira "Romeo i Julia" w reż. Julii Wernio w Teatrze Miejskim w Gdyni.
W latach 2002–2004 i 2006–2013 był związany Teatrem Polskim we Wrocławiu, gdzie zagrał rolę Kleszcza w "Azylu" Maksima Gorkiego (2003) w reż. Krystiana Lupy, występował w produkcjach autorstwa Pawła Demirskiego w reż. Moniki Strzępki – jako Konrad w "Dziadach. Ekshumacji" wg Adama Mickiewicza (2007) i Finansista w "Śmierci podatnika" (2007), a także zagrał terapeutę w widowisku "Hans, Dora i Wilk" autorstwa Michała Borczucha (2012).
Przełomem w jego scenicznej karierze okazała się wieloletnia współpraca z Janem Klatą, który zaangażował go do roli Lafcadia w "Lochach Watykanu" na motywach powieści André Gide’a (2004) we Wrocławskim Teatrze Współczesnym im. Edmunda Wiercińskiego, Hamleta w inscenizacji "H." według tragedii Szekspira (2004) w Teatrze Wybrzeże w Gdańsku, Jana w "Fanta$ym" wg dramatu Juliusza Słowackiego (2005) w Teatrze Wybrzeże w Gdańsku i Bonusa w "Weź, przestań" autorstwa Klaty (2006) w TR Warszawa.
W latach 2013–2017 był aktorem Starego Teatru w Krakowie, gdzie wystąpił jako artysta kabotyn Idol w sztuce "Do Damaszku" Augusta Strindberga (2013) w reż. Jana Klaty, a także w kolejnych w produkcjach autorstwa Pawła Demirskiego w reż. Moniki Strzępki – jako Feliks Dzierżyński w "Bitwie warszawskiej 1920" (2013), Krasiński / hrabia Henryk w "nie-boska komedia. Wszystko powiem Bogu!" (2014) i Człowiek, który nie umiał mówić o sobie dobrze / Brat McDonald 2 w "Triumfie woli" (2016) oraz zagrał tytułową rolę w przedstawieniu "Gyubal Wahazar" wg Witkacego (2015) w reż. Pawła Świątka. W 2015 został obsadzony w roli Stanisława Wokulskiego w "Lalce. Najlepsze przed nami" w Teatrze Powszechnym w Warszawie. W Teatrze Polskim w Poznaniu wystąpił gościnnie w spektaklu "K." (2017) Pawła Demirskiego w reż. Moniki Strzępki jako tytułowy polityk.
W 2015 wziął udział w 36. Przeglądzie Piosenki Aktorskiej wykonując „Do prostego człowieka”.
W latach 2017–2020 był związany z TR Warszawa, gdzie zagrał w "Innych ludziach" Doroty Masłowskiej (2019) w reż. Grzegorza Jarzyny.
Jako wykładowca Akademii Sztuk Teatralnych im. Stanisława Wyspiańskiego w Krakowie, w grudniu 2018 Czarnik wyreżyserował "Co gryzie Gilberta Grape’a" – spektakl dyplomowy studentów IV roku Wydziału Aktorskiego.
W 2022 dołączył do zespołu Teatru im. Juliusza Słowackiego w Krakowie.
Role ekranowe.
W 1999 wziął udział w dwóch spektaklach Teatru Telewizji – "Przylądek czterech wiatrów" Lucy Maud Montgomery w reż. Agnieszki Glińskiej jako Alan Douglas i "Lalek" Zbigniewa Herberta w reż. Zbigniewa Zapasiewicza w roli kolegi Lalka. W jednym z odcinków serialu Jana Łomnickiego "Dom" (2000) pojawił się jako słuchacz wykładu Zbożnego. Był policjantem w czarnej komedii Tomasza Koneckiego i Andrzeja Saramonowicza "Ciało" (2003) z Rafałem Królikowskim. W przygodowym dramacie kostiumowym Agnieszki Holland i Kasi Adamik "Janosik. Prawdziwa historia" (2009) wystąpił jako Piwowarczyk.
Na kinowym ekranie można go zobaczyć w dramacie Wilhelma Sasnala "Z daleka widok jest piękny" (2011) w roli Pawła Murawy, dramacie Marthy Coolidge "Znajdę Cię" ("Music, War and Love", 2019) w roli Czerneckiego i dreszczowcu Agnieszki Holland "Obywatel Jones" (2019) w roli niemieckiego dziennikarza, mentora głównego bohatera, który wprowadza go w temat głodu na Ukrainie. Zagrał w głośnym filmach Wojciecha Smarzowskiego: "Drogówka" (2013), "Kler" (2018) i "Wesele" (2021). Został obsadzony w dwóch filmach László Nemesa – dramacie wojennym "Syn Szawła" ("Saul fia", 2015) w roli Feigenbauma i dramacie "Schyłek dnia" ("Napszállta", 2018) jako Sandor Leiter.
W serialu Moniki Strzępki "Artyści" (2016) wcielił się w postać Marcina Koniecznego, dyrektora Teatru Popularnego. W dramacie Tomasza Wasilewskiego "Zjednoczone stany miłości" (2016) wystąpił w roli wpływowego fotografa. W odcinku serialu Netflixa "Wiedźmin" (2019) był magiem. Wystąpił jako poeta w animowanym dramacie muzycznym "Podróż zimowa" ("A Winter’s Journey", 2023) z Jasonem Isaacsem i Johnem Malkovichem.
Nagrody i odznaczenia.
Odniósł sukces dzięki kreacji Robespierre’a w "Sprawie Dantona" Stanisławy Przybyszewskiej (2008) w reż. Jana Klaty we wrocławskim Teatrze Polskim, za którą otrzymał nagrodę za pierwszoplanową rolę męską na 33. Opolskich Konfrontacjach Teatralnych „Klasyka polska” w Opolu, Grand Prix na 48. Kaliskich Spotkaniach Teatralnych Festiwalu Sztuki Aktorskiej, nagrodę w IV Ogólnopolskim Konkursie na Teatralną Inscenizację Dawnych Dzieł Literatury Europejskiej i nagrodę dla najlepszego aktora XIX edycji Międzynarodowego Festiwalu Teatralnego „Kontakt” w Toruniu.
W styczniu 2011 został odznaczony Brązowym Medalem „Zasłużony Kulturze Gloria Artis”.
Za rolę Kazimierza w przedstawieniu "Kazimierz i Karolina" Ödöna von Horvátha (2012) w reż. Jana Klaty z wrocławskiego Teatru Polskiego zdobył nagrodę jako najlepszy aktor w roli głównej na V Europejskich Spotkaniach Teatralnych „Bliscy Nieznajomi” w Poznaniu według serwisu Teatr dla Was.
W 2013 podczas XXXIII Warszawskich Spotkań Teatralnych został wyróżniony nagrodą serwisu Teatr dla Was za rolę Filokteta w "Filoktecie" Sofoklesa w reż. Barbary Wysockiej z wrocławskiego Teatru Polskiego.
Za występ w sztuce "Dług" Davida Graebera (2019) w reż. Jana Klaty z Teatru Nowego Proxima w Krakowie wraz z obsadą odebrał Nagrodę Specjalną za grę zespołową na LXI Kaliskich Spotkaniach Teatralnych. W 2021 w Warszawie zdobył Nagrodę im. Aleksandra Zelwerowicza za dwie role w spektaklach Jana Klaty: w "Długu" i jako Newton w "Lazarusie" Davida Bowiego i Endy Walsh (2020) we wrocławskim Teatrze Muzycznym „Capitol”.

</doc>
<doc id="2224233" url="https://pl.wikipedia.org/wiki?curid=2224233" title="The Cleveland Show">
The Cleveland Show

The Cleveland Show – amerykański serial animowany stworzony w 2009 roku przez Setha MacFarlane’a i emitowany w telewizji FOX. Opowiada on o losach rodziny Brownów, która wcześniej występowała w serialu "Family Guy". 13 maja 2013 roku stacja FOX zdecydowała się zakończyć serial.
Fabuła.
Cleveland Brown razem ze swoim synem Juniorem przenosi się do miasta "Stoolbend" w stanie Wirginia, by ułożyć sobie na nowo życie wraz z dawną miłością – Donną Tubbs.

</doc>
<doc id="2224235" url="https://pl.wikipedia.org/wiki?curid=2224235" title="Wrocławski Festiwal Gitarowy">
Wrocławski Festiwal Gitarowy

Wrocławski Festiwal Gitarowy GITARA+ – festiwal muzyki gitarowej odbywający się we Wrocławiu. Jego pierwsza edycja odbyła się w 1998 r. pod nazwą Gitara+, kiedy to grupa gitarzystów postanowiła zorganizować cykl koncertów z udziałem tego instrumentu. Od początku istnienia festiwalu jego dyrektorem artystycznym jest Krzysztof Pełech, natomiast dyrektorem organizacyjnym byli kolejno: Marek Długosz i Katarzyna Krzysztyniak.
Wrocławski Festiwal Gitarowy prezentuje różne oblicza gitary: począwszy od muzyki poważnej poprzez jazz, muzykę latynoską, orientalną, po flamenco i fingerstyle. 
Z festiwalem związane jest wydawnictwo płytowe "GITARA" – album będący kompilacją utworów artystów, którzy wystąpili podczas 13. edycji festiwalu w 2010 roku, m.in. Tommy'ego Emmanuela, Jesse'ego Cooka, Cañizaresa, Marka Napiórkowskiego, Louisa Winsberga.
Artyści Festiwalu.
2013.
Que Passa (Polska), Peppino D’Agostino (Włochy), Diknu Schneeberger Trio (Austria), Lazhar Cherouana (Francja), Dávid Pavlovits (Węgry), Eamon McGrath (Kanada), Soundz Good (Polska), Duo Melis (Hiszpania, Grecja), Yvonne Sanchez (Kuba, Polska), Pedro Tagliani (Brazylia), Larry Coryell (USA), Artur Lesicki Quartet (Polska), Krzysztof Kiljański (Polska), Leszek Zaleski Quartet (Polska), Marek Napiórkowski Trio KonKubiNap (Polska), Wojtek Pilichowski Band (Polska), Krzysztof Pełech (Polska), Jan Markowski (Polska), Filip Optołowicz (Polska), Antoni Tomaszewski (Polska), Trio-Duo Mandoline (Niemcy), Kwartet gitarowy Quartissimo (Niemcy), oktet Klimparáda (Czechy), Duo Extra Klasa (Polska), Trio gitarowe SMS (Polska), Duo Nuevo (Polska), Szymon Wójcik i Kacper Piekarski (Polska), Trio Andaluzja (Polska), Trio gitarowe Pizzicato (Polska), Antoni Tomaszewski i Tadeusz Tomaszewski (Polska), Kwartet Gitarowy OSM (Polska).
2012.
Ultra High Flamenco (Hiszpania), Marcin Olak Trio (Polska), Ana Vidović (Chorwacja), Paolo Cherici (Włochy), Jan Čižmář i Marta Kratochvílová (Czechy), Jan Peszek (Polska), Krzysztof Nieborak (Polska), Christian Heimel (Austria), Zehnder-Preisig Duo (Szwajcaria), John McLaughlin &amp; The 4th Dimension (Wielka Brytania / Indie / Kamerun), Tommy Emmanuel (Australia), Piotr Restecki (Polska).
2011.
Carlos Piñana (Hiszpania), Javier García Moreno (Hiszpania), Antonio Forcione (Włochy), New Tango Bridge (Polska), Cracow Guitar Quartet (Polska), Los Desperados (Polska), Stefan Grasse Trio (Niemcy), Michael Langer (Austria), Ensemble Spectral (Polska), Preston Reed (Szkocja), Paco de Lucía &amp; Band (Hiszpania). 
2010.
Tommy Emmanuel (Australia), Richard Smith (USA), Martin Taylor (Wielka Brytania), Johnny Dickinson (Wielka Brytania), Joscho Stephan (Niemcy), Marek Napiórkowski (Polska), Adam Palma (Polska), Piotr Słapa (Polska), Cañizares (Hiszpania), Miscelánea Guitar Quartet (Hiszpania, Grecja), Pi-Er-2 (Polska), Franck Tortiller (Francja), Stéphane Huchard (Francja), Marc Berthoumieux (Francja), Linley Marthe (Francja), Zehnder Kraah Trio (Szwajcaria), Lorenzo Micheli (Włochy), Julia Malischnig (Austria), Jacaras (Polska), Witold Kozakowski (Polska), Johannes Tonio Kreusch (Niemcy), Apostolis Anthimos (Grecja), Zděnek Bína Acoustic Project (Czechy), Dorota Miśkiewicz (Polska), Jesse Cook Quintet (Kanada), Artur Lesicki (Polska), Louis Winsberg (Francja), Jakub Kościuszko (Polska), Krzysztof Pełech (Polska)
2009.
Al Di Meola (USA), Jesse Cook Quintet (Kanada), Anna Maria Jopek (Polska), Dorota Miśkiewicz (Polska), Henryk Miśkiewicz (Polska), Carsten Linck &amp; Carsten Grøndahl (Dania, Niemcy), Duo Debs-Fruscella (Włochy), Esencia Flamenca (Hiszpania), Freeway Quintet (Polska), Jože Kotar &amp; Tomaž Rajterić (Słowacja), Marek Napiórkowski Quartet (Polska), Ulisses Rocha &amp; Teco Cardoso (Brazylia), Artur Lesicki (Polska), Anna Pietrzak (Polska), Robert Horna (Polska), Joanna Dobrakowska (Polska)
2008.
Vinnie Colaiuta (USA), Chick Corea (USA), Kenny Garrett (USA), Christian McBride (USA), John McLaughlin (Wielka Brytania), Krzysztof Meisinger (Polska), Petra Poláčková (Czechy), Wojciech Radziejewski (Polska), Janko Rašeta (Polska), Aleksandra Rupocińska (Polska), Arkadiusz Stachowski (Polska), Robert Szydło (Polska), Roman Viazovskiy (Ukraina), Louis Winsberg (Francja), Duo Giuseppe Caputo-Luciano Pompilio (Włochy), Jaleo (Francja/Hiszpania), Kwartet Gitarowy 4-tissimo (Ukraina, Rosja, Białoruś), Orkiestra Kameralna „Capella Bydgostiensis” (Polska), Susan Weinert (Niemcy), Łukasz Kuropaczewski (Polska), Anna Badecka (Polska), Artur Lesicki (Polska)
2007.
Paco de Lucía (Hiszpania), Michał Bąk (Polska), Peter Finger (Niemcy), Jakub Kościuszko (Polska), Grzegorz Krawiec (Polska), Rolf Lislevand (Norwegia), Duo Guitarinet (Polska), Duo Katona (Węgry), Nelson Veras &amp; Stephane Galland (Brazylia), Zgorzelecka Orkiestra Mandolinistów (Polska), Pasieczny Marek (Polska), Joscho Stephan Quartet (Niemcy), Trio Balkan Strings (Bułgaria), Martin Taylor (Wielka Brytania), Aniello Desiderio (Włochy), Zoran Dukič (Chorwacja), Orkiestra Kameralna Wratislavia - Jan Stanienda (Polska)
2006.
El Macareno y grupo (Hiszpania), Kamil Bartnik (Polska), Saša Dejanović (Bośnia i Hercegowina), Marcin Dylla (Polska), Wojciech Radziejewski (Polska), Arkadiusz Stachowski - Magdalena Wirga-Schneider (Polska), Not Only (Polska), Njorek (Czechy), Duo Bandini &amp; Chiacchiaretta (Włochy), Pavel Steidl (Czechy), Joscho Stephan Quartet (Niemcy)
2005.
Alexander Swete (Austria), Dmitrij Illarionov (Rosja), Orkiestra Kameralna "Ricordanza" (Polska), José Maria Florencio Junior (Polska), Tomasz Kandulski (Polska), Dominik Mas - Wojciech Radziejewski (Polska), Jakub Kościuszko - Jacek Ropski (Polska), Iwona Kania - Michał Karbowski (Polska), Michał Stanikowski (Polska), Jakub Kościuszko - Jacek Ropski (Polska), Guitar Project Trio (Włochy), Trio Balkan Strings (Serbia), Yevgen Shtepa (Ukraina), Andrea Vettoretti (Włochy), La Volta (Szwajcaria), Oscar Guzman y grupo "Flamenco de Sevilla" (Hiszpania)
2004.
Tommy Emmanuel (Australia), Rafael Cortes y grupo (Niemcy/Hiszpania), Vladislav Blaha (Czechy), Jaromir Zamečnik (Czechy), Rafał Baranowicz &amp; Grzegorz Mańkowski (Polska), Małgorzata Klawińska (Polska), Dawid Pajdzik (Polska), Jakub Cywiński (Polska), Maciej Czempik &amp; Maciej Mazurek (Polska), Anna Patkiewicz &amp; Marek Długosz (Polska), Finn Svit (Dania), Jochen Brusch (Niemcy), Krzysztof Pełech (Polska), Piotr Rangno (Polska/Niemcy)
2003.
Danza del Fuego (Polska), Juan Polvillo &amp; Juan Compania (Hiszpania), Anna Pietrzak (Polska), Dominik Tomasiak &amp; Jan Krzeszowiec (Polska), Giampaolo Bandini (Włochy), Roch Modrzejewski (Polska), Mikulscy Quartet Będ (Polska), David Pavlovits (Węgry), Josef Zsapka &amp; Dagmar Zsapkova (Słowacja), Guitar Duo Barek And Ghali (Czechy), Duo Kaltchev (Bułgaria/Niemcy), Grupa MoCarta (Polska)
2002.
Marek Pasieczny (Polska), Jose Mauel Sanches Compania Flamenca (Hiszpania), Panebianco &amp; Del Monaco Ensemble (Hiszpania), Aleksander Vinitski (Rosja), Beata Będkowska-Huang (Polska/Niemcy), Jan Jakub Bokun (Polska), Gerard Drozd (Polska), Jose Manuel Cuenca &amp; Francisco Cuenca (Hiszpania)
2001.
Aniello Desiderio (Włochy), Duo Alirio (Polska), Vladislav Blaha (Czechy), Kamil Bartnik (Polska), Alfredo Panebianco &amp; Vania del Monaco (Kuba/Hiszpania), Lautten Compagney (Niemcy), Gene Bertoncini (USA), Duo Kaltchev (Bułgaria), Yoshimasa Yoshida (Japonia), Łukasz Pietrzak (Polska), Rafael Cortes y Grupo (Hiszpania)
2000.
Robert Horna (Polska), Jarema Klich (Polska), Marek Napiórkowski - Artur Lesicki (Polska), Wroclaw Guitar Orchestra - Robert Kurdybacha (Polska), Anna Amahi Company (Hiszpania), Łukasz Kuropaczewski (Polska), Enver Izmailov Trio (Ukraina), Marcin Dylla (Polska), Aleksandra Kurzak, Todd Hallawell (USA), Mikhail Leontchik (Białoruś), Aleksei Stepantsov (Białoruś)
1999.
Costas Cotsiolis (Grecja), Jorge Morel (Argentina/USA), Wroclaw Pfilharmonic Orchestra - Michal Nesterowicz (Polska), Pavel Stiedl (Czechy/Holandia), Martin Taylor (Wielka Brytania), Pepe &amp; Alex Torres (Peru), Tomatito Quinteto (Hiszpania), "Zrzeszeni Artyści Wrocławia" (Polska), Jan Jakub Bokun (Polska)
1998.
Zoran Dukič (Chorwacja), Danza del Fuego (Polska), "Zrzeszeni Artyści Wrocławia" (Kamil Bartnik, Waldemar Gromolak, Jarema Klich, Anna i Łukasz Pietrzak, Krzysztof Pełech), Heinz Affolter's Acoustic Adventure (Szwajcaria), Ana Vidovič (Chorwacja), Aniello Desiderio (Włochy), Groningen Guitar Duo (Holandia), Adam Klocek - (Polska), Grzegorz Olkiewicz - (Polska), Beata Będkowska - Huang (Polska), Christian Reichert (Niemcy), Orkiestra Kameralna Wratislavia - Jan Stanienda (Polska)

</doc>
<doc id="2224240" url="https://pl.wikipedia.org/wiki?curid=2224240" title="Saussurea wielkogłowa">
Saussurea wielkogłowa

Saussurea wielkogłowa ("Saussurea pygmaea" Spreng) – gatunek rośliny z rodziny astrowatych ("Asteraceae"). 
Zasięg występowania.
Występuje tylko w Alpach i Karpatach. W Polsce występuje wyłącznie w Tatrach i podana została stąd z następujących stanowisk: Błyszcz (ok. 2070 m i 2100 m) i pod Błyszczem (ok. 1970 m), Dolina Pięciu Stawów Polskich, okolice Dziurawej Przełęczy (1860 i 1900 m), Kościelec, Opalony Wierch (2100 m), Pośredni Wołoszyn (2015 m), Smreczyński Wierch (2050 i2068 m), Świnica, Turnia nad Dziadem, Wołowiec (1900 m), Zawrat, nad Zmarzłym Stawem Gąsienicowym.
Biologia i ekologia.
Bylina, hemikryptofit, orofit. Kwitnie od lipca do sierpnia. W Tatrach występuje tylko w piętrze halnym i tylko na podłożu bezwapiennym. Liczba chromosomów 2n = 52. 
Zagrożenia.
Wg Polskiej Czerwonej Księgi Roślin (2001) gatunek krytycznie zagrożony (kategoria CR). W wydaniu z 2014 roku otrzymał kategorię EN (zagrożony). Umieszczony na polskiej czerwonej liście w tej samej kategorii.
Według klasyfikacji IUCN z 2001 jest gatunkiem zagrożonym wymarciem (kategoria EN). W całych Tatrach występuje zaledwie około 100 okazów tej rośliny, rosnących głównie na obszarach ochrony ścisłej Tatrzańskiego Parku Narodowego. Mimo występowania na obszarze chronionym jest gatunkiem skrajnie zagrożonym z powodu małej liczby stanowisk i nielicznej populacji.

</doc>
<doc id="2224242" url="https://pl.wikipedia.org/wiki?curid=2224242" title="Saussurea pygmaea">
Saussurea pygmaea



</doc>
<doc id="2224243" url="https://pl.wikipedia.org/wiki?curid=2224243" title="Carsten Cullmann">
Carsten Cullmann

Carsten Cullmann (ur. 5 marca 1976 w Kolonii) – niemiecki piłkarz występujący na pozycji obrońcy. Jest synem legendy 1. FC Köln, Bernharda Cullmanna.
Kariera.
Jest wychowankiem klubu SpVg. Porz 1919. W 1996 roku dołączył do 1. FC Köln. W 2. Bundeslidze zadebiutował 10 września 1998 roku w meczu z Hannoverem 96 (1:6). Natomiast w Bundeslidze zadebiutował 13 sierpnia 2000 roku w meczu z FC Schalke 04 (1:2). W 2007 roku dołączył do drużyny rezerw. W 2011 roku zakończył karierę.
W Bundeslidze rozegrał 81 spotkań i zdobył 4 bramki.

</doc>
<doc id="2224245" url="https://pl.wikipedia.org/wiki?curid=2224245" title="Pismo pahawh hmong">
Pismo pahawh hmong

Pahawh Hmong (hmong: "Phajhauj Hmoob" IPA: pʰâ hâu m̥ɔ́ŋ) – półsylabiczny alfabet, opracowany w 1959 roku przez niepiśmiennego chłopa do zapisu języka hmong. Niewielu Hmongów potrafi się nim posługiwać, lecz jest on dla nich powodem do dumy i stanowi jeden z elementów tożsamości kulturowej.
Charakterystyka.
Zapisywany jest od strony lewej do prawej, ale w obrębie każdej sylaby zapisuje się najpierw samogłoskę, potem dopiero spółgłoskę, czyli w kolejności odwrotnej do ich wymowy. Oznacza to zatem, że każda sylaba zapisywana jest od strony prawej do lewej. Tony oznaczane są przy pomocy znaków diakrytycznych.

</doc>
<doc id="2224246" url="https://pl.wikipedia.org/wiki?curid=2224246" title="Óscar McFarlane">
Óscar McFarlane

Óscar Emilio „Bruja” McFarlane Ortega (ur. 29 listopada 1980 w Panamie) – panamski piłkarz występujący na pozycji bramkarza. Zawodnik klubu Universitario.
Kariera klubowa.
McFarlane zawodową karierę rozpoczynał w 1999 roku w klubie CD Plaza Amador. W 2000 roku wywalczył z nim wicemistrzostwo Panamy. W tym samym roku odszedł do zespołu Panamá Viejo FC. W 2001 roku zdobył z nim mistrzostwo Panamy. Został także wybrany bramkarzem sezonu ANAPROF, czyli panamskiej ekstraklasy.
W 2003 roku trafił do Tauro FC. W tym samym roku zdobył z nim mistrzostwo Panamy. Otrzymał także nagrodę bramkarza sezonu ANAPROF. W 2006 roku ponownie został wybrany bramkarzem sezonu ANAPROF, a także jego najlepszym zawodnikiem. W 2007 roku zdobył z klubem mistrzostwo Apertura.
W 2009 roku McFarlane odszedł do peruwiańskiego Colegio Nacional Iquitos. W tym samym roku wrócił do Panamy, gdzie został graczem klubu Independiente La Chorrera. W 2010 roku przeszedł do Chorrillo FC.
Kariera reprezentacyjna.
W reprezentacji Panamy McFarlane zadebiutował w 2001 roku. W 2005 roku został powołany do kadry na Złoty Puchar CONCACAF. Nie zagrał na nim ani razu, a Panama zakończyła turniej na 2. miejscu.
W 2007 roku ponownie wziął udział w Złotym Pucharze CONCACAF. Nie wystąpił jednak na nim w żadnym spotkaniu, a Panama odpadła z turnieju w ćwierćfinale.
W 2009 roku McFarlane po raz trzeci znalazł się w drużynie na Złoty Puchar CONCACAF. Na nim również nie zagrał ani razu, a Panama ponownie zakończyła turniej na ćwierćfinale.

</doc>
<doc id="2224247" url="https://pl.wikipedia.org/wiki?curid=2224247" title="Oscar McFarlane">
Oscar McFarlane



</doc>
<doc id="2224254" url="https://pl.wikipedia.org/wiki?curid=2224254" title="Fábio Luís Ramim">
Fábio Luís Ramim

Fábio Luís Ramim (ur. 10 kwietnia 1981 w São Paulo, Brazylia) − piłkarz reprezentacji Azerbejdżanu występujący na pozycji pomocnika.
Ramim urodził się w Brazylii. W latach 2005−2012 występował w klubach z Azerbejdżanu. W 2008 roku zdecydował się przyjąć azerskie obywatelstwo i grać w reprezentacji Azerbejdżanu. Występował w niej w latach 2008−2011.

</doc>
<doc id="2224259" url="https://pl.wikipedia.org/wiki?curid=2224259" title="Sebastian Jung">
Sebastian Jung

Sebastian Jung (ur. 22 czerwca 1990 w Königstein im Taunus) − niemiecki piłkarz występujący na pozycji obrońcy. Jest zawodnikiem VfL Wolfsburg, do którego trafił z Eintrachtu Frankfurt.
W Bundeslidze zadebiutował 8 marca 2009 roku w meczu z Arminią Bielefeld (0:0).

</doc>
<doc id="2224260" url="https://pl.wikipedia.org/wiki?curid=2224260" title="Pismo Pahawh Hmong">
Pismo Pahawh Hmong



</doc>
<doc id="2224264" url="https://pl.wikipedia.org/wiki?curid=2224264" title="José Calderón (piłkarz)">
José Calderón (piłkarz)

José de Jesus Calderón Frias (ur. 14 sierpnia 1985 w Panamie) – panamski piłkarz występujący na pozycji bramkarza. Zawodnik gwatemalskiego klubu Cobán Imperial.
Kariera klubowa.
Calderón zawodową karierę rozpoczynał w 2003 roku w klubie San Francisco FC. W 2004 roku wywalczył z nim wicemistrzostwo Clausura. W trakcie sezonu 2005 odszedł do Chorrillo Balboa, a w 2007 roku trafił do zespołu Chepo FC.
Kariera reprezentacyjna.
W 2005 roku Calderón został powołany do reprezentacji Panamy na Złoty Puchar CONCACAF. Nie zagrał na nim ani razu, a Panama zakończyła turniej na 2. miejscu. W drużynie narodowej zadebiutował 27 października 2005 roku w przegranym 0:5 meczu z Bahrajnem.
W 2007 roku ponownie wziął udział w Złotym Pucharze CONCACAF. Nie wystąpił jednak na nim w żadnym spotkaniu, a Panama odpadła z turnieju w ćwierćfinale.
W 2009 roku Calderón po raz trzeci znalazł się w drużynie na Złoty Puchar CONCACAF. Na nim również nie zagrał ani razu, a Panama ponownie zakończyła turniej na ćwierćfinale. Potem grał również w Złotym Pucharze CONCACAF 2015, 7 i 2019.
Znalazł się w kadrze Panamy na Mundial 2018.

</doc>
<doc id="2224265" url="https://pl.wikipedia.org/wiki?curid=2224265" title="Jose Calderon (piłkarz)">
Jose Calderon (piłkarz)



</doc>
<doc id="2224266" url="https://pl.wikipedia.org/wiki?curid=2224266" title="Diomid (Dziuban)">
Diomid (Dziuban)

Diomid, imię świeckie Siergiej Iwanowicz Dziuban (ur. 24 czerwca 1961 w Kadiewce, zm. 20 listopada 2021 w obwodzie leningradzkim) – były rosyjski biskup prawosławny.
Życiorys.
Urodził się w rodzinie robotniczej. W 1983 ukończył studia w instytucie radioelektroniki w Charkowie i podjął pracę jako inżynier-konstruktor w biurze konstrukcyjnym maszyn ciężkich w tym samym mieście. Po trzech latach porzucił pracę zawodową i wstąpił do moskiewskiego seminarium duchownego. Będąc jego słuchaczem, złożył 3 lipca 1987 wieczyste śluby zakonne przed przełożonym ławry Troicko-Siergijewskiej, archimandrytą Aleksym (Kutiepowem). 18 lipca tego samego roku metropolita miński i słucki Filaret (Wachromiejew) wyświęcił go na hierodiakona. W 1991 patriarcha moskiewski i całej Rusi Aleksy II udzielił mu święceń kapłańskich. Mnich Diomid był już wówczas studentem Moskiewskiej Akademii Duchownej, którą ukończył w 1993.
Od 1991 prowadził pracę duszpasterską i misyjną na terytoriach eparchii kamczackiej i magadańskiej oraz na Sachalinie. W latach 1992–2000 był proboszczem parafii Zaśnięcia Matki Bożej w Jelizowie na Kamczatce. Od 1993 posiadał godność igumena. 19 lipca 2000 Święty Synod Rosyjskiego Kościoła Prawosławnego nominował go na biskupa anadyrskiego i czukockiego. 21 lipca 2000 ihumen Diomid otrzymał godność archimandryty, zaś 10 sierpnia 2000 w soborze Smoleńskiej Ikony Matki Bożej w moskiewskim Monasterze Nowodziewiczym przyjął chirotonię biskupią. Ceremonii przewodniczył patriarcha Aleksy II.
W okresie sprawowania przez Diomida godności biskupiej w Anadyrze został wzniesiony katedralny sobór Trójcy Świętej, współfinansowany przez gubernatora Czukotki Romana Abramowicza.
Jako biskup Diomid nawoływał do zerwania przez Rosyjski Kościół Prawosławny wszelkiej współpracy z władzami świeckimi, wycofania się z dialogu międzykonfesyjnego i porzucenia aktywności misyjnej. Ostrej krytyce poddawał patriarchę Aleksego i innych hierarchów Cerkwi Rosyjskiej. Jego zachowanie zostało uznane przez Święty Synod za działalność sprzyjającą rozłamowi w Kościele i złamanie kanonów. W czerwcu 2008 Diomid został suspendowany, zaś zarząd eparchii anadyrskiej i czukockiej objął jako "locum tenens" biskup chabarowski i nadamurski Marek (Tużykow). Diomid odmówił jednak poddania się tej decyzji. W lipcu tego samego roku, w 90. rocznicę zabójstwa cara Mikołaja II i jego rodziny, wydał list otwarty, w którym wbrew prawu kanonicznemu obłożył anatemą patriarchę moskiewskiego Aleksego, metropolitę smoleńskiego i kaliningradzkiego Cyryla (Gundiajewa), metropolitę mińskiego i słuckiego Filareta (Wachromiejewa) oraz wszystkich ich poprzedników, określonych jako uczestnicy antycarskiej rewolucji lutowej w 1917. Diomid twierdził również, iż wielokrotnie łamanie prawa kanonicznego przez najwyższą hierarchię Cerkwi uprawnia go do autonomicznego zarządzania eparchią anadyrską i czukocką.
6 października 2008 Synod Rosyjskiego Kościoła Prawosławnego wykluczył mnicha Diomida ze stanu kapłańskiego.
20 listopada 2021 r. mnich Diomid zginął w wypadku samochodowym.

</doc>
<doc id="2224277" url="https://pl.wikipedia.org/wiki?curid=2224277" title="Hotel Rzymski w Warszawie">
Hotel Rzymski w Warszawie

Hotel Rzymski – hotel, który znajdował się w Warszawie przy ul. Focha 1 (wcześniej Nowosenatorska, później Moliera), róg Trębackiej 10. Zniszczony podczas II wojny światowej.
Historia.
Budynek powstał prawdopodobnie w połowie XVIII w. przy ul. Trębackiej jako pałac dla Antoniego K. Ostrowskiego. W 1784 właścicielem został August Sułkowski, który przeistoczył go na Zajazd „Rydzyna”. W 1828 nabyła go Brygida Ostrowska, w 1834 Paweł Jaworski, który po przebudowaniu w 1840 na hotel, nadał nazwę „Rzymski”. W latach 1922-1924 w hotelu mieściło się poselstwo ZSRR. W 1938 hotel dysponował 80 pokojami. Obiekt został zniszczony w czasie II wojny światowej.

</doc>
<doc id="2224282" url="https://pl.wikipedia.org/wiki?curid=2224282" title="Konkurs Wsadów Tissota 2011">
Konkurs Wsadów Tissota 2011



</doc>
<doc id="2224302" url="https://pl.wikipedia.org/wiki?curid=2224302" title="Roberto Brown">
Roberto Brown

Roberto Ronaldo „Bombardero” Brown Perea (ur. 15 lipca 1977 w Panamie) – panamski piłkarz występujący na pozycji napastnika.
Kariera klubowa.
Brown zawodową karierę rozpoczynał w 1996 roku w klubie Alianza FC. W 1997 roku odszedł do kostarykańskiego CS Cartaginés. W 1998 roku przeszedł do honduraskiego Realu España. W 1999 roku wywalczył z nim wicemistrzostwo Hondurasu. W tym samym roku przeniósł się do salwadorskiego FAS Santa Ana. W 2000 roku wrócił do Alianza FC. Następnie grał w innych panamskich ekipach – Sporting '89 oraz San Francisco FC.
W 2002 roku trafił do mołdawskiego Sheriffu Tyraspol. W 2002 roku zdobył z nim mistrzostwo Mołdawii. Rok później po raz drugi zdobył z zespołem mistrzostwo Mołdawii. Wywalczył z nim także Puchar Mołdawii i Superpuchar Mołdawii. Na początku 2004 roku odszedł do klubu FC Tiraspol, gdzie spędził pół roku.
Latem 2004 roku Brown podpisał kontrakt z austriacką Austrią Salzburg. W austriackiej Bundeslidze zadebiutował 29 sierpnia 2004 roku w przegranym 0:2 pojedynku z Austrią Wiedeń. 3 października 2004 roku w przegranym 1:2 spotkaniu z Austrią Kärnten strzelił pierwszego gola w Bundeslidze.
W styczniu 2005 roku trafił do urugwajskiego CA Peñarol, a w 2006 roku odszedł do innego urugwajskiego zespołu, Tacuarembó FC. W 2007 roku podpisał kontrakt z amerykańskim Colorado Rapids. W MLS zadebiutował 7 kwietnia 2007 roku w wygranym 2:1 meczu z DC United, w którym strzelił także gola.
W tym samym roku Brown przeszedł do kanadyjskiego klubu Montreal Impact. W 2009 roku zdobył z nim mistrzostwo USL First Division. W 2011 roku ponownie został graczem panamskiego San Francisco FC.
Kariera reprezentacyjna.
W reprezentacji Panamy Brown zadebiutował w 2000 roku. W 2005 roku został powołany do kadry na Złoty Puchar CONCACAF. Zagrał na nim w meczu z Trynidadem i Tobago (2:2). Tamten turniej Panama zakończyła na 2. miejscu.

</doc>
<doc id="2224303" url="https://pl.wikipedia.org/wiki?curid=2224303" title="Kawiarnia u Bisanza">
Kawiarnia u Bisanza



</doc>
<doc id="2224308" url="https://pl.wikipedia.org/wiki?curid=2224308" title="Here I Come">
Here I Come

Here I Come – piosenka amerykańskiej piosenkarki Fergie, promująca jej debiutancki album studyjny "The Dutchess". Piosenkę wydano 19 stycznia 2008, jako singel promocyjny. Gościnnie w piosence występuje Will.i.am. Autorem tekstu jest Will.i.am, Fergie i William Robinson. Chociaż piosenka nie wydana została jako oficjalny singiel w USA, jest używana w wielu reklamach i programach telewizyjnych, m.in. w jednym z odcinków serialu Brzydula Betty.
Pozycje.
Utwór zadebiutował na 73. pozycji, jako cyfrowy singiel ARIA Singles Chart w dniu 28 stycznia i osiągnął 40. pozycję. „Here I Come” stał się numerem na poz. 22 na australijskiej ARIA Singles Chart. W dniu 31 marca 2008 r., „Here I Come” zadebiutował na 39. w Nowej Zelandii.

</doc>
<doc id="2224309" url="https://pl.wikipedia.org/wiki?curid=2224309" title="Park Narodowy Prokletije">
Park Narodowy Prokletije

Park Narodowy Prokletije (co po serbsku znaczy „przeklęte”) znajduje się w Czarnogórze i zajmuje 16 630 ha. Utworzony 4 czerwca 2009 r. W jego skład wchodzą dwa ścisłe rezerwaty: Jezioro Hrid (1,052 ha) i Volušnica (6,252 ha). Park obejmuje część pasma Gór Północnoalbańskich na granicy czarnogórsko-albańskiej. Chroni krajobraz wysokogórski z elementami górskiej rzeźby polodowcowej: głębokimi dolinami, cyrkami polodowcowymi i polodowcowymi jeziorami górskimi. Na jego terenie położony jest najwyższy szczyt Czarnogóry – Zla Kolata (2534 m n.p.m.). Krajobraz urozmaica 6 jezior polodowcowych, spośród których najbardziej znanymi są: Hridsko, Plavsko i Visitorsko. Pod względem flory jest to jeden z najbogatszych fragmentów Półwyspu Bałkańskiego. Flora Parku liczy ponad 2000 gatunków roślin, w tym aż 245 endemitów bałkańskich. Występuje tu 180 gatunków motyli, co sprawia, że Park jest uważany za najbogatsze w motyle miejsce w Europie.

</doc>
<doc id="2224311" url="https://pl.wikipedia.org/wiki?curid=2224311" title="Dustley Mulder">
Dustley Mulder

Dustley Mulder (ur. 27 stycznia 1985 w Baarn) – holenderski piłkarz, grający na pozycji prawego obrońcy. Mierzy 181 cm wzrostu i waży 71 kg.
Kariera.
Mulder rozpoczynał karierę w drużynie juniorskiej Feyenoordu, którego jest wychowankiem. Po 4 latach gry w tej drużynie został zawodnikiem Excelsioru, satelickiego klubu Feyenoordu. W barwach tego klubu w ciągu dwóch sezonów wystąpił w 46 spotkaniach i strzelił 4 gole.
W 2006 roku Mulder został zawodnikiem RKC Waalwijk, klubu grającego w Eredivisie. Był jednym z podstawowych graczy tego klubu. W ciągu 4 lat gry w tym klubie zdobył też 4 bramki w 142 spotkaniach ligowych. Pod koniec sezonu 2009/2010 Mulder pozostał wolnym zawodnikiem, ponieważ wygasł mu kontrakt z Waalwijk.
30 czerwca 2010 Mulder został nowym zawodnikiem Lewskiego Sofia, klubu grającego w bułgarskiej ekstraklasie. 1 lipca zadebiutował w meczu z Metalistem Charków, a następnego dnia podpisał dwuletni kontrakt z tym klubem. Z Lewskim Mulder grał m.in. w rozgrywkach Ligi Europy UEFA. W 2014 roku przeszedł do Apollonu Limassol. W latach 2015–2016 grał w NAC Breda.
Od 2015 roku Mulder grał w reprezentacji Curaçao.

</doc>
<doc id="2224312" url="https://pl.wikipedia.org/wiki?curid=2224312" title="Luis Mejía">
Luis Mejía

Luis Ricardo „Manotas” Mejía Cajar (ur. 16 marca 1991 w Panamie) – panamski piłkarz z obywatelstwem urugwajskim występujący na pozycji bramkarza. Zawodnik chilijskiego klubu Unión Española.
Kariera klubowa.
Mejía zawodową karierę rozpoczynał w 2007 roku w klubie Tauro FC. W tym samym roku trafił do urugwajskiego Fénixu Montevideo z Primera División Uruguaya. W 2008 roku spadł z zespołem do Segunda división uruguaya, ale po roku wrócił z nim do Primera División Uruguaya. W sezonie 2010/2011 zadebiutował w barwach klubu w tych rozgrywkach. Rozegrał wówczas 13 ligowych spotkań. W styczniu 2011 roku został wypożyczony do francuskiego Toulouse FC.
Kariera reprezentacyjna.
W reprezentacji Panamy Mejía zadebiutował w 2009 roku.

</doc>
<doc id="2224313" url="https://pl.wikipedia.org/wiki?curid=2224313" title="Gołąb siniak">
Gołąb siniak



</doc>
<doc id="2224314" url="https://pl.wikipedia.org/wiki?curid=2224314" title="Gołąb grzywacz">
Gołąb grzywacz



</doc>
<doc id="2224320" url="https://pl.wikipedia.org/wiki?curid=2224320" title="Szkoła Podstawowa nr 38 im. Bractwa Kurkowego w Krakowie">
Szkoła Podstawowa nr 38 im. Bractwa Kurkowego w Krakowie

Szkoła Podstawowa nr 38 im. Bractwa Kurkowego – szkoła podstawowa w Krakowie, położona jest w dzielnicy Grzegórzki przy ulicy Francesco Nullo 23.
Historia.
Pierwsze wzmianki o szkole sięgają roku 1892, kiedy to najstarszy udokumentowany przekaz historyczny mówi o lokalizacji przy dzisiejszej ul. Żołkiewskiego szkoły rolniczej. Uchwałą Rady Miasta Krakowa z dnia 12 kwietnia 1995 r. szkoła przyjęła imię Bractwa Kurkowego. Rok później z rąk ówczesnego włodarza miasta Krakowa Józefa Lassoty szkoła otrzymała sztandar, na którym widnieje wizerunek kura oraz słowa Ignacego Krasickiego "Kochać kraj, jemu służyć".

</doc>
<doc id="2224322" url="https://pl.wikipedia.org/wiki?curid=2224322" title="Monaster Świętych Marty i Marii w Moskwie">
Monaster Świętych Marty i Marii w Moskwie

Monaster Świętych Marty i Marii – prawosławna wspólnota żeńska w Moskwie, zrzeszająca siostry miłosierdzia żyjące wspólnie według reguły mniszej, bez składania ślubów wieczystych, potocznie określana jako monaster.
Historia.
Powstanie i działanie monasteru do 1917.
Inicjatorką powstania monasteru była wielka księżna Elżbieta Romanowa. Po śmierci swojego męża, wielkiego księcia Sergiusza, zabitego w zamachu przez eserowca Iwana Kalajewa, Elżbieta wycofała się z życia publicznego i zaangażowała w działalność charytatywną. Ostatecznie podjęła decyzję o założeniu klasztoru, którego zakonnice miałyby łączyć respektowanie reguły zakonnej typowej dla prawosławia z pracą sióstr miłosierdzia. Środki na organizację klasztoru Elżbieta uzyskała, sprzedając majątek zgromadzony za życia przez Sergiusza. Na patronki monasteru wybrała siostry Marię i Martę z Betanii. Sama zakupiła teren w rejonie Bolszaja Ordynka, z czterema domami i sadem. W największym z budynków urządziła refektarz, kuchnię i pomieszczenia gospodarcze. W drugim znalazł się szpital, apteka i ambulatorium, cerkiew oraz pomieszczenia dla przełożonej klasztoru. Trzeci z obiektów mieścił bibliotekę, szkołę dla dziewcząt z przytułku dla sierot, jaki miały prowadzić mniszki, oraz mieszkanie spowiednika sióstr. 
Przełożoną monasteru została jego założycielka. Wspólnota kierowana przez Elżbietę znacznie różniła się od innych monasterów Rosyjskiego Kościoła Prawosławnego. Dołączające do niej kobiety nie składały ślubów czystości, ubóstwa i posłuszeństwa, nie otrzymywały imienia mniszego. Istniała możliwość opuszczenia wspólnoty lub wstąpienia do niej na ściśle określony czas. Życie w klasztorze było jednak zorganizowane według zasad obowiązujących powszechnie w monasterach rosyjskich, a instytucja podlegała Synodowi Cerkwi. Do monasteru mogły wstępować kobiety w wieku od 21 do 40 lat, przy czym dla osób młodszych niż dolna granica wieku dopuszczano przyjmowanie w charakterze „uczennic”. Starsze kobiety nie były dopuszczane do wspólnoty z powodu możliwej niezdolności do pracy w pełnym wymiarze przewidywanym przez regułę klasztoru.
Za oficjalny początek działalności monasteru przyjmuje się datę 10 lutego 1909. 9 września tego samego roku biskup Tryfon (Turkiestanow) wyświęcił pierwszą klasztorną cerkiew Świętych Marty i Marii. Główny sobór monasterski został wzniesiony w latach 1908–1911 według projektu Aleksieja Szczusiewa i wyświęcony przez metropolitę moskiewskiego Włodzimierza (Bogojawleńskiego). W momencie powstania klasztoru jego wspólnotę tworzyło sześć kobiet. W ciągu roku ich liczba wzrosła do siedemnastu. 9 kwietnia 1910 złożyły one uroczysty ślub poświęcenia się pracy sióstr miłosierdzia i życia według reguły zakonnej. Dla odróżnienia zarówno od osób świeckich, jak i innych mniszek prawosławnych członkinie wspólnoty Świętych Marty i Marii nosiły białe szaty z krzyżami. Prowadzony przy monasterze szpital, kierowany przez doktora medycyny A. Nikitina, zyskał opinię wzorcowej placówki. Z czasem mniszki otworzyły również stołówkę dla najbiedniejszych oraz przytułek dla sierot.
Po wybuchu I wojny światowej część sióstr wspólnoty udała się na front, by służyć w armii rosyjskiej jako siostry miłosierdzia. Klasztor kontynuował dotychczasową działalność także po rewolucji październikowej, mimo coraz trudniejszej sytuacji. Jego przełożona była oskarżana o szpiegostwo na rzecz Niemiec, kilkakrotnie klasztor był napadany przez zwolenników bolszewizmu, którzy zarzucali mniszkom przechowywanie w nim broni i wspieranie caratu. W kwietniu 1918 Elżbieta Fiodorowna została aresztowana; do więzienia dobrowolnie udały się razem z nią siostry Warwara Jakowlewa i Jekatierina Janyszewa. Siostry Elżbieta i Warwara zostały zamordowane w Ałapajewsku dwa miesiące później.
Okres radziecki.
Klasztor Świętych Marty i Marii działał jeszcze do 1926; istnieje wersja, według której przeciwniczką jego zamknięcia była Nadieżda Krupska. Ostatecznie zakonnice zostały zmuszone do opuszczenia monasteru i wywiezione do Azji Środkowej. Zabudowania klasztorne zaadaptowano częściowo na pracownię konserwacji ikon, częściowo na cele medyczne.
Po 1992.
Rosyjski Kościół Prawosławny odzyskał klasztor w 1992. W 2002 przebywało w nim 40 kobiet. Od 2006 siostry ponownie prowadzą działalność społeczną, są zatrudniane w szpitalach, domach starców i domach dziecka. Prowadzą również własny ośrodek medyczny, gimnazjum dla dziewcząt i dom dla osieroconych dziewcząt. W Rosji istnieje ok. 20 placówek filialnych monasteru. Kobiety przebywające we wspólnocie dzielą się na siostry-pomocnice, siostry przechodzące okres próby oraz „białe” siostry. W poczet ostatnich mogą wstąpić siostry, które pozytywnie przeszły okres próby. „Białe” siostry nie są mniszkami – żyją we wspólnocie, zachowując regułę modlitewną, czystość i ubóstwo, a także pracują w instytucjach socjalnych i dobroczynnych, jednak składają śluby tylko na okres roku, trzech lub sześciu lat (zależnie od życzenia). Po tym czasie mogą zdecydować, czy chcą przedłużyć okres służby, przejść do innego monasteru jako posłusznice lub całkowicie powrócić do życia świeckiego. Nie noszą stroju typowego dla prawosławnych mniszek, lecz szare podriasniki i białe apostolniki. 
W 2014 monaster otrzymał status stauropigii. W 2017 przebywały w nim 42 siostry, z czego sześć o statusie sióstr „białych”.

</doc>
<doc id="2224326" url="https://pl.wikipedia.org/wiki?curid=2224326" title="Trace TV">
Trace TV



</doc>
<doc id="2224328" url="https://pl.wikipedia.org/wiki?curid=2224328" title="Finally (singel)">
Finally (singel)

Finally – singiel amerykańskiej piosenkarki Fergie, promujący jej debiutancki album studyjny "The Dutchess". Piosenkę wydano 26 lutego i 18 marca 2008, jako singel promocyjny. Gościnnie w piosence występuje John Legend, grając na fortepianie. Autorem tekstu jest John Legend, Stacy Ferguson i Stefanie Ridel.
Pozycje.
Piosenka stała się numerem jeden na Billboard 200. Singlowi nie udało się zadebiutować na Hot 100, ponieważ jego sprzedaż i airplay były stosunkowo słabe. Piosenka zdobyła umiarkowany sukces na Pop 100 i Canadian Hot 100, gdzie zadebiutowała na #67 i #61 pozycji. Teledysk do piosenki nagrano w Los Angeles, a reżyserował go Marc Webb, jednak wideoklipu nigdy nie wydano.

</doc>
<doc id="2224329" url="https://pl.wikipedia.org/wiki?curid=2224329" title="Wojewódzkie Centrum Telekomunikacyjne w Poznaniu">
Wojewódzkie Centrum Telekomunikacyjne w Poznaniu

Wojewódzkie Centrum Telekomunikacyjne – modernistyczny gmach Telekomunikacji Polskiej zlokalizowany przy wschodniej pierzei Alei Marcinkowskiego na pograniczu Starego Miasta i Centrum na osiedlu samorządowym Stare Miasto w Poznaniu, w bezpośrednim sąsiedztwie starego budynku pocztowego i Muzeum Narodowego.
Historia.
Obiekt wzniesiono w technice żelbetowej, w 1975, a projektantem był Zdzisław Piwowarczyk, wspomagany przez Reginę Pawułę-Piwowarczyk. Konstruktorem był Janusz Gunderman. Powodem budowy gmachu była konieczność rozbudowy poczty o nowoczesne przestrzenie potrzebne gwałtownie rozwijającej się w końcu lat 60. XX wieku telekomunikacji. Zlokalizowano tutaj Wojewódzkie Centrum Telekomunikacyjne.
Architektura.
Odważnym i nieszablonowym rozwiązaniem, zwłaszcza w kontekście starej tkanki architektonicznej śródmieścia, było zastosowanie charakterystycznych kamiennych, poziomych żaluzji na całej elewacji, które z czasem zdjęto, a w początkach XXI wieku (po modernizacji obiektu) – przywrócono, na wyraźne żądanie współautorki rozwiązania, która nie chciała pozostawienia jedynie części tych elementów, co wstępnie zaproponowano. Obecne żaluzje wykonano z wysokiej jakości granitu, w miejsce wcześniejszego, nietrwałego lastriko.
Gmach stanowi istotny element panoramy centralnej części Alei Marcinkowskiego, stanowiąc tło i wizualne uzupełnienie dla długiego, horyzontalnego budynku Muzeum Narodowego. Projektant planował także przebudowę głównego wejścia do starego gmachu pocztowego, do czego jednak nie doszło.

</doc>
<doc id="2224332" url="https://pl.wikipedia.org/wiki?curid=2224332" title="W tumanie">
W tumanie

W tumanie − to obraz olejny na płótnie autorstwa Jacka Malczewskiego, stworzony w latach 1893-94. Obecnie dzieło znajduje się w zbiorach Muzeum Narodowego w Poznaniu.

</doc>
<doc id="2224336" url="https://pl.wikipedia.org/wiki?curid=2224336" title="Matthew Timmons">
Matthew Timmons

Matthew Timmons (ur. 14 stycznia 1993) – amerykański aktor. Znany głównie z roli Woody'ego Finka z sitcomu Disneya "".

</doc>
<doc id="2224337" url="https://pl.wikipedia.org/wiki?curid=2224337" title="PAL-plus">
PAL-plus



</doc>
<doc id="2224338" url="https://pl.wikipedia.org/wiki?curid=2224338" title="Konstal 102NaD">
Konstal 102NaD

102NaD – typ wagonów doczepnych czynnych, które powstały w Krakowie z wagonów 102Na zniszczonych w wypadkach komunikacyjnych.
Historia.
Wagony 102NaD wyprodukowano w warsztatach własnych Miejskiego Przedsiębiorstwa Komunikacyjnego w Krakowie, w liczbie 5 sztuk, w latach 1983–1985. Przewidziane były do eksploatacji jako drugie w składach z tramwajami 102Na. Dwa tego typu pojazdy wyprodukowano na bazie wagonów przeznaczonych do kasacji w Gorzowie Wielkopolskim, a pozostałe trzy powstały w wyniku przebudowy krakowskich tramwajów.
Budowa oraz zakres modernizacji.
Przebudowa tramwajów obejmowała usunięcie stanowiska motorniczego, przeniesienie szafki z bezpiecznikami pod ścianę przednią tramwaju, montaż pulpitu manewrowego oraz usunięcie gniazd sterowania wielokrotnego z tylnej części wagonu. Najważniejszą jednak wizualną zmianą było zastąpienie oryginalnej ściany przedniej przez lustrzane odbicie ściany tylnej. Oprócz tego, wagony w trakcie remontów były objęte zmianami i modernizacjami takimi samymi, jak w innych wagonach z rodziny 102N, eksploatowanych przez krakowskiego przewoźnika. Wagony 102NaD kursowały liniowo do końca 1996 roku w składach z różnymi tramwajami 102Na.
Wagon zabytkowy.
W 1997 roku ostatni z wprowadzonych do ruchu wagonów, noszący numer taborowy 155, pozostawiono jako eksponat muzealny. Powstał on jako ostatnia doczepa typu 102NaD, na bazie tramwaju 102Na #222 z 1970 roku, który uległ pożarowi instalacji elektrycznej, przez co wymagał gruntownej odbudowy. W tym celu posłużono się pudłem tramwaju 102Nd wycofanego z eksploatacji we Wrocławiu, przez co odbudowywana przyczepa cechowała się pewnymi detalami charakterystycznymi dla wrocławskiej serii. Przyczepa 102NaD #155 utworzyła pociąg muzealny z wagonem 102N #203, który w tym samym czasie został wycofany z liniowego ruchu pasażerskiego. Z tego względu, zachowaną doczepę czynną ucharakteryzowano wizualnie, aby w większym stopniu nawiązywała do tramwaju prowadzącego, poprzez zlikwidowanie wycięć w fartuchach oraz pomalowanie ich na kolor kremowy. Brak poważniejszych prac remontowych przy wagonie spowodował, w połowie 2001, roku jego odstawienie i sprowadził na niego ryzyko kasacji.
W 2016 roku podjęto działania zmierzające do przywrócenia wagonu 155 do pełnej sprawności. W lutym 2018 roku zakończono jego naprawę główną i od tego czasu jest czynnym wagonem historycznym, kursując zazwyczaj w składzie ze 102Na #210.

</doc>
<doc id="2224340" url="https://pl.wikipedia.org/wiki?curid=2224340" title="Dünyayı Kurtaran Adam">
Dünyayı Kurtaran Adam

Dünyayı Kurtaran Adam ("Człowiek, który ratuje Świat") – turecki film science-fiction z 1982 roku. Jest często nazywany "tureckimi Gwiezdnymi wojnami", z powodu zawartych w nim, bez zgody twórców, materiałów z "" George'a Lucasa.
Fabuła.
Film opowiada historię dwóch kadetów, Murata i Aliego, których statki rozbijają się na pustynnej planecie po kosmicznej bitwie. Spotykają złego czarnoksiężnika, który próbuje przejąć kontrolę nad światem. Bohaterowie chcą mu się przeciwstawić.
Muzyka.
Film zawiera ścieżki dźwiękowe z takich filmów, jak "Planeta Małp" czy "Poszukiwacze zaginionej Arki".

</doc>
<doc id="2224344" url="https://pl.wikipedia.org/wiki?curid=2224344" title="SEAT 850">
SEAT 850

SEAT 850 – samochód produkowany na bazie Fiata 850 w Hiszpanii w latach 1964-1973 pod marką SEAT. Niczym się praktycznie nie różnił od Fiata 850. Silniki pochodził z Fiata i miały pojemność: 817, 843 lub 903 cm³ i osiągał moc maksymalną 34 lub 49 KM. Ważył ok. 670 kg lub 900 kg i osiągał prędkość maksymalną 120 lub 145 km/h.
Wersje.
Samochód był produkowany w czterech wersjach:
Karoseria wersji spider została zaprojektowana przez firmę Bertone.Kombi było pięciodrzwiowe,z dużym bagażnikiem.
Auto zużywało średnio 6,5 l lub 8,5 l benzyny na 100 km, sam zbiornik mieścił 30 l. Skrzynia miała 4 biegi + wsteczny, była w pełni zsynchronizowana.

</doc>
<doc id="2224359" url="https://pl.wikipedia.org/wiki?curid=2224359" title="Barabus TKR-1">
Barabus TKR-1



</doc>
<doc id="2224361" url="https://pl.wikipedia.org/wiki?curid=2224361" title="Naczyniakomięsak">
Naczyniakomięsak

Naczyniakomięsak (łac. "angiosarcoma") – nowotwór złośliwy wywodzący się z komórek tworzących śródbłonek naczyń krwionośnych, należy do grupy mięsaków tkanek miękkich. Ma bardzo wysoką tendencję do tworzenia przerzutów m.in. do wątroby i mózgu. Może powstać po narażeniu na działanie chlorku winylu.

</doc>
<doc id="2224362" url="https://pl.wikipedia.org/wiki?curid=2224362" title="M3 (most pontonowy)">
M3 (most pontonowy)

M3 (ozn. ang. M3 Amphibious Rig) – samobieżny most pontonowy produkcji niemieckiej z napędem na wszystkie koła (4×4). Dodatkowo każde z czterech kół jest sterowane, co znacznie zwiększa manewrowość pojazdu.
Od 1968 roku armia brytyjska oraz niemiecka Bundeswehra używały samobieżnego mostu pontonowego M2 produkcji EWK. Po trzydziestu latach użytkowania wprowadzono nową, bardziej dopracowaną wersję M3.
M2.
EWK skonstruował samobieżny most pontonowy M2 i rozpoczął jego dostarczanie od 1968 roku do ciężkich batalionów saperów Bundeswehry oraz saperów brytyjskich w sumie 385 pojazdów. Element samobieżnego mostu pontonowego M2 jest amfibijnym, terenowym czterokołowym pojazdem z napędem na wszystkie koła, którego podwozie wykonano z aluminium. Wszystkie cztery koła są sterowane, dzięki czemu pojazd o długości 13 m wykonuje skręt o średnicy około 25 metrów.
W pływaku głównym umieszczona jest kabina kierowcy oraz zintegrowany zespół napędowy. Przed wjazdem do wody rozkładane są hydraulicznie dwa pływaki boczne. Manewrowość oraz zdolność do poruszania się w wodzie płytkiej uzyskano dzięki zastosowaniu hydrodynamicznego napędu strugowodnego. Napęd ten umożliwi także obracanie się w miejscu i płynięcie w poprzek przeszkody wodnej. Na górze pojazdu zamontowany jest hydrauliczny dźwig, który w czasie poniżej minuty jest w stanie rozłożyć cztery elementy rampy. Elementy te służą do łączenia poszczególnych pojazdów tworząc przęsło długości do 8,7 metra lub jako wjazdy na most lub wyjazdy na brzeg. Nośność jest wystarczająca dla klasy MLC 50. W wersji "M2D" wprowadzono dodatkowo napełnianie zbiorników sprężonym powietrzem w celu zwiększenia wyporności, dzięki czemu nośność została zwiększona do wymaganej przez czołgi Challenger klasy MLC 70.
M3.
Po prawie trzydziestoletniej służbie w pododdziałach saperskich samobieżnego mostu pontonowego M2 zdecydowano się na wycofanie go ze służby ze względu na rosnące koszty utrzymania i konserwacji. Na bazie zebranych podczas jego długoletniej eksploatacji doświadczeń Niemcy oraz Wielka Brytania znów podjęły wspólne prace przy budowie jego następcy. Przy opracowywaniu samobieżnego mostu pontonowego M3 zdecydowano się na wiele ulepszeń: prędkość na drodze powinna wynosić od 60 do 80 km/h, zmniejszono liczę elementów tworzących rampę do trzech, obecną długość zwiększono o 2,30 m oraz zredukowano liczbę załogi do trzech osób. Koła pojazdu mogą być unoszone po wjeździe do wody, co zmniejsza opór stawiany nurtowi rzeki. Z ośmiu M3 można w przeciągu pół godziny wybudować 100-metrowej długości most o nośności klasy MLC 70. Od 1996 do 1999 roku poddawano intensywnym próbom 38 sztuk pojazdów M3 w Royal Engineer Corps oraz około 30 pojazdów w Schwere Pionierbataillon.
Nowa wersja pojazdu M3 oznaczona jako "M3G", używana jest przez armie Republiki Chińskiej oraz Singapuru. W tym wariancie zamontowano opancerzoną kabinę, system ochrony NBC (przed bronią biologiczną, chemiczną, radiologiczną oraz nuklearną) oraz system klimatyzacji.
Użycie bojowe.
M3 swój chrzest bojowy przeszedł podczas operacji „Telic”, wspierając siły amerykańskie. 25 marca 2003 roku 3. pluton ("412 Amph. Engr. Tp (V)") 23 Amphibious Engineer Squadron z 28 Engineer Regiment (Royal Engineers) przeprawił oddziały 3 Commando Brigade przez Shatt Al-Basrah, umożliwiając im kontynuowanie marszu na irackie miasto Basra. Kolejna zapora wodna znajdująca się na polach naftowych "Rumallah" została także pokonana przy użyciu mostów pontonowych M3, kiedy to jednostkami wspieranymi były trzy działa samobieżne AS90 z 16 Air Assault Brigade, wchodzące w skład armii brytyjskiej.

</doc>
<doc id="2224364" url="https://pl.wikipedia.org/wiki?curid=2224364" title="German Masters 2011">
German Masters 2011

German Masters 2011 – jeden z siedmiu turniejów rankingowych sezonu snookerowego 2010/2011. Turniej odbył się w Berlinie, w hali Berlin Tempodrom, w dniach od 2 do 6 lutego 2011 roku.
W turnieju wzięła udział czołowa szesnastka oficjalnego rankingu oraz szesnastu zawodników z kwalifikacji. Organizatorzy przeznaczyli także 8 dzikich kart dla snookerzystów niemieckich, którzy zakwalifikują się do zawodów w osobnym turnieju.
Mecze kwalifikacyjne zostały rozegrane w dniach 19 – 24 sierpnia 2011 w World Snooker Academy w Sheffield.
W Polsce turniej transmitowała stacja Eurosport.
Nagrody.
Nagrody finansowe
Zwycięzca: 50,000€
Finalista: 30,000€
Półfinalista: 15,000€
Ćwierćfinalista: 9,000€
Last 16: 6,000€
Last 32: 3,750€
Last 48: 1,500€
Najwyższy break: 2,000€
Pula nagród: 280,000€
Punkty rankingowe
Zwycięzca – 5000
Finalista – 4000
1/2 finału – 3200
1/4 finału – 2500
Last 16 – 1900
Last 32 – 1400 (700)*
Last 48 – 1150 (575)*
Przebieg turnieju.
"Ta sekcja zostanie uzupełniona w najbliższym czasie"
Kwalifikacje.
"Ta sekcja zostanie uzupełniona w najbliższym czasie"
Breaki stupunktowe kwalifikacji.
"Ta sekcja zostanie uzupełniona w najbliższym czasie"

</doc>
<doc id="2224366" url="https://pl.wikipedia.org/wiki?curid=2224366" title="Strategia częstotliwościowa">
Strategia częstotliwościowa

Strategia częstotliwościowa – plan przydziału częstotliwości w Polsce.
W Polsce, podobnie jak w innych krajach, częstotliwości jakie są używane przez różne urządzenia telekomunikacyjne, podzielone są na ponad 580 przedziałów od 9 kHz do 1000 GHz. Każdy przedział określony jest przez dolną i górną częstotliwość (więcej na stronach UKE). Wszystkie te przedziały częstotliwościowe wraz z ich przeznaczeniem zawarte są w Krajowej Tablicy Przeznaczeń Częstotliwości. Stan na 30 czerwca 2012 roku dostępny jest w następujących Dziennikach Ustaw:

</doc>
<doc id="2224378" url="https://pl.wikipedia.org/wiki?curid=2224378" title="Sztandar Zwycięstwa">
Sztandar Zwycięstwa

Sztandar Zwycięstwa (ros. "Знамя Победы", "Znamja Pobedy") – sztandar zawieszonym przez żołnierzy Armii Czerwonej na dachu Reichstagu w Berlinie w 30 kwietnia 1945 r. Uznaje się, że został zawieszony przez Ołeksija Beresta, Michaiła Jegorowa, oraz Melitona Kantarię (lub przez Michaiła Minina), z Ukrainy, Rosji i Gruzji. Podawane jest także, że wśród trzech żołnierzy Armii Czerwonej był Polak, Emil Pietrzyk z Wisły Małej.
Na sztandarze widnieje napis:
Reichstag był głównym celem militarnym wojsk sowieckich w Berlinie, gdyż uważano go za jeden z kluczowych symboli nazistowskiego reżimu.
30 kwietnia 1945 jedna z dziewięciu przywiezionych z Moskwy flag została początkowo zatknięta, jako „flaga zwycięstwa” nad portalem wejściowym, a później umieszczona na szczycie kopuły. Około godz. 15 dowódca 3 Armii, generał Kuzniecow zameldował marszałkowi Żukowowi: następnie poinformował Żukowa, że: Z tego powodu, zdjęcie przedstawiające zatknięcie flagi na Reichstagu zostało zrobione przez Jewgienija Chałdieja dopiero po fakcie, gdyż broniący Reichstagu niemieccy żołnierze poddali się dopiero wieczorem 1 maja. Niebawem flaga została wywieziona do Moskwy na paradę zwycięstwa 20 czerwca 1945. Do dziś znajduje się w Centralnym Muzeum Wojska.

</doc>
<doc id="2224380" url="https://pl.wikipedia.org/wiki?curid=2224380" title="Lauren Albanese">
Lauren Albanese

Lauren Albanese (ur. 1 października 1989 w Jacksonville) – amerykańska tenisistka.
Starty w zawodowych turniejach rozpoczęła w maju 2004 roku, biorąc udział w kwalifikacjach do niewielkiego turnieju rangi ITF w El Paso, ale odpadła w 1 rundzie. Miesiąc później ponownie wystąpiła w podobnym turnieju w Edmond, gdzie wygrała swój pierwszy mecz, pokonując rodaczkę Laurę Ruben. W styczniu 2005 pomyślnie przeszła kwalifikacje do turnieju w Tampie i zagrała w turnieju głównym, w którym pokonała w 1 rundzie Vanię King i przegrała w 2 rundzie z Julie Ditty. Pierwszy turniej w grze singlowej wygrała w 2006 roku w Wichita, pokonując w finale Nicole Leimbach. W sumie na swoim koncie ma trzy wygrane turnieje singlowe i pięć deblowych rangi ITF.
W 2006 roku, dzięki dzikiej karcie przyznanej przez organizatorów, wystąpiła w wielkoszlemowym US Open. Wyeliminowała w 1 rundzie Olgę Sawczuk z Ukrainy. W 2 rundzie trafiła na Swietłanę Kuzniecową i przegrała 1:6, 1:6. Rok później, ponownie dzięki dzikiej karcie, miała możliwość zagrania w turnieju głównym US Open, ale tym razem przegrała w 1 rundzie z Jeleną Lichowcewą. W 2008 roku zagrała (już bez dzikiej karty) w turnieju kwalifikacyjnym US Open ale nie dotarła do fazy głównej turnieju, przegrywając w 2 rundzie z Lucie Hradecką. Rok 2009 przyniósł jej starty w kwalifikacjach do trzech turniejów wielkoszlemowych w French Open, Wimbledonie i US Open, jednak w żadnym z tych przypadków nie udało jej się przejść do turnieju głównego.

</doc>
<doc id="2224383" url="https://pl.wikipedia.org/wiki?curid=2224383" title="Gmach Powszechnego Zakładu Ubezpieczeń Wzajemnych w Warszawie">
Gmach Powszechnego Zakładu Ubezpieczeń Wzajemnych w Warszawie

Gmach Powszechnego Zakładu Ubezpieczeń Wzajemnych – budynek znajdujący się przy ul. Kopernika 36/40 w Warszawie.
Opis.
Budynek powstał z przeznaczeniem na hotel Towarzystwa Budowy i Eksploatacji Hoteli i Sanatoriów „Helvetia“, jednak nigdy nie pełnił funkcji hotelowej. Zaczął powstawać (proj. Antoni Jawornicki) z tym przeznaczeniem od początku lat 20. i został ukończony w 1928. Część wieżowa przyszłego hotelu o wysokości 47,1 m sprawiała, że w tamtym czasie był to jeden z najwyższych budynków w Warszawie.
W wyniku kłopotów finansowych inwestora budynek został przejęty na siedzibę przez Powszechny Zakład Ubezpieczeń Wzajemnych, który mieścił się tam do 1939. Następcami prawnymi tego przedsiębiorstwa po 1945 był Państwowy Zakład Ubezpieczeń a następnie Powszechny Zakład Ubezpieczeń.
Gmach odbudowano w latach 1947–1948 znacznie zmniejszając jego bryłę z przeznaczeniem na siedzibę Komisji Centralnej Związków Zawodowych. Od 1949 gospodarzem budynku była nowo powstała Centralna Rada Związków Zawodowych, od 1984 Ogólnopolskie Porozumienie Związków Zawodowych.

</doc>
<doc id="2224388" url="https://pl.wikipedia.org/wiki?curid=2224388" title="Życiorys pierwszy świętego Franciszka z Asyżu">
Życiorys pierwszy świętego Franciszka z Asyżu

Życiorys pierwszy świętego Franciszka z Asyżu (łac. "Vita prima") – biografia św. Franciszka z Asyżu napisana przez Tomasza z Celano na przełomie lat 1228-1229.
Autor.
Autorem życiorysu jest Tomasz z Celano (ur. ok. 1190 w Celano, zm. wg trad. 4 października 1260 w Tagliacozzo), autor sekwencji "Dies irae". Pochodził z bogatej rodziny. Studiował w Bolonii lub kurii papieskiej. Uzyskał solidne wykształcenie, posługiwał się wykwintną łaciną.
W 1215 został przyjęty do grona "pokutników z Asyżu". 1121-24 brał udział w wyprawie misyjnej do Niemiec. Tomasz był naocznym świadkiem śmierci i kanonizacji św. Franciszka, której dokonał papież Grzegorz IX (16 lipca 1228, bulla "Mira circa nos"). Otrzymał zlecenie od Grzegorza IX sporządzenia życiorysu św. Franciszka. 25 lutego 1229 tekst "Życiorysu pierwszego św. Franciszka z Asyżu" (1 Cel) został zatwierdzony przez papieża. Tekst "Życiorysu pierwszego św. Franciszka" dopełniają dzieła Tomasza: "Życiorys drugi świętego Franciszka z Asyżu" (1246-47), "Traktat o cudach" (1250-52), "Legenda do użytku chórowego" (1230). Ponadto Tomasz na prośbę papieża Aleksandra IV stworzył "Legendę o św. Klarze" (1255-56).
Ostatnie lata życia prawdopodobnie jako kapelan spędził w klasztorze klarysek w Tagliacozzo. Tam zmarł, jego ciało zostało przeniesione do kościoła franciszkanów.
Geneza.
Tomasz stworzył życiorys św. Franciszka na polecenia papieża Grzegorza IX. Biografia ta, jak zaznacza autor w prologu, ma "opowiedzieć cnotę i życie świętego ojca naszego Franciszka, zawsze prawdę mając za na nauczycielkę i przewodniczkę". Życiorys jest nowatorskim dziełem o św. Franciszku, który stał się inspiracją dla innych biografii. Powstał na przełomie lat 1228-29, prawdopodobnie w Asyżu, opowiada o ewangelicznym przykładzie życia i zachęca do naśladowania cnót świętego.
Styl.
Tomasz opiera się na kanonie średniowiecznych hagiografii; posługuje się "cursus". Tekst nasycony jest licznymi symbolicznymi obrazami, alegoriami, paralelizmami, emfazami.
Przeznaczenie życiorysu i obraz św. Franciszka.
Całe dzieło to bezgraniczny i entuzjastyczny podziw dla św. Franciszka. Tomasz przedstawia świętego jako wzór świętości i przewodnik życia duchowego dla wszystkich chrześcijan. Obraz św. Franciszka ma służyć zbudowaniu, nie tylko braci zakonu, ale całego ludu Bożego.Ukazuje św. Franciszka jako tego, który trwa w nieustannym nawróceniu. Nazywa Go Serafickim Ojcem, który "wykształcił i zobrazował w sobie Serafina".
Elementem stale obecnym w dziele jest idea "nowości", przejawiająca się w zwrotach: "nowy rycerz Chrystusa", "nowe światło", "coś nowego na świecie", "nowe Betlejem", "nowa Pociecha", "nowy ewangelista". Taki zabieg służy ukazaniu osoby św. Franciszka jako nowego człowieka, który swoje źródło upatruje w Chrystusie. Tomasz nazywa go: "drugim Mojżeszem", "drugim Dawidem".
Historia i wydanie.
Istnieje 20 manuskryptów zawierających całość lub część tekstu "Życiorysu pierwszego św. Franciszka"; 8 z nich zachowało się u cystersów i 3 u benedyktynów. Brak manuskryptów w zbiorach franciszkańskich jest konsekwencją decyzji kapituły z 1266 o zniszczeniu wszelkich istniejących życiorysów św. Franciszka. Jedynym obowiązującym był życiorys św. Bonawentury. Był to czas kryzysu tożsamości zakonu i kształtowania obrazu św. Franciszka jako ideału do naśladowania. 
Wydania:
Wydania krytyczne:

</doc>
<doc id="2224389" url="https://pl.wikipedia.org/wiki?curid=2224389" title="Luis Mejia">
Luis Mejia



</doc>
<doc id="2224390" url="https://pl.wikipedia.org/wiki?curid=2224390" title="Michaił Jegorow">
Michaił Jegorow

Michaił Aleksiejewicz Jegorow (; ur. 5 maja 1923 we wsi Jermoszenki w obwodzie smoleńskim, zm. 20 czerwca 1975) – radziecki żołnierz, który wraz z Melitonem Kantarią i Ołeksijem Berestem zawiesił Sztandar Zwycięstwa na dachu Reichstagu 1 maja 1945 roku, tuż po zdobyciu Berlina.
Życiorys.
Urodził się w rodzinie chłopskiej. Miał wykształcenie podstawowe, pracował w kołchozie. Wiosną 1942 z obawy przed wywózką na roboty do Rzeszy razem z rodziną uciekł do lasu. 5 maja został przyjęty do oddziału partyzanckiego „Trzynastka” (rozwinięty potem do pułku partyzanckiego), którym dowodził lejtnant Siergiej Griszyn.
W grudniu 1944 został powołany do służby w regularnych jednostkach Armii Czerwonej. Uczestniczył w operacji wiślańsko-odrzańskiej i berlińskiej jako zwiadowca 756 Pułku Strzelców w składzie 150 Dywizji Strzeleckiej i 3 Armii Uderzeniowej 1 Frontu Białoruskiego. Brał udział w walkach ulicznych w Berlinie, gdzie zawiesił Sztandar Zwycięstwa nad Reichstagiem.
Po wojnie kontynuował służbę w armii do 1947. W latach późniejszych ukończył radziecką szkołę partyjną w Smoleńsku. Pracował w kombinacie konserwacji mleka. Otrzymał honorowe obywatelstwo Smoleńska i Berlina (tego drugiego pozbawiony w 1992).
Michaił Jegorow zginął w wieku 52 lat, w wypadku samochodowym. Został pochowany na smoleńskim Skwerze Pamięci Bohaterów. W jego rodzinnym domu otwarto Muzeum Michaiła Jegorowa.

</doc>
<doc id="2224396" url="https://pl.wikipedia.org/wiki?curid=2224396" title="Schizokaria">
Schizokaria

Schizokaria (ang. schizocaria, catastrophic schizophrenia) – zarzucone określenie rzadkich postaci schizofrenii o nagłym początku i wyjątkowo niekorzystnym, katastroficznym przebiegu. Termin schizokarii (niem. Schizokarie, także schizophrene Katastrophe) wprowadził Friedrich Mauz w 1930 roku. W pierwszych dekadach po opisaniu schizofrenii przez Eugena Bleulera ten podtyp schizofrenii stanowił około 10% przypadków choroby. Manfred Bleuler prowadzący badania nad przebiegiem schizofrenii począwszy od lat 30. i 40. stwierdził, że częstość tego podtypu z biegiem lat znacznie się zmniejszyła. W latach 80. szacowano ją na około 4%.

</doc>
<doc id="2224399" url="https://pl.wikipedia.org/wiki?curid=2224399" title="M3 Amphibious Rig">
M3 Amphibious Rig



</doc>
<doc id="2224402" url="https://pl.wikipedia.org/wiki?curid=2224402" title="Kenton Duty">
Kenton Duty

Jeffrey Kenton Duty (ur. 12 maja 1995 w Plano) – amerykański aktor i piosenkarz. Znany przede wszystkim z serialu "Taniec rządzi", w którym gra Gunthera. Zagrał także gościnną rolę w serialu "Zagubieni", gdzie zagrał młodego Jacoba.

</doc>
<doc id="2224403" url="https://pl.wikipedia.org/wiki?curid=2224403" title="Katja Višnar">
Katja Višnar

Katja Višnar (ur. 21 marca 1984 w Bledzie) – słoweńska biegaczka narciarska, specjalistka sprintu. Startowała na igrzyskach olimpijskich w Vancouver, gdzie zajęła 16. miejsce w sprincie indywidualnym techniką klasyczną, wraz z Vesną Fabjan 10. miejsce w sprincie drużynowym techniką dowolną oraz 14. miejsce w sztafecie 4x5 km. Na mistrzostwach świata zadebiutowała w 2007 r. podczas mistrzostw w Sapporo. Jej najlepszym wynikiem na tych mistrzostwach było 38. miejsce w sprincie techniką klasyczną. Dwa lata później, na mistrzostwach świata w Libercu wystartowała tylko w sprincie techniką dowolną, w którym zajęła 26. miejsce. Najlepsze wyniki w Pucharze Świata osiągnęła w sezonie 2010/2011, kiedy to zajęła 30. miejsce w klasyfikacji generalnej.
Po sezonie 2019/2020 zakończyła karierę.

</doc>
<doc id="2224405" url="https://pl.wikipedia.org/wiki?curid=2224405" title="Pływanie na Letnich Igrzyskach Olimpijskich 1928">
Pływanie na Letnich Igrzyskach Olimpijskich 1928

pływanie na Letnich Igrzyskach Olimpijskich 1928 w Amsterdamie rozgrywane było w dniach od 4 do 11 sierpnia 1928 r. Zawody odbyły się na pływalni Olympic Sports Park Swim Stadium. Przeprowadzono 11 konkurencji, w tym 5 kobiecych. Najwięcej medali wywalczyła Brytyjka Joyce Cooper, jednak nie było wśród nich złota. Po dwa złote medale zdobyło kilkoro zawodników, w tym najlepszy pływak poprzednich igrzysk Johnny Weissmuller.
Kraje uczestniczące.
W zawodach wzięło udział 182 pływaków z 28 krajów:

</doc>
<doc id="2224407" url="https://pl.wikipedia.org/wiki?curid=2224407" title="Miguel Maury Buendía">
Miguel Maury Buendía

Miguel Maury Buendía (ur. 19 listopada 1955 w Madrycie) – hiszpański duchowny katolicki, arcybiskup, nuncjusz apostolski w Rumunii i Mołdawii.
Życiorys.
26 czerwca 1980 otrzymał święcenia kapłańskie z rąk kard. Vicente Enrique y Tarancóna i został inkardynowany do archidiecezji madryckiej. W 1984 rozpoczął przygotowanie do służby dyplomatycznej na Papieskiej Akademii Kościelnej. 
19 maja 2008 został mianowany przez Benedykta XVI nuncjuszem apostolskim w Kazachstanie oraz arcybiskupem tytularnym "Italica". Sakry biskupiej 12 czerwca 2008 udzielił mu Sekretarz Stanu Tarcisio Bertone. 12 lipca 2008 został akredytowanym jako przedstawiciel Stolicy Świętej w Kirgistanie i Tadżykistanie.
5 grudnia 2015 został przeniesiony do nuncjatury apostolskiej w Rumunii. Od stycznia 2016 akredytowany również w Mołdawii.

</doc>
<doc id="2224411" url="https://pl.wikipedia.org/wiki?curid=2224411" title="Strefa Zero">
Strefa Zero



</doc>
<doc id="2224413" url="https://pl.wikipedia.org/wiki?curid=2224413" title="Walerij Sokolenko">
Walerij Sokolenko



</doc>
<doc id="2224414" url="https://pl.wikipedia.org/wiki?curid=2224414" title="Edward Sierpniewski">
Edward Sierpniewski

 Edward Sierpniewski (1858-1937) – polski wychowawca młodzieży i honorowy obywatel Kańczugi.
Urodził się w 1858 roku w Kańczudze. Był długoletnim dyrektorem powszechnej szkoły męskiej i żeńskiej w Kańczudze. Przeszedł na zasłużoną emeryturę, po ponad 50 latach w szkolnictwie, osiadł w Jarosławiu, gdzie jego żona była kierowniczką szkoły im. Księżnej Ostrogskiej (obecnie Publiczne Gimnazjum nr. 3 im. Ks. Jana Twardowskiego). Zmarł w 1937 roku w Jarosławiu.

</doc>
<doc id="2224415" url="https://pl.wikipedia.org/wiki?curid=2224415" title="Wágner">
Wágner

Wágner Ferreira dos Santos (ur. 29 stycznia 1985 w Sete Lagoas), znany jako Wágner, to brazylijski piłkarz obecnie występujący na pozycji pomocnika w barwach chińskiego Tianjin Teda.
Kariera klubowa.
Rozpoczął karierę w barwach América Mineiro, następnie grał dla Cruzeiro Esporte Clube, innego klubo z Belo Horizonte. W styczniu 2007 Cruzeiro sprzedało Wágnera do Al-Ittihad za około 9 milionów euro, jednak ze względu an niewywiązanie się z płatności przez Al-Ittihad w czerwcu 2007 powrócił do Cruzeiro. 7 sierpnia 2009 portal "Championat.ru" podał, że nabył go Lokomotiw Moskwa za 6 milionów euro. 3 dni później transfer został potwierdzony przez Nikołaja Naumowa, prezesa Lokomotiw Moskwa. 27 grudnia przeszedł do Gaziantepspor za 3 miliony euro. W latach 2012-2015 grał w Fluminense FC, a następnie trafił do Tianjin Teda.

</doc>
<doc id="2224420" url="https://pl.wikipedia.org/wiki?curid=2224420" title="Bernardito Auza">
Bernardito Auza

Bernardito Cleopas Auza (ur. 10 czerwca 1959 w Talibon) – filipiński duchowny katolicki, arcybiskup, nuncjusz apostolski w Hiszpanii i Andorze.
Życiorys.
29 czerwca 1985 otrzymał święcenia kapłańskie i został inkardynowany do diecezji Talibon. W 1987 rozpoczął przygotowanie do służby dyplomatycznej na Papieskiej Akademii Kościelnej.
8 maja 2008 został mianowany przez Benedykta XVI nuncjuszem apostolskim na Haiti oraz arcybiskupem tytularnym "Suacia". Sakry biskupiej 3 lipca 2008 udzielił mu Sekretarz Stanu Tarcisio Bertone.
1 lipca 2014 roku został ustanowiony przez papieża nuncjuszem apostolskim i stałym obserwatorem Stolicy Apostolskiej przy Organizacji Narodów Zjednoczonych.
1 października 2019 został mianowany nuncjuszem apostolskim w Hiszpanii, jego misja dyplomatyczna obejmuje również Andorę.

</doc>
<doc id="2224422" url="https://pl.wikipedia.org/wiki?curid=2224422" title="Charles Davenant">
Charles Davenant

Charles Davenant (ur. 1656 w Londynie, zm. 1714) – brytyjski polityk, urzędnik w randze generalnego inspektora handlu zagranicznego. Autor dzieł z dziedziny ekonomiczno-militarnej. Davenant oraz William Petty byli prekursorami ekonomiki wojennej (ekonomiki obrony). Obaj autorzy korzystali z nowej w ówczesnych czasach metody badawczej zwanej arytmetyką polityczną. W traktatach Davenanta można znaleźć nowatorskie koncepcje, które wyznaczyły kierunek dla kolejnych pokoleń autorów zajmujących się problematyką ekonomiczno-militarną. Są to:
Syn angielskiego poety Williama Davenanta.

</doc>
<doc id="2224426" url="https://pl.wikipedia.org/wiki?curid=2224426" title="Ernst Otto Heinrich Kohlschütter">
Ernst Otto Heinrich Kohlschütter



</doc>
<doc id="2224429" url="https://pl.wikipedia.org/wiki?curid=2224429" title="From Afar">
From Afar

From Afar – czwarta studyjna płyta viking metalowego zespołu Ensiferum. Płyta została wydana w 2009 roku.

</doc>
<doc id="2224430" url="https://pl.wikipedia.org/wiki?curid=2224430" title="Hormuzd Rassam">
Hormuzd Rassam

Hormuzd Rassam (ur. 1826 w Mosulu, zm. 16 września 1910 w Brighton) – asyryjski archeolog, dyplomata i podróżnik. Jeden z pierwszych rodzimych badaczy przeszłości Mezopotamii. Z ramienia British Museum prowadził wykopaliska na wielu bliskowschodnich stanowiskach, m.in. w Niniwie, Nimrud (Kalchu), Babilonie, Borsippie i Balawat (Imgur-Enlil). Do najważniejszych odnalezionych przez niego zabytków należą tabliczki z Eposem o Gilgameszu (odkryte w Niniwie), Cylinder Cyrusa (odkryty w Babilonie) i fragmenty brązowych paneli z monumentalnych wrót z Balawat.
Życiorys.
Hormuzd Rassam urodził się w 1826 roku w Mosulu, stanowiącym wówczas część imperium osmańskiego. Pochodził z asyryjskiej, chrześcijańskiej rodziny należącej do Kościoła chaldejskiego. W 1846 roku, w wieku dwudziestu lat, zatrudniony został przez brytyjskiego archeologa Austena H. Layarda do pracy w trakcie jego wykopalisk w Nimrud (stanowisku kryjącym pozostałości asyryjskiej stolicy Kalchu) i na wzgórzu Kujundżyk (stanowisku kryjącym pozostałości kompleksu pałacowego innej asyryjskiej stolicy – Niniwy). Z czasem Rassam stał się asystentem Layarda, a od 1852 roku, po powrocie tego ostatniego do Wielkiej Brytanii, kontynuował z ramienia British Museum prace wykopaliskowe na tych dwóch stanowiskach. Podejrzewając istnienie nieodkrytego jeszcze asyryjskiego pałacu na wzgórzu Kujundżyk w jego części przyznanej archeologom francuskim, rozpoczął tam potajemne, nocne wykopaliska, odkrywając tzw. pałac północny Aszurbanipala ze słynnymi reliefami ukazującymi królewskie polowanie na lwy i częścią słynnej królewskiej biblioteki.
W 1855 roku wyjechał do Wielkiej Brytanii i - dzięki pomocy Layarda - otrzymał pracę w konsulacie brytyjskim w Adenie. W 1866 roku wysłany został do Etiopii z dyplomatyczną misją uwolnienia brytyjskich misjonarzy, uwięzionych przez tamtejszego władcę Teodora II. Jego misja zakończyła się niepowodzeniem, a on sam stał się kolejnym więźniem etiopskiego władcy. Wolność uzyskał dopiero dwa lata później, kiedy to brytyjskiej armii udało się pokonać Teodora II i uwolnić jeńców. Po powrocie do Wielkiej Brytanii stał się celem licznych ataków, w których oskarżano go o nieudolne prowadzenie negocjacji z Teodorem II. Pomimo prób obrony swego dobrego imienia, zmuszony został do wycofania się z polityki.
Rassam powrócił w 1878 roku do Mezopotamii, by przez cztery kolejne lata (do 1882 roku), ponownie z ramienia British Museum, prowadzić wykopaliska na takich stanowiskach, jak Babilon (gdzie odkrył Cylinder Cyrusa), Borsippa, Girsu, Sippar, Niniwa (gdzie odkrył Złamany obelisk), Kalchu, Toprakkale czy Balawat (gdzie odkrył pozostałości słynnych wrót). Po 1882 roku powrócił do Wielkiej Brytanii, gdzie do końca swego życia mieszkał w Brighton. Był członkiem Royal Geographical Society, Society of Biblical Archaeology i Victoria Institute. Jego dorobek literacki obejmuje następujące pozycje: "The British Mission to Theodore, King of Abyssinia" (wydana w 1869 roku) i "Asshur and the Land of Nimrod" (wydana w 1897 roku).

</doc>
<doc id="2224431" url="https://pl.wikipedia.org/wiki?curid=2224431" title=".bq">
.bq

.bq – planowana domena internetowa przypisana do "Bonaire, Sint Eustatius i Saby".

</doc>
<doc id="2224433" url="https://pl.wikipedia.org/wiki?curid=2224433" title="Nuncjusze apostolscy w Kazachstanie">
Nuncjusze apostolscy w Kazachstanie

Nuncjusze apostolscy w Kazachstanie – Nuncjusze apostolscy w Kazachstanie są reprezentantami Stolicy Apostolskiej przy rządzie Kazachstanu. Powstała po nawiązaniu stosunków dyplomatycznych 17 października 1992.
Nuncjatura apostolska mieści się w Astanie przy ulicy Zielionaja Alleia 20. Nuncjusze w Kazachstanie są zazwyczaj akredytowani również w innych krajach Azji Środkowej – obecnie w Kirgistanie i Tadżykistanie.

</doc>
<doc id="2224435" url="https://pl.wikipedia.org/wiki?curid=2224435" title=".sx">
.sx

.sx – domena internetowa przypisana do Sint Maarten. Rejestracja możliwa jest od 15 listopada 2012 r.

</doc>
<doc id="2224437" url="https://pl.wikipedia.org/wiki?curid=2224437" title="Gheorghe Lupu">
Gheorghe Lupu

Gheorghe Lupu (ur. 24 lutego 1884 w Vaslui, zm. 30 kwietnia 1966 w Bukareszcie) – rumuński tenisista, olimpijczyk z Paryża (1924). Jedyny rumuński tenisista, który wygrał przed II wojną światową mecz na igrzyskach olimpijskich.
Podczas Igrzysk Olimpijskich 1924 w Paryżu Lupu brał udział zarówno w grze pojedynczej mężczyzn, jak i w deblu. W grze pojedynczej najpierw pokonał 3:0 reprezentującego Meksyk Felipe del Canto, a następnie przegrał 0:3 z reprezentantem Stanów Zjednoczonych Wattim Washburnem.
W deblu wraz z Alexandru Romanem przegrał w pierwszym meczu z chilijską parą Domingo Torralva, Luis Torralva.
Trzykrotnie występował w drużynie Rumunii w turnieju o Puchar Davisa: 1925 (1 runda), 1928 (1 i 2 runda) i 1929 (1 runda).

</doc>
<doc id="2224439" url="https://pl.wikipedia.org/wiki?curid=2224439" title="1989 – 1990 United States Tour">
1989 – 1990 United States Tour

1989/1990 United States Tour – cykl koncertów jakie amerykański zespół Alice in Chains dał na terenie Stanów Zjednoczonych w okresie od 10 lutego 1989 do 18 stycznia 1990. Łącznie liczył on 36 występów.
Opis trasy.
Występy jakie Alice in Chains dawali w latach 1988–1989, trudno uznać za jednolitą trasę koncertową. Grupa grała klubowe występy pod różnymi nazwami, m.in. Alice N’ Chainz, Diamond Lie, The Fuck oraz Mothra and Fuck. Pomimo przyjęcia oficjalnej nazwy Alice in Chains, kwartet na plakatach często podpisywany był Diamond Lie. Koncerty objęły łącznie 36 miast w Ameryce Północnej. Zespół grał głównie w rodzinnym Seattle, jak i w rejonie stanu Waszyngton. Występy odbywały się przeważnie w lokalnych klubach. Plakaty mające na celu promocję trasy, wykonywała szkoła artystyczna The Art Institute of Seattle.
25 maja kwartet wystąpił w Central Tavern w Seattle, pełniąc rolę supportu dla Warrant. 4 września zespół ponownie wystąpił w Central Tavern, otwierając koncert Tora Tora. Podczas występów 8 i 10 września, Alice in Chains pełnili rolę supportu dla Mother Love Bone. 13 września kwartet otworzył występ w Paramount Theatre dla Danger Danger i Warrant. 11 grudnia muzycy wystąpili na Uniwersytecie Stanu Waszyngton w Pullman, grając dla około 450 osób. Była to jedyna taka impreza, podczas której władze uczelni udostępniły salę CUB Ballroom. Organizatorami występu byli Jason Alcott i Ken Cardwell. Ten ostatni poznał Alice in Chains podczas koncertu grupy Tora Tora, gdzie kapela z Seattle zagrała jako support. „Jakimś cudem skończyliśmy ten wieczór pijąc piwo. Powiedziałem im, że muszą zagrać u nas. Ostatnio nic się tam nie działo, a dzieciaki byłyby zachwycone mogąc zobaczyć ich na żywo” – wspominał sytuację Cardwell, który wymienił się z zespołem numerami telefonu, a wkrótce potem ogłosił występ kwartetu na uczelni. 29 grudnia grupa wzięła udział w imprezie KXRX 9 for the 90’s, która odbyła się w Paramount Theatre. Jako support wystąpiła formacja Love Battery. 18 stycznia 1990 zespół zaprezentował się w klubie Oz, gdzie pełnił rolę supportu dla glam metalowej kapeli Vain. Pierwotnie koncert ten był zaplanowany na 17 grudnia 1989, lecz został przełożony.
Setlista.
W programie koncertowym znalazły się utwory z promowanego albumu demo – "The Treehouse Tapes", który został zarejestrowany w 1988, a także covery z repertuaru Davida Bowiego („Suffragette City”) i Hanoi Rocks („Taxi Driver”). Zespół prezentował niemalże całą część materiału, który znalazł się na wydanym 21 sierpnia 1990 debiutanckim albumie studyjnym "Facelift".
Podczas trwania trasy, na koncertach zadebiutowały: „Bleed the Freak”, „Chemical Addiction” (11.11.1989), „Fairytale Love Story”, „I Can’t Remember”, „It Ain’t Like That” (27.12.1989), „Love, Hate, Love” (22.08.1989), „Man in the Box” (22.08.1989), „Put You Down” (22.08.1989), „Real Thing”, „Sea of Sorrow”, „Social Parasite”, „Suffragette City”, „Sunshine”, „Taxi Driver” i „We Die Young”. Utwory „I Can’t Have You Blues”, „Killing Yourself”, „King of Cats” i „Queen of the Rodeo”, swoje premiery miały w trakcie pierwszego występu zespołu, który odbył się 18 stycznia 1988 w Kane Hall na Uniwersytecie Waszyngtońskim.
Support.
Podczas pojedynczych koncertów, w roli supportu występowało wiele nowych zespołów, m.in. My Sister’s Machine, w skład którego wchodził były członek Alice N’ Chains, Nick Pollock.
Odbiór.
Krytyczny.
Dziennikarz muzyczny Jeff Gilbert wspominał w 2009: „Alice in Chains – będący rewolucyjnym powiązaniem między grungem, hard rockiem i metalem – zaczynali jako zespół glam metalowy. I nie żartuję – chcieli być jak Poison. Kiedy wyprostowali długie włosy, założyli koszule flanelowe i buty Dr. Martens, zaczęto ich nazywać «Kindergarden», ponieważ próbowali naśladować Soundgarden”. „Dostawali oferty większych koncertów, ponieważ mieli szaleńcze powodzenie wśród damskiej części publiczności (…) Sean Kinney na żywo bardzo przypominał styl Bonhama”. Gitarzysta Bruce Fairweather wyznał: „Kiedy Mother Love Bone zaczynało organizować swoje pierwsze występy, graliśmy z nimi wspólnie pięć koncertów i byli pełnymi, gniewnymi glamowcami”.
Skład.
Alice in Chains
Gościnnie
Pozostali

</doc>
<doc id="2224441" url="https://pl.wikipedia.org/wiki?curid=2224441" title="Arytmetyka polityczna">
Arytmetyka polityczna

Arytmetyka polityczna – metoda badawcza stworzona przez Williama Petty'ego w XVII wieku. Był to zbiór metod, które dzisiaj określa się jako statystykę opisową, a które wykorzystywał on w badaniach dotyczących gospodarek krajów europejskich i zjawisk odnoszących się do spraw państwa. Arytmetyka polityczna była pierwszą ilościową metodą (statystyką) zastosowaną do badań ekonomicznych, co było ogromnym osiągnięciem XVII-wiecznej myśli ekonomicznej.

</doc>
<doc id="2224450" url="https://pl.wikipedia.org/wiki?curid=2224450" title="Nikołaj Czadajew">
Nikołaj Czadajew

Nikołaj Czadajew, ros. Николай Чадаев (ur. 9 lipca 1988 w Smoleńsku) – rosyjski szachista, arcymistrz od 2010 roku.
Kariera szachowa.
W 2003 i 2004 r. reprezentował Rosję na mistrzostwach świata juniorów w kategorii do 16 lat. W 2005 r. podzielił I m. (wspólnie z Jeleną Tairową i Aleksandrem Rachmanowem) w Mińsku oraz zwyciężył w Sierpuchowie. W 2008 r. zajął II m. (za Sananem Sjugirowem) w mistrzostwach Rosji juniorów do 20 lat. Normy na tytuł arcymistrza wypełnił w otwartych turniejach w Kawali (2008, 2009) oraz w Petersburgu (2009, memoriał Michaiła Czigorina), natomiast w 2010 r. zdobył tytuł indywidualnego mistrza Moskwy.
Najwyższy ranking w dotychczasowej karierze osiągnął 1 maja 2013 r., z wynikiem 2591 punktów zajmował wówczas 52. miejsce wśród rosyjskich szachistów.

</doc>
<doc id="2224455" url="https://pl.wikipedia.org/wiki?curid=2224455" title="Lowland">
Lowland



</doc>
<doc id="2224456" url="https://pl.wikipedia.org/wiki?curid=2224456" title="Barna">
Barna

Barna ("Bárna, Bârnă, Bârna"):
Miejscowości:
Osoby:

</doc>
<doc id="2224460" url="https://pl.wikipedia.org/wiki?curid=2224460" title="Behind the Bridge to Elephunk">
Behind the Bridge to Elephunk

Behind the Bridge to Elephunk – pierwszy oficjalnie wydany DVD amerykańskiej grupy The Black Eyed Peas. Wydanie zawiera teledyski zespołu do singlowych i nie singlowych piosenek z lat 1997-2004. Nazwa wideo powstała od kombinacji trzech pierwszych płyt zespołu.
Informacje o DVD.
Teledysk do "The Boogie That Be", nagrano przed dołączeniem do zespołu Fergie, i dlatego nie występuje ona w wideoklipie. Wydanie zawiera również opcję Jukebox, która może odtwarzać teledyski w losowej kolejności non-stop.

</doc>
<doc id="2224461" url="https://pl.wikipedia.org/wiki?curid=2224461" title="Jesionowiec zmienny">
Jesionowiec zmienny



</doc>
<doc id="2224465" url="https://pl.wikipedia.org/wiki?curid=2224465" title="Dudley North">
Dudley North

Dudley North (1641–1691) – angielski ekonomista, zarządca dóbr królewskich, działacz parlamentarny. Jeden z pierwszych i najbardziej zagorzałych zwolenników liberalizmu gospodarczego. Prekursor teorii równowagi gospodarczej. Postulował odejście od scholastycznych, spekulatywnych metod badawczych i bezpośrednie badanie rzeczywistości, i na tej podstawie formułowanie praw. North wierzył w mechanizm samoregulacji gospodarczej na wiele dziesięcioleci przed Adamem Smithem i jego koncepcją niewidzialnej ręki rynku.

</doc>
<doc id="2224469" url="https://pl.wikipedia.org/wiki?curid=2224469" title="Proof (singel)">
Proof (singel)

Proof – singel grupy I Am Kloot.
Początkowo wersja demo piosenki „Proof” ukazała jako strona B singla „Morning Rain” z debiutanckiego albumu I Am Kloot, pt. "Natural History" (2001). „Morning Rain” ukazał się 25 czerwca 2001, nakładem wytwórni We Love You (część Wall of Sound). Tę samą wersję „Proof” zamieszczono także na kompilacji "B" z 2009 roku.
W 2003 roku utwór „Proof” ukazał się na drugim albumie zespołu, zatytułowanym po prostu "I Am Kloot". Miał to być ostatni, piąty singel z tego albumu, wydany, tak jak poprzednie, na CD. Po zatwierdzeniu listy utworów, oprawy graficznej i po nakręceniu teledysku, wytwórnia zdecydowała udostępnić singel „Proof” jedynie w formie tzw. "downloadu". Singel nie doczekał się pełnego, oficjalnego wydania. W wideoklipie do tego utworu, wyreżyserowanym przez Krishnę Stotta, wystąpił Christopher Eccleston. Aktor „zakochał się” w twórczości I Am Kloot po obejrzeniu jednego z ich koncertów w manchesterskim klubie Night &amp; Day Café we wrześniu 2003 roku. W 2010 roku pojawił się również w teledysku do piosenki „Northern Skies”.
W 2010 roku, nowa wersja piosenki „Proof” znalazła się na nominowanym do Mercury Prize albumie "Sky at Night". 6 września 2010 została także drugim z trzech singli promujących ten album, wydanych jedynie w formie "downloadów". Do promocji singla „Proof” z 2010 roku wykorzystano stary teledysk, podkładając pod niego aktualną wersję piosenki.

</doc>
<doc id="2224470" url="https://pl.wikipedia.org/wiki?curid=2224470" title="Just (singel Radiohead)">
Just (singel Radiohead)

Just – singiel angielskiej grupy Radiohead z jej drugiego albumu The Bends. Singiel wydano 7 sierpnia 1995 roku. Uplasował się na 19. pozycji na UK Singles Chart, a na Modern Rock Tracks dotarł do 37. miejsca. Magazyn muzyczny NME umieścił utwór na 34. miejscu listy "50 Greatest Indie Anthems Ever".
Covery utworu nagrali zespół ska punk Streetlight Manifesto, Mark Ronson (31. lokata na brytyjskiej liście przebojów), a remiks stworzył DJ Premier. Thom Yorke opisał "Just" jako rywalizację na gitary przez niego i Jonny'ego Greenwooda, ponieważ utwór zawiera kilka agresywnych gitarowych solówek.
Teledysk.
W wyreżyserowanym przez Jamiego Thravresa (jego debiutanckim) teledysku przeplatają się fragmenty z Radiohead grającym utwór w pewnym budynku oraz z ludźmi na ulicy przed tym budynkiem. Tam pewien ubrany w garnitur mężczyzna w średnim wieku upada na chodnik. Wokół niego zbierają się ludzie. Podawana w napisach rozmowa między nimi a leżącym człowiekiem dochodzi do momentu, w którym mężczyzna nie chce powiedzieć, dlaczego nie ma zamiaru wstać. Zmuszony do tego przez oficera policji (choć wyraźnie niechętny), wypowiada to (te) słowa, niepodane w napisach. Kolejne ujęcie na ulicę pokazuje tego człowieka wraz z tłumem gapiów leżących na boku na chodniku.

</doc>
<doc id="2224479" url="https://pl.wikipedia.org/wiki?curid=2224479" title="Port lotniczy Barra">
Port lotniczy Barra

Port lotniczy Barra (, IATA: BRR, ICAO: EGPR) – port lotniczy z krótkim pasem, znajdującym się na plaży Tràigh Mhòr na północnym skrawku wyspy Barra na Hebrydach Zewnętrznych w Szkocji. Jest to jedyny na świecie port lotniczy znajdujący się na plaży, z którego odlatują i lądują regularne samoloty pasażerskie. Operatorem portu jest Highlands and Islands Airports Limited. Na plaży wytyczone są trzy pasy, oznaczone drewnianymi tyczkami. Każdy z pasów zwrócony jest w innym kierunku, dzięki czemu operujące na tym lotnisku samoloty typu Twin Otter mogą niemal zawsze lądować pod wiatr. Podczas przypływu pasy lotniska są zalane wodą i czasy lądowania i startu są uzależnione od pływów.
W 2007 port obsłużył 10 415 pasażerów.

</doc>
<doc id="2224482" url="https://pl.wikipedia.org/wiki?curid=2224482" title="Léon Kalenga Badikebele">
Léon Kalenga Badikebele

Léon Kalenga Badikebele (ur. 17 lipca 1956 w Kamina w Demokratycznej Republice Konga, zm. 12 czerwca 2019 w Rzymie) – duchowny katolicki, arcybiskup, nuncjusz apostolski.
Życiorys.
5 września 1982 otrzymał święcenia kapłańskie i został inkardynowany do diecezji Luebo. W 1988 rozpoczął przygotowanie do służby dyplomatycznej na Papieskiej Akademii Kościelnej.
1 marca 2008 został mianowany przez Benedykta XVI nuncjuszem apostolskim w Ghanie oraz arcybiskupem tytularnym "Magnetum". Sakry biskupiej 1 maja 2008 udzielił mu Sekretarz Stanu Tarcisio Bertone.
22 lutego 2013 został mianowany nuncjuszem apostolskim w Salwadorze. 13 kwietnia 2013 został równocześnie akredytowany nuncjuszem apostolskim w Belize. 17 marca 2018 papież Franciszek przeniósł go na stanowisko nuncjusza apostolskiego w swojej ojczystej Argentynie.
Zmarł 12 czerwca 2019.

</doc>
<doc id="2224484" url="https://pl.wikipedia.org/wiki?curid=2224484" title="Fbdev">
Fbdev



</doc>
<doc id="2224486" url="https://pl.wikipedia.org/wiki?curid=2224486" title="Zafar">
Zafar

Zafar (gr. Tapharon, łac. Sapphar, arab. ظفار Ẓafār) — wioska w Jemenie, starożytna stolica Himjarytów (110 przed Chr. – 545/570 po Chr.), konfederacji plemion, która po raz pierwszy zjednoczyła Arabię pod swoim panowaniem.
Obecnie Zafar jest wioską zamieszkaną przez ok. 400 osób. Znajduje się ona na wyżynie jemeńskiej, na wys. ok. 2800 m, pomiędzy Aden i Saną, ok. 14 km na południowy wschód od miasta Yarim. Swoje dawne bogactwo zawdzięczała korzystnemu położeniu na zachodnim skraju żyznego regionu Qa al-Haql.
W miejscowości znajduje się muzeum gromadzące rezultaty lokalnych wykopalisk archeologicznych. Stanowisko prowadzone przez badaczy z Uniwersytetu w Heidelberguu jest od 1998 roku ważnym źródłem plastyki reliefowej.
Historia.
Początki miasta Zafar są niejasne. Podstawowym źródłem pozostają w tym względzie teksty z I w. p.n.e. spisane w piśmie musnad. Zafar wzmiankowany jest następnie przez Pliniusza w jego "Historii naturalnej" oraz w anonimowym tekście "Periplus Maris Erythraei" (oba z I w. n.e (oryg. II w.). Prawdopodobnie w średniowieczu zmieniono błędnie koordynaty ptolemejskiej mapy, tak że metropolia „Sapphar” pojawia się dalej na wschód, na terytorium dzisiejszego Omanu.
Miasto opisują również autorzy wczesnochrześcijańscy, jak np. Filostorgios, od którego dowiadujemy się, że w IV w. zaproponowano Himjarytom budowę kościoła. Zafar było w swoim czasie centrum zamieszkiwanym przez wyznawców politeizmu, judaizmu, a później także chrześcijan, co czyni je ważnym miejscem formowania się religii monoteistycznych.
Obszerna inskrypcja potwierdza istnienie pałacu ok. 457 roku. W tekstach epigraficznych mowa jest m.in. o posłach o etiopskich imionach.
Miasto uległo zniszczeniu ok. 539 roku, prawdopodobnie w wyniku powstania. Między 537 a 548 rolę stolicy konfederacji przejęła również starożytna Sana wraz ze swoją twierdzą Ghumdan. Teksty w musnad nie mówią nic o tym czasie ani o zniszczeniu Zafar, wtedy jednak urywają się znaleziska na miejscu i w okolicach.
Wykopaliska.
Od roku 1998 wykopaliska archeologiczne prowadzi na miejscu Paul Yule z Uniwersytetu w Heidelbergu. W badaniach tych wykorzystywane są m.in. nowoczesne metody geoinformatyki.
Wykopaliska odkryły w Zafar m.in. groby i świątynię, a ponadto liczne reliefy z dekoracją roślinną i figuralną. Pojedyncze obiekty pochodzą z wczesnego okresu himjaryckiego (110 przed Chr. – 270 po Chr.), większość datuje się jednak na okres królewski (270-525). Ostatnio odkryta została inskrypcja w języku geez, datowana na czas po wojnie z Aksum.

</doc>
<doc id="2224488" url="https://pl.wikipedia.org/wiki?curid=2224488" title="Jude Thaddeus Okolo">
Jude Thaddeus Okolo

Jude Thaddeus Okolo (ur. 18 grudnia 1956 w Kano) – nigeryjski duchowny katolicki, arcybiskup, nuncjusz apostolski w Czechach.
2 lipca 1983 otrzymał święcenia kapłańskie z rąk kardynała Francisa Arinze i został inkardynowany do archidiecezji Onitsha. W 1986 rozpoczął przygotowanie do służby dyplomatycznej na Papieskiej Akademii Kościelnej. 
2 sierpnia 2008 został mianowany przez Benedykta XVI nuncjuszem apostolskim w Republice Środkowoafrykańskiej i Czadzie oraz arcybiskupem tytularnym "Novica". Sakry biskupiej 27 września 2008 udzielił mu kardynał Francis Arinze.
7 października 2013 papież Franciszek mianował go nuncjuszem apostolskim w Dominikanie i delegatem apostolskim w Portoryko.
13 maja 2017 został nuncjuszem apostolskim w Irlandii.
1 maja 2022 przeniesiony do nuncjatury apostolskiej w Czechach.

</doc>
<doc id="2224489" url="https://pl.wikipedia.org/wiki?curid=2224489" title="Yrjö Olavi Alanen">
Yrjö Olavi Alanen



</doc>
<doc id="2224490" url="https://pl.wikipedia.org/wiki?curid=2224490" title="Niklas Landin Jacobsen">
Niklas Landin Jacobsen

Niklas Landin Jacobsen (ur. 19 grudnia 1988 r. w Søborgu) – duński piłkarz ręczny, reprezentant kraju, grający na pozycji bramkarza. Od 2015 roku jest zawodnikiem THW Kiel. Mistrz olimpijski 2016 i trzykrotny Mistrz Świata z 2019, 2021 i 2023 roku.
Uczestnik trzech igrzysk olimpijskich: (Londyn 2012, Rio de Janeiro 2016, Tokio 2020), na których zdobył dwa medale – złoty i srebrny.
W plebiscycie Międzynarodowej Federacji Piłki Ręcznej (IHF) został wybrany najlepszym piłkarzem ręcznym Świata w roku 2019.
Kariera klubowa.
W 2006 roku Niklas Landin podpisał kontrakt z GOG Svendborg TGI. Pozostał w klubie do początku 2010 roku, kiedy to klub znalazł się w trudnej sytuacji finansowej, a zawodnicy mogli negocjować z innymi klubami. Na początku 2010 podpisał kontrakt z Bjerringbro-Silkeborg, w którym występował do 2012. Będąc już rozpoznawalnym zawodnikiem latem 2012 roku przeszedł do niemieckiego Rhein-Neckar Löwen z którym związał się do lata 2015 roku. W dniu 7 sierpnia 2014 roku THW Kiel ogłosiło, że Niklas Landin dołączy do klubu na podstawie trzyletniego kontraktu, począwszy od sezonu 2015.
Kariera reprezentacyjna.
28 listopada 2008 zadebiutował w reprezentacji Danii. Pierwszym poważnym turniejem w jego karierze był udział w mistrzostwach Świata w 2009 w Chorwacji. W mistrzostwach Świata w 2011 zdobył srebrny medal. W 2012 Landin został mistrzem Europy. W tym samym roku wziął udział w igrzyskach olimpijskich w Londynie, w których doszedł do ćwierćfinału. Na mundialu 2013 Duńczycy ponownie zdobyli srebro. Na mistrzostwach Europy 2014 został wicemistrzem i najlepszym bramkarzem całego turnieju. W Rio de Janeiro 2016 Duńczycy zostali mistrzami olimpijskimi, a Niklas został ponownie trafił do drużyny gwiazd. W mistrzostwach Świata w 2019 Duńczycy zdobyli historyczny złoty medal, a także Niklas ponownie został wybrany do drużyny gwiazd turnieju. 31 stycznia 2021 ponownie został Mistrzem Świata.
Życie prywatne.
Jest starszym bratem Magnusa Landina Jacobsena, który jest również piłkarzem ręcznym.
24 czerwca 2017 poślubił swoją wieloletnią partnerkę Liv, z którą ma syna Pelle (ur. luty 2015) i córkę Silje (ur. luty 2018).
Sukcesy.
Reprezentacyjne.
Igrzyska olimpijskie:
Mistrzostwa świata:
Mistrzostwa Europy:
Mistrzostwa świata U-21:
Mistrzostwa świata U-19:
Klubowe.
Liga Mistrzów:
Puchar EHF:
Puchar IHF:
Mistrzostwa Danii:
Puchar Danii:
Mistrzostwa Niemiec:
Puchar Niemiec:
Superpuchar Niemiec:

</doc>
<doc id="2224497" url="https://pl.wikipedia.org/wiki?curid=2224497" title="Universiteit Leiden">
Universiteit Leiden



</doc>
<doc id="2224501" url="https://pl.wikipedia.org/wiki?curid=2224501" title="Nicolae Mișu (tenisista)">
Nicolae Mișu (tenisista)

Nicolae Mișu (ur. 18 stycznia 1893 w Wiedniu, zm. 1973 w Bukareszcie) – rumuński tenisista i dyplomata, uczestnik Igrzysk Olimpijskich 1924. Syn rumuńskiego ministra spraw zagranicznych Nicolae Mișu.
Od 1922 Nicolae Mișu uczestniczył w Pucharze Davisa.
Dziesięciokrotnie występował na kortach Wimbledonu, najdalej dochodząc do trzeciej rundy w 1922 i 1924 roku. W międzynarodowych mistrzostwach Francji występował w latach 1925–1927, 1929–1931 i 1933, podczas drugiego występu awansując do ćwierćfinału. W latach 1919–1920 był jednym z czołowych graczy na Lazurowym Wybrzeżu, zwyciężając w czterech turniejach tenisowych.
Podczas Igrzysk Olimpijskich 1924 w Paryżu, Mișu brał udział tylko w grze pojedynczej mężczyzn, w której przegrał w pierwszej rundzie z Jean Washerem reprezentującym Belgię.

</doc>
<doc id="2224503" url="https://pl.wikipedia.org/wiki?curid=2224503" title="Kim Ekdahl Du Rietz">
Kim Ekdahl Du Rietz

Kim Ekdahl Du Rietz (ur. 23 lipca 1989 w Lund) – szwedzki piłkarz ręczny, wielokrotny reprezentant kraju. Gra na pozycji rozgrywającego. Wraz z reprezentacją zdobył na Mistrzostwach Świata w 2011 w Szwecji czwarte miejsce przegrywając w meczu o 3 miejsce z Hiszpanią. W maju 2020 roku zawiesił sportową karierę.

</doc>
<doc id="2224504" url="https://pl.wikipedia.org/wiki?curid=2224504" title="Mistrzostwa Chin w Lekkoatletyce 2010">
Mistrzostwa Chin w Lekkoatletyce 2010

Mistrzostwa Chin w Lekkoatletyce 2010 – zawody lekkoatletyczne, które rozegrano w Jinanie w dniach 5–8 sierpnia.
Mistrzostwa były zarazem chińską kwalifikacją do reprezentacji kraju na listopadowe igrzyska azjatyckie.
Chód.
Mistrzostwa Chin w chodzie sportowym zostały rozegrane w dniach 14–16 marca w Huangshan.
Półmaraton.
Mistrzostwa Chin w półmaratonie zostały rozegrane 25 kwietnia w Yangzhou. Wśród mężczyzn czołowe miejsca zajęli biegacze z Afryki – Marokańczyk Ahmed Baday (1:01:48) oraz Kenijczycy Nicholas Kamakya (1:02:18) i John Musyoki (1:02:39). Wśród kobiet zwyciężyła Nowozelandka Nina Rillstone (1:11:08) przed Chinką Jin Lingling (1:12:28) i Kenijką Jacqueline Nyetipei (1:12:42).

</doc>
<doc id="2224508" url="https://pl.wikipedia.org/wiki?curid=2224508" title="Adam Irigoyen">
Adam Irigoyen

Adam Irigoyen (ur. 5 sierpnia 1997 w Miami) – amerykański aktor, piosenkarz, raper i tancerz, znany głównie z serialu "Taniec rządzi" produkcji Disney Channel.
Życiorys.
Aktor rozpoczął swoją karierę w wieku 11 lat, reklamując i grając w serialach Disney Channel m.in. "Czarodzieje z Waverly Place". Od 2010 wciela się w postać Deuce'a w serialu Disney Channel "Taniec rządzi".
26 grudnia 2011 odebrał klucz do miasta Północne Miami Beach od burmistrza George'a Valleja.
Jego rodzice: matka Annie (jest kubańskiego pochodzenia) i ojciec Eric są nauczycielami. Ma młodszego brata Jake'a.

</doc>
<doc id="2224509" url="https://pl.wikipedia.org/wiki?curid=2224509" title="Luis Mariano Montemayor">
Luis Mariano Montemayor

Luis Mariano Montemayor (ur. 16 marca 1956 w Buenos Aires) – duchowny katolicki, arcybiskup, nuncjusz apostolski w Irlandii.
Życiorys.
15 listopada 1985 otrzymał święcenia kapłańskie z rąk kard. Juana Carlosa Aramburu i został inkardynowany do archidiecezji Buenos Aires. W 1987 rozpoczął przygotowanie do służby dyplomatycznej na Papieskiej Akademii Kościelnej.
19 czerwca 2008 został mianowany przez Benedykta XVI nuncjuszem apostolskim w Senegalu i Republice Zielonego Przylądka oraz arcybiskupem tytularnym "Illici". Sakry biskupiej 6 sierpnia 2008 udzielił mu abp Dominique Mamberti. Był akredytowanym przedstawicielem Stolicy Świętej w Gwinei Bissau i Mauretanii.
22 czerwca 2015 został przeniesiony do nuncjatury apostolskiej w Demokratycznej Republice Konga.
27 września 2018 został mianowany nuncjuszem apostolskim w Kolumbii.
25 lutego 2023 papież mianował go nuncjuszem apostolskim w Irlandii. 

</doc>
<doc id="2224511" url="https://pl.wikipedia.org/wiki?curid=2224511" title="Orosay">
Orosay

Orosay (gael. "Orasaigh") – jest to mała wyspa w rejonie Tràigh Mhòr na północno-wschodnim wybrzeżu wyspy Barra na Hebrydach Zewnętrznych. Przy odpływie liczy 30 hektarów, a jej najwyższy punkt wynosi 38 metrów.

</doc>
<doc id="2224512" url="https://pl.wikipedia.org/wiki?curid=2224512" title="Kostrzewa różnolistna">
Kostrzewa różnolistna

 Kostrzewa różnolistna ("Festuca heterophylla" Lam.) – gatunek rośliny z rodziny wiechlinowatych. Jest jedną z wielu podobnych do siebie kostrzew, jednak wyróżnia się od innych dymorfizmem liści. 
Zasięg występowania.
Występuje w całej niemal Europie, Ameryce i na obszarach Azji o klimacie umiarkowanym i zimnym, a także ciepłym. W Polsce jest gatunkiem pospolitym występuje na stanowiskach naturalnych w zachodniej części kraju. Jest rośliną pastewną i gazonową. Takson rodzimy. 
Biologia i ekologia.
Bylina, autotrof, hemikryptofit, (pączki zimujące znajdują się na poziomie ziemi). Kwitnie w okresie od maja do lipca. Trawa odporna na niesprzyjające warunki rośnie w miejscach zacienionych i wilgotnych, dobrze znosi mrozy i suszę pod warunkiem, że gleba nie jest zbyt słaba i piaszczysta. Siedlisko: Rośnie w lasach dębowo-grabowych i na ich obrzeżach, na glebach słabszych piaszczystych, zasobniejszych, wilgotnych, obojętnych lub nisko zasadowych. Preferuje stanowiska słoneczne, umiarkowanie zacienione, umiarkowanie chłodne warunki klimatyczne zwłaszcza w miejscach zacienionych i wilgotnych.
Zmienność.
Tworzy mieszańce z k. czerwoną, kostrzewą łąkową, k. owczą, k. olbrzymią, k. trzcinowatą.
Nazewnictwo.
Nazwa gatunkowa nadana jest ze względu na różnicę między liśćmi łodygowymi a pozostałymi. 
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="2224514" url="https://pl.wikipedia.org/wiki?curid=2224514" title="Tràigh Mhòr">
Tràigh Mhòr

Tràigh Mhòr (ang. Big Beach) – rozległa, podlegająca pływom morskim, piaszczysta plaża leżąca w północnej części szkockiej wyspy Barra w archipelagu Hebrydów Zewnętrznych, na wschodnim wybrzeżu przesmyku Eoligarry. W czasie odpływu szerokość plaży dochodzi do 1,3 km, podczas przypływu zaś zamienia się w wąski, 10-metrowy pas.
Piach pokrywający plażę charakteryzuje się bardzo jasnym kolorem. Materiał ten pochodzi głównie z erozji muszli sercówkowatych, a podstawowym jego składnikiem jest węglan wapnia. Ziarna piasku mają średnicę 0,2–0,3 mm. Wąska, niezalewowa część plaży cechuje się materiałem bogatszym w węglan wapnia; im dalej w kierunku morza, tym zawartość tego związku jest niższa. Przekłada się to tym samym na kolor piachu – im dalej w kierunku morza, tym kolor jest ciemniejszy.
Plaża wykorzystywana jest do obsługi ruchu lotniczego. Pełni funkcję pasa startowego. Plaża ta jest jedynym lądowiskiem tego typu na świecie obsługującym regularne loty. Wyznaczono trzy pasy startowe w układzie trójkąta; ich końce oznaczone są drewnianymi słupami. Dwa razy dziennie w wyniku przypływu plaża znajduje się pod poziomem wody. Port lotniczy Barra uruchomiono w 1936. Rocznie lotnisko obsługuje około 10 000 pasażerów.
Od północnego wschodu plażę ogranicza wyspa Orosay.

</doc>
<doc id="2224515" url="https://pl.wikipedia.org/wiki?curid=2224515" title="Kaplica św. Zofii w Podegrodziu">
Kaplica św. Zofii w Podegrodziu

Kaplica Świętej Zofii – zabytkowa kaplica wzniesiona w 1850 roku, z fundacji Tomasza Ciągło, znajdująca się w Podegrodziu. Powstała jako wotum dziękczynne za szczęśliwe przeżycie epidemii. Powyżej kaplicy znajduje się źródełko, które według okolicznych mieszkańców posiada lecznicze właściwości.
Architektura.
Wybudowana z kamienia i otynkowana. Dach dwuspadowy, kryty dachówką. Prostokątna, zamknięta półkoliście. Od frontu ponad wejściem znajduje się półkoliste przeźrocze, w którym umieszczono rzeźbę głowy Chrystusa. Powyżej dwustrefowy, falisty szczyt (kiedyś zakończony był dwoma kamiennymi, niezidentyfikowanymi posążkami). W szczycie prostokątna wnęka, w której znajduje się ludowa rzeźba Grupy Ukrzyżowania.
Wnętrze.
Wewnątrz w ołtarzyku barokowa rzeźba św. Zofii z córkami, z przełomu XVII i XVIII w. Na ścianach obrazy malowane na płótnie: Chrystusa Zmartwychwstałego, Jana Chrzciciela i św. Jana Ewangelisty (obydwa z 1863 roku), u góry Grupa Ukrzyżowania. 
W 1981 r. skradziono rzeźbę i obrazy olejne malowane na blasze cynkowej. Po czterech latach odzyskano je z Pomorza.

</doc>
<doc id="2224516" url="https://pl.wikipedia.org/wiki?curid=2224516" title="Elephunk Tour">
Elephunk Tour

Elephunk Tour – pierwsza trasa koncertowa amerykańskiej grupy The Black Eyed Peas. W trakcie jej trwania zespół zaprezentował kilka utworów, które do dziś są popularne (m.in. "Where Is the Love?", "Let’s Get It Started", "Shut Up" czy "Hey Mama").

</doc>
<doc id="2224519" url="https://pl.wikipedia.org/wiki?curid=2224519" title="Thomas Hodgskin">
Thomas Hodgskin

Thomas Hodgskin (ur. 12 grudnia 1787, zm. 21 sierpnia 1869) – angielski ekonomista należący do grupy socjalistów ricardiańskich. Radykalny w swoich lewicowych poglądach. Swoją pracę "Popularna ekonomia polityczna" z 1827 roku adresował do klasy robotniczej. Był to pierwszy tego typu wykład nauk ekonomicznych dla prostych robotników.

</doc>
<doc id="2224520" url="https://pl.wikipedia.org/wiki?curid=2224520" title="Isabel Jewell">
Isabel Jewell

Isabel Jewell (ur. 19 lipca 1907 w Shoshoni, Wyoming, zm. 5 kwietnia 1972 w Los Angeles) – amerykańska aktorka znana z roli Emmy Slattery w filmie "Przeminęło z wiatrem".
Kariera.
Na początku kariery grała na Broadwayu, gdzie została zauważona. We wszystkich filmach grała mało znaczące, epizodyczne role. Występowała również w radiu.
Ma swoją gwiazdę na Walk of Fame na 1560 Vine Street.

</doc>
<doc id="2224524" url="https://pl.wikipedia.org/wiki?curid=2224524" title="Vatersay">
Vatersay

Vatersay (gael. "Bhatarsaigh") – jest to wyspa należąca do szkockich Hebrydów Zewnętrznych. Nazwa wyspy jest również nazwą wsi, która się na niej znajduje. Jej powierzchnia liczy 960 hektarów a najwyższy punkt 190 metrów. Liczba ludności wynosi 94. Wyspa jest połączona groblą zbudowaną w 1991 r. z wyspą Barra.

</doc>
<doc id="2224527" url="https://pl.wikipedia.org/wiki?curid=2224527" title="Ambrose Madtha">
Ambrose Madtha

Ambrose Madtha (ur. 2 listopada 1955 w Belthangady; zm. 8 grudnia 2012 niedaleko Man) – indyjski duchowny katolicki, arcybiskup, nuncjusz apostolski na Wybrzeżu Kości Słoniowej.
Życiorys.
28 maja 1982 otrzymał święcenia kapłańskie i został inkardynowany do diecezji Lucknow. W 1989 rozpoczął przygotowanie do służby dyplomatycznej w Papieskiej Akademii Kościelnej.
8 maja 2008 został mianowany przez Benedykta XVI nuncjuszem apostolskim na Wybrzeżu Kości Słoniowej oraz arcybiskupem tytularnym "Naissus". Sakry biskupiej udzielił mu 27 lipca 2008 kardynał Jean-Louis Tauran.
Zginął w wypadku samochodowym 8 grudnia 2012.

</doc>
<doc id="2224528" url="https://pl.wikipedia.org/wiki?curid=2224528" title="Ngapi">
Ngapi

Ngapi ( lub //, ) – pikantna pasta ze sfermentowanej ryby (niekiedy sporządzana również z krewetek), ważny składnik kuchni tzw. Dolnej Birmy (terenów nadmorskich na zachodzie i południu kraju). W stanie surowym nie nadaje się do spożycia, służy jako dodatek lub przyprawa do wielu dań. Posiada wiele odmian, w zależności od rodzaju użytej ryby i innych dodatków.

</doc>
<doc id="2224529" url="https://pl.wikipedia.org/wiki?curid=2224529" title="Alexandru Roman">
Alexandru Roman

Alexandru Roman (ur. 1895, zm. ?) – rumuński tenisista, uczestnik Letnich Igrzysk Olimpijskich 1924.
Igrzyska olimpijskie.
Podczas Letnich Igrzysk Olimpijskich 1924 w Paryżu Roman brał udział zarówno w grze pojedynczej mężczyzn, jak i w deblu. W grze pojedynczej w pierwszej rundzie miał wolny los, w drugiej przegrał 0:3 z reprezentantem Węgier, Béla von Kehrlingem.
W deblu wraz z Gheorghe Lupu przegrał w pierwszym meczu z chilijską parą Domingo Torralva, Luis Torralva.

</doc>
<doc id="2224543" url="https://pl.wikipedia.org/wiki?curid=2224543" title="Harry Davenport">
Harry Davenport

Harry Davenport, właściwie Harold George Bryant (ur. 19 stycznia 1866 w Nowym Jorku, zm. 9 sierpnia 1949 w Los Angeles) – amerykański aktor filmowy i teatralny, znany z roli Dr. Meade'a w filmie "Przeminęło z wiatrem".
Życiorys.
Urodził się w Los Angeles i dorastał w Filadelfii. Jego ojcem był Edward Loomis Davenport, a matką Fanny Vining, angielska aktorka. Jego siostra Fanny Davenport również była aktorką. Swój debiut na scenie miał mając 5 lat w sztuce "Damon and Pythias". Swoją karierę filmową rozpoczął mając 48 lat. Jego filmowy debiut to film z 1914, "Too Many Husbands". W tym samym roku zagrał w "Fogg's Millions". Z Alice Davenport ożenił się w 1893. Z tego związku miał jedną córkę - Dorothy Davenport, która została aktorką. Po rozwodzie z Alice w 1896, w tym samym roku ożenił się z aktorką, Phyllis Rankin. Miał z nią czworo dzieci. Wszystkie zostały aktorami: Arthur Rankin, Ned Davenport, Ann Davenport i Kate Davenport. Był szwagrem Lionela Barrymore. Zmarł na atak serca.

</doc>
<doc id="2224544" url="https://pl.wikipedia.org/wiki?curid=2224544" title="Baltazar Ludwik Tralles">
Baltazar Ludwik Tralles

Baltazar Ludwik Tralles, niem. "Balthasar Ludwig Tralles" (ur. 1 marca 1708 we Wrocławiu – zm. 7 lutego 1797 we Wrocławiu) – wrocławski lekarz i uczony, poeta.
Dziadkiem Baltazara był wrocławski lekarz Christian Tralles (zm. w 1698 r. w Warszawie), będący pod koniec życia jednym z lekarzy nadwornych elektora saskiego i króla Polski Fryderyka Augusta I. Po ukończeniu gimnazjum świętej Elżbiety młody Tralles, wykazujący zainteresowania humanistyczne, zwłaszcza literaturą antyczną, podjął w 1727 r. na życzenie ojca, wrocławskiego kupca, studia medyczne na uniwersytecie w Lipsku. W trakcie studiów zainteresował się biologią, matematyką, fizyką i filozofią. Od 1729 r. kontynuował studia w Lejdzie, a później w Halle, gdzie w 1731 r. uzyskał doktorat z medycyny i chirurgii. 
Po powrocie do Wrocławia dwudziestoczteroletni lekarz miał trudności z rozpoczęciem praktyki z powodu dużej konkurencji. W 1734 r. udało mu się uzyskać w Dreźnie posadę asystenta lekarza umierającego 
Augusta Christopha von Wackerbartha. Po śmierci feldmarszałka Tralles otrzymał propozycję pracy jako lekarz na drezdeńskim dworze. Nie przyjął jej jednak z powodów wyznaniowych, był ewangelikiem. Sprawa ta była w środowisku dworskim i lekarskim szeroko komentowana i przyniosła młodemu lekarzowi rozgłos. W tym czasie Tralles wydał swoją pierwszą rozprawę medyczną "Exercitatio medica, quae virtus comphorae refrigerans ac internis corporis humani incendiis restringendis aptissime ediseritur etc." (o kamforze).
Kariera lekarska i naukowa Trallesa rozwinęła się szybko. W 1741 r. został pierwszym asesorem we wrocławskim Collegium Medicum. Został zauważony i doceniony przez jednego z ówczesnych luminarzy medycyny Albrechta von Hallera, któremu w podzięce za wsparcie zadedykował wydany w 1750 r. poemat dydaktyczno-opisowy o Sudetach "Versuch eines Gedichts uber das Schlesische Riesengeburge". W 1758 r. wyleczył z ciężkiego zapalenia płuc przebywającego we Wrocławiu podczas III wojny śląskiej brata świeżego władcy Śląska króla Fryderyka Wielkiego, księcia Augusta Ferdynanda. W 1762 r. nie przyjął propozycji Stanisława Leszczyńskiego, który zapragnął mieć go jako lekarza osobistego. W latach 1765-1767 przebywał w Warszawie jako lekarz na dworze Stanisława Augusta. Królowi dedykował napisaną w 1767 r. pracę "Vera Patrem Patriae ... ." ("Rady zdrowotne wrocławskiego lekarza dla króla polskiego") będącą zbiorem zaleceń higienicznych dla Warszawy, zachwalając we wstępie zalety króla. Był konsultantem medycznym cesarzowej Marii Teresy i Fryderyka Wielkiego. Zaproszono go do członkostwa Akademii w Wiedniu i Monachium.
Pod koniec życia powrócił do swoich zainteresowań filozoficznych. Wydał pracę na temat istnienia i niematerialności duszy. W wieku 80 lat zrezygnował w ogóle z praktyki lekarskiej udzielając się tylko jako konsultant. Pozostawił około 50 prac. Oprócz ściśle medycznych, również z zakresu pogranicza filozofii i medycyny, teologicznych oraz poetyckich. Zmarł 7 lutego 1797 r. w wieku 89 lat.

</doc>
<doc id="2224545" url="https://pl.wikipedia.org/wiki?curid=2224545" title="Balthasar Ludwig Tralles">
Balthasar Ludwig Tralles



</doc>
<doc id="2224546" url="https://pl.wikipedia.org/wiki?curid=2224546" title="Konkurs Trójek Spaldinga">
Konkurs Trójek Spaldinga



</doc>
<doc id="2224556" url="https://pl.wikipedia.org/wiki?curid=2224556" title="Kajakarstwo na Letnich Igrzyskach Olimpijskich 1956 – C-1 1000 m mężczyźni">
Kajakarstwo na Letnich Igrzyskach Olimpijskich 1956 – C-1 1000 m mężczyźni

Zawody w kajakarstwie klasycznym kanadyjek (C1) na dystansie 1000 m mężczyzn na Letnich Igrzyskach Olimpijskich 1956 zostały rozegrane 1 grudnia 1956 r. W zawodach wzięło udział 9 zawodników z 9 państw. Zawody składały się wyłącznie z finału.

</doc>
<doc id="2224560" url="https://pl.wikipedia.org/wiki?curid=2224560" title="Virginia Field">
Virginia Field

Virginia Field, właściwie Margaret Cynthia Field (ur. 4 listopada 1917 w Londynie, zm. 2 stycznia 1992 w Palm Desert) – angielska aktorka.
Jej ojciec był sędzią w England's Leicester County Court Circuit, a jej matka była kuzynką Roberta E. Lee. Zagrała w ok. 40 filmach, np. w "Pożegnalnym walcu" z Vivien Leigh jako Kitty Meredith. Zaczęła swoją karierę od filmu Davida O. Selznick'a "Little Lord Fauntleroy" (1936). Z Paulem Douglasem miała córkę, Margaret Field Douglas. Zmarła na raka.
Ma swoją gwiazdę na 1751 Vine Street.

</doc>
<doc id="2224561" url="https://pl.wikipedia.org/wiki?curid=2224561" title="Kuchnia birmańska">
Kuchnia birmańska

Kuchnia birmańska – ogół tradycji kulinarnych Birmy, obejmuje zarówno kuchnię Birmańczyków, jak i wielu mniejszości etnicznych, zwłaszcza Szanów i Monów.
Podstawowym składnikiem jest ryż, roczne spożycie ryżu wynosi około 200 kg na głowę, co daje Birmie pierwsze miejsce na świecie. Dla porównania, przeciętny Polak konsumuje zaledwie 2 kilogramy ryżu rocznie.
Typowy posiłek składa się z ryżu, mięsnego curry, gotowanych lub surowych jarzyn oraz zupy. Wszystkie potrawy podawane są jednocześnie. Zupę spożywa się łyżką, całą resztę – prawą ręką. Bardzo popularne są także potrawy z makaronu, jedzone zwłaszcza na śniadanie. Istnieje również wiele potraw z ryb i owoców morza.

</doc>
<doc id="2224564" url="https://pl.wikipedia.org/wiki?curid=2224564" title="Microsoft Encarta">
Microsoft Encarta



</doc>
<doc id="2224583" url="https://pl.wikipedia.org/wiki?curid=2224583" title="Jakub Izaak Szapira">
Jakub Izaak Szapira



</doc>
<doc id="2224589" url="https://pl.wikipedia.org/wiki?curid=2224589" title="Rodrigo Íñigo">
Rodrigo Íñigo

Rodrigo Íñigo del Hoyo (ur. 29 sierpnia 1985 w mieście Meksyk) – meksykański piłkarz występujący najczęściej na pozycji środkowego obrońcy, obecnie zawodnik Amériki.

</doc>
<doc id="2224596" url="https://pl.wikipedia.org/wiki?curid=2224596" title="Kajakarstwo na Letnich Igrzyskach Olimpijskich 1956 – C-1 10 000 m mężczyźni">
Kajakarstwo na Letnich Igrzyskach Olimpijskich 1956 – C-1 10 000 m mężczyźni

Zawody w kajakarstwie klasycznym kanadyjek (C1) na dystansie 10000 m mężczyzn na Letnich Igrzyskach Olimpijskich 1956 zostały rozegrane 30 listopada 1956 r. W zawodach wzięło udział 9 zawodników z 9 państw. Zawody składały się wyłącznie z finału.

</doc>
<doc id="2224601" url="https://pl.wikipedia.org/wiki?curid=2224601" title="Alan Mowbray">
Alan Mowbray

Alan Mowbray, właściwie Alfred Ernest Allen (ur. 18 sierpnia 1896 w Londynie, zm. 25 marca 1969 w Hollywood) – angielski aktor, który odniósł sukces w Hollywood.
Życiorys.
Brał udział w I wojnie światowej. Zadebiutował w filmie w 1931. Zagrał w ok. 140 filmach i grał małe role w telewizyjnym serialu "The Adventures of Colonel Flack". Wystąpił m.in. w Lady Hamilton (1941) u boku Vivien Leigh i Laurence'a Oliviera.
Zmarł na atak serca. Został pochowany na Holy Cross Cemetery w Culver City.

</doc>
<doc id="2224607" url="https://pl.wikipedia.org/wiki?curid=2224607" title="Lundi">
Lundi

Lundi (także Runde) – rzeka w Zimbabwe. 
Jej źródło znajduje się w środkowej części kraju, w pobliżu miasta Gweru. Lundi płynie w kierunku południowo-wschodnim aż do ujścia do rzeki Sabi (która na dalszym odcinku nosi nazwę Save), znajdującego się na granicy mozambicko-zimbabweńskiej.
Długość rzeki wynosi 418 km.

</doc>
<doc id="2224608" url="https://pl.wikipedia.org/wiki?curid=2224608" title="Runde">
Runde



</doc>
<doc id="2224620" url="https://pl.wikipedia.org/wiki?curid=2224620" title="Alfredo Omar Tena">
Alfredo Omar Tena

Alfredo Omar Tena Salamano (ur. 28 kwietnia 1985 w mieście Meksyk) – meksykański piłkarz występujący najczęściej na pozycji środkowego obrońcy lub pomocnika, obecnie zawodnik Amériki.
Syn Alfredo Teny i bratanek Luisa Fernando Teny, innych piłkarzy.

</doc>
<doc id="2224623" url="https://pl.wikipedia.org/wiki?curid=2224623" title="SAP Open 2011">
SAP Open 2011

SAP Open 2011 – tenisowy turniej ATP World Tour rangi ATP World Tour 250 z cyklu SAP Open rozgrywany w dniach 7–13 lutego 2011 roku w San Jose na kortach twardych w hali o puli nagród 531 000 dolarów amerykańskich.

</doc>
<doc id="2224627" url="https://pl.wikipedia.org/wiki?curid=2224627" title="Nowa vestroia">
Nowa vestroia



</doc>
<doc id="2224631" url="https://pl.wikipedia.org/wiki?curid=2224631" title="Nico Dostal">
Nico Dostal

Nico Dostal, właśc. Nicholas Joseph Michael Dostal (ur. 27 listopada 1895 w Korneuburgu, zm. 27 października 1981 w Salzburgu) – austriacki kompozytor czeskiego pochodzenia, głównie twórca popularnych operetek nurtu operetki wiedeńskiej. Poza tym komponował muzykę filmową, musicale oraz utwory rozrywkowo-taneczne.
Wujem Nico Dostala był dyrygent i kompozytor, Hermann Dostal. Dostal studiował prawo w Linzu oraz Wiedniu, a muzyki uczył się tylko dodatkowo. W 1919 roku podpisał jednak, jako muzyk, kontrakt w Innsbrucku. W kolejnych latach działał jako kapelmistrz w orkiestrach wielu mniejszych miasteczek, a w latach 1921–22 osiadł w Salzburgu, gdzie napisał swoją pierwszą operetkę zatytułowaną "Lagunenzauber", której premiera miała miejsce w 1923 roku w Grazu, jednak nie odniosła ona sukcesu.
W 1924 przeprowadził się do Berlina, gdzie pracował jako aranżer. Po dziewięciu latach instrumentowania obcych operetek premierę miała jego własna – "Clivia", która zyskała duże uznanie. Później napisał jeszcze prawie 20 operetek, z których najbardziej znane to: "Monika" (1937), "Węgierskie wesele (Die ungarische Hochzeit") (1939), "Die Flucht ins Glück" (1940), "Manina" (1942), "Doktor Eisenbart" (1952), "Der dritte Wunsch" (1954) i "Rhapsodie der Liebe" (1963), żadna z nich nie powieliła już jednak wielkiego sukcesu "Clivii" – najbliżej tego była operetka "Węgierskie wesele", jedyna poważniejsza i bardziej oryginalna, jaką stworzył. W 1961 r. miała miejsce premiera musicalu Dostala "So macht man Karriere". Efektownie instrumentowane i bardzo utanecznione utwory Dostala charakteryzują się sentymentalizmem. Królują w nich marsze i walce.

</doc>
<doc id="2224634" url="https://pl.wikipedia.org/wiki?curid=2224634" title="HMS Taciturn (P314)">
HMS Taciturn (P314)



</doc>
<doc id="2224642" url="https://pl.wikipedia.org/wiki?curid=2224642" title="Kościół Chrystusa Króla w Göteborgu">
Kościół Chrystusa Króla w Göteborgu

Kościół pw. Chrystusa Króla w Göteborgu (szw. "Kristus Konungen kyrka") – świątynia rzymskokatolicka, trójnawowa, wybudowana w stylu arkadowym, mieszcząca się przy Parkgatan 14 w Göteborgu. 
Kościół należy do parafii Chrystusa Króla, najstarszej katolickiej parafii w Göteborgu, założonej w 1862 roku. Społeczność katolicka od 1865 r. dysponowała własnym kościołem pw. św. Józefa, który znajdował się przy Spannmålsgatan. W 1928 r. parafia wykupiła wolne miejsca w dzielnicy Heden w celu postawienia tam nowej świątyni, szkoły oraz plebanii. 31 października 1937 r. położono kamień węgielny pod budowę kościoła, a 2 października 1938 r. odbyła się w nim pierwsza msza. Od 1951 w kościele znajduje się mozaika przedstawiająca Chrystusa Króla (największa w Skandynawii), którą ufundował papież Pius XII. W dniach 20–21 października tego samego roku miała miejsce konsekracja świątyni; była to pierwsza konsekracja kościoła w Szwecji od czasów reformacji.
W kościele codziennie odbywają się msze. Msze są prowadzone w kilku językach:
Przy kościele działa szkoła katolicka oraz księgarnia.

</doc>
<doc id="2224645" url="https://pl.wikipedia.org/wiki?curid=2224645" title="Cmentarz żydowski w Seceminie">
Cmentarz żydowski w Seceminie

Cmentarz żydowski w Seceminie – kirkut służący żydowskiej społeczności niegdyś zamieszkującej Secemin. Nie wiadomo dokładnie kiedy powstał. Znajduje się na południe od centrum miejscowości przy dawnej ul. Krakowskiej, obecnej Kościuszki. Został zniszczony podczas II wojny światowej. Po wojnie na jego terenie wzniesiono budynki spółdzielni rolniczej. Nie zachowały się żadne macewy.

</doc>
<doc id="2224650" url="https://pl.wikipedia.org/wiki?curid=2224650" title="Lynn Campbell">
Lynn Campbell

Lynn Campbell (ur. 1896, zm. 9 października 1918) – kanadyjski as myśliwski okresu I wojny światowej. Odniósł 7 zwycięstw powietrznych. 
W 1917 roku został skierowany do Royal Flying Corps. Po przejściu szkolenia jako pilot został skierowany do No. 62 Squadron RAF. Został przydzielony do załogi z Williamem Hodgkinsonem. Razem odnieśli 5 zwycięstw powietrznych.
Pierwsze zwycięstwo odniósł 12 kwietnia bad niemieckim samolotem Albatros D.V na wschód od Estaires. Ostatnie 7 zwycięstwo odnieśli 9 października 1918 roku nad samolotem Fokker D.VII w okolicach Préseau. Wkrótce po tym pilotowany przez Campbella Bristol Fighter został zestrzelony przez niemieckiego asa Paula Bäumera. Campell oraz jego obserwator William Hodgkinson zginęli. Zostali pochowani na Préseau Communal Cemetery, Pas-de-Calais.

</doc>
<doc id="2224655" url="https://pl.wikipedia.org/wiki?curid=2224655" title="Jules Gratier">
Jules Gratier

Jules Victor Gratier (ur. 25 czerwca 1863 w Barraux w departamencie Isére, zm. 23 września 1956 w La Tronche w departamencie Isére) – Naczelny Dowódca wojsk Sprzymierzonych na Górnym Śląsku w okresie działania Międzysojuszniczej Komisji Rządzącej i Plebiscytowej.
Życiorys.
Pierwsza wzmianka o nim pojawia się w roku 1882 – został wtedy przyjęty do szkoły wojskowej w Saint-Cyr. Opuszczał ją w 1884 roku na miejscu 255 wśród 406 uczniów. W ocenie profesorów był oceniany jako zdolny i inteligentny, o naturze zdecydowanej. Jako podporucznik trafił do 105. Regimentu Piechoty. Początkowe szkolenia przeszedł we Francji, a następnie trafił do Tunezji i wziął udział w kampanii wojennej w latach 1885-1888. Następnie w latach 1888-1893 walczył w Algierii. Jego dwaj synowie polegli w trakcie walk podczas I wojny światowej. On przeżył i miał możliwość wyróżnienia się na tle innych oficerów, co pozwoliło mu na szybki awans. Zaczynał w sierpniu 1914 roku. W 1916 zorganizował 46. Dywizję Piechoty Strzelców Alpejskich i w jej szeregach walczył do końca wojny. Do jego zasług zalicza się okres od 27 września do 8 października 1918 roku, gdy przeprowadził komplet operacji zakończonych rozbiciem pozycji Hindenburga na północy od Saint-Quentin. Przygotował, i 4 listopada 1918 roku przeprowadził, śmiałą operację forsowania kanału Sambra-Oise, w wyniku czego front przesunął się o 35 km na wschód, a do niewoli dostało się 1450 niemieckich żołnierzy oraz liczne działa i armaty.
19 lutego 1919 Gratier został mianowany przez Georges'a Clemenceau (jako prezydent Rady Najwyższej) dowódcą Naczelnego Dowództwa Wojsk Sprzymierzonych na Górnym Śląsku. Wraz z nim wysłano część jego strzelców alpejskich tworząc z nich główną cześć francuskich sił okupacyjnych okresu plebiscytowego. Gratier ze względu na swą energiczność nie bardzo potrafił zrozumieć "kunktatorstwo" i tolerowanie niemieckich prowokacji przez Le Ronda. Jak sam oceniał, zajmował się głównie pilnowaniem porządku, pisaniem raportów i uspokajających rozkazów. Był niezadowolony zwłaszcza z rozczłonkowania jego jednostki na kilkuosobowe grupy, pozbawione w ten sposób znaczenia. Zwłaszcza zdenerwowały go dokonane 14 marca 1920 przesunięcia żołnierzy poza strategiczną pozycję w Gliwicach (węzeł kolejowy). Miał też liczne spięcia z dowodzącymi kontyngentami włoskim i brytyjskim. Le Rond ze swej strony musiał stale temperować temperament Gratiera i tłumaczyć mu dlaczego nie należy reagować, a tym samym zadrażniać sytuacji. Zwracał mu też uwagę na konieczność stosowania pewnej delikatności, aby nie urażać honoru sojuszników. W maju (raport z 11 maja 1921) podczas podróży do Koźla Gratier został otoczony przez oddział niemieckiej policji i zdołał się ocalić tylko dzięki pomocy angielskiej. W odpowiedzi na zamordowanie w Bytomiu majora Bernarda Montalégre (4 lipca 1921) Gratier spacyfikował tłum (zginęło paru Niemców) i wziął kilku zakładników dla utrzymania spokoju i wprowadził godzinę policyjną. Decyzją Le Ronda pogrzeb zamordowanego majora odbył się w Gliwicach a Gratier zdołał wygłosić antyniemiecką mowę pogrzebową na uroczystej mszy żałobnej odprawionej w Bytomiu. Za sprawą Le Ronda, mimo pozytywnej opinii, w lipcu 1921 roku Gratier został odwołany ze stanowiska i powrócił do Francji (na stanowisku zastąpił go Stanisław Naulin).
We Francji, od września 1921 roku objął dowództwo nad 3. Dywizją Piechoty w Amiens. Od początku 1922 roku dowodził francuską dywizją w Algierze. W 1925 roku przeszedł na emeryturę.
Odznaczenia.
Gratier otrzymał następujące polskie odznaczenia:
Ponadto otrzymał:

</doc>
<doc id="2224659" url="https://pl.wikipedia.org/wiki?curid=2224659" title="Parafia Miłosierdzia Bożego w Józefowie">
Parafia Miłosierdzia Bożego w Józefowie

Parafia Miłosierdzia Bożego – parafia rzymskokatolicka w Józefowie w dekanacie radzymińskim diecezji warszawsko-praskiej. Została erygowana w 1988 roku przez metropolitę warszawskiego, kardynała Józefa Glempa. Teren parafii wydzielono w ówczesnej archidiecezji warszawskiej z macierzystej parafii Podwyższenia Krzyża Świętego w Dąbrówce i Przemienienia Pańskiego w Radzyminie. Parafia obejmuje swym zasięgiem następujące miejscowości: Czarnów, Cisie, Ślężany, Kowalicha, Ludwinów, Ostrówek, Stasiopole, Kołaków i Józefów. Proboszczem od 2017 jest ks. Edward Kopytko

</doc>
<doc id="2224660" url="https://pl.wikipedia.org/wiki?curid=2224660" title="European Tour 2006">
European Tour 2006



</doc>
<doc id="2224663" url="https://pl.wikipedia.org/wiki?curid=2224663" title="You">
You



</doc>
<doc id="2224667" url="https://pl.wikipedia.org/wiki?curid=2224667" title="William Hodgkinson">
William Hodgkinson

William Hodgkinson (ur. 10 kwietnia 1897 w Birkdale, zm. 9 października 1918) – angielski as myśliwski okresu I wojny światowej. Odniósł 5 zwycięstw powietrznych. 
W 1917 roku został skierowany do Royal Flying Corps. Po przejściu szkolenia jako obserwator został skierowany do No. 62 Squadron RAF. Został przydzielony do załogi z L. Campbellem. Razem odnieśli 5 zwycięstw powietrznych.
Pierwsze zwycięstwo odniósł 12 kwietnia bad niemieckim samolotem Albatros D.V na wschód od Estaires. Ostatnie 5 zwycięstwo odnieśli 9 października 1918 roku nad samolotem Fokker D.VII w okolicach Préseau. Wkrótce po tym pilotowany przez Campbella Bristol Fighter został zestrzelony przez niemieckiego asa Paula Bäumera. Hodgkinson oraz jego pilot L. Campbell zginęli. Zostali pochowani na Préseau Communal Cemetery, Pas-de-Calais.

</doc>
<doc id="2224671" url="https://pl.wikipedia.org/wiki?curid=2224671" title="Sarah Millin">
Sarah Millin

Sarah Gertrude Millin (ur. 19 marca 1889 w Kimberley, zm. 6 lipca 1968 w Johannesburgu) – południowoafrykańska pisarka i publicystka.
Była jednym z najbardziej popularnych powieściopisarzy anglojęzycznych tworzących w RPA. W swoich powieściach powieściach poruszała głównie problematykę obyczajową i przedstawiała złożoną sytuację kolorowej społeczności RPA ("God's Stepchildren", 1924; "The King of the Bastards", 1950). Podczas II wojny światowej Millin napisała sześciotomowy dziennik ("War Diaries", 1944−1948) opublikowany w Wielkiej Brytanii.

</doc>
<doc id="2224674" url="https://pl.wikipedia.org/wiki?curid=2224674" title="Drogi wojewódzkie w województwie kujawsko-pomorskim">
Drogi wojewódzkie w województwie kujawsko-pomorskim



</doc>
<doc id="2224678" url="https://pl.wikipedia.org/wiki?curid=2224678" title="Parlamentarzysta">
Parlamentarzysta

Parlamentarzysta – członek wyższej lub niższej izby parlamentu.
Poseł, senator, lub eurodeputowany, przedstawiciel wyborców swego okręgu, wybrany z reguły w wyborach powszechnych.
Liczba członków parlamentu waha się w zależności od wielkości państwa i tradycji od kilkudziesięciu (25-osobowy Landtag w Liechtensteinie) do nawet kilku tysięcy (2984-osobowe Ogólnochińskie Zgromadzenie Przedstawicieli Ludowych w ChRL). Liczba parlamentarzystów z reguły jest określona przez konstytucję, lecz zdarzają się wyjątki (np. amerykański Kongres). Izby niższe parlamentów są zazwyczaj liczniejsze od izb wyższych.
W Polsce jest 611 parlamentarzystów – 460 posłów, 100 senatorów i 51 eurodeputowanych.

</doc>
<doc id="2224681" url="https://pl.wikipedia.org/wiki?curid=2224681" title="Gra pojedyncza mężczyzn w tenisie ziemnym na Letnich Igrzyskach Olimpijskich 1924">
Gra pojedyncza mężczyzn w tenisie ziemnym na Letnich Igrzyskach Olimpijskich 1924

Rywalizacja w grze pojedynczej mężczyzn w tenisie ziemnym na VIII Letnich Igrzyskach Olimpijskich w Paryżu trwała od 13 do 20 lipca 1924 roku. W turnieju startowało 82 zawodników z 27 krajów. Złoty medal zdobył Vincent Richards, srebro przypadło Henri Cochetowi, a brąz otrzymał Umberto De Morpurgo.

</doc>
<doc id="2224682" url="https://pl.wikipedia.org/wiki?curid=2224682" title="Sarcina">
Sarcina



</doc>
<doc id="2224683" url="https://pl.wikipedia.org/wiki?curid=2224683" title="Hero (singel)">
Hero (singel)



</doc>
<doc id="2224685" url="https://pl.wikipedia.org/wiki?curid=2224685" title="Sergiusz (Sriebrianski)">
Sergiusz (Sriebrianski)

Sergiusz, imię świeckie Mitrofan Wasiljewicz Sriebrianski (ur. 1 sierpnia 1870 w Trieswiatskom, zm. 6 kwietnia 1948 we Władycznej) – rosyjski duchowny prawosławny, archimandryta, święty Kościoła prawosławnego.
Życiorys.
Kapłan.
Był synem duchownego prawosławnego. Ukończył seminarium duchowne, po czym wyjechał do Warszawy na studia weterynaryjne. Poznał tam swoją przyszłą żonę, Olgę Ispołatską, z którą ożenił się 29 stycznia 1893. Pragnąc w przyszłości wykonywać zawód, w którym mógłby służyć innym ludziom, zdecydował się ostatecznie na wstąpienie do stanu duchownego. 2 marca 1893 biskup woroneski Anastazy wyświęcił go na diakona. 20 marca 1894 przyjął natomiast święcenia kapłańskie z rąk biskupa ostrogoskiego Włodzimierza i został kapelanem w 47 tatarskim pułku dragonów. 15 stycznia 1896 skierowano go do Dźwińska, gdzie służył w soborze wojskowym. 1 września 1897 ks. Sriebrianski został ponownie przeniesiony do Orła, gdzie służył jako proboszcz cerkwi Opieki Matki Bożej, należącej do 51 czernihowskiego pułku dragonów. W Orle zdobył opinię znakomitego kaznodziei, bliskiego wiernym duchownego, zorganizował również szkołę i bibliotekę parafialną. Za swoje osiągnięcia w pracy duszpasterskiej otrzymał w 1900 złoty krzyż z ozdobami.
Trzy lata później, w czasie uroczystości kanonizacji św. Serafina z Sarowa, ks. Sriebrianski poznał osobiście wielką księżną Elżbietę Fiodorownę.
W 1904 razem z 51 pułkiem duchowny udał się na front wojny rosyjsko-japońskiej. Jego dziennik, prowadzony w czasie jego udziału w działaniach wojennych w charakterze kapelana, był systematycznie drukowany w piśmie "Wiestnik wojennogo duchowienstwa", a następnie został wydany w formie książkowej. 15 marca 1905 ks. Sriebrianski został dziekanem 61 dywizji piechoty. Do Orła wrócił 2 czerwca 1906 razem ze swoim pułkiem. Za całokształt pracy kapelana otrzymał w październiku tego samego roku godność protoprezbitera.
W monasterze Świętych Marty i Marii w Moskwie.
W 1908 wielka księżna Elżbieta Fiodorowna zaprosiła ks. Sriebrianskiego do współpracy w organizacji monasteru Świętych Marty i Marii w Moskwie, który w jej planach miał być wspólnotą żeńską skupioną na działalności dobroczynnej. Według zamysłu księżnej, ks. Sriebrianski miał zostać w monasterze opiekunem duchownym zakonnic. Mimo wątpliwości i przywiązania do wiernych w Orle, duchowny ostatecznie przyjął propozycję Elżbiety. 17 września 1908 metropolita moskiewski Włodzimierz (Bogojawleński) oficjalnie wyznaczył go na proboszcza monasterskich cerkwi Opieki Matki Bożej oraz św. św. Marty i Marii. W klasztorze duchowny był odpowiedzialny nie tylko za odprawianie nabożeństw, ale i za edukację duchową sióstr wspólnoty, z którymi trzy razy w tygodniu spotykał się w celu wspólnych rozmów o treści Ewangelii. 2 października 1916 za swoją dotychczasową pracę duszpasterską został nagrodzony prawem noszenia mitry.
Po swoim aresztowaniu w kwietniu 1918 Elżbieta Romanowa powierzyła ks. Sriebrianskiemu zadanie opieki nad monasterem. W roku następnym duchowny i jego żona postanowili złożyć wieczyste śluby zakonne. Już po przeprowadzce do Moskwy oboje złożyli ślub rezygnacji z pożycia małżeńskiego. W życiu mniszym ks. Mitrofan Sriebrianski otrzymał imię Sergiusz, zaś Olga Sriebrianska – Elżbieta. W tym samym roku otrzymał godność archimandryty.
W okresie ZSRR.
W 1923 archimandryta Sergiusz został aresztowany i skazany na roczne zesłanie do Tobolska. W 1925 wrócił do Moskwy, gdzie zezwolono mu na podjęcie działalności duszpasterskiej. Ponownie zamieszkał w monasterze św. św. Marty i Marii i wrócił do dawnych obowiązków, jednak już w roku następnym klasztor został zlikwidowany. Jeszcze w kwietniu 1925 (dwa miesiące po powrocie) na skutek donosu kapłan został oskarżony o prowadzenie agitacji antyradzieckiej wśród sióstr, które miał przekonywać do antyreligijnego charakteru rządu radzieckiego. W lipcu 1925 duchowny został zwolniony. Wówczas wyjechał razem z mniszką Elżbietą (swoją dawną żoną) do wsi Władyczna, skąd pochodziła. Od 1927 służył w miejscowej cerkwi Opieki Matki Bożej. Zaczął zyskiwać opinię świętego ascety, wielu wiernych zwracało się do niego z prośbami o radę i modlitwę.
W 1931, ponownie na skutek donosu, archimandryta Sergiusz został ponownie aresztowany. Jako dowody prowadzenia przez niego agitacji monarchistycznej potraktowano m.in. wydaną w carskiej Rosji książkę-wspomnienia z pracy kapelana wojskowego. Duchowny został po raz drugi skazany na zsyłkę, tym razem na pięć lat, na północ Rosji europejskiej, do jednej z wsi nad Pinegą. We wsi tej przebywało już wielu innych zesłanych kapłanów, zmuszany do pracy przy wyrębie lasu. Na zesłaniu duchownemu towarzyszyła mniszka Elżbieta (Sriebrianska) oraz Maria Zamorina, późniejsza mniszka Milica. W 1933 kapłan został zwolniony z powodu podeszłego wieku i złego stanu zdrowia. Następnie razem z obydwiema kobietami, z którymi mieszkał, żyjąc według reguły mniszej, wrócił do Władycznej.
Archimandryta Sergiusz uważany był przez miejscowych wiernych prawosławnych za świętego ascetę, przypisywano mu dokonywanie uzdrowień siłą modlitwy. Wierzono również, że to dzięki jego modlitwie cerkiew we wsi nie uległa zniszczeniu w czasie II wojny światowej. Po jego śmierci w 1948 nieformalny kult duchownego jeszcze wzrósł, przypisywano mu dalsze cuda.
Kanonizacja i upamiętnienie.
W 2000 archimandryta Sergiusz (Sriebrianski) został ogłoszony świętym i zaliczony do Soboru Świętych Nowomęczenników i Wyznawców Rosyjskich.
W 2001 w pobliżu ruin cerkwi Opieki Matki Bożej we Władycznej wzniesiona została cerkiew św. Sergiusza (Sriebrianskiego). Funkcjonuje ona na terenie skitu filialnego reaktywowanego monasteru Świętych Marty i Marii w Moskwie. Wcześniej, w grudniu 2000, relikwie świętego zostały przeniesione do soboru Zmartwychwstania Pańskiego w Twerze.

</doc>
<doc id="2224686" url="https://pl.wikipedia.org/wiki?curid=2224686" title="Micrococcus">
Micrococcus



</doc>
<doc id="2224688" url="https://pl.wikipedia.org/wiki?curid=2224688" title="Ciałka Howella-Jolly’ego">
Ciałka Howella-Jolly’ego

Ciałka Howella Jolly’ego – patologiczne fragmenty jądra komórkowego znajdujące się w erytrocytach. Występują po splenektomii, w asplenii oraz w anemiach hemolitycznych. Brak ciałek Howella Jolly’ego po zabiegu usunięcia śledziony świadczy o obecności dodatkowej śledziony.
Fizjologicznie można je znaleźć w niektórych erytrocytach kota i konia.

</doc>
<doc id="2224690" url="https://pl.wikipedia.org/wiki?curid=2224690" title="Anton Postupałenko">
Anton Postupałenko

Anton Andrijowycz Postupałenko, ukr. Антон Андрійович Поступаленко (ur. 28 sierpnia 1988 w Charkowie) – ukraiński piłkarz grający na pozycji pomocnika.
Kariera piłkarska.
Kariera klubowa.
Wychowanek DJuSSz-13 Charków oraz UFK Charków. Występował w juniorskich mistrzostwach Ukrainy (DJuFL) w UFK Charków. 6 maja 2005 rozpoczął karierę piłkarską w drugiej drużynie Metalista Charków, dopiero 26 kwietnia 2008 debiutował w podstawowej jedenastce Metalista. W rundzie jesiennej sezonu 2009/2010 został wypożyczony do Zakarpattia Użhorod. W lutym 2010 był na testach w Koronie Kielce, jednak od marca 2011 grał na zasadzie wypożyczenia w Stali Ałczewsk. W lipcu 2012 klub wykupił kontrakt piłkarza. Latem 2014 przeszedł do Metałurha Donieck. W lipcu 2015 po rozformowaniu Metałurha został piłkarzem Stali Dnieprodzierżyńsk. 17 sierpnia 2015 Stal anulował kontrakt z piłkarzem, a już 20 sierpnia podpisał nowy kontrakt z Olimpikiem Donieck. 14 grudnia 2017 za obopólną zgodą kontrakt został anulowany. 5 kwietnia 2018 podpisał kontrakt z białoruskim klubem Tarpieda-BiełAZ Żodzino. 20 lipca 2018 za obopólną zgodą kontrakt został anulowany.
Kariera reprezentacyjna.
3 maja 2006 roku debiutował w juniorskiej reprezentacji Ukrainy w meczu towarzyskim ze Słowenią. Od 2009 bronił barw młodzieżowej reprezentacji Ukrainy.

</doc>
<doc id="2224699" url="https://pl.wikipedia.org/wiki?curid=2224699" title="Zamek w Ostrogu">
Zamek w Ostrogu

Zamek w Ostrogu – zamek starostów ostrogskich.
Historia.
Pierwszy gród wzmiankowany w 1100 r., od drugiej połowy XII w. w Księstwie Wołyńskim. W XIV w. był przedmiotem walk pomiędzy wojskami polskimi a litewskimi. W 1386 r. przyłączony do korony, następnie Województwo wołyńskie. Wojewoda kijowski Konstanty Wasyl Ostrogski przebudował w stylu renesansowym zamek i bramy miejskie. Od XVII w. siedziba ordynacji, która w chwili powstania była największym tego typu majątkiem w Rzeczypospolitej. W jej skład wchodziły 24 miasta i 592 wsie. Do dziś zachowały się ruiny zamku książąt Ostrogskich, w tym monumentalna baszta z renesansową attyką.
Właściciele.
Własność m.in. Ostrogskich, Zasławskich, Wiśniowieckich, Sanguszków, Jabłonowskich.

</doc>
<doc id="2224700" url="https://pl.wikipedia.org/wiki?curid=2224700" title="Yūji Hori'i">
Yūji Hori'i



</doc>
<doc id="2224705" url="https://pl.wikipedia.org/wiki?curid=2224705" title="Kenta Hasegawa">
Kenta Hasegawa

 – były japoński piłkarz, reprezentant kraju grający na pozycji napastnika. Obecnie trener.
Kariera klubowa.
Kenta Hasegawa zawodową karierę piłkarską rozpoczął w 1988 roku w klubie Nissan Motors. Z Nissan Motors dwukrotnie zdobył mistrzostwo Japonii w 1989 i 1990, trzykrotnie "Puchar Cesarza" w 1988, 1989, 1991. W latach 1992-1999 był zawodnikiem klubu Shimizu S-Pulse. W J. League rozegrał 207 meczów, w których strzelił 45 bramek.
Kariera reprezentacyjna.
Hasegawa występował w reprezentacji Japonii w latach 1989-1995. W 1989 uczestniczył w eliminacjach Mistrzostw Świata 1990.
W 1993 uczestniczył w eliminacjach Mistrzostw Świata 1994. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej był rezerwowym i nie wystąpił w żadnym meczu. Ogółem w reprezentacji rozegrał 27 spotkań, w których strzelił 4 bramki.
Kariera trenerska.
Po zakończeniu kariery piłkarskiej Hasegawa został trenerem. W latach 2005-2010 prowadził Shimizu S-Pulse.

</doc>
<doc id="2224708" url="https://pl.wikipedia.org/wiki?curid=2224708" title="Koji Inada">
Koji Inada



</doc>
<doc id="2224711" url="https://pl.wikipedia.org/wiki?curid=2224711" title="Cmentarz żydowski w Szczekocinach">
Cmentarz żydowski w Szczekocinach



</doc>
<doc id="2224712" url="https://pl.wikipedia.org/wiki?curid=2224712" title="Chalil Mutran">
Chalil Mutran

Chalil Mutran (arab. خليل مطران, ur. 1 lipca 1872 w Baalbek, zm. 1 czerwca 1949 w Kairze) – arabski poeta romantyczny, prozaik, tłumacz i dziennikarz.
Urodził się w mieście Baalbek w Libanie, w arabskiej rodzinie chrześcijańskiej. W 1892 przeniósł się do Egiptu, który traktował jak drugą ojczyznę.
Mutran jest autorem poematów epickich, ballad i prac z zakresu historii powszechnej. Przełożył na język arabski m.in. dramaty Williama Szekspira: "Otello" i "Kupca weneckiego". Przyczynił się do rozwoju teatru egipskiego. Założył pismo "Al-Madżalla al-Misrijja" ("Przegląd Egipski").
Na język polski przełożone zostały drobne fragmenty utworów poetyckich Mutrana, zamieszczone w opracowaniu "Nowa i współczesna literatura arabska 19 i 20 w.", Warszawa 1978, s. 262–265.

</doc>
<doc id="2224714" url="https://pl.wikipedia.org/wiki?curid=2224714" title="Stary cmentarz żydowski w Szczekocinach">
Stary cmentarz żydowski w Szczekocinach

Stary cmentarz żydowski w Szczekocinach – kirkut, którego data powstania jest nieznana. W czasie okupacji został doszczętnie zdewastowany przez nazistów. Po 1945 r. na terenie kirkutu wybudowano szalet miejski. W 2006 r. Yossi Bornstein, syn jednego ze szczekocińskich Żydów, doprowadził do rozebrania szaletu na terenie dawnego kirkutu. W 2008 r. władze miasta podjęły decyzję o budowie pomnika upamiętniającego szczekocińskich Żydów. Będzie on miał kształt otwartej księgi. Kirkut znajduje się, przy ul. Konopnickiej.

</doc>
<doc id="2224718" url="https://pl.wikipedia.org/wiki?curid=2224718" title="Semliki">
Semliki

Semliki – rzeka w środkowej Afryce, na pograniczu Demokratycznej Republiki Konga i Ugandy. Rzeka wypływa z północnej, należącej do Konga części Jeziora Edwarda i płynie w kierunku północnym, po czym skręca na północny wschód, gdzie tworzy fragment granicy kongijsko-ugandyjskiej. Rzeka uchodzi w południowej części Jeziora Alberta.
Rzeka Semliki, licząca 230 km długości, płynie przez utworzoną przez siebie niziną aluwialną wzdłuż masywu Ruwenzori, który opływa od zachodu.

</doc>
<doc id="2224725" url="https://pl.wikipedia.org/wiki?curid=2224725" title="Nowe pismo tai lue">
Nowe pismo tai lue

Nowe pismo tai lue – alfabet sylabiczny opracowany w latach 50. XX w. i do lat 80. promowany w Chinach jako sposób zapisu języka tai lue, używanego w prowincji Junnan. Stanowi uproszczoną wersję istniejącego od wieków pisma tai lue. Nowa odmiana tego systemu pisma przyjęła się w bardzo niewielkim zakresie i to jedynie w Jinghong, niewiele osób potrafi się nim posługiwać, ogranicza się w zasadzie do szyldów i napisów na ulicach.

</doc>
<doc id="2224726" url="https://pl.wikipedia.org/wiki?curid=2224726" title="AM w Lublinie">
AM w Lublinie



</doc>
<doc id="2224730" url="https://pl.wikipedia.org/wiki?curid=2224730" title="Ronald McNair">
Ronald McNair

Ronald Erwin McNair (ur. 21 października 1950 w Lake City, zm. 28 stycznia 1986 nad półwyspem florydzkim) – amerykański astronauta, fizyk. Poniósł śmierć na pokładzie wahadłowca Challenger, który 28 stycznia 1986 eksplodował 73 sekundy po starcie z Przylądka Canaveral.
Życie prywatne.
Był żonaty, miał dwoje dzieci.
Posiadał czarny pas w karate i był instruktorem tej sztuki walki. Grywał na saksofonie w zespołach jazzowych.

</doc>
<doc id="2224733" url="https://pl.wikipedia.org/wiki?curid=2224733" title="Tetsuji Hashiratani">
Tetsuji Hashiratani

 – japoński piłkarz, reprezentant kraju grający na pozycji obrońcy. Obecnie trener.
Kariera klubowa.
Tetsuji Hashiratani zawodową karierę piłkarską rozpoczął w 1988 roku w klubie Nissan Motors. Z Nissan Motors, który w 1992 zmienił nazwę na Yokohama Marinos dwukrotnie zdobył mistrzostwo Japonii w 1989 i 1990, czterokrotnie "Puchar Cesarza" w 1988, 1989, 1991, 1992 oraz Azjatycki Puchar Zdobywców Pucharów w 1992.
W latach 1992–1998 był zawodnikiem klubu Verdy Kawasaki. Z Verdy dwukrotnie wygrał J. League w 1993 i 1994 oraz "Puchar Cesarza" w 1996 roku. W J. League rozegrał 183 mecze, w których strzelił 13 bramek.
Kariera reprezentacyjna.
Hashiratani występował w reprezentacji Japonii w latach 1988–1995. W 1989 uczestniczył w eliminacjach Mistrzostwach Świata 1990. W 1992 uczestniczył w Pucharze Azji, który zakończył się zwycięstwem Japonii. Na turnieju rozgrywanym w Japonii wystąpił we wszystkich pięciu meczach z ZEA, Koreą Północną, Iranem, Chinami oraz w finale z Arabią Saudyjską.
W 1993 uczestniczył w eliminacjach Mistrzostw Świata 1994. W 1995 roku uczestniczył w drugiej edycji Pucharu Konfederacji. Na turnieju w Arabii Saudyjskiej wystąpił w obu meczach z Nigerią i Argentyną. Ogółem w reprezentacji rozegrał 27 spotkań, w których strzelił 4 bramki.
Kariera trenerska.
Po zakończeniu kariery piłkarskiej Hashiratani został trenerem. W 2002 roku pracował w Consadole Sapporo, a w 2008 prowadził Tokyo Verdy.

</doc>
<doc id="2224735" url="https://pl.wikipedia.org/wiki?curid=2224735" title="Książęta nowogrodzko-siewierscy">
Książęta nowogrodzko-siewierscy



</doc>
<doc id="2224739" url="https://pl.wikipedia.org/wiki?curid=2224739" title="Sakmann">
Sakmann

Sakmann:

</doc>
<doc id="2224742" url="https://pl.wikipedia.org/wiki?curid=2224742" title="Kajakarstwo na Letnich Igrzyskach Olimpijskich 1956 – C-2 1000 m mężczyźni">
Kajakarstwo na Letnich Igrzyskach Olimpijskich 1956 – C-2 1000 m mężczyźni

Zawody w kajakarstwie klasycznym kanadyjek (C2) na dystansie 1000 m mężczyzn na Letnich Igrzyskach Olimpijskich 1956 zostały rozegrane 1 grudnia 1956 r. W zawodach wzięło udział 20 zawodników z 10 państw. Zawody składały się z eliminacji i finału.

</doc>
<doc id="2224744" url="https://pl.wikipedia.org/wiki?curid=2224744" title="Dumitru Armășel">
Dumitru Armășel

Dumitru Armăşel (ur. 1901, zm. ?) – rumuński rugbysta, brązowy medalista Igrzysk Olimpijskich 1924 w Paryżu. Były to jedyne mecze w karierze tego zawodnika w reprezentacji narodowej.

</doc>
<doc id="2224746" url="https://pl.wikipedia.org/wiki?curid=2224746" title="Traigh Mhor">
Traigh Mhor



</doc>
<doc id="2224747" url="https://pl.wikipedia.org/wiki?curid=2224747" title="Pismo tai viet">
Pismo tai viet

Pismo tai viet () – system pisma opracowany w Wietnamie jako próba zaadaptowania istniejącego pisma tai dam, stosowanego do zapisu języków tajskich Wietnamu, również do fonetyki języka wietnamskiego. W przeciwieństwie do pisma tai dam nie jest alfabetem, tylko abugidą.
Niekiedy termin „tai viet” obejmuje także starsze pismo tai dam.

</doc>
<doc id="2224748" url="https://pl.wikipedia.org/wiki?curid=2224748" title="Książęta kurscy">
Książęta kurscy

Lista władców księstwa kurskiego

</doc>
<doc id="2224758" url="https://pl.wikipedia.org/wiki?curid=2224758" title="Andrzej Słowik">
Andrzej Słowik

Andrzej Eugeniusz Słowik (ur. 30 sierpnia 1949 w Łodzi) – polski działacz związkowy, opozycjonista w okresie PRL, wiceminister pracy.
Życiorys.
W 1966 został absolwentem zawodowej szkoły piekarniczej. Pracował w zakładach odzieżowych (do 1973) i jako kierowca Miejskiego Przedsiębiorstwa Komunikacyjnego w Łodzi (do 1981). Od 1977 do 1981 był członkiem PZPR.
W 1980 w okresie wydarzeń sierpniowych brał udział w strajku w swoim zakładzie pracy. We wrześniu tego samego roku wstąpił do „Solidarności”. Przewodniczył MKZ Ziemi Łódzkiej i następnie zarządowi regionu NSZZ „S”, reprezentował związek na I Krajowym Zjeździe Delegatów w Gdańsku, gdzie został wybrany do komisji krajowej, a następnie do jej prezydium.
Po wprowadzeniu stanu wojennego i wydaniu wraz z Jerzym Kropiwnickim wezwania do strajku został zatrzymany. Skazano go początkowo na karę 4,5 roku pozbawienia wolności, którą w wyniku odwołania podwyższono do 6 lat. W trakcie osadzenia razem z Jerzym Kropiwnickim prowadził trwającą 57 dni głodówkę, w trakcie której był przymusowo dokarmiany. Zwolniono go w 1984 w związku z amnestią. W połowie lat 80. wyjechał na pewien czas nielegalnie poza granice kraju, prowadził rozmowy z przedstawicielami międzynarodowych organizacji związkowych. W 1986 organizował opozycyjne wobec RKW Ziemi Łódzkiej struktury podziemne związku, w 1988 stanął na czele tajnej regionalnej komisji NSZZ „S”. Pod koniec lat 80. pracował jako taksówkarz, w 1989 ponownie zatrudniony w MPK.
Po ponownym zarejestrowaniu związku do 1992 przewodniczył zarządowi regionu. Od 1992 do 1993 zajmował stanowisko wiceministra pracy i polityki socjalnej, później był kierownikiem Zakładu Przewozu Osób Niepełnosprawnych działającego w ramach łódzkiego MPK.
W 1991 bez powodzenia kandydował do Senatu. Ponownie do izby wyższej polskiego parlamentu startował w wyborach w 1997 jako kandydat Ruchu Odbudowy Polski w województwie łódzkim. Od 2001 pracował jako kierowca w ambasadzie RP w Australii, następnie został zatrudniony w ambasadzie RP w Kanadzie.
Odznaczenia.
Zarządzeniem prezydenta RP na uchodźstwie Ryszarda Kaczorowskiego z 11 listopada 1990 został odznaczony Krzyżem Kawalerskim Orderu Odrodzenia Polski. 28 sierpnia 2006 został odznaczony przez prezydenta Lecha Kaczyńskiego Krzyżem Komandorskim Orderu Odrodzenia Polski.

</doc>
<doc id="2224761" url="https://pl.wikipedia.org/wiki?curid=2224761" title="Pismo tai lue">
Pismo tai lue



</doc>
<doc id="2224765" url="https://pl.wikipedia.org/wiki?curid=2224765" title="Książęta briańscy">
Książęta briańscy

Księstwo briańskie wyodrębniło się w 1246 roku po upadku księstwa czernihowskiego na skutek podbojów tatarskich. W 1246 roku Roman Michajłowicz Stary przeniósł tron czernihowski do Briańska. Księstwo upadło w 1430 roku.

</doc>
<doc id="2224771" url="https://pl.wikipedia.org/wiki?curid=2224771" title="Medal „Za odwagę w pożarze”">
Medal „Za odwagę w pożarze”

Medal „Za odwagę w pożarze” () – radzieckie odznaczenie cywilne i wojskowe.
Medal został ustanowiony dekretem Rady Najwyższej ZSRR z 31 grudnia 1957 roku dla nagrodzenie osób za odwagę w czasie prowadzenia akcji gaśniczych. Dekretem Prezydium Rady Najwyższej ZSRR z dnia 5 września 1960 roku zmieniono opis medalu, a dekretem z dnia 18 lipca 1980 roku zmieniono jego statut.
Zasady nadawania.
Medal został ustanowiony dla nagrodzenia funkcjonariuszy ochrony przeciwpożarowej, członkom ochotniczych straży pożarnych, żołnierzom i innym obywatelom za:
Medal mógł być nadawany wielokrotnie. Zgodnie z dekretem medal był nadawany w imieniu Prezydium Rady Najwyższej ZSRR przez Rady Najwyższe poszczególnych republik związkowych, autonomicznych, władze poszczególnych komitetów rejonowych, a w stosunku do żołnierzy także dowództwa jednostek w których służyli.
Łącznie nadano ponad 32 500 medali.
Opis odznaki.
Odznakę stanowi okrągły krążek wykonany z nowego srebra (w latach 1957–1960 ze srebra) o średnicy 32 mm. Na awersie u góry znajduje się napis ЗА ОТВАГУ НА ПОЖАРЕ (pol. „ZA ODWAGĘ W POŻARZE”), pod nim pięcioramienna gwiazda. W środku skrzyżowane topór strażacki i klucz francuski. Na dole dwie gałązki jedna z liści laurowych a druga dębowych, na ich złączeniu umieszczony jest sierp i młot. Na rewersie jest przedstawiona postać strażaka z dzieckiem na ręku na tle płonącego budynku. Z prawej strony gałązka wawrzynu.
Medal zawieszony był na pięciokątnej blaszce obciągniętej wstążką koloru czerwonego o szerokości 24 mm, po bokach znajdują się paski koloru chabrowego o szerokości 3 mm, pomiędzy paskami koloru białego o szerokości 1 mm.

</doc>
<doc id="2224776" url="https://pl.wikipedia.org/wiki?curid=2224776" title="Parafia Świętego Kazimierza w Gdańsku">
Parafia Świętego Kazimierza w Gdańsku



</doc>
<doc id="2224789" url="https://pl.wikipedia.org/wiki?curid=2224789" title="Parafia Chrystusa Króla w Göteborgu">
Parafia Chrystusa Króla w Göteborgu

Parafia Chrystusa Króla w Göteborgu (szw. "Kristus Konungens katolska församling") - rzymskokatolicka parafia należąca do dekanatu Göteborg Sztokholmskiej Katolickiej Diecezji. Mieści się przy Parkgatan 14.
Parafia została założona w 1862 roku i jest najstarszą z trzech katolickich parafii w Göteborgu. Początkowo liczyła pięćdziesięciu wiernych. Trzy lata później dysponowała własnym kościołem pw. św. Józefa. W 1928 r. parafia zakupiła wolne miejsca w dzielnicy Heden w celu postawienia tam nowej świątyni, szkoły oraz plebanii. 31 października 1937 r. położono kamień węgielny pod budowę kościoła, a 2 października 1938 r. odbyła się w nim pierwsza msza. W tym czasie parafia liczyła już pięciuset wiernych. W 1961 r. było ich już prawie trzy tysiące. Pod koniec lat 90. parafia miała ponad siedem tysięcy wiernych różnych narodowości. Swoim zasięgiem obejmuje gminę Göteborg, z wyjątkiem północno-wschodnich dzielnic miasta. Proboszczem jest Tobias Unnerstål.
Przy parafii działa Caritas.

</doc>
<doc id="2224791" url="https://pl.wikipedia.org/wiki?curid=2224791" title="Shashe">
Shashe

Shashe (także Shashi) – rzeka w południowo-wschodniej Afryce, na pograniczu Botswany i Zimbabwe. Źródło rzeki znajduje się we wschodniej Botswanie, na północny zachód od miasta Francistown. Rzeka płynie w kierunku południowo-wschodnim, opływając to miasto od zachodu, po czym zaczyna tworzyć fragment granicy botswańsko-zimbabweńskiej ciagnący się, z przerwą wokół wsi Tuli, do ujścia na rzece Limpopo znajdującego się na trójstyku z Republiką Południowej Afryki.
Długość rzeki Shashe wynosi 362 km.

</doc>
<doc id="2224792" url="https://pl.wikipedia.org/wiki?curid=2224792" title="Shashi">
Shashi



</doc>
<doc id="2224796" url="https://pl.wikipedia.org/wiki?curid=2224796" title="Zamek w Żytomierzu">
Zamek w Żytomierzu

Zamek w Żytomierzu – średniowieczny, nieistniejący zamek położony nad Teterewem, w Żytomierzu. Od 1569 siedziba powiatu i starostwa grodowego w województwie kijowskim Rzeczypospolitej.
Stary gród ruski został zdobyty w 1320 przez Giedymina. W XIV wieku Żytomierz był obronnym zamkiem, należącym do litewskich książąt Olgierdowiczów, spalili go Tatarzy chana Kutłuka.
Zamek umocnił Kazimierz Jagiellończyk ok. 1492. W 1648 Kozacy zniszczyli miasto i zamek. Odbudowany, stał się w roku 1686 siedzibą wojewody kijowskiego. Od 1764 zamek obsadzony był załogą wojskową.
Od roku 1775 decyzją sejmu zamek był siedzibą kasztelani.
Zamek został zniszczony wskutek pożaru 31 października 1862.

</doc>
<doc id="2224797" url="https://pl.wikipedia.org/wiki?curid=2224797" title="HMS Tactician (P314)">
HMS Tactician (P314)



</doc>
<doc id="2224799" url="https://pl.wikipedia.org/wiki?curid=2224799" title="HMS Talent (P337)">
HMS Talent (P337)



</doc>
<doc id="2224802" url="https://pl.wikipedia.org/wiki?curid=2224802" title="HMS Tantivy (P319)">
HMS Tantivy (P319)



</doc>
<doc id="2224804" url="https://pl.wikipedia.org/wiki?curid=2224804" title="HMS Telemachus (P321)">
HMS Telemachus (P321)



</doc>
<doc id="2224806" url="https://pl.wikipedia.org/wiki?curid=2224806" title="Galaxias pedderensis">
Galaxias pedderensis

Galaxias pedderensis – endemiczny gatunek ryby słodkowodnej z rodziny galaksowatych (Galaxiidae). Pierwotnie ryby z tego gatunku zamieszkiwały jezioro Pedder w południowo-zachodniej części Tasmanii (wyspy położonej na południe od Australii). Od 1996 roku uznawany przez IUCN za krytycznie zagrożony, wówczas również po raz ostatni zaobserwowany w naturalnym środowisku. W celu ratowania "Galaxias pedderensis" został on sztucznie wprowadzony do jeziora Oberon w łańcuchu górskim Arthur Range.
Rodzina ryb galaksowatych jest najbardziej zróżnicowaną rodziną słodkowodnych ryb żyjących na Tasmanii. Spośród 15 gatunków występujących na Tasmanii aż 10 zalicza się do rodzaju "Galaxias", cztery do "Paragalaxias", jeden zaś do rodzaju "Galaxiella". Ponadto dziesięć gatunków ryb jest endemitami. Australijska Agencja ds. Ochrony Przyrody (ang. Australian Nature Conservation Agency) spośród sześciu endemicznych gatunków ryb z rodzaju "Galaxias" aż czterem nadała status zagrożonego lub krytycznie zagrożonego. "Galaxias pedderensis" uważa się obecnie za gatunek najbardziej zagrożony wymarciem.
Morfologia.
"Galaxias pedderensis" jest średniej wielkości rybą, przeciętnie dorastającą do długości od 7,5 do 12 cm. Największe odnotowane osobniki osiągały długość 15,6 cm, a wyjątkowo nawet 17 cm. Ciało ryby jest smukłe i wydłużone. Wśród przedstawicieli tego gatunku występuje dymorfizm płciowy: samice są większe od samców. Najmniejsza odnotowana samica miała długość 6,1 cm, natomiast samiec – 5,3 cm, zaś średnia długość dla samic wynosi 9,5 cm, a dla samców – 7,6 cm.
Ubarwienie łusek w górnej części ciała oraz na bokach jest szarobrązowe z nieregularnymi czarnymi plamami wzdłuż ciała. Często występuje złota opalizacja, którą można dostrzec z tyłu oraz boków ciała. Brzuch zabarwiony na kolor kremowy lub srebrzysty. Bardzo podobnym gatunkiem jest "Galaxias brevipinnis", który różni się szeroką głową z wydłużoną żuchwą oraz dużymi, zaokrąglonymi płetwami piersiowymi. "G. pedderensis" ma bardziej zaokrąglona głowę ze szczęką i żuchwą jednakowej długości oraz stosunkowo małe płetwy piersiowe.
Występowanie.
Gatunek po raz pierwszy został opisany w drugiej połowie lat 60. XX wieku przez Rogera S. Frankenberga. W tym czasie "G. pedderensis" opisywany był jako liczna ryba w wodach jezior Maria i Pedder, w strumieniach łączących oba te zbiorniki wodne, w dopływie rzeki Serpentine oraz jako mniej liczna na zabagnionych obszarach otaczających ówczesne jezioro Pedder. Obszar ten był również zamieszkiwany przez inny gatunek z tego samego rodzaju – "G. parvus". W wyniku tworzenia systemu wytwarzania energii elektrycznej na rzece Gordon przez rządowe przedsiębiorstwo Hydro Tasmania w roku 1972 naturalne jezior Pedder zostało zwarte przez zespół trzech tam, w celu przekształcenia go w zbiornik retencyjny. Następnie wraz z powiększaniem się powierzchni zbiornika gatunek zwiększał swój zasięg, wkraczając do rzeki Wedge River, jeziora Gordon i kanału McPartlans. W roku 1981 z przeprowadzonych badań wynikało, że populacja ryb nadal pozostaje liczna. W połowie lat 80. XX wieku liczba osobników "G. pedderensis" znacząco się zmniejszyła. Badania przeprowadzone przez Komisję ds. Rybołówstwa Śródlądowego (ang. "Inland Fisheries Service", w skrócie IFS) pod koniec lat 80. wykazały, że populacja ryb jest bardzo nieliczna. W latach 1988–1991 odnaleziono gatunek tylko w pięciu strumieniach wpadających do jeziora Pedder (poszukiwania prowadzono na 117 stanowiskach): „Potok Bonnet Bay nr 1", „Potok Bonnet Bay nr 2", „Potok Pebbly”, „Potok Swampy” i „Strumień Stillwater”. Wszędzie, poza stanowiskami na potoku Bonnet Bay, stwierdzono jedynie pojedyncze okazy, a tylko w tym jednym miejscu złapano ich 10. Na początku lat 90. XX wieku gatunek występował już tylko w dwóch dopływach jeziora Pedder. W roku 1992 całą populację ryb w akwenie Pedder szacowano na liczbę mniejszą niż 200 osobników. W latach 1994–1997 odnotowano raptem pięć osobników z gatunku "G. pedderensis", a ostatni przedstawiciel został stwierdzony w roku 1996. Kolejne poszukiwania "G. pedderensis" były prowadzone przez IFS w latach 1998–2002, jednak ryba ta nie została już odnaleziona w stanie dzikim.
Ustawa Threatened Species Protection Act z 1995 roku nadała gatunkowi status zagrożonego wymarciem, a ustawa Environment Protection and Biodiversity Conservation Act z 1999 roku – wymarłego na wolności.
Przyczyny wymierania.
Przyczyną wymierania ryb z gatunku "G. pedderensis" są zmiany zachodzące w ich środowisku naturalnym. Mimo początkowo dość licznej populacji do roku 1972, kiedy to został utworzony zbiornik retencyjny, liczebność populacji w połowie lat 80. XX wieku się załamała. Stworzenie sztucznego zbiornika przyczyniło się do podnoszenia poziomu wody i tym samym do utraty siedlisk naturalnych. Ponadto do jeziora Pedder został wprowadzony w celach wędkarskich pstrąg potokowy, który polował m.in. na osobniki "G. pedderensis". Wraz z powiększaniem się powierzchni akwenu pojawił się nowy gatunek z rodzaju "Galaxias", "G. brevipinnis", który szybko zajmował nowe siedlisko i wyparł spokrewnioną rybę.
Zachowana populacja.
W XXI wieku gatunek utrzymuje się tylko dzięki aktywnej ochronie. W latach 1991–1997 łącznie 34 osobniki zostały sztucznie wprowadzone do jeziora Oberon, położonego ok. 12 km na południowy wschód od jeziora Pedder, w zachodniej części pasma górskiego Arthur Range. W roku 1997 po raz pierwszy na nowym stanowisku zaobserwowane zostały młode ryby. Populacja z jeziora Oberon, mimo bliskiego położenia geograficznego z pierwotnym miejscem występowania, zlokalizowana jest w innym dorzeczu. Nie ma żadnych dowodów, które wskazywałyby, że "G. pedderensis" występowała wcześniej w tym regionie. Druga populacja została utworzona w zbiorniku wodnym Strathgordon, gdzie przeniesiono niewielką liczbę osobników z jeziora Oberon. W roku 2004 stwierdzono, że program rozrodczy ryb w zbiorniku Strathgordon nie przyniósł sukcesu. Populacja w jeziorze Oberon w 2008 roku liczyła około 500 osobników.
Próby hodowli w niewoli oraz sztuczne zapładnianie, które przeprowadzano w latach 1991–1992, przyniosły słabe rezultaty. Wyhodowano jedynie 11 młodych ryb, które zasiliły populację z jeziora Oberon.
Ekologia.
Siedlisko.
Pierwotnie "G. pedderensis" zamieszkiwał płytkie, piaszczyste jezioro Pedder o głębokości ok. 3 m oraz otaczające torfowiska i wpadające do niego strumienie. Większość cieków zasilających jezioro charakteryzowało się małym spadkiem i silnie meandrowało (np. Serpentine River). W okolicznych bagnach woda była zabarwiona na kolor ciemnobrązowy z powodu zawartości kwasów humusowych. Woda ta cechowała się niskim pH i małą mętnością. Z przeprowadzonych obserwacji wynikało, że jezioro zamieszkiwały głównie młode osobniki, a w rzekach i strumieniach żyły dorosłe.
Zwarcie akwenu przez zespół trzech zapór wodnych doprowadziło do podniesienia się poziomu wody i zalania okolicznych bagien, strumieni i górnego odcinka Serpentine River. Głębokość jeziora wzrosła do około 20 m. Górne, strome odcinki strumieni były jedynymi obszarami nieprzekształconymi w wyniku zalania jeziora Pedder.
Pod koniec lat 70. XX wieku, przed załamaniem się liczebności populacji, gatunek licznie występował w zbiorniku retencyjnym. W pobliżu brzegu znajdowały się szkółki dla młodych osobników, a dorosłe sztuki obserwowano w strumieniach wpadających do jeziora. Ostatni zasięg występowania ryb znajdował się w dolnych biegach strumieni, gdzie woda wolno płynęła w meandrujących potokach. Przeważnie dno było piaszczyste, a brzegi porośnięte gęstą roślinnością.
Obecnie siedlisko "G. pedderensis" stanowi jezioro Oberon o głębokości do 95 m, położone na wysokości 850 m n.p.m. Większa części linii brzegowej jest skalista i stroma, z wyjątkiem dwóch małych piaszczystych plaż położonych w północno-zachodniej części akwenu. Przez jedną z plaż przepływa meandrujący potok. Ryby zostały przeniesione do jeziora Oberon z powodu braku występowania w nim innych gatunków ryb i licznie występujących bezkręgowców, które stanowią składnik ich diety, oraz z powodu podobieństw z pierwotnym jeziorem (podobne właściwości chemiczne i termiczne). Atutem była też obecność strumieni, niezbędnych do rozmnażania się tego gatunku.
Zbiornik Strathgordon, stanowiący drugie miejsce introdukcji, został w roku 1997 zmodyfikowany przez IFS i Hydro Tasmania w celu stworzenia odpowiednich warunków dla osobników z gatunku "G. pedderensis". W tym celu zbiornik został osuszony, aby upewnić się, że nie jest zamieszkany przez inne gatunki ryb. Poza tym wypływ ze zbiornika został zabezpieczony przed możliwością migracji innych gatunków. Stworzono także sztuczny strumień, aby ryby mogły przechodzić w nim tarło.
Pożywienie.
Głównym składnikiem diety "G. pedderensis" są drobne bezkręgowce – stawonogi i larwy wodnych owadów. Analiza treści żołądka przeprowadzona na podstawie 20 ryb z tego gatunku wykazała, że żywi się ona zarówno lądowymi, jak i wodnymi owadami oraz skorupiakami. Wśród owadów lądowych wchodzących w skład diety ryby występowały: chrząszcze, muchy, komary, cykady, prostoskrzydłe, mrówki i osy. Natomiast wśród owadów wodnych występowały: larwy jętek, larwy much i dorosłe chrząszcze. Spośród skorupiaków w diecie stwierdzono przedstawicieli gatunku "Astacopsis franklinii" z rodziny Parastacidae oraz krewetki, kraby, homary i widłonogi.
Cykl życiowy.
Ryby z gatunku "G. pedderensis" dojrzałość płciową osiągają w wieku około 2 lat, przy czym potomstwo wydawane jest na świat przeważnie w wieku od 3 do 4 lat. Ryba żyje 6 lat. Po pierwszym roku życia osiąga długość od 5 do 6 cm. Płeć u dorosłych osobników rozróżnia się na podstawie kształtu gonad. U samców są one wąskie, u samic zaś – szerokie i zaokrąglone.
Okres tarła u gatunku "G. pedderensis" ma miejsce wiosną (od końca września do połowy października), gdy temperatury wód zaczynają rosnąć. W tym czasie temperatura wody waha się w granicach od 6,7 do 7,5 °C. Tarło ma miejsce w strumieniach, gdzie samice składają jaja – pod płaskimi kamieniami lub w zanurzonej roślinności. W trakcie tarła samica składa od 150 do 1200 jaj, o stosunkowo dużych rozmiarach (1,9–2,3 mm). Liczba jaj złożonych przez samicę zależny od jej wielkości. W warunkach laboratoryjnych, gdzie jaja ryb były sztucznie zapładniane, młode osobniki wylęgały się między 22. a 30. dniem od czasu zapłodnienia. Po wykluciu mierzyły 10 mm.
Zagrożenia, ochrona i reintrodukcja.
W Australii "G. pedderensis" uważany jest za gatunek najbardziej zagrożony całkowitym wymarciem spośród słodkowodnych gatunków ryb. Głównym zagrożeniem dla niego w XX wieku była utrata naturalnego środowiska, które zostało przekształcone w zbiornik retencyjny, a w konsekwencji gatunek został pozbawiony swojego pierwotnego siedliska (płytkiego jeziora i strumieni). Dużym zagrożeniem dla "G. pedderensis" są inne gatunki ryb. Na stan populacji "G. pedderensis" wpłynęła m.in. introdukcja polującego na te ryby pstrąga potokowego, zajmującego przy tym podobne nisze ekologiczne. Kolejny gatunek, który wpłyną negatywnie na liczebność "G. pedderensis", to blisko spokrewniona ryba "G. brevipinnis". Spowodowała ona wyparcie "G. pedderensis", ponieważ jest bardziej płodna, a odżywia się podobnym pokarmem. W ramach działań ochronnych realizowanych w jeziorze Pedder udało się zapobiec przedostaniu do niego drapieżnego okonia pospolitego do akwenu.
Obecna populacja ryb z jeziora Oberon możne być zagrożona z powodu jej małego zróżnicowania genetycznego. Wywodzi się bowiem od 34 ryb sztucznie wprowadzonych do jeziora. Za kolejne zagrożenie dla współczesnej populacji uważa się możliwość długotrwałego braku dostępu do pożywienia, spowodowaną zachwianiem liczebności poszczególnych gatunków w zbiorniku.
Współcześnie reintrodukcja gatunku do jeziora Pedder jest niemożliwa ze względu na występowanie drapieżnych ryb, które wyparły w przeszłości "G. pedderensis". Powrót gatunku do pierwotnego akwenu będzie możliwy dopiero wówczas, gdy przywrócony zostanie pierwotny stan jeziora oraz wytępione zostaną gatunki inwazyjne.

</doc>
<doc id="2224808" url="https://pl.wikipedia.org/wiki?curid=2224808" title="HMS Templar (P316)">
HMS Templar (P316)



</doc>
<doc id="2224810" url="https://pl.wikipedia.org/wiki?curid=2224810" title="Eugen Sfetescu">
Eugen Sfetescu

Eugen Sfetescu (ur. 1907 w Bukareszcie) – rumuński rugbysta, brązowy medalista Igrzysk Olimpijskich 1924 w Paryżu. Młodszy brat innego medalisty olimpijskiego w rugby Mircea Sfetescu.
Eugen Sfetescu zagrał w reprezentacji Rumunii w meczu ze Francją, rozgrywanym w ramach Igrzysk Olimpijskich 1924. Oprócz drugiego meczu w ramach tych rozgrywek ze Stanami Zjednoczonymi, Sfetescu zagrał jeszcze tylko raz - w 1927 z Czechosłowacją.

</doc>
<doc id="2224811" url="https://pl.wikipedia.org/wiki?curid=2224811" title="HMS Teredo (P338)">
HMS Teredo (P338)



</doc>
<doc id="2224813" url="https://pl.wikipedia.org/wiki?curid=2224813" title="HMS Thermopylae (P355)">
HMS Thermopylae (P355)



</doc>
<doc id="2224815" url="https://pl.wikipedia.org/wiki?curid=2224815" title="HMS Thorough (P324)">
HMS Thorough (P324)



</doc>
<doc id="2224820" url="https://pl.wikipedia.org/wiki?curid=2224820" title="Sanctum">
Sanctum

Sanctum 3D – australijsko-amerykański dreszczowiec, w reżyserii Alistera Griersona z 2011 roku wyprodukowany w trójwymiarze. Produkcją filmu zajął się m.in. James Cameron, reżyser "Titanica" i "Avatara".
Premiera filmu odbyła się 4 lutego 2011 roku.
Opis fabuły.
Film przedstawia historię podwodnej ekspedycji 15 nurków, którzy postanawiają eksplorować podwodne jaskinie w Morzu Koralowym u wybrzeży Australii.
Informacja dodatkowa.
W smutnym zbiegu okoliczności, Agnieszka Milówka, kaskaderka zastępująca obie główne bohaterki akcji filmowej w zdjęciach podwodnych, zginęła w podobnych do filmu okolicznościach w kilka dni po premierze.

</doc>
<doc id="2224825" url="https://pl.wikipedia.org/wiki?curid=2224825" title="Tietan">
Tietan

Tietan – organiczny związek chemiczny z grupy związków heterocyklicznych. Tietan zbudowany jest z czteroatomowego pierścienia, w skład którego wchodzą trzy atomy węgla, oraz jeden atom siarki, który pełni w pierścieniu rolę heteroatomu. Pierścień tietanu ma strukturę cyklobutanu, w którym jeden z atomów węgla zastąpiono atomem siarki i ma charakter nasycony. W temperaturze pokojowej jest bezbarwną, łatwopalną cieczą, o charakterystycznym zapachu siarki.

</doc>
<doc id="2224827" url="https://pl.wikipedia.org/wiki?curid=2224827" title="Amphibolis">
Amphibolis

Amphibolis C.Agardh – rodzaj traw morskich należący do rodziny bałwanicowatych ("Cymodoceaceae"), obejmujący dwa gatunki endemiczne: "Amphibolis antarctica" (Labill.) Asch., występujący wzdłuż wybrzeży Australii Zachodniej, Australii Południowej, Wiktorii i Tasmanii oraz "Amphibolis griffithii" (J.M.Black) Hartog, występujący wzdłuż wybrzeży Australii Zachodniej i Południowej.
Nazwa naukowa rodzaju pochodzi od greckiego słowa ("amphibol") – wątpliwy.
Systematyka.
Według Angiosperm Phylogeny Website (aktualizowany system APG IV z 2016) rodzaj należy do rodziny bałwanicowatych ("Cymodoceaceae" Vines), rzędu żabieńcowców ("Alismatales" Dumort.), w kladzie jednoliściennych ("monocots").
Zagrożenie i ochrona.
Oba gatunki "Amphibolis" zostały ujęte w Czerwonej księdze gatunków zagrożonych ze stasutem LC (mniejszej troski). Nie są znane poważne zagrożenia tych roślin. Występują jednak lokalne zagrożenia wynikające z działalności człowieka, przede wszystkim prowadzonej gospodarki morskiej, przemysłu, budowy portów i prowadzenia prac na dnie morskim. Stanowiska obu gatunków podlegają ochronie obszarowej, na przykład Shark Bay World Heritage Area

</doc>
<doc id="2224830" url="https://pl.wikipedia.org/wiki?curid=2224830" title="52 Dywizjon Artylerii Lekkiej">
52 Dywizjon Artylerii Lekkiej

52 Dywizjon Artylerii Lekkiej (52 dal) – pododdział artylerii lekkiej Wojska Polskiego w II Rzeczypospolitej.
Dywizjon nie występował w pokojowej organizacji wojska. Został sformowany przez 27 pułk artylerii lekkiej z Włodzimierza Wołyńskiego. 
52 dal w kampanii wrześniowej.
Mobilizacja.
Dywizjon został sformowany zgodnie z planem mobilizacyjnym „W”, w I rzucie mobilizacji powszechnej. Jednostką mobilizującą był 27 pułku artylerii lekkiej stacjonujący we Włodzimierzu Wołyńskim. Organizacja wojenna pododdziału zakładała, że w jego składzie znajdzie się dowództwo, trzy baterie armat i kolumna amunicyjna. Każda z baterii była uzbrojona w cztery 75 mm armaty wz. 1897. Dywizjon miał być jednostką artylerii odwodu Naczelnego Wodza. Pod koniec czerwca 1939 została podjęta decyzja na podstawie planu mobilizacyjnego "W 1" o włączeniu dywizjonu w skład rezerwowego 38 pułku artylerii lekkiej jako I dywizjon pułku. Dywizjon został zmobilizowany w dniach 31 sierpnia – 5 września 1939, we Włodzimierzu Wołyńskim. Mobilizowany dywizjon posiadał braki kadrowe i materiałowe. 4 września dalsze formowanie dywizjonu przeniesiono do pobliskiego Łobaczyna. Tam uzupełniano braki i kończono formowanie. Od 6 września prowadzono szkolenie oraz odbyto ostre strzelanie na poligonie na tzw. "Żydówce". 10 września 52 dal został załadowany do transportu kolejowego.
Działania bojowe.
52 dal wyruszył transportem kolejowym w kierunku Niżankowic do miejsca koncentracji 38 Dywizji Piechoty Rezerwowej. Z uwagi, że nie dotarł tam nie został przemianowany na dywizjon I/38 pal. Poprzez Żydatycze został skierowany do Lwowa. W nocy z 12 na 13 września 1939 roku dyon został wyładowany w Dublanach i stanął na postoju w lesie, w rejonie Instytutu Rolniczego. W tym czasie 38 pal, w składzie 38 DP rez. znajdował się w lasach na wschód od Medyki. 13 września do Lwowa dotarła 1 bateria, a w nocy z 13 na 14 września reszta dywizjonu. Po przybyciu do Lwowa początkowo dywizjon został podzielony na baterie i plutony i wyznaczony do obrony przeciwpancernej w szykach piechoty i jako artyleria bezpośredniego wsparcia. 14 września zajmował stanowiska ogniowe: 1 bateria przy ul. Gródeckiej i Janowskiej, 2 bateria, plutonami przy ul. Zamarstynowskiej i Stryjskiej, 3 bateria obstawiała wyloty dróg w rejonie Podzamcza. Tego dnia baterie dywizjonu ostrzeliwały stwierdzone pojazdy pancerne i samochody w rejonie Sichowa i Wólki Sichowskiej oraz gniazda broni maszynowej w rejonie Kulparkowa. Nocą 13/14 września grupa kanonierów z ochotnikami studentami pod dowództwem 4 oficerów dywizjonu wykonała wypad celem odzyskania z przedpola jaszcza z amunicją i rozpoznania stanowisk nieprzyjaciela. Dowódca 52 dal mjr Sobolewski był dowódcą grupy artylerii odcinka południowego, oprócz 2 i 3 baterii dywizjonu w skład grupy wchodziły też bateria 5/33 pal oraz 2 i 3 baterie OZAL nr 6 (nazywane 2/5 pal i 3/5 pal) jako artyleria przeciwpancerna. 15 września obie baterie ostrzeliwały wykryte cele w postaci niemieckiej piechoty, pojazdy w rejonie Sokolniki, Sichowa i Kleparowa. Straty poniesione 14 i 15 września, to: 13 rannych kanonierów, w tym 4 ciężko i 1 oficer. W dniach 15 i 16 września bateria 2/52 dal ostrzeliwała Zboiska i Hołosko Wielkie i wzgórza 324 i Hołosko Małe, 1/52 dal Kortumową Górę, obsługa lkm 2 baterii zestrzeliła niemiecki samolot obserwacyjny. Straty dywizjonu, to 1 poległy i 5 rannych kanonierów i utracone 3 konie. 52 dal wspierał obronę również na odcinku zachodnim. 
W dniu 16 września dywizjon wspierał ogniem natarcie wojsk Frontu Południowego przebijającego się do Lwowa i kontrataki załogi lwowskiej na niemieckie jednostki oblegające Lwów. Z uwagi na to baterie dywizjonu ostrzeliwały cele na przedpolu odcinka północnego i zachodniego Kortumową Górę, Hołosko Wielkie, Sanatorium oraz wzg. 324, Klasztor w Zboiskach wzg.325. 17 i 18 września baterie dywizjonu ostrzeliwały te same cele otrzymując na to odpowiednie dotacje amunicji. Przy czym 18 września o godz. 13.50 dywizjon ostrzelał lotnisko w Skniłowie, gdzie zaobserwowano 9 bombowych (transportowych?) samolotów niemieckich z tego 2 unieruchomiono. 19 września ponownie ostrzeliwano cele na przedpolu grupy piechoty, pojazdy, w tym pancerne i samoloty na lotnisku w Skniłowie. Baterie 2 i 3 wspierały głównie odcinek południowy 1/52 dal głównie odcinek północny. Od 16 do 22 września 1 bateria armat na odcinku północnym wchodziła w skład kombinowanego dywizjonu artylerii lekkiej kpt. Stefana Płosso wraz z 1 i 2 baterią armat i 2 baterii haubic OZAL nr 6. W obronie Lwowa jednostka walczyła do 22 września 1939 roku, następnie wraz z całym garnizonem lwowskim skapitulował przed Armią Czerwoną.
Obsada personalna 52 dal.
Dowództwo
1 bateria
2 bateria
3 bateria

</doc>
<doc id="2224834" url="https://pl.wikipedia.org/wiki?curid=2224834" title="Andrés Chitiva">
Andrés Chitiva

Andrés Chitiva Espinosa (ur. 13 sierpnia 1979 w Bogocie) – kolumbijski piłkarz z obywatelstwem meksykańskim występujący najczęściej na pozycji lewego pomocnika.
Kariera klubowa.
Chitiva pochodzi ze stołecznego miasta Bogotá i jest wychowankiem tamtejszego klubu Millonarios FC. Do drużyny seniorów został włączony w 1999 roku, wtedy także zadebiutował w pierwszej lidze kolumbijskiej – Copa Mustang. Rok później doszedł z Millonarios do finału Copa Merconorte. Barwy klubu reprezentował przez dwa lata, zdobywając siedem bramek w 52 ligowych spotkaniach.
Wiosną 2001 Chitiva, za rekomendacją swojego rodaka Miguela Calero, przeszedł do meksykańskiej ekipy CF Pachuca. W meksykańskiej Primera División zadebiutował 6 stycznia 2001 w wygranym 5:3 spotkaniu z Tolucą i w tym samym meczu strzelił pierwszą bramkę dla Pachuki. Pierwszy sukces z Pachucą – wicemistrzostwo Meksyku – odniósł w tych samych rozgrywkach; fazie Verano sezonu 2000/2001. Już w kolejnym sezonie, 2001/2002, zdobył z Pachucą pierwszy tytuł mistrzowski, w fazie Invierno. Rok później zwyciężył w Pucharze Mistrzów CONCACAF.
W maju 2003 Chitiva na zasadzie kilkutygodniowego wypożyczenia zasilił stołeczny meksykański zespół Cruz Azul w celu wzmocnienia go w turnieju Copa Libertadores – zgodnie z ligowymi przepisami mógł być zgłoszony jedynie do tego turnieju. Ostatecznie Cruz Azul z filigranowym Kolumbijczykiem w składzie doszedł do ćwierćfinału imprezy, gdzie przegrał w dwumeczu z brazylijskim Santos FC.
Po powrocie do Pachuki drugi tytuł mistrza kraju osiągnął podczas sezonu Apertura 2003, trzeci – Clausura 2006, natomiast czwarty w Clausura 2007. Dwukrotnie zajmował drugie miejsce w superpucharze Meksyku – Campeón de Campeones (2004 i 2006), odnosił sukcesy w turnieju Pucharu Mistrzów CONCACAF, wygrywając go jeszcze w roku 2007, co dało mu możliwość uczestniczenia w Klubowych Mistrzostwach Świata. Tam jednak nie potrafił zająć z Pachucą wysokiego miejsca, zajmując szóstą lokatę. Ze swoim zespołem triumfował także w drugich co do ważności rozgrywkach w Ameryce Południowej – Copa Sudamericana w roku 2006, natomiast w superpucharze kontynentalnym – Recopa Sudamericana – został wicemistrzem. Pod koniec swojej kariery w Pachuce triumfował w turnieju SuperLigi 2007.
Latem 2008 Chitiva został wypożyczony na półroczny okres do Indios de Ciudad Juárez – beniaminka najwyższej klasy rozgrywkowej w Meksyku, gdzie rozegrał dwanaście spotkań bez zdobyczy bramkowej. W styczniu 2009 za sumę 700 tysięcy euro został zakupiony przez stołeczną ekipę Club América, gdzie w roli rezerwowego spędził resztę roku. Później przez sześć miesięcy reprezentował barwy Club Atlas z siedzibą w mieście Guadalajara, po czym odszedł do drugoligowego Tiburones Rojos de Veracruz. W żadnym z tych czterech klubów nie osiągnął jednak większych sukcesów zarówno na arenie krajowej, jak i międzynarodowej.
Przez całą wiosnę 2011 Chitiva pozostawał bez klubu, natomiast w letnim okienku transferowym rękę wyciągnął do niego zespół, w którym odnosił największe sukcesy w karierze – CF Pachuca, proponując mu półroczny kontrakt. Występujący z niecodziennym numerem 110 Kolumbijczyk podczas drugiego pobytu w Pachuce rozegrał tylko jedno, symboliczne spotkanie – 20 listopada 2011 w przegranej 0:1 konfrontacji z Tigres UANL wszedł na plac gry na ostatnie osiem minut. Po tym meczu, w wieku 32 lat, Chitiva ogłosił zakończenie piłkarskiej kariery.
Kariera reprezentacyjna.
W seniorskiej reprezentacji Kolumbii Chitiva zadebiutował za kadencji selekcjonera Reinaldo Ruedy w 2004 roku. Jedynego gola w kadrze narodowej strzelił 25 marca 2007 w wygranym 3:1 towarzyskim meczu ze Szwajcarią. W tym samym roku wziął udział w turnieju Copa América, gdzie Kolumbijczycy nie wyszli z grupy, natomiast Chitiva wystąpił w dwóch spotkaniach, wchodząc na plac gry w ławki rezerwowych.

</doc>
<doc id="2224835" url="https://pl.wikipedia.org/wiki?curid=2224835" title="Andres Chitiva">
Andres Chitiva



</doc>
<doc id="2224839" url="https://pl.wikipedia.org/wiki?curid=2224839" title="SLC26A3">
SLC26A3

Białko SLC26A3 należy do rodziny białek transportujących aniony zwanej SLC26 (ang. "solute carrier family" 26), a także gen kodujący to białko. Białko kodowane przez ten gen jest glikoproteiną transbłonową odpowiedzialną za transport jonów siarczanowych. 
Mutacje tego genu są związane z występowaniem wrodzonej biegunki chlorkowej.

</doc>
<doc id="2224841" url="https://pl.wikipedia.org/wiki?curid=2224841" title="Taigi">
Taigi

 - rodzaj treningu w Ki-Aikido, przećwiczenie zbioru technik z partnerem.
Jedna osoba, czyli "uke" ("ten, który odbiera"), występuje w roli odbierającej technikę, a druga - czyli "nage" ("ten który rzuca") jest stroną atakującą. 
"Uke" nadaje swojemu atakowi właściwej energii, a "nage" obraca tę energię we właściwy rzut (wykorzystuje odpowiednią technikę).
Istotne jest odpowiednie zgranie się w czasie, ponieważ w aikido istotne jest harmonijne prowadzenie umysłu przeciwnika (a co za tym idzie również ciała), a nie jego powstrzymywanie czy przyspieszanie.
Istnieje kilka rodzajów taigi. Każdy zawiera ok. 6 innych (ale powiązanych ze sobą) technik. Każda technika jest wykonywana 2 razy.
Zawody taigi z wielu względów przypominają olimpijskie zawody jazdy figurowej na lodzie. Techniki wykonuje się przed panelem sędziowskim, który ocenia uczestników pod kątem płynności ruchów i ich energii (ki). Zwycięża para, która zdobyła najlepsze oceny. Nie liczy się zatem wzajemna rywalizacja pojedynczych uczestników, ale współpraca "nage" z "uke" jako całość, tak samo jak w przypadku pary jeżdżącej na lodzie.

</doc>
<doc id="2224843" url="https://pl.wikipedia.org/wiki?curid=2224843" title="SS Pasteur">
SS Pasteur

SS Pasteur − francuski liniowiec pasażerski, zbudowany w 1939 roku dla spółki żeglugowej Compagnie de Navigation Sud-Atlantique. Z powodu wybuchu II wojny światowej nie wszedł do eksploatacji. Od sierpnia 1940 roku służył jako transportowiec wojska, pod brytyjską banderą. Za swój udział w zwycięstwie został odznaczony Croix de Guerre. Po zakończeniu wojny powrócił do pierwotnego właściciela, w 1957 roku został zakupiony przez niemieckiego armatora Norddeutscher Lloyd (NDL), pod nazwą zmienioną na „Bremen”. W latach 1972−1974 pływał jako wycieczkowiec dla greckiego właściciela. Od 1977 do 1980 roku był wykorzystywany jako pływający hotel w Arabii Saudyjskiej. Zatonął 9 lipca 1980 roku podczas holowania do stoczni złomowej.
Historia.
Stępkę pod nowy liniowiec pasażerski dla Compagnie de Navigation Sud-Atlantique położono w stoczni Chantiers de Penhoët w Saint-Nazaire w 1937 roku. Wodowanie odbyło się 15 lutego 1938, zaś zakończenie budowy w sierpniu następnego roku. Statek otrzymał nazwę na cześć francuskiego chemika Louisa Pasteura. Początek dziewiczej podróży zaplanowano na 10 września 1939 roku, ale w związku z wybuchem II wojny światowej została ona odwołana. Po długim postoju w basenie portowym w Saint-Nazaire, wobec klęsk wojskowych ponoszonych na froncie, „Pasteur” przeszedł do Brestu, gdzie został załadowany rezerwami złota i 2 czerwca 1940 roku wysłany do kanadyjskiego Halifaksu.
Po klęsce Francji liniowiec został przejęty pod banderę brytyjską, jako transportowiec wojska. Przez okres wojny formalnym operatorem statku był Cunard-White Star. W ciągu kolejnych pięciu lat „Pasteur” przetransportował około 300 000 żołnierzy, przepływając 370 000 mil morskich. Dzięki dużej prędkości mógł pływać samodzielnie, poza systemem konwojów. 4 września 1942 roku, płynąc z Kapsztadu do Rio de Janeiro, został zaobserwowany przez załogę niemieckiego rajdera „Stier”, którego dowódca nawet nie próbował podjąć pościgu. Działalność statku podczas wojny została uhonorowana przez rząd francuski nadaniem Croix de Guerre. W czerwcu 1945 roku powrócił pod banderę francuską, a 11 kwietnia 1946 roku do przedwojennego armatora. Był wykorzystywany do 1956 roku, kiedy odstawiono go z powodu zużycia.
W następnym roku liniowiec został kupiony przez bremeńską firmę Norddeutscher Lloyd. Po przebudowie, nazwany „Bremen”, co było tradycyjną nazwą w NDL, wprowadzono go na linię do Nowego Jorku. U niemieckiego armatora pływał aż do 1971 roku, kiedy wycofano go z eksploatacji z powodu jej nieopłacalności. Zakupiony przez grecką Chandris Cruises, od stycznia 1972 do 1974 roku, pod nazwą „Regina Magna”, był używany w charakterze statku wycieczkowego na Morzu Śródziemnym, Karaibach i północnych fiordach. W 1977 roku został sprzedany Philippine Singapore Ports Corporation z Manili, która ustawiła go jako pływający hotel w Dżuddzie. Pod nazwami „Saudi Phil I” i „Filipinas-Saudi I” był wykorzystywany do 1980 roku. Sprzedany na złom, zatonął 9 lipca na Morzu Arabskim podczas holowania do tajwańskiej stoczni rozbiórkowej.

</doc>
<doc id="2224858" url="https://pl.wikipedia.org/wiki?curid=2224858" title="Steeve Elana">
Steeve Elana

Steeve Elana (ur. 11 lipca 1980 w Aubervilliers) – martynikański piłkarz występujący na pozycji bramkarza. Zawodnik klubu Tours FC.
Kariera.
Elana urodził się we Francji w rodzinie pochodzenia martynikańskiego. Jako junior grał w zespołach FC Solitaires, ES Colombes, Burel FC oraz US Marseille Endoume. W 1999 roku został zawodnikiem rezerw Olympique Marsylia i grał tam do 2001 roku. Następnie przeszedł do ASOA Valence z Championnat National, gdzie spędził sezon 2001/2002.
W 2002 roku odszedł do SM Caen, grającego w Ligue 2. W sezonie 2003/2004 wywalczył z nim awans do Ligue 1. W lidze tej zadebiutował 7 sierpnia 2004 w zremisowanym 1:1 meczu z FC Istres. W sezonie 2004/2005 w barwach Caen rozegrał 13 spotkań. Zespół zaś zajął 18. miejsce w lidze i spadł do Ligue 2. Wówczas Elana odszedł do innego zespołu występującego w tych rozgrywkach – Stade Brestois 29. W sezonie 2009/2010 awansował z nim do Ligue 1, a sam został wybrany do jedenastki sezonu rozgrywek ligowych. Został też uznany bramkarzem roku Ligue 2.
W 2012 roku przeszedł do Lille OSC, także grającego w Ligue 1. W sezonie 2012/2013 zagrał tam w 20 ligowych pojedynkach, jednak przez kolejne trzy sezony nie wystąpił w lidze już ani razu. W 2016 roku odszedł do Gazélec Ajaccio z Ligue 2, a w 2018 roku został zawodnikiem Tours FC, grającego w Championnat National.

</doc>
<doc id="2224860" url="https://pl.wikipedia.org/wiki?curid=2224860" title="Język radźasthani">
Język radźasthani



</doc>
<doc id="2224864" url="https://pl.wikipedia.org/wiki?curid=2224864" title="Język podlaski">
Język podlaski



</doc>
<doc id="2224866" url="https://pl.wikipedia.org/wiki?curid=2224866" title="WindMade">
WindMade

WindMade – organizacja mająca na celu rozwój i upowszechnienie znaku konsumenckiego, wskazującego na wyprodukowanie produktu przy użyciu energii wiatru. Należąca do sektora NGO organizacja została utworzona przez 7 partnerów: Global Wind Energy Council, World Wide Fund for Nature, , Lego, PricewaterhouseCoopers (PwC), Bloomberg L.P. oraz Vestas Wind Systems.
WindMade stawia sobie za cel przyspieszenie rozwoju energetyki odnawialnej poprzez umożliwienie korporacjom informowania o ich inwestycjach w energetyką wiatrową. WindMade umożliwi świadomym ekologicznie konsumentom wybór zakupu tych towarów, które zostały wyprodukowane przy użyciu energii wiatrowej i będzie informowała ogół o znaczeniu wykorzystywania energii pochodzącej z różnych źródeł.
WindMade ustanowi standard, który stanie się podstawą do przyznania znaku WindMade. Standard będzie poddany publicznym konsultacjom w pierwszym kwartale 2011 r..

</doc>
<doc id="2224871" url="https://pl.wikipedia.org/wiki?curid=2224871" title="Metro Red Line (Los Angeles)">
Metro Red Line (Los Angeles)



</doc>
<doc id="2224872" url="https://pl.wikipedia.org/wiki?curid=2224872" title="Język chachłacki">
Język chachłacki



</doc>
<doc id="2224875" url="https://pl.wikipedia.org/wiki?curid=2224875" title="Gheorghe Benția">
Gheorghe Benția

Gheorghe Benția (ur. 1897) – rumuński rugbysta, brązowy medalista Letnich Igrzysk Olimpijskich 1924 w Paryżu. 
Gheorghe Benția rozegrał 4 mecze w kadrze narodowej: 2 z Francją i 2 ze Stanami Zjednoczonymi. Wszystkie te mecze Rumuni przegrali.

</doc>
<doc id="2224876" url="https://pl.wikipedia.org/wiki?curid=2224876" title="Mistrzostwa Świata w Łyżwiarstwie Szybkim w Wieloboju Sprinterskim 2008">
Mistrzostwa Świata w Łyżwiarstwie Szybkim w Wieloboju Sprinterskim 2008

39. Mistrzostwa świata w łyżwiarstwie szybkim w wieloboju sprinterskim odbyły się w Heerenveen, w Holandii, w dniach 19–20 stycznia 2008. Zawody rozegrano w hali Thialf. Zawodnicy dwukrotnie startowali na dystansach 500 i 1000 metrów. Na najwyższym stopniu podium stanęli: Niemka Jenny Wolf oraz Koreańczyk Lee Kyu-hyeok.
Uczestnicy.
W zawodach wzięło udział 36 łyżwiarek (34 sklasyfikowane) oraz 42 łyżwiarzy (39 sklasyfikowanych) z 18 krajów.

</doc>
<doc id="2224879" url="https://pl.wikipedia.org/wiki?curid=2224879" title="Mistrzostwa Azji w piłce ręcznej mężczyzn">
Mistrzostwa Azji w piłce ręcznej mężczyzn

Mistrzostwa Azji w piłce ręcznej mężczyzn – oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji.

</doc>
<doc id="2224880" url="https://pl.wikipedia.org/wiki?curid=2224880" title="Dwuspójna składowa">
Dwuspójna składowa

Dwuspójna składowa - maksymalny podzbiór krawędzi grafu, taki że każda krawędź jest częścią cyklu prostego w stosunku z każdą inną krawędzią. W dwuspójnej składowej pomiędzy każdą parą wierzchołków istnieją dwie rozłączne krawędziowo drogi.

</doc>
<doc id="2224881" url="https://pl.wikipedia.org/wiki?curid=2224881" title="Big Brother (Rosja)">
Big Brother (Rosja)



</doc>
<doc id="2224897" url="https://pl.wikipedia.org/wiki?curid=2224897" title="Simon Dumont">
Simon Dumont

Simon Dumont (ur. 9 lipca 1986 w Bethel) – amerykański freeskier, specjalista głównie w half-pipie, jednak w mniejszym stopniu uprawial także big air. Jego największym sukcesem jest brązowy medal w halfpipie wywalczony podczas mistrzostw świata w Deer Valley. Najlepsze wyniki w Pucharze Świata osiągnął w sezonie 2013/2014, kiedy to zajął 63. miejsce w klasyfikacji generalnej, a w klasyfikacji halfpipe’u był jedenasty. Poza tym jest multimedalistą Winter X-Games. Nigdy nie startował na igrzyskach olimpijskich.
Osiągnięcia.
Puchar Świata.
Miejsca na podium w zawodach.
Dumont nigdy nie stanął na podium zawodów PŚ.

</doc>
<doc id="2224904" url="https://pl.wikipedia.org/wiki?curid=2224904" title="Zaśnięcie Matki Boskiej">
Zaśnięcie Matki Boskiej

Zaśnięcie Matki Boskiej – obraz włoskiego malarza i rytownika Andrei Mantegni.
Obraz przedstawia scenę zaczerpniętą ze "Złotej legendy" Jakuba da Voragine przedstawiającą moment oddawania hołdu przez apostołów zmarłej Matce Boskiej. Na obrazie złożenie pokłonu przerodziło się w liturgię katolicką, którą odprawia święty Piotr trzymający mszał. Pozostali apostołowie uczestniczą w obrządku trzymając naczynie z wodą i kadzidło; św. Jan trzyma gałązkę palmową, a pozostali apostołowie, zgodnie z legendą, śpiewają "Alleluja".
Scena rozgrywa się na tle pejzażu, w którym rozpoznawano Mantuę z 1490 roku; widok pochodzi prawdopodobnie z rezydencji Gonzagów i przedstawia sztuczne jezioro (zalew) na rzece Mincio, most oraz osadę San Giorgio.
Obraz powstał prawdopodobnie jako część dekoracji kaplicy San Giorgio w rezydencji Ludwika II Gonzagi. Po zburzeniu kaplicy obraz został przewieziony do Ferrary. Tam dzieło zostało przycięte tak, by pasowało do nowego wystroju. W 1627 roku król Anglii Karol I odkupił obraz od Gonzagów, następnie za panowania Filipa IV dzieło zostało sprowadzone do Hiszpanii.

</doc>
<doc id="2224907" url="https://pl.wikipedia.org/wiki?curid=2224907" title="HMS Thule (P325)">
HMS Thule (P325)



</doc>
<doc id="2224908" url="https://pl.wikipedia.org/wiki?curid=2224908" title="Tijgerhaai (P336)">
Tijgerhaai (P336)



</doc>
<doc id="2224910" url="https://pl.wikipedia.org/wiki?curid=2224910" title="Mistrzostwa Azji w Piłce Ręcznej Mężczyzn">
Mistrzostwa Azji w Piłce Ręcznej Mężczyzn



</doc>
<doc id="2224911" url="https://pl.wikipedia.org/wiki?curid=2224911" title="HMS Tireless (P327)">
HMS Tireless (P327)



</doc>
<doc id="2224912" url="https://pl.wikipedia.org/wiki?curid=2224912" title="HMS Token (P328)">
HMS Token (P328)



</doc>
<doc id="2224913" url="https://pl.wikipedia.org/wiki?curid=2224913" title="HMS Thermopylae (1945)">
HMS Thermopylae (1945)



</doc>
<doc id="2224914" url="https://pl.wikipedia.org/wiki?curid=2224914" title="HMS Teredo (1946)">
HMS Teredo (1946)



</doc>
<doc id="2224915" url="https://pl.wikipedia.org/wiki?curid=2224915" title="HMS Templar (1943)">
HMS Templar (1943)



</doc>
<doc id="2224918" url="https://pl.wikipedia.org/wiki?curid=2224918" title="HMS Thorough (1944)">
HMS Thorough (1944)



</doc>
<doc id="2224920" url="https://pl.wikipedia.org/wiki?curid=2224920" title="HMS Thule (1944)">
HMS Thule (1944)



</doc>
<doc id="2224922" url="https://pl.wikipedia.org/wiki?curid=2224922" title="HMS Taciturn (1944)">
HMS Taciturn (1944)



</doc>
<doc id="2224925" url="https://pl.wikipedia.org/wiki?curid=2224925" title="Żyzna buczyna niżowa">
Żyzna buczyna niżowa

Żyzna buczyna niżowa, buczyna pomorska ("Galio odorati-Fagetum" Rübel 1930 ex Sougnez et Thill 1959, syn. "Melico-Fagetum") – syntakson w randze zespołu roślinności, reprezentujący jedno ze zbiorowisk lasów bukowych.
Charakterystyka.
Jest to las bukowy wykształcający się na glebach świeżych, brunatnych wyługowanych lub płowych, charakteryzujący się stosunkowo bujnym i bogatym runem, budowanym przez typowe gatunki dla eutroficznych siedlisk leśnych. Znamienny jest udział w runie gatunków z rodzaju żywiec ("Dentaria"). Lasy zajmują siedliska nizinnego lasu świeżego, rzadziej lasu wilgotnego. Zbiorowiska żyznej buczyny niżowej mają najczęściej strukturę czterowarstwową. W drzewostanie żyznej buczyny niżowej dominuje buk zwyczajny ("Fagus sylvatica"), niekiedy obok buka w nieznacznej domieszce może występować: dąb bezszypułkowy ("Quercus petraea"), klon jawor ("Acer pseudoplatanus"), grab zwyczajny ("Carpinus betulus") i inne gatunki liściaste, a w płatach uboższych także sosna zwyczajna ("Pinus sylvestris"). W warstwie krzewów występuje wiciokrzew suchodrzew ("Lonicera xylosteum").
Płaty lasów bukowych występujące na glebach uboższych i bardziej suchych, mogą wykazywać pokrewieństwo do zespołu "Pino-Quercetum s.l". W runie żyznej buczyny niżowej brak jest gatunków górskich.
Brak jodły i świerka wyróżnia zespół żyznej buczyny niżowej od buczyn karpackich.
Spośród gatunków charakterystycznych dla związku i rzędu występują tutaj licznie: przytulia wonna ("Galium odoratum" = "Asperula odorata"), gajowiec żółty ("Galeobdolon luteum"), szczyr trwały ("Mercurialis perennis"), zawilec gajowy ("Anemone nemorosa"), trędownik bulwiasty ("Scrophularia nodosa"), fiołek leśny ("Viola reichenbachiana") i prosownica rozpierzchła ("Milium effusum"). Charakterystyczne jest występowanie gatunków leśnych o niżowym typie zasięgu, jak: przylaszczka pospolita ("Hepatica nobilis"), żywiec cebulkowy ("Dentaria bulbifera"), bluszcz pospolity ("Hedera helix") i turzyca palczasta" (Carex digitata"). Warstwa mszysta jest bardzo uboga.

</doc>
<doc id="2224928" url="https://pl.wikipedia.org/wiki?curid=2224928" title="Galio odorati-Fagetum">
Galio odorati-Fagetum



</doc>
<doc id="2224930" url="https://pl.wikipedia.org/wiki?curid=2224930" title="Ponad szczytem">
Ponad szczytem



</doc>
<doc id="2224931" url="https://pl.wikipedia.org/wiki?curid=2224931" title="Buczyna pomorska">
Buczyna pomorska



</doc>
<doc id="2224932" url="https://pl.wikipedia.org/wiki?curid=2224932" title="Alina Kaszlinska">
Alina Kaszlinska

Alina Kaszlinska, ros. Алина Анатольевна Кашлинская (ur. 28 października 1993 w Moskwie) – polska szachistka rosyjskiego pochodzenia, arcymistrzyni od 2009, posiadaczka męskiego tytułu mistrza międzynarodowego od 2014 roku. Posiada polskie obywatelstwo i jest żoną arcymistrza Radosława Wojtaszka.
Kariera szachowa.
W szachy gra od 6. roku życia. Pierwszy sukces na arenie międzynarodowej odniosła w 2003 r., zdobywając w Budvie tytuł wicemistrzyni Europy juniorek do 10 lat, w tym samym roku zdobyła również tytuł mistrzyni Rosji juniorek do 10 lat. Jej kariera rozwijała się bardzo szybko, w wieku 13 lat została najmłodszą mistrzynią międzynarodową, a mając lat 15 – najmłodszą arcymistrzynią w Rosji, jak i w Europie. Po zdobyciu tytułu arcymistrzyni swoje sukcesy skomentowała w następujący sposób:
Normy na tytuł arcymistrzyni zdobyła w Dobrinju (2007, dz. I m. wspólnie z Nino Maisuradze), Charkowie (2008, dz. I m. wspólnie z Inną Romanową) oraz Moskwie (2009, turniej "Moscow Open"). W 2009 r. podzieliła I m. w Pucharze Rosji w szachach błyskawicznych oraz podzieliła II m. (za Borysem Kanclerem) w kołowym turnieju w Netanji. W 2010 r. zdobyła tytuł wicemistrzyni Rosji juniorek do 20 lat oraz wystąpiła w drugiej reprezentacji kraju w rozegranej w Chanty-Mansyjsku olimpiadzie szachowej, zdobywając srebrny medal za indywidualny wynik na V szachownicy. W 2012 r. zdobyła w Guimarães tytuł wicemistrzyni świata studentek. W 2013 r. zdobyła złoty medal mistrzostw Rosji w kategorii do 21 lat, jak również brązowy medal mistrzostw świata juniorek do 20 lat w Kocaeli.
Najwyższy ranking w dotychczasowej karierze osiągnęła 1 czerwca 2022 r., z wynikiem 2505 punktów zajmowała wówczas 12. miejsce na światowej liście FIDE wśród kobiet.
W związku z Inwazją Rosji na Ukrainę od 23 maja 2022 roku dołączyła do reprezentacji Polski. W lipcu i sierpniu 2022 reprezentowała Polskę na I szachownicy na 44. Olimpiadzie Szachowej w Ćennaju.
Trenerami Aliny Kaszlinskiej byli m.in. Siergiej Dołmatow, Walerij Czechow 
i Ludmiła Zajcewa.

</doc>
<doc id="2224935" url="https://pl.wikipedia.org/wiki?curid=2224935" title="Francisco de Osuna">
Francisco de Osuna

Francisco de Osuna (ur. ok. 1492 w Sewilli, zm. ok. 1540) – XVI-wieczny franciszkanin i pisarz hiszpański.
Jest znany głównie jako autor wydanego w 1527 r. "Trzeciego alfabetu duchowego" – popularnego w swoim czasie dzieła mistyki chrześcijańskiej, które było główną lekturą m.in. Św Teresy od Jezusa. Książka pełni rolę poradnika dotyczącego życia duchowego i modlitwy. Bronił doktryny Kościoła przed iluminatami. Jego dzieła były pionierskie dla mistyki pisanej w języku kastylijskim.

</doc>
<doc id="2224936" url="https://pl.wikipedia.org/wiki?curid=2224936" title="No More I Love You's">
No More I Love You's



</doc>
<doc id="2224937" url="https://pl.wikipedia.org/wiki?curid=2224937" title="Plebiscyt">
Plebiscyt

Plebiscyt ( – decyzja ludu) – forma rozstrzygnięcia poprzez głosowanie obywateli.
Wyróżnia się:

</doc>
<doc id="2224939" url="https://pl.wikipedia.org/wiki?curid=2224939" title="HMS Tactician">
HMS Tactician



</doc>
<doc id="2224943" url="https://pl.wikipedia.org/wiki?curid=2224943" title="HMS Tantivy (1943)">
HMS Tantivy (1943)



</doc>
<doc id="2224945" url="https://pl.wikipedia.org/wiki?curid=2224945" title="Obrazowanie Zeemana-Dopplera">
Obrazowanie Zeemana-Dopplera

Obrazowanie Zeemana–Dopplera – technika tomograficzna, wykorzystywana w astrofizyce do uzyskiwania obrazów pól magnetycznych gwiazd.
Metoda wykorzystuje zdolność pól magnetycznych do polaryzacji światła wyemitowanego (lub pochłoniętego) w liniach spektralnych, utworzonych w atmosferze gwiazdy (efekt Zeemana). Okresowa modulacja sygnatur Zeemana podczas rotacji gwiazdy jest wykorzystywana do iteracyjnego odtworzenia wektorowego pola magnetycznego na jej powierzchni.
Ta technika opiera się na rekonstrukcji obrazu dzięki zasadzie maksymalizacji entropii - dostarcza najprostszą geometrię pola magnetycznego (jako rozwinięcie harmonik sferycznych) do różnych rozwiązań zgodnych z danymi.
Obrazowanie Zeemana-Dopplera jest pierwszą techniką umożliwiającą rekonstrukcję wektorowej geometrii magnetycznej gwiazd podobnych do Słońca. Stwarza obecnie szansę do podjęcia regularnych badań magnetyzmu gwiazd i dostarczania informacji o geometrii dużych łuków, które pola magnetyczne są w stanie wytworzyć nad powierzchnią gwiazdy. Do zbierania informacji, związanych z obrazowaniem Zeemana-Dopplera, astronomowie używają spektropolarymetrów, np. ESPaDOnS w CFHT na Mauna Kea (Hawaje) czy NARVAL w teleskopie Bernard Lyot (Pic du Midi de Bigorre, Francja).

</doc>
<doc id="2224947" url="https://pl.wikipedia.org/wiki?curid=2224947" title="Joseph Marino">
Joseph Marino

Joseph Salvador Marino (ur. 23 stycznia 1953 w Birmingham) – amerykański duchowny katolicki, arcybiskup, nuncjusz apostolski.
Życiorys.
25 sierpnia 1979 otrzymał święcenia kapłańskie i został inkardynowany do diecezji Birmingham w Alabamie. W 1984 rozpoczął przygotowanie do służby dyplomatycznej na Papieskiej Akademii Kościelnej.
12 stycznia 2008 został mianowany przez Benedykta XVI nuncjuszem apostolskim w Bangladeszu oraz arcybiskupem tytularnym "Natchitoches". Sakry biskupiej 29 marca 2008 udzielił mu kardynał Jean-Louis Tauran.
16 stycznia 2013 został przeniesiony do nuncjatury w Malezji, będąc jednocześnie akredytowanym w Timorze Wschodnim i Brunei.
11 października 2019 papież Franciszek powierzył mu funkcję rektora Papieskiej Akademii Kościelnej, funkcję tę pełnił do 23 stycznia 2023.

</doc>
<doc id="2224948" url="https://pl.wikipedia.org/wiki?curid=2224948" title="Przedsiębiorstwo Państwowe Porty Lotnicze">
Przedsiębiorstwo Państwowe Porty Lotnicze



</doc>
<doc id="2224949" url="https://pl.wikipedia.org/wiki?curid=2224949" title="Franciszek z Osuna">
Franciszek z Osuna



</doc>
<doc id="2224951" url="https://pl.wikipedia.org/wiki?curid=2224951" title="HMS Traveller (N48)">
HMS Traveller (N48)



</doc>
<doc id="2224954" url="https://pl.wikipedia.org/wiki?curid=2224954" title="HMS Trespasser (P312)">
HMS Trespasser (P312)



</doc>
<doc id="2224955" url="https://pl.wikipedia.org/wiki?curid=2224955" title="Czwórkowy system liczbowy">
Czwórkowy system liczbowy

Czwórkowy system liczbowy – pozycyjny system liczbowy, w którym podstawą jest liczba 4. Do zapisu liczb są potrzebne 4 cyfry: 0, 1, 2 i 3.
Powiązania z systemem binarnym.
Podobnie jak ósemkowy i szesnastkowy system liczbowy, system czwórkowy jest silnie powiązany z systemem binarnym. Każda z podstaw 4, 8 i 16 jest potęgą liczby 2. Oznacza to, że konwersja pomiędzy tymi systemami a systemem binarnym sprowadza się do mapowania każdej z cyfr na 2, 3 lub 4 cyfry binarne, lub bity. Na przykład, w systemie czwórkowym,
Krzywa Hilberta.
Liczby w systemie czwórkowym mają zastosowanie przy reprezentacji płaskich krzywych Hilberta. W tym celu liczbę rzeczywistą z przedziału od 0 do 1 należy przekształcić do systemu czwórkowego. Każda kolejna pojedyncza cyfra wyniku wskazuje kolejną "pod-ćwiartkę", w której się ona znajduje.
Genetyka.
Można zauważyć pewną analogię pomiędzy systemem czwórkowym a kodem genetycznym w DNA. Cztery nukleotydy w kolejności alfabetycznej, skrócone do A, C, G i T, mogą być użyte do przedstawienia cyfr czwórkowych 0, 1, 2 i 3. W takim kodowaniu, komplementarne pary cyfr 0↔3, i 1↔2 (dwójkowi 00↔11 i 01↔10), odpowiadają komplementarnym parom zasad: A↔T i C↔G, które można przechowywać jako dane w sekwencjach DNA.
Na przykład, sekwencja nukleotydów ATTACCA można zapisać w czwórkowym systemie liczbowym jako 2033010 (dziesiętnik 9156).
Transmisja danych.
System czwórkowy ma zastosowanie w transmisji danych od wynalezienia telegrafu np. ISDN używa kodowania liniowego 2B1Q.

</doc>
<doc id="2224958" url="https://pl.wikipedia.org/wiki?curid=2224958" title="HMS Trusty (N45)">
HMS Trusty (N45)



</doc>
<doc id="2224959" url="https://pl.wikipedia.org/wiki?curid=2224959" title="HMS Tudor (P326)">
HMS Tudor (P326)



</doc>
<doc id="2224960" url="https://pl.wikipedia.org/wiki?curid=2224960" title="Halodule">
Halodule

Halodule Endl. – rodzaj traw morskich należący do rodziny bałwanicowatych ("Cymodoceaceae"), obejmujący 6 gatunków występujących w klimacie zwrotnikowym i podzwrotnikowym.
Nazwa naukowa rodzaju pochodzi od greckich słów ("halos" – sól) i ("doulos" – niewolnik).
Zasięg geograficzny.
Trawy morskie z rodzaju "Halodule" występują wzdłuż wybrzeży Afryki (od Egiptu do KwaZulu-Natal, Seszeli i Madagaskaru oraz Mauretanii, Senegalu i Angoli), Azji (Izrael, Iran, Zatoka Perska, Półwysep Arabski, Chiny, Riukiu, Tajwan, subkontynent indyjski, Sri Lanka, Andamany, Nikobary, Indochiny, Azja Południowo-Wschodnia, Papua-Nowa Gwinea), Australii (Queensland i Australia Zachodnia), Oceanii (Fidżi, Nowa Kaledonia, Tonga, Karoliny, Mariany), południowo-wschodnich Stanów Zjednoczonych, Meksyku, Karaibów oraz Ameryki Południowej (od Belize i Kostaryki do Wenezueli, a także wschodniej Brazylii).
Morfologia.
Trawy morskie o rozgałęzionych kłączach, ukorzeniających się w węzłach, tworzących wzniesione pędy z 2 łuskami u nasady i 1–4 liśćmi właściwymi, naprzeciwległymi, spłaszczonymi, równowąskimi, trójżyłkowymi o przywierzchołkowo ząbkowanych marginesach, tworzącymi spłaszczone, uszkowate i języczkowate pochwy liściowe. Kwiaty pojedyncze i wierzchołkowe, jednopłciowe. Kwiaty męskie złożone z 2 siedzących główek pręcika, położonych na różnej wysokości. Kwiaty żeńskie niemal siedzące, z bardzo długimi szyjkami słupka. Owoce bocznie spłaszczone, dzióbkowate, niełupkopodobne.
Zagrożenie i ochrona.
Wszystkie gatunki "Halodule" zostały ujęte w Czerwonej księdze gatunków zagrożonych ze stasutem LC (mniejszej troski) lub DD (zagrożenie nieoszacowane). Rośliny te są zagrożone, jak inne trawy morskie, przez działalność człowieka w strefie przybrzeżnej oceanów.

</doc>
<doc id="2224961" url="https://pl.wikipedia.org/wiki?curid=2224961" title="Leo Boccardi">
Leo Boccardi

Leo Boccardi (ur. 15 kwietnia 1953 w San Martino in Pensilis) – włoski duchowny katolicki, arcybiskup, nuncjusz apostolski w Japonii.
Życiorys.
24 czerwca 1979 otrzymał święcenia kapłańskie i został inkardynowany do diecezji Termoli-Larino. W 1984 rozpoczął przygotowanie do służby dyplomatycznej na Papieskiej Akademii Kościelnej. 
16 stycznia 2007 został mianowany przez Benedykta XVI nuncjuszem apostolskim w Sudanie i Erytrei oraz arcybiskupem tytularnym "Bitettum". Sakry biskupiej 18 marca 2007 udzielił mu Sekretarz Stanu Tarcisio Bertone.
11 lipca 2013 został mianowany nuncjuszem apostolskim w Iranie.
11 marca 2021 papież Franciszek przeniósł go na urząd nuncjusza apostolskiego w Japonii.

</doc>
<doc id="2224962" url="https://pl.wikipedia.org/wiki?curid=2224962" title="Kiane">
Kiane



</doc>
<doc id="2224963" url="https://pl.wikipedia.org/wiki?curid=2224963" title="Medaliści igrzysk olimpijskich w biegach narciarskich">
Medaliści igrzysk olimpijskich w biegach narciarskich

Medaliści igrzysk olimpijskich w biegach narciarskich – lista zawodników, którzy przynajmniej raz w karierze zdobyli medal w zawodach olimpijskich w biegach narciarskich mężczyzn.
Jedną z dyscyplin olimpijskich wchodzących w skład narciarstwa klasycznego są, obok skoków narciarskich i kombinacji norweskiej, biegi narciarskie. Zawody mężczyzn w tej dyscyplinie w ramach zimowych igrzysk olimpijskich rozgrywane są od 1924 roku. Do 1932 roku w kalendarzu igrzysk znajdowały się dwie konkurencje biegowe – bieg techniką klasyczną na 18 oraz na 50 km. W 1936 roku po raz pierwszy w ramach igrzysk olimpijskich rozegrano bieg sztafetowy 4 × 15 km. W 1956 roku zmieniono dystans krótszego z biegów, z 18 na 15 km i dodatkowo do konkurencji olimpijskich włączono bieg na 30 km. W latach 1992–1998 nie rozegrano biegu na 15 km, zastępując go dystansem o 5 km krótszym oraz biegiem pościgowym 10+15 km. Podczas Zimowych Igrzysk Olimpijskich 2002 w Salt Lake City ponownie rozegrano bieg na 15 km, a zamiast dotychczasowych biegów na 10 km i biegu pościgowego, po raz pierwszy przeprowadzono konkurencję łączoną 2 × 10 km, którą w kolejnych igrzyskach zastąpiono dystansem 2 × 15 km. Jednocześnie w 2002 roku w kalendarzu igrzysk po raz pierwszy znalazł się sprint indywidualny, a cztery lata później w Turynie także sprint drużynowy. 
Najwięcej medali olimpijskich w biegach narciarskich – 78 (w tym 34 złote, 18 srebrnych i 16 brązowych) zdobyli zawodnicy reprezentujący Norwegię. Na kolejnych miejscach klasyfikacji medalowej znajdują się: reprezentanci Szwecji (58 medali, w tym 23 złote, 15 srebrnych i 20 brązowych), Finlandii (45 medali, w tym 13 złotych, 13 srebrnych i 19 brązowych) oraz Związku Socjalistycznych Republik Radzieckich (31 medali, w tym 11 złotych, 8 srebrnych i 12 brązowych). 
Zawodnikiem, który najwięcej razy stawał na podium zawodów olimpijskich, jest Norweg Bjørn Dæhlie, który wywalczył łącznie 12 medali, w tym 8 złotych i 4 srebrne. Drugim zawodnikiem pod względem liczby medali jest Sixten Jernberg, który dziewięciokrotnie wywalczył medal olimpijski (4 złote medale, 3 srebrne i 2 brązowe). Pięciokrotnie złote medale zdobył Thomas Alsgaard.
W biegach sztafetowych najwięcej, sześć tytułów mistrzów olimpijskich zdobyli Szwedzi, pięć tytułów zdobyli Norwegowie, a cztery Finowie. Spośród wszystkich krajów największą liczbę medali w sztafetach zdobyła Norwegia – 14.
Ośmiokrotnie zdarzyło się, że całe podium olimpijskie zajęli biegacze z tego samego kraju. Po raz pierwszy miało to miejsce w 1924 roku, kiedy w biegu na 50 km wszystkie medale zdobyli Norwegowie – Thorleif Haug, Thoralf Strømstad i Johan Grøttumsbråten. Cztery lata później w biegu na 18 km ponownie całe podium należało do Norwegów, tym razem byli to jednak Johan Grøttumsbråten, Ole Hegge i Reidar Ødegaard. W trakcie tych samych igrzysk w biegu na 50 km wszystkie miejsca premiowane medalami zajęli natomiast Szwedzi – Per-Erik Hedlund, Gustaf Jonsson i Volger Andersson. W 1936 i 1948 roku ponownie na całym podium stanęli zawodnicy szwedzcy. W Garmisch-Partenkirchen w biegu na 50 km byli to: Elis Wiklund, Axel Wikström i Nils-Joel Englund, a w Sankt Moritz w biegu na 18 km: Martin Lundström, Nils Östensson i Gunnar Eriksson. W 1992 roku wszystkie medale w biegu na 30 km zdobyli biegacze z Norwegii – Vegard Ulvang, Bjørn Dæhlie i Terje Langli. W 2014 roku na trzech pozycjach medalowych w biegu na 50 km zostali sklasyfikowani biegacze rosyjscy – Aleksandr Legkow, Maksim Wylegżanin i Ilja Czernousow. W 2018 roku wszystkie miejsca na podium w biegu łączonym mężczyzn zajęli Norwegowie – Simen Hegstad Krüger, Martin Johnsrud Sundby i Hans Christer Holund.
Jeden raz w historii biegów narciarskich mężczyzn na igrzyskach olimpijskich zdarzyło się, że złoty medal w tej samej konkurencji zdobyło ex aequo dwóch zawodników. Dokonali tego Thomas Alsgaard i Frode Estil, którzy w biegu łączonym 2 × 10 km w Salt Lake City dobiegli na metę na drugiej pozycji i za sprawą dyskwalifikacji pierwszego Johanna Mühlegga ostatecznie zdobyli złote medale olimpijskie. 
W haśle przedstawieni zostali medaliści igrzysk olimpijskich w biegach narciarskich, czyli biegacze, którzy przynajmniej raz w karierze stanęli na podium zawodów olimpijskich mężczyzn. W tabelach nie zostały natomiast wymienione medalistki zawodów kobiecych.
Medaliści chronologicznie.
Sprint indywidualny.
W 2002 roku po raz pierwszy rozegrano konkurencję sprinterską w ramach zimowych igrzysk olimpijskich. Podczas tych igrzysk długość trasy liczyła 1,5 kilometra, które zawodnicy musieli pokonać techniką dowolną. Cztery lata później dystans był o 200 m krótszy, a technika nie uległa zmianie. W 2010 roku dystans ponownie wynosił 1,5 kilometra, jednak biegacze musieli go pokonać stylem klasycznym. Na kolejnych igrzyskach sprint przeprowadzono ponownie techniką dowolną, cztery lata później ponownie klasyczną, a na następnych igrzyskach ponownie dowolną. Poniżej znajduje się zestawienie medalistów olimpijskich w sprincie mężczyzn.
Sprint drużynowy.
W 2006 roku poza sprintem indywidualnym rozegrano także sprint drużynowy. Każda drużyna startująca w tej konkurencji składa się z dwóch zawodników, którzy na przemian pokonują część trasy. W 2006 roku trasa liczyła 6 okrążeń po 1,3 kilometra (po 3 okrążenia na jednego zawodnika), a cztery lata później - 6 okrążeń po 1,6 kilometra. W obu przypadkach sprint odbywał się techniką dowolną. W 2014 roku okrążenia liczyły po 1,8 kilometra, a bieg odbywał się techniką klasyczną. Poniżej znajduje się lista medalistów poszczególnych biegów.
Na igrzyskach w 2014 roku w Soczi srebrny medal zdobyli reprezentanci Rosji – Maksim Wylegżanin i Nikita Kriukow. Po igrzyskach u Wylegżanina wykryto jednak stosowanie niedozwolonych środków dopingujących, co skutkowało dyskwalifikacją rosyjskiej sztafety. Drugie miejsce pozostawiono nieobsadzone. Decyzję uchylił w lutym 2018 roku Sportowy Sąd Arbitrażowy i Rosjanie odzyskali zdobyty medal.
Bieg na 10 km.
Bieg na 10 kilometrów w ramach zimowych igrzysk olimpijskich rozegrano trzy razy, w latach 1992–1998. Za każdym razem był to bieg techniką klasyczną. Dwa złote medale w tej konkurencji zdobył Bjørn Dæhlie. Poniżej znajdują się medaliści wszystkich biegów.
Bieg na 15 km.
Nieprzerwanie od 1956 roku w kalendarzu zimowych igrzysk olimpijskich znajduje się bieg na 15 kilometrów mężczyzn. W latach 1956–1988, 2002–2006 oraz 2014 rozgrywano go techniką klasyczną, w latach 1992–1998, w 2010 i 2018 był to bieg techniką dowolną. Krajem, który zdobył najwięcej medali w tej konkurencji, jest Norwegia, która wywalczyła łącznie dziewięć medali, w tym trzy złote. Poniższa tabela przedstawia wszystkich medalistów z lat 1956–2022.
Bieg na 18 km.
W latach 1924–1952 przeprowadzany był bieg mężczyzn na 18 kilometrów techniką klasyczną. Wszystkie medale w tej konkurencji zdobyli reprezentanci Norwegii, Szwecji i Finlandii, przy czym najwięcej, siedem, wywalczyli Norwegowie. W tabeli ukazani zostali wszyscy medaliści biegu na 18 kilometrów.
Biegi łączone i pościgowe.
W latach 1992–1998 w ramach igrzysk olimpijskich rozegrano bieg pościgowy na 25 kilometrów. Najpierw przeprowadzony był bieg na 10 kilometrów techniką klasyczną, za który przyznane zostały medale olimpijskie. Kilka dni później zawodnicy w odwrotnej kolejności do miejsc zajętych w biegu na 10 km, wystartowali w biegu na 15 km techniką dowolną. Taki sposób przeprowadzania biegu pościgowego dotyczył igrzysk w 1992, 1994 i 1998 roku. Medale w tej konkurencji zdobyli biegacze z Norwegii, Kazachstanu i Włoch. We wszystkich trzech igrzyskach medal w tej konkurencji wywalczył Bjørn Dæhlie.
Podczas Zimowych Igrzysk Olimpijskich 2002 w Salt Lake City po raz pierwszy i jedyny rozegrano bieg łączony 2 × 10 km. Początkowo konkurencję wygrał reprezentujący Hiszpanię, Johann Mühlegg, jednak kontrola antydopingowa wykazała obecność w jego krwi darbepoetyny alfa, co spowodowało dyskwalifikację zawodnika i utratę medalu. 
Od 2006 roku w kalendarzu zimowych igrzysk olimpijskich zamiast biegu na 30 kilometrów wprowadzony został bieg łączony – 15 km techniką klasyczną + 15 km techniką dowolną. Bieg ten rozegrano także w 2010, 2014, 2018 i 2022 roku. Poniżej znajduje się zestawienie medalistów wszystkich tych biegów.
Bieg na 30 km.
Bieg na 30 kilometrów mężczyzn rozgrywany był w latach 1956–2002. Od 1956 do 1992 oraz w 1998 roku przeprowadzano go techniką klasyczną, w 1994 roku techniką dowolną, a w 2002 roku był to bieg masowy rozgrywany stylem dowolnym. Jako pierwszy na metę biegu w 2002 roku dotarł reprezentant Hiszpanii, Johann Mühlegg, jednak w jego organizmie wykryto doping, co pozbawiło go medalu. Poniższa tabela przedstawia medalistów wszystkich rozegranych biegów. 
Sztafeta.
Rywalizacja męskich sztafet 4 × 10 kilometrów przeprowadzana jest od Zimowych Igrzysk Olimpijskich 1936. Najwięcej medali – 15 – zdobyła sztafeta norweska (5 złotych, 9 srebrnych, 1 brązowy), natomiast najwięcej tytułów mistrza olimpijskiego – 6 – zdobyła sztafeta szwedzka. Poniżej znajduje się lista wszystkich ekip, które zdobyły medale igrzysk olimpijskich w sztafecie mężczyzn.
Na igrzyskach w Soczi w 2014 roku srebrny medal w sztafecie mężczyzn zdobyła początkowo reprezentacja Rosji w składzie: Dmitrij Japarow, Aleksandr Biessmiertnych, Aleksandr Legkow i Maksim Wylegżanin. Po igrzyskach u dwóch spośród nich – Legkowa i Wylegżanina – stwierdzono stosowanie dopingu, w efekcie czego Rosja została zdyskwalifikowana, a drugie miejsce pozostało nieobsadzone. Dyskwalifikację w lutym 2018 roku uchylił Sportowy Sąd Arbitrażowy, dzięki czemu Rosjanie odzyskali zdobyty medal.
Bieg na 50 km.
Bieg na 50 kilometrów to jedyna konkurencja biegowa rozgrywana nieprzerwanie od pierwszych zimowych igrzysk olimpijskich w 1924 roku. W latach 1924–1984, 1994, 2002, 2010 i 2018 bieg ten rozgrywany był techniką klasyczną, a w latach 1988–1992, 1998, 2006 i 2014 techniką dowolną. Od 2006 jest to także bieg masowy. W 2002 roku pierwsze miejsce w biegu na 50 km zajął Johann Mühlegg, jednak z uwagi na późniejszą dyskwalifikację za stosowanie środków dopingujących reprezentant Hiszpanii utracił złoty medal olimpijski. W 2014 roku złoty medal zdobył Aleksandr Legkow, a srebrny – Maksim Wylegżanin. U obu zawodników stwierdzono po igrzyskach, że stosowali niedopuszczalne środki dopingujące, co skutkowało ich dyskwalifikacją i utratą medali. W lutym 2018 roku dyskwalifikację uchylił Sportowy Sąd Arbitrażowy, dzięki czemu Rosjanie odzyskali medale.
W poniższym zestawieniu ujęci zostali wszyscy medaliści poszczególnych biegów w latach 1924–2018.
Klasyfikacje medalowe.
Klasyfikacja zawodników.
Poniżej znajduje się klasyfikacja wszystkich zawodników - medalistów zimowych igrzysk olimpijskich w biegach narciarskich. Pod uwagę wzięto zarówno biegi indywidualne, jak i drużynowe. W przypadku, gdy któryś z zawodników startował w barwach więcej niż jednego kraju, zostały wymienione wszystkie państwa, dla których zdobył przynajmniej jeden medal olimpijski. Jeżeli dwóch lub więcej zawodników zdobyło taką samą liczbę medali tego samego kruszcu, najpierw wzięto pod uwagę rok zdobycia pierwszego medalu olimpijskiego, a następnie porządek alfabetyczny.
Klasyfikacja medalistów w konkurencjach indywidualnych.
Poniższa tabela przedstawia zawodników, którzy zdobyli dwa lub więcej medali igrzysk olimpijskich w konkurencjach indywidualnych w biegach narciarskich, w tym przynajmniej jeden złoty. Uwzględnione zostały tylko medale zdobyte w biegach indywidualnych. Nie uwzględniono natomiast biegów sztafetowych i sprintu drużynowego. W przypadku, gdy któryś z zawodników startował w barwach więcej niż jednego państwa, wymienione zostały wszystkie kraje, które reprezentował.
Klasyfikacja państw.
W poniższej tabeli przedstawione zostały państwa, które zdobyły przynajmniej jeden medal igrzysk olimpijskich w konkurencjach indywidualnych bądź drużynowych w biegach narciarskich. 
Klasyfikacja państw w konkurencjach drużynowych.
W poniższej tabeli zostały zawarte państwa, które zdobyły przynajmniej jeden medal olimpijski w konkurencjach drużynowych w biegach narciarskich – sztafecie lub sprincie drużynowym.
Klasyfikacja państw według lat.
W poniższej tabeli zestawiono państwa według liczby medali zdobytych w biegach narciarskich mężczyzn podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali olimpijskich zdobytych przez poszczególne państwa w konkurencjach biegów narciarskich mężczyzn. Zastosowano skróty używane przez Międzynarodową Federację Narciarską:

</doc>
<doc id="2224964" url="https://pl.wikipedia.org/wiki?curid=2224964" title="Izabela Hohn">
Izabela Hohn

Izabela Hohn (ur. 23 września 1985) – polska siatkarka grająca na pozycji przyjmującej. Jej największym osiągnięciem jest awans do PlusLigi Kobiet w 2010 roku. Rok była kapitanem drużyny z Rumi. Obecnie zawodniczka MUKS Joker Mekro Świecie. W sezonie 2013/14 właśnie z Jokerem Świecie awansowała do I ligi kobiet.

</doc>
<doc id="2224965" url="https://pl.wikipedia.org/wiki?curid=2224965" title="Anna Brodacka">
Anna Brodacka

Anna Brodacka (ur. 10 września 1979) – polska siatkarka grająca na pozycji rozgrywającej. Obecnie zawodniczka Sandeco TPS EC Wybrzeże Rumia. Jej największym osiągnięciem jest awans do PlusLigi Kobiet w 2010 roku. Do zespołu z Rumi trafiła z Alpatu Gdynia.

</doc>
<doc id="2224966" url="https://pl.wikipedia.org/wiki?curid=2224966" title="Michalina Jagodzińska">
Michalina Jagodzińska

Michalina Jagodzińska (ur. 23 sierpnia 1984) – polska siatkarka, grająca na pozycji libero. Od sezonu 2017/2018 występuje w drużynie AZS Politechnika Śląska Gliwice.
Sukcesy klubowe.
Mistrzostwo Słowacji:

</doc>
<doc id="2224967" url="https://pl.wikipedia.org/wiki?curid=2224967" title="Canadian Singles Chart">
Canadian Singles Chart

Canadian Singles Chart – kanadyjska lista przebojów sporządzana i publikowana przez Nielsen SoundScan. Lista sporządzana jest co środę, a publikowana w każdy czwartek na stronie Canoe "Jam!". Pierwsza lista została opublikowana w 1996 i zawierała 200 pozycji (w tym pierwszych 50 publikowanych przez "Jam!"). Aby pojawić się na liście utwór musi sprzedać się w nakładzie co najmniej dziesięciu kopii.
Od 2005 Nielsen SoundScan publikuje także listę Digital Tracks Chart, kompilowaną na podstawie sprzedaży utworów w wersji digital download w serwisach takich jak Napster, Puretracks, iTunes Canada czy Archambault. W 2006 Soundscan rozpoczął publikację listy Digital Songs Chart, na której różne wersje utworów były oceniane jednocześnie (na Digital Tracks Chart różne wersje były publikowane oddzielnie). Digital Songs Chart jest publikowana na stronie Canoe oraz na billboard.biz.
Od 7 czerwca 2007 Billboard publikuje osobną listę singli w Kanadzie, Billboard Canadian Hot 100.

</doc>
<doc id="2224969" url="https://pl.wikipedia.org/wiki?curid=2224969" title="Shivkumar Sharma">
Shivkumar Sharma

Shivkumar Sharma (ur. 13 stycznia 1938 w Dżammu, zm. 10 maja 2022 tamże) – muzyk indyjski grający na santur. Santur jest instrumentem ludowym z rejonu Kaszmiru. Sharma bywa tytułowany jako Pandit.

</doc>
<doc id="2224972" url="https://pl.wikipedia.org/wiki?curid=2224972" title="2 Dywizjon Artylerii">
2 Dywizjon Artylerii

Dywizjony artylerii noszące numer 2:
Wojska Polskiego:
Cesarskiej i Królewskiej Armii:
Armii Imperium Rosyjskiego:

</doc>
<doc id="2224974" url="https://pl.wikipedia.org/wiki?curid=2224974" title="Tommaso Caputo">
Tommaso Caputo

Tommaso Caputo (ur. 17 października 1950 w Afragola) – włoski duchowny katolicki, arcybiskup, prałat Pompejów od 2012.
Życiorys.
10 kwietnia 1974 otrzymał święcenia kapłańskie z rąk kard. Corrado Ursiego i został inkardynowany do archidiecezji Neapolu. Przez dwa lata pracował jako wikariusz, zaś w 1976 rozpoczął przygotowanie do służby dyplomatycznej na Papieskiej Akademii Kościelnej. Od 1980 był pracownikiem nuncjatur w Rwandzie (1980-1984), na Filipinach (1984-1987) i w Wenezueli (1987-1989). W 1989 został pracownikiem Sekretariatu Stanu. W latach 1993–2007 pełnił funkcję szefa protokołu dyplomatycznego Stolicy Apostolskiej.
3 września 2007 został mianowany przez Benedykta XVI nuncjuszem apostolskim na Malcie i w Libii oraz arcybiskupem tytularnym "Otriculum". Sakry biskupiej 29 września 2007 udzielił mu papież Benedykt XVI.
Od 10 listopada 2012 jest arcybiskupem-prałatem Pompejów.

</doc>
<doc id="2224989" url="https://pl.wikipedia.org/wiki?curid=2224989" title="Zdzisław Simche">
Zdzisław Simche

Zdzisław Alfred Simche (ur. 28 marca 1905 w Tarnowie, zm. 29 listopada 1940 w Auschwitz) − polski geograf, nauczyciel, publicysta i działacz społeczny pochodzenia żydowskiego, więzień i ofiara obozu koncentracyjnego Auschwitz.
Życiorys.
Zdzisław Simche urodził się w rodzinie tarnowskiego adwokata Eliasza Simchego i Stefani Warenhaupt. W 1922 roku wypisał się z gminy żydowskiej i przyjął chrzest w kościele katolickim. Po ukończeniu Państwowego Gimnazjum im. Kazimierza Brodzińskiego w Tarnowie, w latach 1923–1928 studiował geografię na Uniwersytecie Jagiellońskim. Przez rok był prezesem Koła Geografów UJ. Po ukończeniu studiów starał się o posadę asystenta na katedrze geografii Uniwersytetu Jana Kazimierza u profesora Eugeniusza Romera, ale nie otrzymał jej ze względu na pochodzenie. Powrócił do Tarnowa, gdzie zaczął pracę jako nauczyciel gimnazjalny. Uczył w trzech działających wtedy gimnazjach w mieście.
Od 1927 roku był redaktorem „Słowa Tarnowskiego”, publikował również w „Przeglądzie Geograficznym” oraz w roczniku „Ziemia”. W 1929 roku był współzałożycielem i pierwszym sekretarzem zarządu Towarzystwa Przyjaciół Nauk w Tarnowie. Rok później ukazała się jego monografia "Tarnów i jego okolica", wydana z okazji jubileuszu 600-lecia miasta (wznowiona jako reprint w 1993 roku). W 1931 roku został pierwszym prezesem tarnowskiego oddziału Polskiego Towarzystwa Krajoznawczego. Był również powiatowym delegatem Państwowej Rady Ochrony Przyrody. Miał swój udział w powstaniu w pobliżu Ciężkowic rezerwatu przyrody „Skamieniałe Miasto”.
W kwietniu 1940 roku Zdzisław Simche został aresztowany przez gestapo i osadzony w więzieniu w Tarnowie. Pomimo zabiegów rodziny włączono go jako więźnia politycznego do pierwszego transportu do obozu koncentracyjnego Auschwitz, 14 czerwca 1940 roku. Otrzymał numer obozowy 452. Zmarł z wycieńczenia 29 listopada 1940 roku na placu apelowym. Jego ciało zostało skremowane, a prochy wydano żonie i pochowano początkowo na tarnowskim Starym Cmentarzu. W 1982 urnę przeniesiono do grobowca na cmentarzu komunalnym w Mościcach.
W 1983 roku ulica w tarnowskiej dzielnicy Zabłocie otrzymała imię Zdzisława Simchego. Jego nazwisko znalazło się również na tablicy upamiętniającej poległych podczas wojny nauczycieli i uczniów, odsłoniętej w 1989 roku w III Liceum Ogólnokształcącym.
Zdzisław Simche był żonaty z Zofią z d. Gągola, z którą mieli trzech synów. Jego młodszy brat, Teodor, był prawnikiem – również zginął w KL Auschwitz.

</doc>
<doc id="2225009" url="https://pl.wikipedia.org/wiki?curid=2225009" title="Aleksandra Gutkowska">
Aleksandra Gutkowska

Aleksandra Gutkowska (z d. Theis, ur. 24 czerwca 1986) – polska siatkarka grająca na pozycji atakującej. Obecnie zawodniczka APS Rumia. Jej największym osiągnięciem jest awans do PlusLigi Kobiet w 2010 roku. Jest wychowanką rumskiego zespołu.

</doc>
<doc id="2225013" url="https://pl.wikipedia.org/wiki?curid=2225013" title="Vito Rallo">
Vito Rallo

Vito Rallo (ur. 30 maja 1953 w Mazara del Vallo) – włoski duchowny katolicki, arcybiskup, nuncjusz apostolski w Maroku.
Życiorys.
1 kwietnia 1979 otrzymał święcenia kapłańskie i został inkardynowany do diecezji Mazara del Vallo. W 1986 rozpoczął przygotowanie do służby dyplomatycznej na Papieskiej Akademii Kościelnej. W latach 2004-2007 był obserwatorem Watykanu przy Radzie Europy w Strasburgu.
12 czerwca 2007 został mianowany przez Benedykta XVI nuncjuszem apostolskim w Burkina Faso i Nigrze oraz arcybiskupem tytularnym "Alby". Sakry biskupiej 28 października 2007 udzielił mu Sekretarz Stanu Tarcisio Bertone.
12 grudnia 2015 został mianowany nuncjuszem apostolskim w Maroku.

</doc>
<doc id="2225025" url="https://pl.wikipedia.org/wiki?curid=2225025" title="Arbol Solo (meteoryt)">
Arbol Solo (meteoryt)

Arbol Solo – meteoryt kamienny należący do chondrytów oliwinowo-bronzytowych H5, spadły 11 września 1954 w prowincji San Luis w Argentynie. Meteoryt Arbol Solo jest drugim z czterech znalezionych meteorytów w tej prowincji. Z miejsca spadku pozyskano 840 g materii meteorytowej.

</doc>
<doc id="2225046" url="https://pl.wikipedia.org/wiki?curid=2225046" title="Chinuklidyna">
Chinuklidyna

Chinuklidyna – organiczny związek chemiczny z grupy heterocyklicznych związków bicyklicznych, amina trzeciorzędowa. Zbudowana jest ze szkieletu bicyklo[2.2.2]oktanu, w którym jednym z atomów węzłowych jest azot.
Właściwości fizykochemiczne.
Chinuklidyna jest bezbarwnym krystalicznym ciałem stałym, łatwo rozpuszczalnym w wodzie, alkoholu i eterze. Jest silną zasadą, co wynika z obecności w pierścieniu atomu azotu z wolną parę elektronową.
Otrzymywanie.
Chinuklidyna może być otrzymywana poprzez redukcję chinuklidonu.
Zastosowanie.
Chinuklidyna używana jest jako odczynnik w syntezie organicznej i jako katalizator nukleofilowy.
Pochodne.
Pochodna chinuklidyny, 3-chinuklidynobenzylan, ma silne właściwości psychotropowe i stosowany jest jako bojowy środek trujący o kodzie "BZ". Chinuklidyna występuje jako element konstrukcyjny niektórych biomolekuł, np. chininy.

</doc>
<doc id="2225060" url="https://pl.wikipedia.org/wiki?curid=2225060" title="17 Dywizjon Artylerii Ciężkiej (1939)">
17 Dywizjon Artylerii Ciężkiej (1939)

17 Dywizjon Artylerii Ciężkiej (17 dac) – pododdział artylerii ciężkiej Wojska Polskiego II RP w składzie 17 Wielkopolskiej Dywizji Piechoty.
Historia i formowanie.
Dywizjon został sformowany w Gnieźnie. Na podstawie rozkazu Ministra Spraw Wojskowych L.5541/Org.tj.38 z 2 grudnia 1938 roku. Dowództwo dywizjonu i 2 baterię haubic sformował 7 pułk artylerii ciężkiej, a 1 baterię armat 5 pułk artylerii ciężkiej. Organizacja dywizjonu została zakończona 15 maja 1939 roku. Dywizjon został zakwaterowany w koszarach 17 pułku artylerii lekkiej, który był dla niego oddziałem gospodarczym. Do 23 sierpnia nie zdołano uzupełnić braków w sprzęcie taborowym, techniczno–wyszkoleniowym i kancelaryjnym.
17 dac w kampanii wrześniowej.
Mobilizacja.
Dywizjon został zmobilizowany w ramach mobilizacji alarmowej w grupie żółtej, w dniach 24–26 sierpnia 1939 roku w miejscowościach: Grotkowo (dowództwo), Żydowo (1 bateria) i Drachowo (2 bateria). W czasie od A+46 do A+58 przy wsparciu materiałowym 17 pal w Gnieźnie, ze stanu pokojowego 17 dac. Po zakończeniu mobilizacji 1 bateria zajęła kwatery przejściowe w m. Drachowo. Po zakończeniu całkowicie mobilizacji 17 dac przebywał w rejonie Żydowa. W ostatnich dniach sierpnia nastąpiły jeszcze niewielkie przesunięcia miejsca dyslokacji. Ostatecznie 31 sierpnia dowództwo dywizjonu stacjonowało w dworze Gurowo, 1 bateria w Drachowie, 2 bateria w Grotkowie. 
Działania bojowe.
1 i 2 września 1939 r. 17 dac przebywał na tych samych stanowiskach, co w ostatnich dniach pokoju, bez styczności z nieprzyjacielem. Nocą 2/3 września przegrupował się w składzie 17 DP do rejonu Wrześni i Słupcy, przegrupowanie nastąpiło poprzez Czeluścin, Mielżyn do rejonu Brudzewa. Po odpoczynku 17 dac nocą 3/4 września podjął marsz w kierunku Przedmościa „Koło”, o godz. 6.00 4 września dotarł do Kawnic. Po południu dywizjon wyruszył na przeprawę przez most na Warcie w rejonie Konina. 5 września po dotarciu na teren przedmościa zajął stanowiska ogniowe na północnym odcinku. Zadaniem 17 dac było wsparcie broniących tego terenu 68 pułku piechoty i 69 pułku piechoty. 6 września dywizjon przeprawił się na prawy brzeg Warty przez zatłoczony most w Kole, następnie przemieścił się do lasu na północ od wsi Grzegorzew. Skąd wyruszył do kolejnego nocnego marszu 6/7 września w kierunku Kłodawy. Rano 7 września osiągnął wieś Budy Tarnowskie. Nocny marsz 7/8 września doprowadził dywizjon do dworu Opiesin i Łubna. Ponowny nocny marsz poprzez Witonię, Ględzianów i Romartów, rano 9 września pozwolił zająć pozycje w Kamieniu. 
Udział w bitwie nad Bzurą.
Z uwagi na przygotowania 17 DP do wykonania zwrotu zaczepnego w składzie Grupy Operacyjnej gen. bryg. Edmunda Knoll-Kownackiego, Armii „Poznań”, 17 dac zajął stanowiska ogniowe w rejonie kolonia Kuchary, Węglewice. Skąd o godz. 17.00 rozpoczął wspieranie natarcia pułków 17 DP. O godz. 3.00 10 września zwinął swoje stanowiska ogniowe i przemieścił się na południowy brzeg rzeki Bzury. Rano zajął stanowiska ogniowe,1 baterią armat w Zagaju Starym, a 2 baterią haubic w Podgórzycach. Postępując za natarciem dywizji po godz. 16.00 zajął stanowiska ogniowe w rejonie dworu Karsznice, wysuwając punkty obserwacyjne na południowy skraj lasu między Karsznicami i Skotnikami. 11 września o godz. 14.30 17 dac wykonał nawałę ogniową na dwór Sokolniki, a następnie na Ozorków. Ognie wykonał w ramach artyleryjskiego przygotowania natarcia 17 DP. Obie baterie wystrzeliły ponad 250 pocisków. Przez resztę dnia prowadził ostrzał pozycji niemieckich w rejonie Modlnej Probostwa, dworu Sokolniki i Woli Rogozińskiej na korzyść natarcia 69 pp i 70 pułku piechoty. 17 dac nie zmieniał stanowisk ogniowych. 12 września od rana prowadził ostrzał stanowisk niemieckiej obrony w lesie na południe od Modlnej, na wzg. 158 i wzg. 159. Wspierał walki pułków piechoty w rejonie dworu Modlna, wsi Modlna i Sokolniki. W południe dywizjon przesunął swoje stanowiska ogniowe, zajmując 1 baterią pozycje w lesie 1,5 km na północ od dworu Skotniki, a 2 baterią na południowym skraju lasu na północ od wsi Skotniki. W związku ze zmianą koncepcji natarcia Armii „Poznań”, rozkazem gen. bryg. Edmunda Knoll-Kownackiego 17 DP w nocy 12/13 września rozpoczęła odwrót. Mimo powodzenia, dywizja wycofała się na północny brzeg Bzury. 17 dac maszerował w kolumnie zachodniej dywizji przez Modlną, Małachowice, Skotniki, dwór Karsznice, Sługi, dwór Czarne Pole, dwór Ktery. O godz. 10.00 zatrzymał się na postój w Strzegocinie. W trakcie dnia dywizjon zajął stanowiska ogniowe w rejonie Mateuszów, Waliszew z zadaniem wsparcia ewentualnych walk na linii Bzury. 14 września po południu przeszedł do Plecka Dąbrowa, a nocą 14/15 września wyruszył do Złakowa Borowego. Kolejnej nocy podjął marsz do Rybna, docierając rano 16 września do Konstantynowa. 16 września oddziały 17 DP zajmowały pozycje wyjściowe do forsowania Bzury pod Sochaczewem. 17 dac zajął stanowiska ogniowe celem wsparcia natarcia 17 DP. We wsi Ląd na północ od Rybna 1/17 dac, w Rybnie 2/17 dac. Dwa bataliony 68 pp wykonały natarcie na Sochaczew, III batalion opanował miasto. Pozostałe siły 17 DP walczyły z oddziałami niemieckimi, między innymi 1 i 4 Dywizji Pancernej, 19 DP na wschód i na zachód od Sochaczewa, które to włamały się w obronę dywizji Armii „Poznań”. Z uwagi na groźbę okrążenia, w nocy 16/17 września 17 DP rozpoczęła przemarsz na przeprawy w dolnym biegu Bzury. 17 dac rozpoczął marsz w kolumnie północnej dywizji przez dwór Ruszki, Młodzieszyn, Juliopol do Mistrzewic. O świcie 17 września 1 bateria dotarła do Młodzieszyna i utknęła w zatorach taborów, tarasujących drogi. 2 bateria w trakcie marszu odłączyła od kolumny dywizjonu i pomaszerowała na Giżyce. W trakcie marszu obie baterie były nieustannie bombardowane i ostrzeliwane przez niemieckie lotnictwo, a także ostrzeliwane przez artylerię niemiecką. W wyniku czego zostały rozbite i rozproszone. W małych grupkach lub po przyłączeniu się do innych oddziałów, próbowały sforsować Bzurę i przedostać się do Puszczy Kampinoskiej. Udało się to nielicznym, większość dostała się do niewoli lub poległa. Ppłk Wacław Albrecht przedostał się do Puszczy Kampinoskiej i w Cybulicach Dużych zbierał resztki oddziałów 17 DP, nad którymi przejął dowództwo. 
Obsada personalna w marcu 1939.
Obsada personalna w marcu 1939 roku:
Obsada personalna dywizjonu we wrześniu 1939.
Obsada personalna dywizjonu we wrześniu 1939
dowództwo dyonu
1 bateria armat
2 bateria haubic

</doc>
<doc id="2225066" url="https://pl.wikipedia.org/wiki?curid=2225066" title="Ǯ">
Ǯ

Ǯ (minuskuła: ǯ) – zmodyfikowana litera alfabetu łacińskiego i również IPA, uformowana z litery EZH (ʒ ʒ) z dodanym haczkiem (U + 01EE). Występuje w języku karaimskim ("miękkie dż, dźwięk między polskim dź i dż") i innych.

</doc>
<doc id="2225075" url="https://pl.wikipedia.org/wiki?curid=2225075" title="Nicola Girasoli">
Nicola Girasoli

Nicola Girasoli (ur. 21 lipca 1957 w Ruvo di Puglia) – włoski duchowny katolicki, arcybiskup, nuncjusz apostolski na Słowacji.
Życiorys.
15 czerwca 1980 otrzymał święcenia kapłańskie z rąk papieża Jana Pawła II i został inkardynowany do diecezji Molfetta-Ruvo-Giovinazzo-Terlizzi. W 1981 rozpoczął przygotowanie do służby dyplomatycznej na Papieskiej Akademii Kościelnej. 
24 stycznia 2006 został mianowany przez Benedykta XVI nuncjuszem apostolskim w Zambii i Malawi oraz arcybiskupem tytularnym "Egnazia Appula". Sakry biskupiej 11 marca 2006 udzielił mu ówczesny Sekretarz Stanu Angelo Sodano.
29 października 2011 został mianowany przez Benedykta XVI nuncjuszem apostolskim w Trynidadzie i Tobago. Równocześnie został nuncjuszem akredytowanym w innych krajach regionu Małych Antyli: na Bahamach, Dominice, Saint Kitts i Nevis, Saint Lucia, Saint Vincent i Grenadynach, Antigua i Barbudzie, Barbadosie, Jamajce, Grenadzie, Surinamie i Gujanie.
16 czerwca 2017 został skierowany do nuncjatury apostolskiej w Peru.
2 lipca 2022 papież Franciszek przeniósł go na urząd nuncjusza apostolskiego na Słowacji.

</doc>
<doc id="2225081" url="https://pl.wikipedia.org/wiki?curid=2225081" title="Konstandinos Baniotis">
Konstandinos Baniotis

Konstandinos Baniotis (gr. Κωνσταντίνος Μπανιώτης; ur. 6 listopada 1986 w Komotini) – grecki lekkoatleta specjalizujący się w skoku wzwyż.
W 2007 zajął odległe miejsce w mistrzostwach Europy do lat 23 oraz był siódmy na uniwersjadzie. Startował w igrzyskach olimpijskich w Pekinie, podczas których zajął dopiero 37. miejsce w eliminacjach i nie awansował do finału. Sezon 2009 rozpoczął od szóstego miejsca halowych mistrzostw Europy, a latem zdobył srebro igrzysk śródziemnomorskich oraz odpadł w kwalifikacjach mistrzostw świata. Ósmy zawodnik mistrzostw Europy, które w 2010 odbyły się w Barcelonie. Tuż za podium – na czwartym miejscu – zakończył udział w halowym czempionacie Starego Kontynentu (2011). W 2012 nie awansował do finału mistrzostw Europy i igrzysk olimpijskich. Czternasty zawodnik mistrzostw świata w Pekinie (2015). Na początku 2016 zajął 5. miejsce podczas halowych mistrzostw świata.
Wielokrotny złoty medalista mistrzostw kraju. Stawał na podium mistrzostw krajów bałkańskich oraz reprezentował swój kraj w zawodach pucharu Europy i drużynowego czempionatu Starego Kontynentu.
Rekordy życiowe: stadion – 2,34 (27 czerwca 2013, Mersin); hala – 2,33 (13 lutego 2016, Pireus).

</doc>
<doc id="2225085" url="https://pl.wikipedia.org/wiki?curid=2225085" title="Konstadinos Baniotis">
Konstadinos Baniotis



</doc>
<doc id="2225090" url="https://pl.wikipedia.org/wiki?curid=2225090" title="Aleksandra Szymańska">
Aleksandra Szymańska

Aleksandra Szymańska (ur. 2 czerwca 1991 w Gdańsku) – polska siatkarka, grająca na pozycji środkowej oraz atakującej. Od sezonu 2020/2021 występuje w drużynie MKS San Pajda Jarosław.
Sukcesy klubowe.
Mistrzostwa Polski Kadetek:
Mistrzostwa Polski Juniorek:
NEVZA:
Mistrzostwo Norwegii:
Puchar Norwegii:

</doc>
<doc id="2225106" url="https://pl.wikipedia.org/wiki?curid=2225106" title="Pawieł Stiepaniec">
Pawieł Stiepaniec

Pawieł Nikołajewicz Stiepaniec, ros. Павел Николаевич Степанец, ukr. Павло Миколайович Степанець, "Pawło Mykołajowycz Stepaneć" (ur. 26 maja 1987 w Horodni, w obwodzie czernihowskim) – ukraiński piłkarz, grający na pozycji pomocnika. W maju 2014 zmienił obywatelstwo na rosyjskie.
Kariera piłkarska.
Kariera klubowa.
Wychowanek miejscowej RWUFK Kijów, a potem klubu CSKA Moskwa. W 2004 rozpoczął karierę piłkarską w drużynie rezerwowej CSKA Moskwa. W 2006 został wypożyczony do Spartaka Niżny Nowogród, a w 2007 do Dynama Kijów, ale występował w tylko w drugiej drużynie Dynama. W 2009 został piłkarzem Urału Jekaterynburg. Na początku 2011 przeszedł do klubu Mordowija Sarańsk. 5 lipca 2013 roku podpisał 2-letni kontrakt z FK Ufa.
Kariera reprezentacyjna.
W 2002 debiutował w reprezentacji Ukrainy U-18. Występował również w młodzieżowej reprezentacji Ukrainy.

</doc>
<doc id="2225118" url="https://pl.wikipedia.org/wiki?curid=2225118" title="Mircea Sfetescu">
Mircea Sfetescu

Mircea Sfetescu (ur. 1905 w Bukareszcie, zm. ?) – rumuński rugbysta, brązowy medalista Igrzysk Olimpijskich 1924 w Paryżu. Starszy brat innego medalisty olimpijskiego w rugby, Eugena Sfetescu.
Mircea Sfetescu zadebiutował w reprezentacji Rumunii w meczu z Francją rozgrywanym w ramach Igrzysk Olimpijskich 1924. Oprócz dwóch meczów w ramach tych rozgrywek Sfetescu zagrał jeszcze tylko dwa razy: w 1927 z Niemcami i Czechosłowacją.

</doc>
<doc id="2225122" url="https://pl.wikipedia.org/wiki?curid=2225122" title="Kostas Baniotis">
Kostas Baniotis



</doc>
<doc id="2225142" url="https://pl.wikipedia.org/wiki?curid=2225142" title="Leopoldo Girelli">
Leopoldo Girelli

Leopoldo Girelli (ur. 13 marca 1953 w Predore) – włoski duchowny katolicki, arcybiskup, nuncjusz apostolski w Indiach i Nepalu.
Życiorys.
17 stycznia 1978 otrzymał święcenia kapłańskie i został inkardynowany do diecezji Bergamo. W 1984 rozpoczął przygotowanie do służby dyplomatycznej na Papieskiej Akademii Kościelnej. 
13 kwietnia 2006 został mianowany przez Benedykta XVI nuncjuszem apostolskim w Indonezji oraz arcybiskupem tytularnym "Capreae". Sakry biskupiej 17 czerwca 2006 r. udzielił mu ówczesny Sekretarz Stanu Angelo Sodano. Od października 2006 był równocześnie nuncjuszem w Timorze Wschodnim.
13 stycznia 2011 został przeniesiony do nuncjatury w Singapurze, będąc jednocześnie delegatem apostolskim w Malezji i Brunei. Ponadto z racji braku oficjalnych relacji Watykanu z Wietnamem jest również nierezydującym papieskim przedstawicielem dla Wietnamu. 18 czerwca został ponadto nuncjuszem akredytowanym przy ASEAN.
16 stycznia 2013, w związku z nominacją pierwszego nuncjusza rezydującego w Malezji, utracił akredytację w Malezji, Brunei i na Timorze Wschodnim. 
13 września 2017 papież Franciszek przeniósł go na stanowisko nuncjusza apostolskiego w Izraelu, zastępując na tym stanowisku Giuseppe Lazzarotto. Uroczyste ingresy przez Bramę Jafską oraz do Bazyliki Bożego Grobu w Jerozolimie odbyły się 14 grudnia 2017.
13 marca 2021 papież Franciszek przeniósł go na stanowisko nuncjusza apostolskiego w Indiach. 13 września 2021 został jednocześnie akredytowany w Nepalu.

</doc>
<doc id="2225167" url="https://pl.wikipedia.org/wiki?curid=2225167" title="Samsat">
Samsat

Samsat (w starożytności Samosata) – miasto w południowej Turcji w prowincji Adıyaman. W związku z budową zapory Atatürka przeniesione w 1989 r. w nowe miejsce.

</doc>
<doc id="2225169" url="https://pl.wikipedia.org/wiki?curid=2225169" title="Brew-kit">
Brew-kit

Brew-kit (czyt. "brukit") – nachmielony ekstrakt słodowy, półprodukt służący do szybkiego uwarzenia piwa w warunkach domowych. Brew-kit to zagęszczona do ok. 80% brzeczka piwna w postaci gęstego syropu z dodatkiem chmielu. Ekstrakt ten znajduje się w puszce, do której dołączona jest saszetka z drożdżami oraz instrukcja warzenia. Nachmielone ekstrakty słodowe przygotowane są z odpowiedniej kompozycji słodów pozwalających na uwarzenie piwa w konkretnym gatunku. Dostępne są dwa rodzaje brew-kitów: z zawartością cukru pozwalającego na fermentację alkoholową lub bez niego.
Historia.
Pierwsze nachmielone ekstrakty słodowe w puszkach pojawiły się krótko po zalegalizowaniu piwowarstwa domowego w Anglii (1963 r.), Australii (1972 r.) i USA (1978 r.). W Polsce brew-kity dostępne są od 2001 r., kiedy wysyłkowy Dom Piwa Grossmann rozpoczął dystrybucję zestawów marki Braupartner. Obecnie w Polsce dostępne są ekstrakty słodowe pozwalające uwarzyć niemal każdy gatunek piwa. Wiodącymi markami są angielskie Muntons, Brewmaker, Geordie, australijski Coopers, belgijski Brewferm oraz polska Wytwórnia Ekstraktów Słodowych z Wolsztyna. Pierwszym polskim nachmielonym ekstraktem słodowym był Browamator Jasne Pełne – brew-kit przygotowany w 2003 roku przez wolsztyńską wytwórnię dla firmy Browamator.
Przygotowanie piwa z Brew-kitu.
Do przygotowania piwa z użyciem nachmielonego ekstraktu słodowego potrzebny jest 1 kg cukru lub glukozy, garnek, 20 litrowy fermentor, ok. 40 butelek 0,5 l typu krachla lub standardowych + kapsle, kapslownica domowa. Warzenie piwa trwa ok. 30 minut oraz 7-14 dni fermentacji. Jedna puszka Brew-kitu pozwala na uwarzenie najczęściej 17-23 litrów piwa.
W celu mocniejszego nachmielenia można dodatkowo dosypać granulatu chmielowego. Użycie innych ilości wody lub cukru niż zalecane przez producenta może spowodować zmianę w treściwości, smaku i zawartości alkoholu w gotowym piwie. Zawartości puszki nie powinno się dzielić na mniejsze porcje, gdyż dodatek chmielu znajduje się najczęściej w górnej części puszki.

</doc>
<doc id="2225178" url="https://pl.wikipedia.org/wiki?curid=2225178" title="Wojciech Garus">
Wojciech Garus

Wojciech Garus (ps. Mały, ur. 2 stycznia 1928 w Strzemieszycach, niedaleko Dąbrowy Górniczej) – Harcerz Orli, porucznik WP, bojownik Szarych Szeregów, dywersant z czasów II wojny światowej, przewodniczący Górnośląskiego Stowarzyszenia Szarych Szeregów
Życiorys.
Życie przed wojną.
Syn Mariana i matki z domu Nowacka. Pochodzi z rodziny kolejarskiej. Do wybuchu wojny ukończył 6 klas Szkoły
Powszechnej nr. 1 w Strzemieszycach. Z powodu problemów rodzinnych
mieszkał okresowo w Grodnie gdzie wychował się w kontakcie ze
środowiskiem żydowskim. Z harcerstwem zetknął się już w pierwszej klasie
szkoły podstawowej (jako zuch), następnie wstąpił do 7 ZDH(Zagłębiowska Drużyna Harcerska) w
Strzemieszycach. W 1939 roku otrzymał krzyż harcerski.
Życie podczas okupacji.
Lata 1939 - 1943
Od momentu rozpoczęcia działań wojennych brał udział w harcerskim pogotowiu wojennym, w ramach którego zajmował się działalnością zwiadowczą i wyszukiwaniem dywersantów "V kolumny" na terenie Zagłębia, którzy szerzyli panikę wśród uciekającej ludności polskiej. Już w pierwszych miesiącach okupacji działa w konspiracyjnych Grupach Harcerskich, uczęszcza na tajne komplety i msze za ojczyznę. W 1941
udaje mu się uniknąć wywózki na przymusowe roboty w III Rzeszy - zostaje kupiony za 50 marek przez nowego, niemieckiego właściciela odlewni w Ostrowach,( gdzie pracuje, aż do końca wojny). Zostaje szkolony w zakresie obróbki stali, zdobywa umiejętności tokarza i rusznikarza.
Lata 1943 - 1945
W lipcu 1943 roku składa przysięgę i oficjalnie wstępuje do Szarych Szeregów (wcześniej informacje o konspiracyjnym ZHP nie docierały do Zagłębia). Zostaje członkiem, a następnie szefem harcerskiej "piątki", która zajmuje się zwiadem i dywersją głównie na linii kolejowej Strzemieszyce - Olkusz (dostęp ułatwiony był dzięki zatrudnieniu na kolei ojców członków). Do najważniejszych działań "piątki" należały:
"Piątka" dzięki znajomościom rodzinnym ściśle współpracowała z oddziałami partyzanckimi "Hardego". Dostarczano im informacje, przekazywano zdobyczną broń i naprawiano uszkodzoną.
Życie po wojnie.
Po zakończeniu działań wojennych, dzięki tajnym kompletom mógł szybko ukończyć liceum i rozpocząć pięcioletnią naukę w Państwowej Szkole Górniczo-Hutniczej im. Stanisława Staszica w Dąbrowie Górniczej, którą ukończył w 1950 r. Następnie rozpoczął pracę w Rafinerii nafty w Czechowicach i Trzebini. Był kolejno: pracownikiem fabryki maszyn górniczych "Niwka" w Sosnowcu, studentem wydziału Energomechanicznego Politechniki Śląskiej, pracownikiem biur projektowych (min. Wojewódzkiego biura projektów w Katowicach). W 1968 r. trafił do "Mikrohuty" w Strzemieszycach, następnie, w 1972 r. został członkiem grupy rozruchowej Huty Katowice, gdzie pracował aż do emerytury w 1998 roku.
Stowarzyszenie Szarych Szeregów.
Wstąpił do Stowarzyszenia Szarych Szeregów wkrótce po jego utworzeniu jako członek zwyczajny. Od 2007 roku pełni funkcje przewodniczącego górnośląskiego oddziału organizacji.

</doc>
<doc id="2225180" url="https://pl.wikipedia.org/wiki?curid=2225180" title="Dieta rotacyjna">
Dieta rotacyjna

Dieta rotacyjna – dieta, w której pokarm należący do tej samej rodziny jest spożywany co 4 – 7 dni.

</doc>
<doc id="2225183" url="https://pl.wikipedia.org/wiki?curid=2225183" title="James Green (duchowny)">
James Green (duchowny)

James Patrick Green (ur. 30 maja 1950 w Filadelfii) – amerykański duchowny katolicki, arcybiskup, nuncjusz apostolski.
Życiorys.
26 czerwca 1980 otrzymał święcenia kapłańskie z rąk kard. Johna Króla i został inkardynowany do archidiecezji Filadelfii. W 1985 rozpoczął przygotowanie do służby dyplomatycznej na Papieskiej Akademii Kościelnej. 
17 sierpnia 2006 został mianowany przez Benedykta XVI nuncjuszem apostolskim w Republice Południowej Afryki oraz arcybiskupem tytularnym "Altinum". Sakry biskupiej 6 września 2006 r. udzielił mu ówczesny Sekretarz Stanu Angelo Sodano. Został akredytowanym jako przedstawiciel Stolicy Świętej także w innych krajach Afryki południowej: w Botswanie, Namibii, Lesotho i Suazi.
15 października 2011 został przeniesiony do nuncjatury w Peru. 
6 kwietnia 2017 został nuncjuszem apostolskim w krajach Skandynawskich, a od października 2017 akredytowany również w Finlandii i Norwegii.
30 kwietnia 2022 papież Franciszek przyjął jego rezygnację z funkcji Nuncjusza Apostolskiego w Danii, Finlandii, Islandii, Norwegii i Szwecji.

</doc>
<doc id="2225185" url="https://pl.wikipedia.org/wiki?curid=2225185" title="Klubowe Mistrzostwa Krajów Nordyckich w piłce siatkowej mężczyzn (2010/2011)">
Klubowe Mistrzostwa Krajów Nordyckich w piłce siatkowej mężczyzn (2010/2011)

Klubowe Mistrzostwa Krajów Nordyckich w piłce siatkowej mężczyzn 2010/2011 - 4. sezon rozgrywek o klubowe mistrzostwo krajów nordyckich. Zainaugurowane zostały 5 listopada 2010 roku i trwały do 29 stycznia 2011 roku.
System rozgrywek.
Klubowe Mistrzostwa Krajów Nordyckich składały się z dwóch faz. W fazie grupowej dziewięć zespołów rozstawionych zostało w trzech grupach liczących po trzy drużyny. W grupach zespoły grały systemem każdy z każdym. Zwycięzcy grup oraz najlepsza drużyna, która zajęła drugie miejsce, awansowały do turnieju finałowego.
W turnieju finałowy zespoły rywalizowały systemem kołowym, po jednym meczu. Klubowym mistrzem świata została drużyna, która po rozegraniu wszystkich spotkań miała na swoim koncie największą liczbę punktów.
Faza grupowa.
Grupa A - Linköping.
Tabela
Wyniki spotkań
Grupa 2 - Falkenberg.
Tabela
Wyniki spotkań
Grupa C - Aalborg.
Tabela
Wyniki spotkań

</doc>
<doc id="2225189" url="https://pl.wikipedia.org/wiki?curid=2225189" title="HMS Tarn">
HMS Tarn



</doc>
<doc id="2225190" url="https://pl.wikipedia.org/wiki?curid=2225190" title="Wydział Prawa Uniwersytetu w Białymstoku">
Wydział Prawa Uniwersytetu w Białymstoku

Wydział Prawa Uniwersytetu w Białymstoku – jedna z dziesięciu podstawowych jednostek organizacyjnych na Uniwersytecie w Białymstoku (UwB). W roku akademickim 2011/2012 na wydziale studiowało 3537 studentów i 124 doktorantów.
Wydział powstał 27 czerwca 1990 w wyniku przekształcenia z Instytutu Prawa w strukturach Filii Uniwersytetu Warszawskiego w Białymstoku. Wydział Prawa jest częścią Uniwersytetu w Białymstoku od 19 czerwca 1997 roku.
Od 1994 Wydział Prawa UwB posiada uprawnienia do nadawania stopnia naukowego doktora nauk prawnych w zakresie prawa, a od 1997 r. uprawnienie do nadawania stopnia naukowego doktora habilitowanego nauk prawnych w dyscyplinie prawo.
8 listopada 2014 władze dziekańskie Wydziału Prawa UwB podpisały umowę międzynarodową o sieci naukowej pod nazwą „Badania naukowe i prace rozwojowe na rzecz rozwiązywania prawnych i medycznych problemów zdrowia człowieka”. Sieć powołuje się w oparciu o inicjatywę Forum Naukowego „Prawne i medyczne aspekty zdrowia człowieka”, które powstało w celu stworzenia instytucjonalnej płaszczyzny współpracy naukowej pomiędzy ośrodkami uniwersyteckimi w Polsce – Wydziałem Prawa Uniwersytetu w Białymstoku, Wydziałem Nauk o Zdrowiu i Wydziałem Lekarskim Uniwersytetu Medycznego w Białymstoku, Wydziałem Nauk o Zdrowiu Śląskiego Uniwersytetu Medycznego oraz jednostką zagraniczną: Uniwersytet Cambridge (Wielka Brytania).
Wyróżnienia.
Polska Komisja Akredytacyjna przyznała jednostce ocenę wyróżniającą za kształcenie prowadzone na kierunku „prawo” 2011.
30 września 2013 Ministerstwo Nauki i Szkolnictwa Wyższego ogłosiło ocenę parametryczną jednostek naukowych, będącą miernikiem sukcesów badawczych uczelni. Wydział Prawa UwB uzyskał ocenę parametryczną – A. W ramach przeprowadzanej oceny, przyznawano odrębną punktację za osiągnięcia w ramach czterech kryteriów: I. osiągnięcia naukowe i twórcze (33,53 pkt), II. potencjał naukowy (278 pkt), III. materialne efekty działalności naukowej (0,63 pkt), IV. pozostałe efekty działalności naukowej (40,00 pkt). Po ostatecznej ocenie Wydział Prawa UwB uzyskał 61,49 pkt, co pozwoliło uzyskać mu pierwsze miejsce wśród 25 ocenianych wydziałów prawa z całej Polski.
I miejsce Studenckiej Poradni Prawnej (95 pkt. na 100 możliwych) w II edycji Rankingu Studenckich Poradni Prawnych (2017), przygotowanym przez dziennik "Rzeczpospolita" w porozumieniu z Fundacją Uniwersyteckich Poradni Prawnych.
Władze Wydziału.
W kadencji 2020–2024:
Studia.
W roku akademickim 2022/2023 wydział prowadził kształcenie na pięciu kierunkach studiów wyższych:
Ponadto wydział prowadzi kształcenie na studiach III stopnia (doktoranckich).
Ogólnopolskie Forum Młodych Kryminologów.
W dniach 19–20 maja 2016 r. na Wydziale Prawa Uniwersytetu w Białymstoku odbyło się I Ogólnopolskie Forum Młodych Kryminologów. Jest to pionierskie przedsięwzięcie w skali krajowej, będące ideą prof. zw. dr hab. Emila W. Pływaczewskiego, znanego i cenionego kryminologa, który wzorem studenckich forów naukowych funkcjonujących na całym świecie, pragnie również i w Polsce stworzyć platformę naukową, służącą wymianie doświadczeń młodych kryminologów. Celem OFMK jest integracja grona młodych naukowców (m.in. prawników, kryminologów, socjologów, pedagogów), reprezentujących różne gałęzie wiedzy oraz stworzenie dla nich miejsca do merytorycznej wymiany informacji, doświadczeń i osiągnięć badawczych z zakresu rozważań o charakterze kryminologicznym. OFMK ma szansę stać się pierwszą w Polsce platformą wymiany doświadczeń nie tylko między młodymi naukowcami, lecz także przedstawicielami praktyki, w tym m.in. aplikantami adwokackimi czy radcowskimi, zajmującymi się zagadnieniami związanymi ze współczesną przestępczością i patologiami społecznymi.
Koordynatorem OFMK jest dr Emilia Jurgielewicz-Delegacz (Zakład Prawa Karnego i Kryminologii, Katedra Prawa Karnego Wydziału Prawa UwB), zaś zastępcą koordynatora mgr Diana Dajnowicz-Piesiecka (Zakład Prawa Karnego i Kryminologii, Katedra Prawa Karnego Wydziału Prawa UwB).
Centrum Prawniczego Języka Angielskiego (Białystok Legal English Centre).
Zostało powołane jako odrębna jednostka organizacyjna na Wydziale Prawa dnia 21 listopada 2012 (Uchwała Senatu nr 1323 z dnia 21 listopada 2012) w odpowiedzi na potrzebę kształcenia i prowadzenia badań naukowych w zakresie specjalistycznego języka angielskiego, a w szczególności prawniczego języka angielskiego. Otwarcie europejskich rynków pracy dla Polaków, z momentem wstąpienia Polski do Unii Europejskiej spowodowało bowiem to, że nawet dobra znajomość ogólnego języka angielskiego staje się niewystarczająca i aby porozumiewać się z ludźmi z branży skutecznie, niezbędny jest angielski język specjalistyczny, także w dziedzinie prawa.
Działalność Centrum Prawniczego Języka Angielskiego obejmuje zarówno dydaktykę (tzn. prowadzenie zajęć w formie kursów językowych, wykładów specjalizacyjnych, lektoratów, studiów podyplomowych, czy warsztatów, też w ramach programu Erasmus), a przez to umożliwienie studentom Wydziału Prawa nabycie praktycznych umiejętności w zakresie porozumiewania się prawniczym językiem angielskim (tj. Legal English), jak i badania naukowe, czyli m.in. przygotowanie publikacji, konferencji, wniosków grantowych, a w perspektywie nawiązywanie kontaktów i współpracy z krajowymi i zagranicznymi ośrodkami zajmującymi się prawniczym językiem angielskim.
Międzynarodowe Centrum Badań i Ekspertyz Kryminologicznych "(International Centre of Criminological Research and Expertise)".
Zarządzeniem nr 26 Rektora Uniwersytetu w Białymstoku z dnia 29 marca 2017 r. zostało utworzone Międzynarodowe Centrum Badań i Ekspertyz Kryminologicznych (International Centre of Criminological Research and Expertise). 
Centrum będzie prowadziło interdyscyplinarne badania podstawowe i prace rozwojowe na potrzeby szeroko rozumianego bezpieczeństwa wewnętrznego, jak i wymiaru sprawiedliwości. Założenia Centrum to: nawiązywanie współpracy z organami państwowymi, podmiotami sektora prywatnego oraz organizacjami pozarządowymi w kraju i za granicą; przygotowywanie ekspertyz na potrzeby organów państwowych, podmiotów z sektora prywatnego oraz organizacji pozarządowych w kraju i za granicą oraz prowadzenie działalności wydawniczej oraz popularyzatorskiej
Do zadań Centrum zalicza się:
1.      prowadzenie i koordynowanie interdyscyplinarnych badań naukowych z zakresu kryminologii, a w szczególności w takich obszarach jak: bezpieczeństwo obywateli i państwa, najpoważniejsze kategorie przestępstw oraz patologii społecznych, współczesne zagrożenia związane z rozwojem społeczeństwa oraz technologii, funkcjonowanie organów ścigania, służb specjalnych oraz wymiaru sprawiedliwości;
2.      inicjowanie i koordynowanie udziału Uniwersytetu w konsorcjach badawczych na poziomie krajowym i międzynarodowym w zakresie tematów;
3.      organizowanie konferencji, seminariów i staży badawczych.
Działalnością Centrum będzie kierował Dyrektor. Projekty realizowane przez Zespół złożony z pracowników i doktorantów Katedry Prawa Karnego Wydziału Prawa UwB będą angażowały naukowców z wielu dziedzin nauki: np. informatyki, cybernetyki czy nauk o życiu. Państwa na świecie, z którymi do tej pory naukowcy wchodzący w skład Zespołu Centrum prowadzili już współpracę i prowadzą wspólne projekty badawcze, utrzymując aktywne kontakty naukowe to m.in.: Austria, RFN, Szwajcaria, Wielka Brytania, Słowacja, Czechy, Szwecja, Grecja, Turcja, Rosja, Białoruś, USA, Japonia, Australia, Kanada, Chiny, Korea Południowa, Tajlandia, Katar, Republika Południowej Afryki.

</doc>
<doc id="2225192" url="https://pl.wikipedia.org/wiki?curid=2225192" title="25 Dywizjon Artylerii Ciężkiej">
25 Dywizjon Artylerii Ciężkiej

25 Dywizjon Artylerii Ciężkiej (25 dac) – pododdział artylerii ciężkiej Wojska Polskiego II RP.
Dywizjon nie występował w pokojowej organizacji wojska. Został sformowany w sierpniu 1939 roku, w Poznaniu, przez 7 pułk artylerii ciężkiej z przeznaczeniem dla 25 Dywizji Piechoty.
25 dac w kampanii wrześniowej.
Mobilizacja.
25 dywizjon artylerii ciężkiej typu II został zmobilizowany w ramach mobilizacji alarmowej w dniach 24-26 sierpnia w Poznaniu, w grupie żółtej w czasie od A+30 do A+36. Dywizjon był początkowo formowany w koszarach 7 pac w Poznaniu na Sołaczu, a następnie w Piątkowie. Mobilizacja dywizjonu przebiegła planowo, stawiennictwo rezerwistów oraz napływ mobilizowanych koni i wozów przebiegł bez większych zakłóceń. Gotowość marszową dywizjon osiągnął 26 sierpnia o godz. 18.00. Wystąpiły drobne braki w broni ręcznej i oporządzeniu. W jego skład weszły dwie trzydziaławe baterie: armat 105 mm i 155 mm haubic wz.1917. 27 sierpnia o godz. 10.00 udała się na dworzec kolejowy Poznań towarowy 1 bateria armat, została załadowana na podstawiony transport i odjechała o godz. 13.00 do Koła, gdzie przybyła o godz. 19.00. Po wyładowaniu podjęła nocny marsz 27/28 sierpnia w rejon Turka. 28 sierpnia po południu z Piątkowa wyruszyło na dworzec Poznań-Główny dowództwo dywizjonu z taborami i kolumną amunicyjną, a wieczorem 2 bateria haubic. Transporty dojechały do południa 29 sierpnia, a następnie cały dywizjon skoncentrował się w rejonie Turka wieczorem 29 sierpnia. Nocą 29/30 sierpnia 25 dac podjął marsz do Kalisza docierając tam rano 30 sierpnia. Zajął stanowiska wyczekiwania w rejonie Kalisza na wschodnim brzegu rzeki Prosny. 30 sierpnia od godz. 14.00 zwiady dywizjonowy i bateryjne, wyjechały w teren celem rozpoznania punktów obserwacyjnych i stanowisk ogniowych. 31 sierpnia w rejonie postoju 25 dywizjonu zatrzymano dwóch szpiegów niemieckich, których przekazano policji.
Działania bojowe.
1 września dywizjon zajął stanowiska ogniowe w Kaliszu i punkty obserwacyjne w rejonie Kalisza na wschodnim brzegu Prosny. Punkt obserwacyjny 2 baterii został ostrzelany przez niemiecki samolot, utracono rannego kanoniera i dwa konie. Nie mając styczności z nieprzyjacielem, w nocy z 3 na 4 września 25 DP opuściła Prosnę i podjęła marsz celem obsadzenia południowej części przedmościa Koło. Marsz w tym kierunku kontynuowano również 4/5 września, po mocno zatłoczonych drogach przez uchodźców cywilnych. O świcie osiągnięto Międzylesie koło wsi Władysławów na północ od Turka. Zgodnie z rozkazem dywizjon zajął stanowiska przy szosie Turek-Władysławów, gdzie był nieskutecznie bombardowany przez lotnictwo niemieckie. 25 dac pozostawał tam do 6 września, w godzinach popołudniowych wraz z 56 pułkiem piechoty podjął marsz, który kontynuował nocą 6/7 września do Uniejowa. 7 września o świcie dywizjon dotarł do mostu na Warcie w Uniejowie. Okolice przeprawy były ostrzeliwane przez artylerię niemiecką. Rzut bojowy dywizjonu przeprawił się bez strat. Tabory dywizjonu zostały skutecznie ostrzelane. Poległo 16 podoficerów i kanonierów, zostało rozbitych 5 wozów i utracono kilka koni. Po zebraniu dywizjonu kpt. Edmund Wołkowiński poprowadził 25 dac, za 56 pp przez most na Nerze w Dąbiu do rejonu wsi Grabów na wschód od Dąbia, gdzie zatrzymał się dywizjon na biwaku. W nocy 7/8 września rozkazem dowódcy 25 DP, 25 dac wraz z dowództwem 25 pułku artylerii lekkiej przeszły do wsi Celinów, do dyspozycji dowódcy artylerii dywizyjnej 25 DP. Rano 8 września osiągnięto ten rejon. W nocy 8/9 września dokonano przemieszczenia w rejon Łęczycy. Zadaniem 25 dac miało być wsparcie piechoty 25 DP, nacierającej na wzgórza Sokolniki, Adolfów. 9 września ok. godz. 14.00 w odległości 4 km na północ od Łęczycy dywizjon zajął stanowiska ogniowe, a punkty obserwacyjne na nasypie toru kolejowego Łęczyca-Kutno. 25 dac uczestniczył w półgodzinnym przygotowaniu artyleryjskim ataku, po którym o godz. 18.00 do natarcia przeszła piechota. Niemiecka artyleria usiłowała ostrzeliwać atakującą piechotę, 25 dac wyeliminował jedną z niemieckich baterii usytuowaną w łęczyckich ogrodach. Następnie zniszczył niemiecki punkt obserwacyjny na wieży kościoła w Tumie. O godz. 20.00 25 dywizjon wykonał nawałę artyleryjska na północny skraj Łęczycy, umożliwiając 69 pułkowi piechoty dalsze natarcie. Po zdobyciu Łęczycy 25 dac wsparł natarcie 29 pułku piechoty Strzelców Kaniowskich na Sierpów. W międzyczasie 25 dac zajął stanowiska w Topoli Szlacheckiej. Następnie dywizjon intensywnym ogniem wspierał ciężkie walki o folwark Sierpów 29 pp SK i batalionu II/56 pp o Leśmierz. Dalsze wsparcie udzielił całemu 56 pp w walce o lasek i cukrownię w pobliżu Leśmerza. 1 bateria armat wystrzeliła 256 pocisków. 10 września rano 25 dac rozwinął stanowiska ogniowe w Topoli Królewskiej, gdzie znalazł się pod ostrzałem artylerii niemieckiej. Od godz. 10.00 wspierał walki piechoty, wykorzystując punkty ogniowe w pobliżu Sierpowa. 11 września o świcie 25 dac zajął stanowiska ogniowe w rejonie wsi Tum Poduchowy. Z nowych stanowisk wspierał dalsze natarcie, na dwóch osiach ataku 56 pp na Czerchów i Ogród Miasto i 29 pp SK na Czerchów i Staszkowice. 2 bateria haubic odparła niemiecki patrol pancerny, który pojawił się przed jego pozycjami. Dywizjon wspierał szczególnie walki 56 pp o Czerchów. Wieczorem zszedł z dotychczasowych stanowisk ogniowych, aby w godzinach porannych 12 września zająć stanowiska ogniowa w rejonie folwarku Tymienica. Po zajęciu stanowisk ogniowych był ostrzeliwany przez artylerię niemiecką. Poniósł straty osobowe. Prowadził ognie wzbraniające na niemiecką piechotę, która prowadziła kontrataki. Ostrzeliwał również z mapy rejon Ozorkowa i samo miasto, w wyniku ostrzału niemieckiej artylerii poniósł stratę 1 poległego i dwa konie. Wspierał walki też 60 pułku piechoty w rejonie Wróblewa. Po godz. 22.00 dywizjon otrzymał rozkaz zwinięcia stanowisk ogniowych i marszu nocą 12/13 września przez Leśmierz, Ambrożew, Górę Świętej Małgorzaty, przez Zagaj i przeprawę przez Bzurę, do Ględzianówka. 
Rano 13 września zatrzymał się na postój w dworze Strzegocin. Nocą 13/14 września przemaszerował przez Kutno do rejonu miejscowości Szymanówka. O godz. 4.00 14 września przy młynie w Szymanówce stanął na postój. O godz. 5.00 dywizjon podjął marsz do Żychlina, po przybyciu baterie dywizjonu zatrzymały się tuż za miastem. Nocą 14/15 września 25 dac podjął marsz zatłoczonymi drogami przez Skrzeszewy, dwór Model, folwark Lenkowiec, do rejonu Luszyna, gdzie stanął na postój o godz. 10.00 w lesie na północ od miejscowości. Rozpoczęły się bombardowania lotnicze oddziałów 25 DP, w tym 25 dac. 1/25 dac utraciła w wyniku ataków lotniczych 4 poległych, 3 ciężko rannych żołnierzy i kilku lekko rannych oraz 7 koni. Nocą 15/16 dywizjon w składzie macierzystej dywizji pomaszerował ku Bzurze. 16 września osiągnął wieś Budy Iłowskie. Pod ostrzałem artylerii niemieckiej 25 dac zajął stanowiska ogniowe, 1/25 dac we wsi Pieńki, a 2/25 dac w Adamowej Górze. Pomimo zajęcia pod ostrzałem punktów obserwacyjnych przez dowódcę dywizjonu i dowódców baterii nad Bzurą. Z uwagi na ostrzał artylerii niemieckiej, nie udało się założyć sieci łączności dywizjonu. Dodatkowo stwierdzono oddziały niemieckie na północnym brzegu Bzury. Ok. godz. 10.00 w momencie zajmowania stanowisk ogniowych przez 1 baterię, w jej kierunku ruszyło natarcie 16 czołgów niemieckich. 1 bateria poniosła straty, od ostrzału czołgów poległo 5 kanonierów, 12 koni zostało zabitych, bateria utraciła jedną armatę 105 mm i dwa wozy amunicyjne. Pozostałej części 1/25 dac udało się wycofać. 2 bateria powiadomiona w porę o niemieckim natarciu, natychmiast zmieniła swoje stanowiska unikając strat. Zebrano 25 dywizjon i nocą 16/17 września wraz z 25 DP miał maszerować w kolumnie dywizji do Bzury, na przeprawę w okolicach Brochowa. 25 dac dopiero o świcie 17 września dołączył do kolumny 56 pp i II dywizjonu 25 pal, w rejonie Młodzieszyna. Kolumna maszerowała w kierunku folwarku Ruszki, gdzie dostała się pod ostrzał artylerii niemieckiej. Chcąc ominąć ostrzeliwany rejon, na rozkaz kpt. Edmunda Wołkowińskiego, dywizjon przemieszczał się na przełaj w kierunku folwarku Młodzieszyn. W pewnym miejscu maszerowano przez groblę, która okazała się całkiem zatarasowana od przodu. Dywizjon całkowicie na niej utknął. Około godz. 8.00 rozpoczął się nalot samolotów niemieckich, trwający nieprzerwanie do godz. 17.00. W trakcie jego trwania żołnierze dywizjonu rozbiegli się, ze stojącej nieruchomo kolumny, chroniąc się w promieniu kilku kilometrów. Samoloty niemieckie dokonały zniszczenia dwóch pozostałych armat 1 baterii, zabicia wszystkich koni zaprzęgowych i zniszczenia wozów taborowych. Po nalocie por. Antoni Ciembka zebrał kilkudziesięciu artylerzystów 25 dac. Odmaszerował z nimi przez Bzurę do Puszczy Kampinoskiej, skąd już z małą grupką przedarł się do Warszawy 23 września. Wraz z tymi żołnierzami dołączył do oddziału zbiorczego 25 pal, który nie uczestniczył już w walkach. Maszerująca z tyłu 2 bateria z uwagi na wierzby nieco osłaniające jej kolumnę, nie została zbombardowana. Jednak wkrótce była celem ostrzeliwana przez samoloty niemieckie z broni pokładowej, ostrzał wybił wszystkie konie w baterii. Za zgodą dowódcy dywizjonu uszkodzono wszystkie haubice, które pozostawiono na grobli. Pozostałość 2 baterii nocą 17/18 września dotarła do Bzury i przeprawiła się na jej prawy brzeg. Pod ostrzałem niemieckim doszło do rozdzielenia się resztek dywizjonu. 2 oficerów i ok. 30 kanonierów wraz z kuchnią polową pomaszerowało do Wisły i wzdłuż niej przedzierała się w kierunku Warszawy. 19 września w rejonie Młocin dostała się do niemieckiej niewoli. Resztki 2 baterii i dowództwa dywizjonu pod dowództwem kpt. Edmunda Wołkowińskiego i por. Czesława Szczepaniaka, przedarły się do Puszczy Kampinoskiej, gdzie zostały zaatakowane przez niemiecki pododdział piechoty. W jego wyniku grupa żołnierzy 25 dac rozpierzchła się, a kpt. Edmund Wołkowiński został ciężko ranny i zmarł z ran 18 września 1939 roku. Żołnierze 25 dac w grupkach lub pojedynczo kierowali się do Warszawy.
Obsada personalna dywizjonu.
Dowództwo

</doc>
<doc id="2225195" url="https://pl.wikipedia.org/wiki?curid=2225195" title="Konstantinos Baniotis">
Konstantinos Baniotis



</doc>
<doc id="2225197" url="https://pl.wikipedia.org/wiki?curid=2225197" title="Giambattista Diquattro">
Giambattista Diquattro

Giambattista Diquattro (ur. 18 marca 1954 w Bolonii) – włoski duchowny rzymskokatolicki, arcybiskup ad personam, nuncjusz apostolski w Panamie w latach 2005–2008, nuncjusz apostolski w Boliwii w latach 2008–2017, nuncjusz apostolski w Indiach i Nepalu w latach 2017–2020, nuncjusz apostolski w Brazylii od 2020.
Życiorys.
24 sierpnia 1981 otrzymał święcenia kapłańskie i został inkardynowany do diecezji Ragusa. W 1984 rozpoczął przygotowanie do służby dyplomatycznej na Papieskiej Akademii Kościelnej.
2 kwietnia 2005 papież Jan Paweł II prekonizował go nuncjuszem apostolskim w Panamie oraz arcybiskupem tytularnym Giru Mons. Święcenia biskupie otrzymał 4 czerwca 2005 w katedrze św. Jana Chrzciciela w Ragusa. Udzielił mu ich kardynał kardynał Angelo Sodano – sekretarz stanu Stolicy Apostolskiej.
21 listopada 2008 papież Benedykt XVI mianował go nuncjuszem apostolskim w Boliwii.
21 stycznia 2017 papież Franciszek mianował go nuncjuszem w Indiach, będąc równocześnie akredytowanym w Nepalu.
29 sierpnia 2020 papież przeniósł go do nuncjatury w Brazylii.

</doc>
<doc id="2225199" url="https://pl.wikipedia.org/wiki?curid=2225199" title="José María Zárraga">
José María Zárraga

José María Zárraga Martín (ur. 15 sierpnia 1930 w Las Arenas, Vizcaya, Hiszpania, zm. 3 kwietnia 2012) - były hiszpański piłkarz grający na pozycji pomocnika, ośmiokrotny reprezentant kraju i pięciokrotny zdobywca Pucharu Klubowych Mistrzów Europy.

</doc>
<doc id="2225200" url="https://pl.wikipedia.org/wiki?curid=2225200" title="Bellator MMA">
Bellator MMA

Bellator MMA, Bellator (dawniej: Bellator Fighting Championships) − amerykańska organizacja mieszanych sztuk walki (MMA) założona w 2008 roku. Głównym aspektem organizacji były sezony turniejowe organizowane w poszczególnych kategoriach wagowych w latach 2009-2014, po których następowała walka o pas mistrzowski z aktualnym mistrzem danej kategorii. W czasie jednego sezonu mogły być organizowanych kilka turniejów w różnych kategoriach wagowych. Walki odbywają się w okrągłej klatce. W Polsce od 2021 gale nadawane są przez TVP, na kanale TVP Sport. Dawniej wydarzenia były transmitowane przez NC+, na kanałach Canal+ Sport oraz Canal+ Sport 2.
Historia.
Założycielem organizacji jest Bjorn Rebney. W pierwszym zorganizowanym sezonie gale Bellatora były transmitowane przez telewizję ESPN Deportes. Transmitowane były również poza Stanami Zjednoczonymi. Ze względu na duży sukces oglądalności pierwszego sezonu, 8 kwietnia 2010 roku Bellator nawiązał współpracę z większymi stacjami telewizyjnymi m.in. NBC, FOX Sports Net, Telemundo, Mun2 oraz The Score.
W grudniu 2010 roku Bellator ogłosił podpisanie umowy z telewizją FX, ale ostatecznie transakcja nie doszła do skutku. Miesiąc później ogłoszono, że gale Bellatora będą transmitowane w MTV2 oraz Tr3s od początku czwartego sezonu, który zaczynął się w marcu 2011 roku.
26 października 2011 roku ogłoszono kupno większości udziałów Bellator FC przez koncern Viacom. Od 2013 roku gale są transmitowane w telewizji Spike TV (która jest własnością koncernu Viacom), która wcześniej transmitowała gale UFC. Prezydentem organizacji pozostał Bjorn Rebney. Zachowany został również sezonowy format rozgrywek.
W maju 2014 odbyła się pierwsza gala transmitowana w formacie pay per view (Bellator 120). W czerwcu tego samego roku Bjorn Rebney odszedł z organizacji. Na jego miejsce powołano byłego właściciela Strikeforce Scotta Cokera, który po czasie zrezygnował z formatu sezonowych turniejów, na rzecz pojedynczych walk oraz okazjonalnych jednowieczorowych turniejów.
Bellator Kickboxing.
Na początku 2016, powołano do życia siostrzaną organizację, Bellator Kickboxing, mającą na celu promocję zawodowego kickboxingu, która ściśle współpracuje z International Sport Karate Association (ISKA) m.in. w kwestiach sankcjonowania i regulacji pojedynków. 16 kwietnia 2016 odbyła się pierwsza, łączona gala MMA i kickboxingu − "Bellator 152" (znana także jako: "Bellator Kickboxing" 1), podczas której wyłoniony został inauguracyjny mistrz w wadze półśredniej, Marokańczyk Karim Ghajji. 12 października 2019 odbyła się ostatnia, dwunasta gala − "Bellator Kickboxing 12" (znana także jako: "Bellator Milan", "Bellator 230").
Zasady walki i kategorie wagowe.
Bellator MMA korzysta z zasad ustanowionych przez New Jersey State Athletic Control Board (NJSACB), oficjalnie zwanych "Unified Rules of Mixed Martial Arts", które de facto stały się standardem na terenie USA. Regulują one również liczbę i limity kategorii wagowych. W organizacji Bellator jest ich siedem dla mężczyzn i jedna dla kobiet: 
Mężczyźni
Kobiety

</doc>
<doc id="2225218" url="https://pl.wikipedia.org/wiki?curid=2225218" title="Mario Giordana">
Mario Giordana

Mario Giordana (ur. 19 stycznia 1942 w Barge) – włoski duchowny katolicki, arcybiskup, nuncjusz apostolski.
Życiorys.
25 czerwca 1967 otrzymał święcenia kapłańskie i został inkardynowany do diecezji Saluzzo. W 1972 rozpoczął przygotowanie do służby dyplomatycznej na Papieskiej Akademii Kościelnej. 
27 kwietnia 2004 został mianowany przez Jana Pawła II nuncjuszem apostolskim na Haiti oraz arcybiskupem tytularnym "Minora". Sakry biskupiej 29 maja 2004 udzielił mu ówczesny Sekretarz Stanu kardynał Angelo Sodano. 
15 marca 2008 został przeniesiony do nuncjatury na Słowacji. 1 kwietnia 2017 przeszedł na emeryturę.

</doc>
<doc id="2225222" url="https://pl.wikipedia.org/wiki?curid=2225222" title="Uładzimir Wajciankou">
Uładzimir Wajciankou

Uładzimir Wasiljewicz Wajciankou (, , "Władimir Wasiljewicz Wojtienkow"; ur. 17 czerwca 1965 w Niemkach Wielkich) – białoruski polityk i działacz młodzieżowy, od 1997 roku I sekretarz Komitetu Centralnego Białoruskiego Związku Młodzieży.
Życiorys.
Urodził się 17 czerwca 1965 we wsi Niemki Wielkie, w rejonie wieteckim obwodu homelskiego Białoruskiej SRR, ZSRR. Ukończył Białoruski Państwowy Instytut Politechniczny (BPIP), zdobywając wykształcenie inżyniera mechanika. Pracował kolejno jako sekretarz wydziałowego komsomolskiego komitetu BPIP, sekretarz Związku Młodzieży Białorusi w Białoruskiej Państwowej Akademii Politechnicznej (taką nazwę od 1991 roku nosił BPIP), wicedyrektor przedsiębiorstwa „Studienczeskij Dom”. Od 1997 roku pełnił funkcję I sekretarza Komitetu Centralnego Białoruskiego Związku Młodzieży.
Życie prywatne.
Uładzimir Wajciankou jest żonaty, ma dwoje dzieci.

</doc>
<doc id="2225223" url="https://pl.wikipedia.org/wiki?curid=2225223" title="Uładzimier Wajciankou">
Uładzimier Wajciankou



</doc>
<doc id="2225224" url="https://pl.wikipedia.org/wiki?curid=2225224" title="Władimir Wojtienkow">
Władimir Wojtienkow



</doc>
<doc id="2225225" url="https://pl.wikipedia.org/wiki?curid=2225225" title="Giuseppe Pinto">
Giuseppe Pinto

Giuseppe Pinto (ur. 26 maja 1952 w Noci) – włoski duchowny rzymskokatolicki, dyplomata watykański, arcybiskup, nuncjusz apostolski w Senegalu w latach 2001–2007, nuncjusz apostolski w Chile w latach 2007–2011, nuncjusz apostolski na Filipinach w latach 2011–2017, nuncjusz apostolski w Chorwacji w latach 2017–2019.
Życiorys.
Urodził się 26 maja 1952 w Noci. Święcenia prezbiteratu otrzymał 1 kwietnia 1978 w katedrze Santa Maria Assunta w Conversano. W 1980 rozpoczął przygotowanie do służby dyplomatycznej na Papieskiej Akademii Kościelnej w Rzymie.
4 grudnia 2001 papież Jan Paweł II prekonizował go nuncjuszem apostolskim w Senegalu równocześnie akredytowanym w Mali, Republice Zielonego Przylądka, Gwinei Bissau oraz delegatem w Mauretanii, a także arcybiskupem tytularnym Pandosia. Święcenia biskupie otrzymał 6 stycznia 2002 w bazylice św. Piotra na Watykanie. Głównym konsekratorem był sam papież, zaś współkonsekratorami arcybiskup Leonardo Sandri, substytut do spraw ogólnych Sekretariatu Stanu i arcybiskup Robert Sarah, sekretarz Kongregacji ds. Ewangelizacji Narodów. Jako zawołanie biskupie przyjął słowa "„Caritas Christi”".
6 grudnia 2007 papież Benedykt XVI mianował go nuncjuszem apostolskim w Chile.
10 maja 2011 papież Benedykt XVI oddelegował go do pracy w nuncjaturze na Filipinach.
1 lipca 2017 papież Franciszek mianował go nuncjuszem apostolskim w Chorwacji, w której pracował do 16 kwietnia 2019 jako nuncjusz.
31 lipca 2020 papież Franciszek przyjął jego rezygnację z obowiązków nuncjusza apostolskiego i tym samym przeszedł na emeryturę.

</doc>
<doc id="2225228" url="https://pl.wikipedia.org/wiki?curid=2225228" title="2011 CQ1">
2011 CQ1

2011 CQ1 – mała planetoida odkryta 4 lutego 2011 w ramach programu Catalina Sky Survey. Asteroida ta należy do obiektów NEO. Nie ma ona jeszcze nazwy własnej ani numeru, a jedynie oznaczenie prowizoryczne.
Orbita.
Planetoida obiega Słońce w ciągu ok. 280 dni po orbicie, która przecina ekliptykę bardzo blisko orbity Ziemi.
4 lutego 2011 planetoida przeleciała w pobliżu Ziemi, dzięki czemu było możliwe jej odkrycie, pomimo rozmiaru szacowanego zaledwie na ok. 1,3 metra. Najbliżej Ziemi planetoida znalazła się ok. godz. 20:39 czasu polskiego (19:39 GMT), przelatując wtedy w odległości zaledwie ok. 5480 km nad powierzchnią środkowego Pacyfiku (ok. 11 855 km od środka Ziemi).
Z obliczeń orbity planetoidy wykonanych kilka godzin po jej odkryciu wynikało, że w tym samym dniu przejdzie ona na tle tarczy Słońca, co było widoczne na pewnych obszarach Pacyfiku, Chile, Argentyny, Urugwaju, niewielkim obszarze Brazylii i w południowej części Atlantyku.
Był to najbliższy dotychczas zaobserwowany przelot asteroidy, który nie zakończył się jej upadkiem lub spaleniem w atmosferze Ziemi, oprócz meteorów muskających atmosferę. Pod wpływem pola grawitacyjnego Ziemi znacznej zmianie uległa orbita planetoidy. W trakcie przejścia w pobliżu Ziemi jej trajektoria została odchylona aż o ok. 60 stopni. Spowodowało to też przejście planetoidy z grupy Apolla do grupy Atena.

</doc>
<doc id="2225229" url="https://pl.wikipedia.org/wiki?curid=2225229" title="GSPR Gorzów Wielkopolski">
GSPR Gorzów Wielkopolski

GSPR Gorzów Wielkopolski – polski klub piłki ręcznej z Gorzowa Wielkopolskiego działający w latach 1974–2013.
Historia.
Klub został założony w 1974. W 2013 roku z powodów finansowych rozwiązano sekcję seniorską. Zespół wycofał się z rozgrywek w trakcie sezonu 2012/2013 z dorobkiem jednego punktu i bilansem bramkowym 381:538, remisując swój ostatni mecz z Kar-Do Spójnią Gdynia 22:22.

</doc>
<doc id="2225230" url="https://pl.wikipedia.org/wiki?curid=2225230" title="Ivo Scapolo">
Ivo Scapolo

Ivo Scapolo (ur. 24 lipca 1953 w Terrassa Padovana) – włoski duchowny katolicki, arcybiskup. Były nuncjusz apostolski w Rwandzie, Chile i Portugalii.
Życiorys.
4 czerwca 1978 otrzymał święcenia kapłańskie i został inkardynowany do diecezji Padwy. W 1984 rozpoczął przygotowanie do służby dyplomatycznej na Papieskiej Akademii Kościelnej. 
26 marca 2002 został mianowany przez Jana Pawła II nuncjuszem apostolskim w Boliwii oraz arcybiskupem tytularnym "Thagaste". Sakry biskupiej 12 maja 2002 udzielił mu ówczesny Sekretarz Stanu Angelo Sodano. 
17 stycznia 2008 został przeniesiony do nuncjatury w Rwandzie. 15 lipca 2011 został przeniesiony do nuncjatury w Chile. W czasie jego posługi w Chile w latach 2011–2019 pojawiły się zarzuty związane z nierozwiązywaniem przez niego problemów ukrywania przypadków molestowania małoletnich przez niektórych duchownych Kościoła katolickiego w Chile. 29 sierpnia 2019 został mianowany nuncjuszem apostolskim w Portugalii.

</doc>
<doc id="2225234" url="https://pl.wikipedia.org/wiki?curid=2225234" title="Grand Hotel w Warszawie">
Grand Hotel w Warszawie

Grand Hotel – hotel znajdujący się niegdyś w Warszawie, przy ul. Senatorskiej 29, stanowiący integralną część Galerii Luxenburga. 
Historia.
Hotel wybudowano w latach 1907−1909 jako część galerii składającej się z dwóch równoległych budynków przedzielonych uliczką, przykrytą szklanym dachem. Charakterystycznym akcentem był wybudowany na wysokości 3 piętra oszklony łącznik. Podczas kryzysu finansowego w latach 30. XX w. hotel przejęło państwo – lokując w nim Hotel Oficerski Komendy Miasta. 
Galeria Luxenburga spłonęła w czasie walk powstania warszawskiego, a w jego miejscu powstała ul. Canaletta.

</doc>
<doc id="2225235" url="https://pl.wikipedia.org/wiki?curid=2225235" title="Melker Svärd Jacobsson">
Melker Svärd Jacobsson

Melker Svärd-Jacobsson (ur. 8 stycznia 1994) – szwedzki lekkoatleta, tyczkarz.
Reprezentant kraju w meczach międzypaństwowych w różnych kategoriach wiekowych. Medalista mistrzostw Szwecji.

</doc>
<doc id="2225238" url="https://pl.wikipedia.org/wiki?curid=2225238" title="Charles Balvo">
Charles Balvo

Charles Daniel Balvo (ur. 29 czerwca 1951 w Nowym Jorku) – amerykański duchowny katolicki, arcybiskup, nuncjusz apostolski w Australii.
Życiorys.
6 czerwca 1976 otrzymał święcenia kapłańskie i został inkardynowany do archidiecezji Nowy Jork. W 1984 rozpoczął przygotowanie do służby dyplomatycznej na Papieskiej Akademii Kościelnej.
1 kwietnia 2005 został mianowany przez Jana Pawła II nuncjuszem apostolskim w Nowej Zelandii oraz arcybiskupem tytularnym "Castello". Sakry biskupiej 29 czerwca 2005 r. udzielił mu kardynał Edward Egan. Równocześnie został nuncjuszem akredytowanym w innych krajach regionu Pacyfiku: Fidżi, Wysp Marshalla, Mikronezji, Vanuatu, Tonga, Kiribati i Palau. W 2006 uzyskał akredytację na Wyspach Cooka i w Samoa, a w 2007 w Nauru.
17 stycznia 2013 został przeniesiony do nuncjatury w Kenii. 21 grudnia został równocześnie akredytowany w Sudanie Południowym.
21 września 2018 został mianowany nuncjuszem apostolskim w Czechach. 17 stycznia 2022 został nuncjuszem apostolskim w Australii.

</doc>
<doc id="2225241" url="https://pl.wikipedia.org/wiki?curid=2225241" title="Sikorsky X2">
Sikorsky X2

Sikorsky X2 – eksperymentalny śmigłowiec amerykański firmy Sikorsky Aircraft będący demonstratorem technologii i rozwiązań konstrukcyjnych użytych w prototypowym śmigłowcu rozpoznawczym Sikorskiego S-97 Raider.
Historia.
Geneza.
Na początku lat 70. ubiegłego wieku firma Sikorsky wybudowała eksperymentalny śmigłowiec Sikorsky S-69 (XH-59) ABC (Advancing Blade Concept). Była to maszyna z podwójnym wirnikiem głównym (współosiowy układ dwuwirnikowy z przeciwbieżnymi wirnikami sztywnymi), napędzanym silnikiem turbinowym PT6T3 o mocy 1360 kW (1850 KM), bez śmigła ogonowego oraz z dwoma silnikami turboodrzutowymi J60-P-3A o ciągu 13,50 kN. Ideą przyświecającą budowie takiej maszyny była tzw. koncepcja nacierającej łopaty (Advancing Blade Concept). W klasycznym układzie wirnikowym, wirnik główny jest elementem tworzącym siłę nośną ale również ją niwelującym. Przy dużych prędkościach cofająca się łopata wirnika głównego (obracająca się w kierunku przeciwnym do lotu śmigłowca) ma tendencję do przeciągnięcia. Końcówki szybko obracających się łopat często osiągają prędkości poddźwiękowe powodując duży spadek sprawności łopaty. Kolejną barierą technologiczną charakterystyczną dla śmigłowców jest ich mniejsza prędkość maksymalna w porównaniu ze zdecydowaną większością używanych przez siły powietrzne samolotów. Maksymalna prędkość tego typu konstrukcji waha się na poziomie 300 - 350 km/h. Próby zwiększenia prędkości maksymalnej ograniczone są wytrzymałością mechaniczną wirnika na ogromne siły odśrodkowe działające na szybkoobracający się wirnik oraz wspominane przeciągnięcie cofających się łopat. Pierwszą próbą amerykańskiego przemysłu zwiększenia prędkości maksymalnej był projekt firma Lockheed Corporation, śmigłowiec Lockheed AH-56 Cheyenne, w którym obok klasycznego śmigła ogonowego, umieszczono drugie śmigło, zamontowane prostopadle do osi kadłuba, pełniące rolę śmigła pchającego, umożliwiającego osiąganie w locie dużej prędkości maksymalnej. Inną drogą poszedł Sikorsky Aircraft, który w konstrukcji S-69 zrezygnował z klasycznego śmigła ogonowego budując maszynę ze współosiowym układem dwuwirnikowym. W takim układzie, łopata obracająca się w kierunku lotu śmigłowca, wytwarza siłę nośną, łopata cofająca się, obracająca się w kierunku przeciwnym do lotu śmigłowca, ustawiana jest na kąt natarcia bliski 0° co w efekcie zapobiega efektowi przeciągnięcia łopaty (w klasycznym układzie wirnika, kat natarcia cofającej się łopaty wynosi ok. -10°). Kolejną cechą charakterystyczną łopat S-69 była ich zmienna wzdłuż rozpiętości cięciwa. Najmniejsza tuż przy osi wirnika, maksymalna w około 70% rozpiętości i zmniejszająca się w kierunku końca. Dodatkowe silniki odrzutowe pozwoliły maszynie na osiągnięcie prędkości 518 km/h, w klasycznym układzie śmigłowcowym. Bez ich użycia prędkość maksymalna wynosiła 296 km/h. Dwuwirnikowy, współosiowy układ miał również swoje wady: bardzo duży poziom drgań, duża masa przekładni i głowicy. Wady układu dwuwirnikowego zaowocowały powrotem do klasycznego, jednoosiowego wirnika w konstrukcji rozpoznawczo-szturmowego śmigłowca Boeing-Sikorsky RAH-66 Comanche. Niestety dla RAH-66 innowacyjność jego konstrukcji, zastosowane bardzo nowoczesne rozwiązania techniczne były przyczyną anulowania całego programu jego budowy. Koszty generowane przez cały program były zbyt duże i nieakceptowalne dla decydentów podejmujących decyzję o jego przyszłości.
Projekt.
"Niezniszczalnym", rozpoznawczym śmigłowcem United States Army jest używanym od półwiecza Bell OH-58 Kiowa. Kolejne próby zbudowania następcy kończyły się niepowodzeniami. Po RAH-66 w 2008 roku anulowany został program budowy kolejnego następcy wiekowej Kiowy, śmigłowca Bell ARH-70 Arapaho. Powody były te same co w przypadku RAH-66, rosnące lawinowo koszty całego programu. Niezrażona kolejnymi niepowodzeniami armia zainicjowała kolejny program mający na celu zbudowanie śmigłowca mogącego w przyszłości zastąpić OH-58, Army Aerial Scout (Uzbrojony Śmigłowiec Rozpoznawczy). Od połowy pierwszej dekady XXI wieku Sikorsky Aircraft pracuje nad koncepcją śmigłowca będącego kontynuacją układu konstrukcyjnego zastosowanego w śmigłowcu S-69. Efektem prowadzonych prac jest maszyna X2, którego program budowy wytwórnia Sikorski ogłosiła w czerwcu 2005 roku. W nowym projekcie zastosowano system sterowania Fly-by-wire przetestowany wcześniej na RAH-66. Skorzystano z doświadczeń zdobytych w programie budowy bezzałogowego śmigłowca rozpoznawczego (UAV - unmanned aerial vehicle ang. Bezzałogowy Aparat Latający), Sikorsky Cypher. Zastosowane rozwiązania pozwoliły zmniejszyć wibrację układu napędowego, przenoszone do wnętrza kabiny a tym samym bezpośrednio wpływającymi na komfort pracy załogi. Zrezygnowano z użycia dodatkowych silników odrzutowych. Ich rolę przejęło dodatkowe, sześciołopatowe śmigło pchające (użyte w tym samym celu w maszynie AH-56 Cheyenne), wytwarzające ciąg rzędu 6,7 kN. Oblot gotowego prototypu odbył się 27 sierpnia 2008 roku. Celem konstruktorów było osiągnięcie prędkości 462 km/h w locie poziomym. W lipcu 2009 roku po raz pierwszy w badaniach w locie użyte zostało śmigło pchające. W grudniu tego samego roku problemy techniczne związane z działaniem głównej przekładni zmusiły konstruktorów do jej przeprojektowania. 15 września 2010 roku udało się osiągnąć zakładaną prędkość maksymalną 460 km/h (nieoficjalny rekord świata maksymalnej prędkości jaką uzyskał śmigłowiec w locie poziomym). w płytkim locie nurkowym, rzędu jednego, dwóch stopni, śmigłowiec leciał z prędkością 480 - 490 km/h. Maszyna spędziła w powietrzu 23 godziny, wykonując w sumie 23 loty.
S-97 Raider.
X2 nie jest docelową konstrukcją a służy jedynie zbadaniu technologii użytych w finalnym projekcie Sikorsky Aircraft jakim ma być nowy, lekki śmigłowiec rozpoznawczy budowany w ramach programu Army Aerial Scout, którego makieta została ujawniona w maju 2009 roku, konstrukcji oznaczonej jako S-97 Raider.

</doc>
<doc id="2225242" url="https://pl.wikipedia.org/wiki?curid=2225242" title="Konstancin">
Konstancin



</doc>
<doc id="2225243" url="https://pl.wikipedia.org/wiki?curid=2225243" title="Paul Gallagher (duchowny)">
Paul Gallagher (duchowny)

Paul Richard Gallagher (ur. 23 stycznia 1954 w Liverpoolu) – brytyjski biskup rzymskokatolicki, dyplomata watykański, arcybiskup, sekretarz ds. relacji z państwami w Sekretariacie Stanu Stolicy Apostolskiej.
Życiorys.
31 lipca 1977 otrzymał święcenia kapłańskie i został inkardynowany do archidiecezji Liverpoolu. W 1980 rozpoczął przygotowanie do służby dyplomatycznej na Papieskiej Akademii Kościelnej.
22 stycznia 2004 został mianowany przez Jana Pawła II nuncjuszem apostolskim w Burundi oraz arcybiskupem tytularnym Hodelm. Sakry biskupiej udzielił mu 13 marca 2004 sekretarz stanu Stolicy Apostolskiej Angelo Sodano.
19 lutego 2009 został przeniesiony do nuncjatury w Gwatemali. 11 grudnia 2012 mianowany nuncjuszem w Australii.
8 listopada 2014 papież Franciszek mianował go sekretarzem ds. relacji z państwami w Sekretariacie Stanu Stolicy Apostolskiej.

</doc>
<doc id="2225253" url="https://pl.wikipedia.org/wiki?curid=2225253" title="Szkoła Podstawowa nr 39 im. Bartosza Głowackiego w Krakowie">
Szkoła Podstawowa nr 39 im. Bartosza Głowackiego w Krakowie

Szkoła Podstawowa nr 39 im. Bartosza Głowackiego – szkoła podstawowa znajdująca się w dzielnicy Grzegórzki, na krakowskim osiedlu Dąbie przy ulicy Jachowicza 5.
Historia.
W Austro-Węgrzech.
Decyzję o wybudowaniu jednoklasowej szkoły ludowej na terenie ówczesnej wsi Dąbie podjęto na mocy uchwały Rady Gminnej z dnia 14 maja 1891 roku. Rok później przystąpiono do budowy szkoły.
1 sierpnia 1892 roku Rada szkolna zatrudniła pierwszego nauczyciela, który rozpoczął swoją działalność dydaktyczno-wychowawczą od założenie szkolnego ogrodu. Z uwagi na wzrastającą z roku na rok liczbę dzieci w dniu 18 lutego 1896 roku Rada szkolna we Lwowie przekształciła szkołę na Dąbiu z jedno- na dwuklasową. Rok 1911 był dla szkoły znaczący. Szkoła – nadal dwuklasowa – realizowała program szkoły czteroklasowej typu niższego. W tymże roku szkoła otrzymała numer 39, a jej patronem został Bartosz Głowacki.
W 1913 roku rozpoczęto budowę nowego budynku wg projektu architekta Jana Zawiejskiego w stylistyce dworkowej.
Podczas I wojny światowej budynek szkoły zamieniono w szpital, a naukę zawieszono do roku 1915. Zajęcia wznowiono 8 stycznia 1916 r. Stary budynek szkoły przekazano siostrom Służebniczkom z przeznaczeniem na ochronkę (dom dziecka).
Lata międzywojenne.
Z powodu kryzysu gospodarczego i trudności ze zdobyciem opału, zimą 1919 roku trzykrotnie zawieszano naukę w szkole. W 1925 Kuratorium Krakowskiego Okręgu Szkolnego zreorganizowało szkołę dwuklasową i przekształciło ją w siedmioklasową. Gmina miasta Krakowa była zobowiązana do wzniesienia, wyposażenia i utrzymania budynku. Rok później utworzono Komitet Rodzicielski, który wraz z Radą Pedagogiczną zaopatrywał szkołę w przybory i pomoce naukowe, a dzieciom z rodzin najuboższych kupował ubrania oraz opłacał im wyjazdy na kolonie. W trosce o zdrowie dzieci pierwsze badania uzębienia przeprowadzono 1928 roku, zaś dwa lata później uczniowie mieli już zapewnioną stałą opiekę lekarza, dentysty i pielęgniarki. W 1929 roku do szkoły doprowadzono elektryczność, dwa lata później (1931) dobudowano piętro w środkowej części budynku, pozyskując w ten sposób pięć dodatkowych sal lekcyjnych. W 1932 do szkoły doprowadzono kanalizację, kończąc w ten sposób proces adaptacji placówki do nowoczesnej oświaty. Do najbardziej wzruszających momentów w historii szkoły doszło 5 maja 1935 r., kiedy to ksiądz Jan Matyasik poświęcił sztandar szkoły. Niestety, w niewyjaśnionych okolicznościach sztandar w czasie II wojny światowej zaginął.
Sytuacja szkoły w okresie II wojny światowej.
W 1939 r. po wkroczeniu hitlerowców do Krakowa, szkoła nr 39 została zajęta przez okupantów. Nauka prowadzona była wtedy w barakach i ochronce prowadzonej przez zakonnice. W 1941 roku budynek szkoły z powrotem oddano uczniom i nauczycielom.
Po II wojnie światowej.
W roku 1946 w szkole było 12 nauczycieli i 471 uczniów. Powstanie dużego osiedla Dąbie spowodowało gwałtowny wzrost uczniów w szkole. Uczęszczało do niej prawie 900 wychowanków. W 1968 roku przystąpiono do budowy nowego skrzydła. 26 maja 1970 r. do użytku szkolnego oddano 13 nowych sal, salę gimnastyczną oraz gabinety lekarski i dentystyczny. W 1972 r. w szkole urządzono harcówkę. Dnia 28 października 1975 r. szkole wręczono sztandar.
Gdy 13 grudnia 1981 ogłoszono stan wojenny, na kilka tygodni (do 4 stycznia 1982 r.) zawieszono naukę w szkole.
W 1992 roku szkoła obchodziła stulecie swego istnienia.
Dnia 1 września 1999 Szkoła Podstawowa nr 39 zmieniła swój profil ze szkoły podstawowej na gimnazjum i przyjęła numer 7 bez zmiany patrona, w 2017 r., w związku z reformą systemu oświaty, zmianę cofnięto.

</doc>
<doc id="2225263" url="https://pl.wikipedia.org/wiki?curid=2225263" title="Halowy Mecz Lekkoatletyczny Finlandia – Norwegia – Szwecja 2011">
Halowy Mecz Lekkoatletyczny Finlandia – Norwegia – Szwecja 2011

Halowy Mecz Lekkoatletyczny Finlandia – Norwegia – Szwecja 2011 – zawody lekkoatletyczne rozegrane 5 lutego 2011 w fińskim Tampere na bieżni o obwodzie 300 metrów.
W rywalizacji mężczyzn zwyciężyła reprezentacja Szwecji (115 pkt.) przed Finlandią (114 pkt.) i Norwegią (68 pkt.). Mecz kobiet wygrały Szwedki (119 pkt.) przed Finkami (96 pkt.) i Norweżkami (83 pkt.).
Zwyciężczyni biegu na 300 metrów przez płotki kobiet – Norweżka Stine Tomb ustanowiła wynikiem 40,09 s halowy rekord świata w tej rzadko rozgrywanej konkurencji.
17–letni szwedzki tyczkarz – Melker Svärd-Jacobsson ustanowił halowy rekord świata kadetów (5,45).

</doc>
<doc id="2225309" url="https://pl.wikipedia.org/wiki?curid=2225309" title="Cyane">
Cyane



</doc>
<doc id="2225310" url="https://pl.wikipedia.org/wiki?curid=2225310" title="Stanisław Szpineter">
Stanisław Szpineter

Stanisław Szpineter (ur. 13 kwietnia 1906 we Lwowie, zm. 25 listopada 1997 w Krakowie) – artysta malarz, pedagog, żołnierz AK i społecznik.
Życiorys.
Od dzieciństwa związany z Zagłębiem Śląsko-Dąbrowskim. Ukończył Gimnazjum im. Stanisława Staszica i Seminarium Nauczycielskie w Sosnowcu. Od 1928 roku pracował jako nauczyciel rysunku i przedmiotów ogólnokształcących w szkołach powszechnych Sosnowca. Okupację spędził w Starachowicach, gdzie uczył w szkołach powszechnych, działał w ruchu oporu i cudem uniknął łapanki i wywiezienia do obozu koncentracyjnego. Po wojnie pracował jako nauczyciel rysunku, kompozycji i liternictwa w szkołach średnich w Gliwicach, Wrocławiu i Bielsku-Białej m.in. w Państwowym Instytucie Robót Ręcznych i Liceum Technik Plastycznych.
Przez 40 lat związany był z Bielskiem, tu mieszkał wraz z rodziną i tworzył. Był aktywnym członkiem ZPAP Okręgu w Bielsku-Białej, w którym pełnił funkcję prezesa (1954-59), członka zarządu (1969-1975) i członka komisji rewizyjnej (1977-1980) oraz członka sądu koleżeńskiego i komisji rewizyjnej Okręgu katowickiego ZPAP. W latach 1948-1949 prowadził Dom Pracy Twórczej w Bystrej koło Bielska-Białej. Zorganizował wiele wystaw plastycznych na terenie Bielska-Białej.
W jego twórczości odnajdujemy różne gatunki malarstwa, rysunek, grafikę użytkową i wystawienniczą, liternictwo, projekty opakowań, wnętrz sklepów i neonów (Bielsko-Biała, Gliwice) a nawet prace konserwatorskie (odnowienie obrazu Matki Boskiej Częstochowskiej w kościele Św. Mikołaja w Bielsku Białej, konserwacja polichromii w kościele OO. Reformatów w Przemyślu). Tematyką jego prac są przede wszystkim miejskie i podmiejskie pejzaże, sceny rodzajowe i religijne oraz portrety. Należał do grupy artystów "Zagłębie". Uczestniczył w blisko 100 wystawach okręgowych, oddziałowych, ogólnopolskich i indywidualnych. Brał udział w ogólnopolskich i okręgowych przeglądach i konkursach malarskich i graficznych.
Za swoje dokonania artystyczne uhonorowany został Medalem 10-lecia oraz Złotym Krzyżem Zasługi (1955).
Prace jego znajdują się w kolekcjach publicznych: muzealnych i instytucjonalnych, zbiorach prywatnych w kraju i za granicą oraz zdobią wnętrza kościołów (obraz Matki Boskiej Częstochowskiej w Kościele Świętej Trójcy w Bielsku Białej.
24 listopada 2017 w Muzeum Historycznym w Bielsku-Białej na zamku książąt Sułkowskich otwarto wystawę podsumowującą całość dorobku artystycznego artysty pt. „Widok z okna” – afirmacja świata w twórczości Stanisława Szpinetera (1906−1997). Wystawie towarzyszył katalog opracowany przez kuratora Teresę Dudek Bujarek.

</doc>
<doc id="2225311" url="https://pl.wikipedia.org/wiki?curid=2225311" title="Liliental">
Liliental



</doc>
<doc id="2225312" url="https://pl.wikipedia.org/wiki?curid=2225312" title="Park Narodowy Biogradska Gora">
Park Narodowy Biogradska Gora

Park Narodowy Biogradska Gora (czarn. Национални парк Биоградска гора, Nacionalni park Biogradska gora) – park narodowy w Czarnogórze zajmujący powierzchnię 56,5 km². Utworzony w 1952, jako jeden z trzech pierwszych parków narodowych Czarnogóry. Obejmuje fragment gór – od piętra leśnego po szczyty ponad 2000 m n.p.m.
Flora liczy ponad 2000 gatunków, z czego aż 86 gatunków drzew i krzewów. Najcenniejszym elementem przyrody jest kompleks pierwotnych lasów o powierzchni 1600 ha. Ozdobą parku są jeziora polodowcowe, spośród których największe i najbardziej znane jest Biogradsko jezero. Zachowała się tradycyjna architektura wsi oraz skupienia typowych dla tej części Bałkanów drewnianych szałasów pasterskich zwanych katun. Park jest wpisany na listę programu Człowiek i Biosfera.

</doc>
<doc id="2225313" url="https://pl.wikipedia.org/wiki?curid=2225313" title="Związek Muszkieterów">
Związek Muszkieterów

Związek Muszkieterów (ros. Союз мушкетеров) – emigracyjne rosyjskie ugrupowanie polityczne o charakterze monarchistycznym w Mandżurii w latach 20. i 30. XX w.
Związek został utworzony 4 lutego 1924 r. w Harbinie z inicjatywy księcia Władimira I. Gantimurowa. Jego nazwa pochodziła od książki Aleksandra Dumasa. Grupował emigracyjną młodzież rosyjską w wieku od 18 do 20 lat. Jego podstawowym celem było wychowanie młodych ludzi poprzez działalność sportową (założono klub sportowy "Sanitas"). Po wejściu do przywództwa Związku W.S. Barysznikowa pod koniec 1924 r., ugrupowanie przyjęło formę paramilitarną. Jego członkowie nosili mundury (czarne czapki, czarne krawaty, czarne rzemienie przechodzące przez koszulę i naramienna tarczka w kształcie krzyża maltańskiego wpisanego w trójkąt). Używano stopni wojskowych. Stosowano salut przez przyłożenie zgiętej ręki do serca i powiedzenie "Привет". Z czasem pojawiły się też hasła polityczne – opracowano program polityczny o charakterze monarchistycznym. Od 29 grudnia 1929 r. na czele Związku stał książę . Struktury terenowe ugrupowania utworzono w różnych miejscowościach Chin i USA. Największe znaczenie uzyskał szanghajski oddział Związku, liczący ok. 150 ludzi. Wydawał on pismo "Мушкетер". Związek Muszkieterów zakończył działalność w 1938 r.

</doc>
<doc id="2225317" url="https://pl.wikipedia.org/wiki?curid=2225317" title="Igor Ryczkow">
Igor Ryczkow

Igor Wiktorowicz Ryczkow, ros. Игорь Викторович Рычков (ur. ?, zm. po 1944 r.) – rosyjski emigracyjny działacz polityczny, oficer Rosyjskiego Korpusu Ochronnego podczas II wojny światowej
Uczestniczył w latach 1918-1920 w wojnie domowej w Rosji. Walczył w wojskach Białych, dochodząc do stopnia rotmistrza. Na emigracji zamieszkał w Królestwie SHS. Był współtwórcą młodzieżowej organizacji sportowej Rosyjski Sokół. W 1935 r. utworzył jugosłowiański oddział Rosyjskiej Partii Faszystowskiej, który osiągnął liczebność ok. 1 tys. ludzi. Nawiązał bliskie kontakty z Narodowym Związkiem Pracujących (NTS) i Ludowym Ruchem Oporu (RNO). Wygłaszał wykłady na różnych spotkaniach i zjazdach białej emigracji rosyjskiej. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Miał stopień porucznika. W grudniu 1944 r. został ciężko ranny. Jego dalsze losy są nieznane.

</doc>
<doc id="2225322" url="https://pl.wikipedia.org/wiki?curid=2225322" title="FTR">
FTR

Fixed Termination Rate (FTR) – stawka opłaty hurtowej za zakończenie połączenia telefonicznego w stacjonarnej sieci telefonicznej innego operatora. 
Jest to opłata jaką pobiera operator, do którego zostało wykonane połączenie od operatora sieci, z której połączenie zostało zapoczątkowane. 
Po analizie rynku zakańczania połączeń tefefonicznych (rynek 9) w większości państw, w tym także w Polsce, dużo bardziej restrykcyjne obowiązki regulacyjne zostały nałożone na operatora zasiedziałego, a asymetryczne stawki FTR są dominującą zasadą w całej Europie. Takie podejście jest tłumaczone potrzebą promowania nowych i mniejszych infrastrukturalnych operatorów oraz
faktem, iż operatorzy alternatywni nie są w stanie uzyskać równie dużych korzyści skali jak operator zasiedziały.
Natomiast symetryczne stawki FTR są uzasadnione tym, że operatorzy alternatywni nie powinni być mniej efektywni od zasiedziałych, a ekonomia skali nie ma w tym przypadku tak istotnego znaczenia jak się często uważa. W chwili obecnej operatorzy są w stanie wykorzystywać tę samą sieć do dostarczania różnych usług a tym samym, przychody z zakańczania połączeń mają prawdopodobnie mniejsze znaczenie dla wszystkich operatorów (zarówno zasiedziałego jak i operatora alternatywnego). 
Stąd, polityka ochronna oparta na różnych stawkach FTR dla operatorów alternatywnych obecnie jest znacznie mniej skuteczna niż w przeszłości, jednak nie straciła całkowicie swojego znaczenia. Z tej przyczyny proponowany w stanowisku Prezesa UKE z dnia 16 grudnia 2008 r. harmonogram osiągnięcia symetrycznych stawek FTR dopuszcza pewien poziom czasowej asymetrii do końca 2013 roku.

</doc>
<doc id="2225326" url="https://pl.wikipedia.org/wiki?curid=2225326" title="Ron Sherry">
Ron Sherry

Ron Sherry (ur. 7 maja 1962 w Mount Clemens) – amerykański żeglarz lodowy klasy DN, pięciokrotny mistrz świata. 
Obok Karola Jabłońskiego jest najbardziej utytułowanym na świecie żeglarzem lodowym klasy DN. Jest czternastokrotnym medalistą mistrzostw świata w tej klasie (pięciokrotnym mistrzem świata) i mistrzem świata juniorów z 1979 roku.

</doc>
<doc id="2225329" url="https://pl.wikipedia.org/wiki?curid=2225329" title="Ian Gougeon">
Ian Gougeon

Ian Gougeon (ur. 7 sierpnia 1945 w Kanadzie) – amerykański żeglarz lodowy klasy DN, czterokrotny mistrz świata. 
Jest ośmiokrotnym medalistą mistrzostw świata w tej klasie (czterokrotnym mistrzem świata), 16-krotnym medalistą mistrzostw Ameryki Północnej i mistrzem Ameryki Północnej juniorów (1964).

</doc>
<doc id="2225330" url="https://pl.wikipedia.org/wiki?curid=2225330" title="Ooooooohhh... On the TLC Tip">
Ooooooohhh... On the TLC Tip

Ooooooohhh... On the TLC Tip - debiutancki krążek grupy TLC. Został wydany przez wytwórnię LaFace Records 25 lutego 1992.
Łącznie na całym świecie sprzedał się w nakładzie 10 mln kopii. Album zawiera 15 piosenek utrzymanych w klimatach pop, hip hop, R&amp;B oraz funk.
Lista utworów.
Single

</doc>
<doc id="2225332" url="https://pl.wikipedia.org/wiki?curid=2225332" title="Jan Antoni Błaszkiewicz">
Jan Antoni Błaszkiewicz

Jan Antoni Błaszkiewicz (ur. 24 czerwca 1889, zm. 22 października 1914) – podporucznik Legionów Polskich, działacz niepodległościowy, kawaler Orderu Virtuti Militari.
Życiorys.
Jan Antoni Błaszkiewicz urodził się w Brzeżanach. W 1905 ukończył VI klasę w C. K. Gimnazjum w Brzeżanach. Następnie studiował na wydziale prawa Uniwersytetu Franciszkańskiego. Od szkoły średniej był związany był z polskimi ugrupowaniami niepodległościowymi. Był członkiem ZWC, Związku Strzeleckiego w Brzeżanach gdzie ukończył kurs podoficerski. Równocześnie należał do „Sokoła”.
Po wybuchu wojny z udał się z oddziałem Strzelca z Brzeżan do Krakowa. Tutaj przydzielony został do jednostki uzupełniającej I Brygady. 13 października Błaszkiewicz został przydzielony do 1 pułku piechoty Legionów, gdzie objął dowództwo 2 plutonu III batalionu. Brał udział w walkach Legionów pod Anielinem i Laskami. 22 października został ciężko ranny w brzuch. Został pochowany na cmentarzu legionowym w Laskach – Anielinie. 

</doc>
<doc id="2225335" url="https://pl.wikipedia.org/wiki?curid=2225335" title="Michael O’Brien (żeglarz lodowy)">
Michael O’Brien (żeglarz lodowy)

Michael O’Brien (ur. 26 lutego 1960 w Berwyn-Cook County) – amerykański żeglarz lodowy klasy DN, trzykrotny mistrz świata. 
Jest pięciokrotnym medalistą mistrzostw świata w tej klasie (trzykrotnym mistrzem świata), czterokrotnym medalistą mistrzostw Ameryki Północnej.

</doc>
<doc id="2225339" url="https://pl.wikipedia.org/wiki?curid=2225339" title="Cagiva">
Cagiva

Cagiva – włoskie przedsiębiorstwo założone w 1950 roku w Varese przez Giovanniego Castiglioni (Castiglioni Giovanni Varese).
Na początku zajmowało się produkcją drobnych metalowych komponentów. Produkcję motocykli przedsiębiorstwo rozpoczęło w 1978 roku. Z biegiem lat pod jej skrzydła dostały się takie marki jak Husqvarna czy Ducati – z warsztatów tych marek pochodzą silniki, które Cagiva montuje w swoich motocyklach.

</doc>
<doc id="2225340" url="https://pl.wikipedia.org/wiki?curid=2225340" title="Cefeida typu II">
Cefeida typu II



</doc>
<doc id="2225342" url="https://pl.wikipedia.org/wiki?curid=2225342" title="Władysław Stefanowicz">
Władysław Stefanowicz

Władysław Stefanowicz (ur. 3 czerwca 1955 w Raczkunach) – polski żeglarz lodowy klasy DN, mistrz świata, trzykrotny medalista mistrzostw Europy.
Jego największym sportowym osiągnięciem jest złoty medal mistrzostw świata w 1990 roku. Wcześniej dwukrotnie zajął piąte miejsce (1987, 1989), jeden raz podczas mistrzostw świata był szósty (1988).
Mistrz Europy (1987). Jest mistrzem Polski z 1988 roku i mistrzem Polski juniorów (1973).
Reprezentant klubu żeglarskiego MKŻ Mikołajki.
Obecnie mieszkający w Mikołajkach na Mazurach.

</doc>
<doc id="2225344" url="https://pl.wikipedia.org/wiki?curid=2225344" title="SS Pasteur (1939)">
SS Pasteur (1939)



</doc>
<doc id="2225346" url="https://pl.wikipedia.org/wiki?curid=2225346" title="Kingsford (Nowa Południowa Walia)">
Kingsford (Nowa Południowa Walia)

Kingsford – geograficzna nazwa dzielnicy, położonej na terenie samorządu lokalnego Randwick, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="2225349" url="https://pl.wikipedia.org/wiki?curid=2225349" title="Jeu de paume na letnich igrzyskach olimpijskich">
Jeu de paume na letnich igrzyskach olimpijskich

Jeu de paume obecne było w programie igrzysk olimpijskich jeden raz. Rywalizacja o medale odbyła się podczas Letnich Igrzysk Olimpijskich 1908 w Londynie w jednej konkurencji - grze pojedynczej mężczyzn. 

</doc>
<doc id="2225351" url="https://pl.wikipedia.org/wiki?curid=2225351" title="Frankolin rdzawolicy">
Frankolin rdzawolicy

Frankolin rdzawolicy ("Scleroptila finschi") − gatunek średniej wielkości afrykańskiego ptaka z rodziny kurowatych (Phasianidae). Osiadły.
Systematyka.
Gatunek monotypowy.
Charakterystyka.
Morfologia.
Wygląd zewnętrzny: Ptak o pokroju zbliżonym do kuropatwy. Od pokrewnych gatunków odróżnia się szarą piersią i brakiem czarno-białych wzorów na głowie i szyi.
Rozmiary: długość ciała: ok. 35 cm
Masa ciała: ok. 560 g
Występowanie.
Środowisko.
Tereny trawiaste, sawanny i lasy utworzone przez drzewa z rodzaju "Brachystegia".
Zasięg występowania.
Żyje w trzech populacjach: na granicy Demokratycznej Republiki Konga i Konga, na południu Demokratycznej Republiki Konga i w zachodniej Angoli.
Pożywienie.
Chrząszcze, larwy owadów i nasiona.
Rozród.
Gatunek najprawdopodobniej monogamiczny.
Gniazdo zakłada na ziemi, ukryte wśród roślinności.
Okres lęgowy zależy od regionu: styczeń, marzec i lipiec w Demokratycznej Republice Konga, czerwiec-lipiec w Angoli.
Jaja: znosi ok. 5 jaj.
Status, zagrożenie i ochrona.
Status według kryteriów Czerwonej księgi gatunków zagrożonych IUCN: gatunek najmniejszej troski (LC – "least concern"). Trend liczebności populacji nie jest znany.

</doc>
<doc id="2225353" url="https://pl.wikipedia.org/wiki?curid=2225353" title="Scleroptila finschi">
Scleroptila finschi



</doc>
<doc id="2225355" url="https://pl.wikipedia.org/wiki?curid=2225355" title="Francolinus finschi">
Francolinus finschi



</doc>
<doc id="2225356" url="https://pl.wikipedia.org/wiki?curid=2225356" title="Eustace Miles">
Eustace Miles

Eustace Miles (ur. 22 września 1868 w Hampstead w Londynie; zm. 20 czerwca 1948 w Streatham) – brytyjski zawodnik jeu de paume, wicemistrz olimpijski.
Jeden raz startował w igrzyskach olimpijskich. W 1908 roku w Londynie zdobył srebrny medal indywidualnie, po porażce w finale z Jayem Gouldem.

</doc>
<doc id="2225357" url="https://pl.wikipedia.org/wiki?curid=2225357" title="Little Bay (Sydney)">
Little Bay (Sydney)

Little Bay – geograficzna nazwa dzielnicy, położonej na terenie samorządu lokalnego Randwick, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="2225359" url="https://pl.wikipedia.org/wiki?curid=2225359" title="Siniaczki">
Siniaczki

Siniaczki (Claravinae) – podrodzina ptaków z rodziny gołębiowatych (Columbidae).
Występowanie.
Podrodzina obejmuje gatunki występujące w Ameryce.
Systematyka.
Do podrodziny należą następujące rodzaje:

</doc>
<doc id="2225360" url="https://pl.wikipedia.org/wiki?curid=2225360" title="Claravinae">
Claravinae



</doc>
<doc id="2225361" url="https://pl.wikipedia.org/wiki?curid=2225361" title="Ulica Złota">
Ulica Złota



</doc>
<doc id="2225363" url="https://pl.wikipedia.org/wiki?curid=2225363" title="Neville Bulwer-Lytton">
Neville Bulwer-Lytton

Neville Bulwer-Lytton (ur. 6 lutego 1879 w Kalkucie; zm. 9 lutego 1951 w Paryżu) – brytyjski arystokrata, 3 hrabia Lytton, zawodnik jeu de paume, brązowy medalista olimpijski.
Jeden raz startował w igrzyskach olimpijskich. W 1908 roku w Londynie zdobył brązowy medal indywidualnie.
Odznaczony Orderem Imperium Brytyjskiego, w latach 1947-51 członek Izby Lordów.

</doc>
<doc id="2225364" url="https://pl.wikipedia.org/wiki?curid=2225364" title="Unter Null">
Unter Null

Unter Null – projekt muzyczny Ericki Dunham, pochodzącej z Seattle w USA, powstały w 1998 roku. Nazwa pochodzi z języka niemieckiego i oznacza "poniżej zera".
Działalność artystyczna.
W wieku 17 lat Erica Dunham zaczęła tworzyć pod pseudonimem "Unter Null". Jej przygoda z muzyką elektroniczną zaczęła się po opanowaniu gry na wiolonczeli, gitarze i instrumentach klawiszowych.
Początkowo Unter Null zdecydowała się na tworzenie muzyki Power noise.
Demonstracyjna wersja jej płyty z muzyką power noise powstała w roku 2000.
W 2002 roku, po rozmowach z wytwórnią Annihilvs powstał jej pierwszy, jedynie internetowy, album – "Neocide"
Po dołączeniu do Alfa Matrix, Unter Null wydała pięć pozycji: Sick Fuck EP, The Failure Epiphany, Absolution i Sacrament EP oraz Moving On. Współpracowała także z wieloma artystami sceny elektronicznej, co doprowadziło do powstania wielu kompilacji z między innymi jej utworami oraz płyt z remiksami. Jej występy na żywo rozpoczęły się w 2005 roku. W późniejszych latach organizowała trasy koncertowe na całym świecie.
Erica zdobyła wielu fanów dzięki połączeniu ostrej, agresywnej muzyki elektronicznej z tekstami o nieszczęśliwej, tragicznej miłości oraz jej skutkach. Poza wymienioną już cięższą muzyką, Dunham tworzy także w bardziej melodycznym i delikatnym stylu, który pojawił się w jej drugim projekcie: Stray. Oba nurty łączą jednak poruszające słuchacza emocje.
W 2010 roku Erica pod nazwą Unter Null nagrała kolejny album: Moving On, który połączył w sobie eteryczność i agresję z jej obu projektów.

</doc>
<doc id="2225366" url="https://pl.wikipedia.org/wiki?curid=2225366" title="Malabar (Sydney)">
Malabar (Sydney)

Malabar – geograficzna nazwa dzielnicy, położonej na terenie samorządu lokalnego Randwick, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="2225369" url="https://pl.wikipedia.org/wiki?curid=2225369" title="Syringodium">
Syringodium

Syringodium Kütz. – rodzaj traw morskich należący do rodziny bałwanicowatych ("Cymodoceaceae"), obejmujący 2 gatunki: "Syringodium filiforme" Kütz., występujący wzdłuż wybrzeży Karaibów i Ameryki, od południowo-wschodnich Stanów Zjednoczonych do Wenezueli i Kolumbii oraz "Syringodium isoetifolium" (Asch.) Dandy, występujący wzdłuż wybrzeży Afryki, od Egiptu do Mozambiku, Azji, od Synaju i Półwyspu Arabskiego, przez subkontynent indyjski, Indochiny do Azji Południowo-Wschodniej, Australii i Oceanii, do Wysp Karolińskich.
Nazwa naukowa rodzaju pochodzi od greckiego słowa ("syringx" – rura).
Systematyka.
Według Angiosperm Phylogeny Website (aktualizowany system APG IV z 2016) rodzaj należy do rodziny bałwanicowatych ("Cymodoceaceae" Vines), rzędu żabieńcowców ("Alismatales" Dumort.), w kladzie jednoliściennych ("monocots").
Zagrożenie i ochrona.
Oba gatunki "Syringodium" zostały ujęte w Czerwonej księdze gatunków zagrożonych ze stasutem LC (mniejszej troski). Oba gatunki są zagrożone przez eutrofizację i zanieczyszczenie oceanów oraz lokalnie przez działalność człowieka, przede wszystkim prowadzoną gospodarkę morską. Stanowiska obu gatunków podlegają ochronie w wielu lokalnych obszarowych formach ochrony przyrody.

</doc>
<doc id="2225372" url="https://pl.wikipedia.org/wiki?curid=2225372" title="Aloza niebieska">
Aloza niebieska

Aloza niebieska, aloza małooka ("Alosa aestivalis") – gatunek małej morskiej ryby ławicowej z rodziny śledziowatych (Clupeidae).
Występowanie.
Zachodnie wybrzeże Oceanu Atlantyckiego od stanu Massachusetts na północ po Rzekę Św. Jana na Florydzie. Na północy spotykana aż po wyspę Cape Breton w Nowej Szkocji oraz w rzece Mohawk nawet 150 km w głąb lądu. Ian Blackburn i Karin Limburg prowadzą badania, które mają za zadanie określić czy osobniki występujące w rzekach stanu Nowy Jork pochodzą z migracji, czy też na stałe zamieszkują tamte wody. Aloza niebieska preferuje wody do głębokości 50–55 metrów.
Żyje na głębokości 5–55 m, prawdopodobnie zimę spędza bliżej dna na otwartym morzu, zaś wiosną zbliża się do brzegu.
Cechy morfologiczne.
Osiąga długość ok. 27 cm (maksymalnie 40 cm) oraz 200–400 g wagi. Ciało wydłużone, w przekroju owalne. 47–53 kręgi. Na brzuchu wyraźny kil z łusek. Linia boczna niezbyt wyraźnie zaznaczona. Oczy i skrzela proporcjonalnie małe. W szczęce górnej wyraźne nacięcie, szczęka dolna wystaje za szczękę górną. Z przodu pyska u młodych ryb maleńkie zęby, z wiekiem zanikają. 7 par łuków skrzelowych, na górnej części pierwszej pary łuków skrzelowych 41–52 wydłużone wyrostki filtracyjne (u ryb do 10 cm długości mają normalną długość). Płetwa grzbietowa romboidalna z 15–20 promieniami; w płetwie odbytowej 15–21 promieni. W płetwach piersiowych 14–18 promieni, w płetwach brzusznych 9–11 promieni.
Grzbiet granatowy, za głową ciemna plama. Płetwy brzuszne, odbytowa i grzbietowa są koloru pomarańczowego lub czerwonawego. Płetwy piersiowe i ogonowa ciemniejsze, koloru niebieskiego lub srebrnego. Jama otrzewnej czarna.
Rozród.
Dojrzewa płciowo przy długości ok. 25 cm w wieku 3–4 lat.
Aloza niebieska, podobnie jak większość ryb z rodziny śledziowatych, rozmnaża się oraz przebywa w stanie larwalnym w wodach słodkich lub słabo zasolonych.Dorosłe osobniki migrują na akweny, w których odbywa się tarło, nawet od połowy IV, gdy temperatura wód w rzekach wynosi 6–9 °C. Większość osobników odbywa tarło w sezonie letnim, od końca VI do końca VII (w Zatoce Chesapeake trze się w IV, w rzece Connecticut od IV do IX, w rzece Delaware od IV do VI, w rzece Potomak w IV i V). Aloza niebieska do rozmnażania preferuje górne biegi rzek lub płytkie strumienie o silnym nurcie i twardym kamienistym dnie. Gatunek ten rozmnaża się w dużych grupach. Tarło odbywa się późnym popołudniem i wieczorem. Jedną samicą może interesować się kilka lub kilkanaście samców. Samce pobudzają samice do wypuszczenia ikry ocierając się o jej grzbiet. Równocześnie z samicami, samce wypuszczają do wody nasienie. Ikra składana jest przy dnie, pośród kamieni; jest okrągła, gładka i lepka, barwy żółtej, pomarańczowej lub bursztynowej; żółtko ziarniste, zajmuje ok. 1/4 średnicy jaja. 
Wylęg po 50–72 godzinach. Po osiągnięciu około 5 cm młode kierują się w dół rzeki. Żyje około 8–12 lat, w zależności od środowiska. Dojrzałość płciową osiąga po 3–4 latach.
Odżywianie.
Podstawowym elementem diety alozy niebieskiej jest zooplankton. Żywi się głównie widłonogami ("Acartia", "Alteutha", "Eurytemora", "Pseudodiaptomus" i "Thalestris"), krylem ("Corophium"i "Gammarus"), mniejszymi gatunkami krewetek (m.in. "Crangon"), lasonogami ("Neomysis"), małżoraczkami ("Cypris"), równonogami oraz larwami owadów. Zjada również niewielkie ryby.
Najpospolitszymi pasożytami alozy niebieskiej są kolcogłowy (Acanthocephala) i nicienie (Nematoda). 
Znaczenie.
Ma znaczenie w rybołówstwie. Sprzedawana świeża lub solona.

</doc>
<doc id="2225387" url="https://pl.wikipedia.org/wiki?curid=2225387" title="Prewersje">
Prewersje

Prewersje – drugi solowy album studyjny polskiego producenta muzycznego i rapera Fokusa. Wydawnictwo ukazało się 5 lutego 2011 roku nakładem wytwórni muzycznej FoAna. Płyta zadebiutowała na 6. miejscu listy OLiS w Polsce.
Premierę albumu poprzedził teledysk do utworu „6ścian”, który wyreżyserował Michał „Kopa” Kopaniszyn. Drugi obraz promujący "Prewersje" zatytułowany „V.I.P.” został opublikowany w lutym 2011 roku. Klip zrealizowała firma ToczyVideos.
W 2015 roku ukazała się reedycja albumu ze zmienioną okładką.
Lista utworów.
Źródło.

</doc>
<doc id="2225389" url="https://pl.wikipedia.org/wiki?curid=2225389" title="Thalassodendron">
Thalassodendron

Thalassodendron Hartog – rodzaj traw morskich należący do rodziny bałwanicowatych ("Cymodoceaceae"), obejmujący dwa gatunki: "Thalassodendron ciliatum" (Forssk.) Hartog, występujący od egipskich wybrzeży Morza Czerwonego przez afrykańskie i azjatyckie wybrzeża Oceanu Indyjskiego do Wysp Karolińskich na Oceanie Spokojnym oraz "Thalassodendron pachyrhizum" Hartog, endemiczny dla zachodnich wybrzeży Australii Zachodniej.
Nazwa naukowa rodzaju pochodzi od greckich słów ("thalass" – morski) i ("dendron" – drzewo).
Systematyka.
Według Angiosperm Phylogeny Website (aktualizowany system APG IV z 2016) rodzaj należy do rodziny bałwanicowatych ("Cymodoceaceae" Vines), rzędu żabieńcowców ("Alismatales" Dumort.), w kladzie jednoliściennych ("monocots").
Zagrożenie i ochrona.
Oba gatunki "Thalassodendron" zostały ujęte w Czerwonej księdze gatunków zagrożonych ze stasutem LC (mniejszej troski). Oba gatunki są zagrożone przez działalność człowieka, przede wszystkim prowadzoną gospodarkę morską, w tym prace prowadzone na dnie morskim. Stanowiska obu gatunków podlegają ochronie w wielu lokalnych obszarowych formach ochrony przyrody.

</doc>
<doc id="2225391" url="https://pl.wikipedia.org/wiki?curid=2225391" title="Kôji Inada">
Kôji Inada



</doc>
<doc id="2225392" url="https://pl.wikipedia.org/wiki?curid=2225392" title="Sanda Mamić">
Sanda Mamić

Sanda Mamić (ur. 22 marca 1985 w Zagrzebiu) – chorwacka tenisistka.
Występy w zawodowych meczach rozpoczęła we wrześniu 2000 roku, biorąc udział w kwalifikacjach do turnieju rangi ITF w Zadarze w Chorwacji. Tego samego roku, w okresie września i października wystąpiła trzykrotnie w turniejach głównych w Makarska, gdzie na jednym z nich doszła do półfinału gry deblowej. W następnym roku dotarła do finału singla w chorwackim Hvarze, w którym przegrała jednak z Petrą Cetkovską z Czech. W 2002 roku wygrała swój pierwszy turniej ITF we włoskim Chieti, pokonując w finale reprezentantkę gospodarzy Emily Stellato. W sumie w swojej karierze wygrała trzy turnieje singlowe i jeden deblowy rangi ITF.
W 2002 roku otrzymała od organizatorów dziką kartę do turnieju WTA w Bol, ale przegrała w pierwszej rundzie kwalifikacji z Julianą Fedak. W kwietniu 2004 roku pomyślnie przeszła kwalifikacje do turnieju w Budapeszcie i z powodzeniem wystąpiła w turnieju głównym, dochodząc do trzeciej rundy, pokonując po drodze takie tenisistki jak: Gala León García i Tathiana Garbin. Udany występ w Budapeszcie i osiągnięty przez to odpowiednio wysoki ranking pozwoliły jej na udział w kwalifikacjach do wielkoszlemowego French Open. I tutaj okazało się, że tenisistka jest w wysokiej formie, co zaowocowało wygraniem kwalifikacji i dotarciem do fazy głównej turnieju. W kwalifikacjach pokonała Jarmilę Gajdosovą, Mashonę Washington i Clarisę Fernandez, jednak w turnieju głównym odpadła w pierwszej rundzie, przegrywając z Maríą Sánchez Lorenzo. W tym samym roku zagrała jeszcze w kwalifikacjach do US Open, ale nie udało jej się wejść do turnieju głównego. Wystąpiła też w kilku turniejach, między innymi w Sopocie, gdzie po wygraniu kwalifikacji przegrała z Flavią Pennettą w pierwszej rundzie turnieju głównego.
W 2005 roku wystąpiła już bezpośrednio w turnieju głównym French Open, gdzie w pierwszej rundzie pokonała Lisę Raymond, a tym samym dotarła do rundy drugiej, co było jej największym życiowym sukcesem w historii występów w Wielkim Szlemie. Sukces ten powtórzyła w 2008 roku, pokonując tym razem Michaellę Krajicek.
Reprezentowała także swój kraj w rozgrywkach Pucharu Federacji.

</doc>
<doc id="2225395" url="https://pl.wikipedia.org/wiki?curid=2225395" title="Riku Sanjo">
Riku Sanjo



</doc>
<doc id="2225398" url="https://pl.wikipedia.org/wiki?curid=2225398" title="Trerony">
Trerony

Trerony, owocożery (Raphinae) – podrodzina ptaków z rodziny gołębiowatych (Columbidae). 
Występowanie.
Podrodzina obejmuje gatunki występujące w Azji, Afryce, Australii i Oceanii.
Systematyka.
Do podrodziny należą następujące rodzaje:

</doc>
<doc id="2225399" url="https://pl.wikipedia.org/wiki?curid=2225399" title="Ptilinopodinae">
Ptilinopodinae



</doc>
<doc id="2225400" url="https://pl.wikipedia.org/wiki?curid=2225400" title="Dakishimete! Noir">
Dakishimete! Noir

 − krótka, jednotomowa shōjo-manga autorstwa Yukako Iisaki, wydana przez Shōgakukan 26 maja 2003 roku.
Opis fabuły.
Jest to historia szesnastoletniej Suzu, która wyczuwa i rozumie uczucia zwierząt. Jej problemem jest brak chłopaka. Jednakże wkrótce ulega to zmianie, kiedy znajduje i następnie przygarnia rannego kota o imieniu Noir, który rankiem przemienia się w chłopaka o imieniu Noa. Niemniej jednak nie brakuje również kłopotów, ponieważ następnie dochodzi do prób porwań Noir/Noa przy pomocy kotów sterowanych umysłem.

</doc>
<doc id="2225401" url="https://pl.wikipedia.org/wiki?curid=2225401" title="Daniel Kickert">
Daniel Kickert

Daniel Michael Kickert (ur. 29 maja 1983 w Melbourne) – australijski koszykarz, występujący na pozycjach silnego skrzydłowego lub środkowego, posiadający także obywatelstwo holenderskie, obecnie zawodnik Sydney Kings.
Koszykarską karierę rozpoczął w 2002. Absolwent uniwersytetu Saint Mary’s, w którym grał w latach 2002-2006. W sezonie 2006-2007 gracz Basketu Livorno. Potem bronił barw hiszpańskiego CB Breogán. Następny sezon spędził w klubie hiszpańskiej ekstraklasy Gran Canaria 2014. 4 lutego 2011 podpisał kontrakt z PGE Turowem Zgorzelec. Od 2012 zawodnik Dnipro Dniepropietrowsk.
W swojej karierze występował w reprezentacji Australii U-18. W seniorskiej kadrze wystąpił natomiast na Mistrzostwach Świata w 2006 roku, które odbyły się w Japonii.
W latach 2011-2012 występował w Turowie Zgorzelec. 
27 kwietnia 2018 został zawodnikiem Sydney Kings. 9 kwietnia 2019 dołączył do Taylor Hawks. 

</doc>
<doc id="2225402" url="https://pl.wikipedia.org/wiki?curid=2225402" title="Kiek in de Kök (Tallinn)">
Kiek in de Kök (Tallinn)

Kiek in de Kök – jedna z baszt w stolicy Estonii, Tallinnie, wzniesiona w roku 1475. Jej wysokość wynosi 38 m, średnica zewnętrzna 17 m, grubość murów 3-4 m. Swego czasu była to największa wieża tego rodzaju na północy Europy.
Podczas wojen inflanckich wieża uległa uszkodzeniom wskutek ostrzału artyleryjskiego w roku 1577, o czym świadczą wmurowane kule armatnie. W ostatnich latach wieża została starannie zrekonstruowana i mieści obecnie oddział tallińskiego muzeum miejskiego. 

</doc>
<doc id="2225414" url="https://pl.wikipedia.org/wiki?curid=2225414" title="Kaoliang">
Kaoliang



</doc>
<doc id="2225415" url="https://pl.wikipedia.org/wiki?curid=2225415" title="Kaplica Świętej Trójcy w Podegrodziu">
Kaplica Świętej Trójcy w Podegrodziu

Kaplica Świętej Trójcy – zabytkowa kaplica wzniesiona w połowie XIX wieku, z nieznanej fundacji, znajdująca się w Podegrodziu. Legenda głosi, że figurę Chrystusa u słupa przyniosła w to miejsce, z okolic Szczawnicy powódź. Górale dwukrotnie chcieli zabrać ją z powrotem, ale z nieznanego powodu woły nie mogły ruszyć wozu.
Architektura.
Wybudowana z kamienia, otynkowana, zamknięta półkoliście. Dach dwuspadowy, kryty blachą. Szczyt uproszczony, trójkątny, a w nim nad wejściem wnęka, w której znajduje się krzyż, ustawiony w miejsce skradzionej płaskorzeźby Boga Ojca.
Wnętrze.
Wewnątrz znajduje się ołtarz barokowo-ludowy z przełomu VIII i XIX w. W jego centralnym polu, pomiędzy kolumnami znajduje się polichromowana płaskorzeźba Trójcy Świętej. Na mensie ołtarzowej ustawiono gipsowe figurki Serca Jezusa i Serca Maryi oraz Dzieciątka Jezus. Na ołtarzu znajduje się również figura Maryi Niepokalanie Poczętej.
Na podłodze stoi duży ludowy posag Chrystusa u słupa, z końca VIII w.

</doc>
<doc id="2225420" url="https://pl.wikipedia.org/wiki?curid=2225420" title="Jałowiec (Beskid Żywiecki)">
Jałowiec (Beskid Żywiecki)



</doc>
<doc id="2225432" url="https://pl.wikipedia.org/wiki?curid=2225432" title="Darine Hamze">
Darine Hamze

Darine Hamze (arab. دارين حمزة, ur. 5 lipca 1978 w Suk al-Gharb) – libańska aktorka i poetka.
Studiowała w Bejrucie i Londynie. Pracuje w przemyśle filmowym od 1998.

</doc>
<doc id="2225448" url="https://pl.wikipedia.org/wiki?curid=2225448" title="Czynność konwencjonalna">
Czynność konwencjonalna

Czynności konwencjonalne – takie zachowanie człowieka, któremu pewne reguły (tzw. "reguły sensu") przypisują jakieś swoiste znaczenie. 
Owe reguły sensu, nadające pewnym zachowaniom określonych osób swoiste znaczenie nakazują tylko rozumieć te zachowania – i nic więcej. Regułami tymi nie jest objęta kwestia, czy ktoś ma obowiązek dokonania określonej czynności konwencjonalnej. Reguły sensu wskazują jak należy się zachować, żeby osiągnąć zamierzone cele.

</doc>
<doc id="2225451" url="https://pl.wikipedia.org/wiki?curid=2225451" title="Maya Nasri">
Maya Nasri

Maya Nasri (arab. مايا نصري) – libańska aktorka i piosenkarka.

</doc>
<doc id="2225458" url="https://pl.wikipedia.org/wiki?curid=2225458" title="Halliwell Hobbes">
Halliwell Hobbes

Halliwell Hobbes, (ur. 16 listopada 1877 w Stratford-upon-Avon, zm. 20 lutego 1962 w Santa Monica) – angielski aktor.
Swój sceniczny debiut odniósł w grupie Sir Franka Bensona w 1898 grając w repertuarze Shakespeare'a obok takich aktorów jak Ellen Terry czy Mrs Patrick Campbell. W Ameryce rozpoczął pracę jako aktor i reżyser w 1906. W 1929 przeniósł się do Hollywood, gdzie grał przeważnie role duchownych, lokajów, lekarzy, lordów i dyplomatów. Od lat 40. mniej grał w filmach, chociaż do 1949 zagrał w ponad 100. Wrócił na Broadway i grał np. Capuleta w "Romeo i Julia". Na scenie pozostał do 1955. Od 1950 zaczął występować w telewizji.
Zmarł na atak serca. Został pochowany na Chapel of the Pines Crematory w Los Angeles.

</doc>
<doc id="2225459" url="https://pl.wikipedia.org/wiki?curid=2225459" title="Uprawnienie kształtujące">
Uprawnienie kształtujące

Uprawnienie kształtujące – polegają na tym, że podmiotowi uprawnionemu przysługuje kompetencja do zmiany lub zakończenia istniejącego stosunku prawnego przez jednostronną czynność prawną (np. uprawnienie do wypowiedzenia najmu, do odstąpienia od umowy, do wyboru świadczenia przemiennego).
Realizacja prawa kształtującego nie wymaga tu udziału drugiej strony. Druga strona niczego tu nie świadczy.

</doc>
<doc id="2225460" url="https://pl.wikipedia.org/wiki?curid=2225460" title="ABN AMRO World Tennis Tournament 2011">
ABN AMRO World Tennis Tournament 2011

ABN AMRO World Tennis Tournament 2011 – tenisowy turniej ATP World Tour rangi ATP World Tour 500 z cyklu Rotterdam Open rozgrywany w dniach 07–13 lutego 2011 roku w Rotterdamie na kortach twardych w hali o puli nagród 1 150 000 euro.

</doc>
<doc id="2225464" url="https://pl.wikipedia.org/wiki?curid=2225464" title="Kun Qu">
Kun Qu



</doc>
<doc id="2225466" url="https://pl.wikipedia.org/wiki?curid=2225466" title="Yasmine Hamdan">
Yasmine Hamdan

Yasmine Hamdan (arab. ياسمين حمدان; ur. 1976) – libańska piosenkarka tworząca muzykę elektroniczną z elementami tradycyjnej muzyki arabskiej. Wokalistka libańskiej grupy trip-hopowej Soap Kills.
Wychowywała się w Grecji, Kuwejcie i Libanie; karierę muzyczną rozpoczęła w Bejrucie.
Wraz z Soap Kills nagrała trzy albumy: "Bater" (2001), "Cheftak" (2002), "Enta Fen" (2005). W roku 2007 w Paryżu utworzyła z Mirwaisem Ahmadzaïem elektroniczne duo Y.A.S. W 2009 wydali wspólne album "Arabology".

</doc>
<doc id="2225471" url="https://pl.wikipedia.org/wiki?curid=2225471" title="Juliette Compton">
Juliette Compton

Juliette Compton, (ur. 3 maja 1899 w Columbus, zm. 19 marca 1989 w Pasadenie) – amerykańska aktorka, której kariera zaczęła się w niemych filmach, a ostatnim nakręconym filmem była "Lady Hamilton" (1941).
Compton wzięła ślub z Jamesem Bartramem w 1931, a ich separacja miała miejsce w 1936. Rozwód wzięli w 1941. Miała z nim córkę, Juliette Mary.

</doc>
<doc id="2225472" url="https://pl.wikipedia.org/wiki?curid=2225472" title="Keltie Hansen">
Keltie Hansen

Keltie Hansen (ur. 13 maja 1992 w Edmonton) – kanadyjska narciarka dowolna, specjalistka w half-pipie. W 2011 roku wywalczyła brązowy medal na mistrzostwach świata w Deer Valley. Na rozgrywanych trzy lata później igrzyskach olimpijskich w Soczi była trzynasta. Najlepsze wyniki w Pucharze Świata osiągnęła w sezonie 2012/2013, kiedy to zajęła 37. miejsce w klasyfikacji generalnej, a w klasyfikacji half-pipe’u zajęła szóste miejsce.

</doc>
<doc id="2225476" url="https://pl.wikipedia.org/wiki?curid=2225476" title="62 Dywizjon Artylerii Lekkiej">
62 Dywizjon Artylerii Lekkiej

62 Dywizjon Artylerii Lekkiej (62 dal) – pododdział artylerii lekkiej Wojska Polskiego II RP. Dywizjon nie występował w pokojowej organizacji wojska. Został sformowany przez 27 pułk artylerii lekkiej z Włodzimierza Wołyńskiego.
62 dal w kampanii wrześniowej.
Mobilizacja.
62 dywizjon artylerii lekkiej miał być sformowany zgodnie z planem mobilizacyjnym „W”, w I rzucie mobilizacji powszechnej. Jednostką mobilizującą był 27 pułk artylerii lekkiej stacjonujący w garnizonie Włodzimierz Wołyński. Tymczasowo organizacja wojenna pododdziału zakładała, że w jego składzie znajdzie się dowództwo, dwie baterie armat i kolumna amunicyjna z dwoma plutonami. Każda z baterii była uzbrojona w cztery 75 mm armaty wz. 1897, natomiast inny autor, że 62 dal miał być sformowany w mobilizacji alarmowej, w grupie jednostek oznaczonych kolorem czerwonym oraz uzbrojony w 100 mm haubice wz. 1914/1919A i wyposażony w jaszcze wz. 1914/1919K. Dywizjon miał być jednostką artylerii odwodu Naczelnego Wodza. Pod koniec czerwca 1939 roku została podjęta decyzja o włączeniu dywizjonu w skład rezerwowego 38 pułku artylerii lekkiej jako II dywizjonu armat. Dywizjon został zmobilizowany w dniach 31 sierpnia - 5 września 1939 roku, we Włodzimierzu Wołyńskim. Do wyposażenia etatowego zabrakło hełmów, radiostacji i amunicji do kbk. 7 września osiągnął gotowość bojową, załadowany do transportów kolejowych celem przewiezienia w rejon Niżankowic do miejsca koncentracji 38 Dywizji Piechoty Rezerwowej. 
Działania bojowe.
11 września skierowany do Lwowa, w trakcie jazdy dwukrotnie atakowany przez lotnictwo niemieckie, nieskutecznie. Po południu 12 września 1939 roku 62 dal został wyładowany na stacji kolejowej Lwów-Podzamcze. W tym czasie 38 pal, w składzie 38 DP (rez.) znajdował się w lasach na wschód od Medyki. W trakcie wyładunku był bombardowany przez lotnictwo niemieckie. Wprost z dworca ostrzeliwany przez artylerię niemiecką udał się na pośpiesznie organizowaną linię obrony. Plutonami i działonami dywizjon został skierowany w rejon Górnego Gródka. Bronił wspólnie z pododdziałami: rezerwy Policji Państwowej i 61 batalionu wartowniczego odcinka obrony przy ul. Gródeckiej, a następnie wziął udział w kontrataku organizowanym i prowadzonym przez gen. dyw. st. sp. Rudolfa Pricha. Walczące na tym odcinku działony poniosły straty w obsługach, prowadząc ostrzał ogniem na wprost. Po godz. 17.00 2 bateria zajęła stanowiska przed mostem koło koszar 5 pal. 13 września bateria 2/62 dal na rozkaz dowódcy dywizjonu przemaszerowała na nowe stanowiska ogniowe przy ul. Pełczyńskiej, wysuwając jeden działon jako przeciwpancerny przy skrzyżowaniu ul. Sapiehy i ul. Potockiego. W trakcie przemarszu na nowe stanowiska była ostrzeliwana ogniem artylerii, a na ul. Wóleckiej z broni strzeleckiej przez dywersantów. 1 bateria działonami obsadzała rejony ulic Focha, Gródeckiej i Janowskiej. 13 września ostrzeliwano ogniem na wprost pozycje niemieckie. 14 września pluton 1 baterii ostrzelał wieś Skniłów oraz zniszczył stanowisko broni maszynowej. W nocy 14 września od ostrzału artylerii niemieckiej poległo 3 kanonierów, rannych zostało 10 kanonierów, utracono 30 koni. 
15 września 2/62 dal ostrzeliwała stanowiska niemieckie na przedpolu Lwowa, w rejonie wsi Skniłów baterię niemieckiej artylerii oraz cegielnię Kulparków. 16 września pluton 1 baterii ostrzelał dwukrotnie kolumnę samochodów pancernych w rejonie Bogdanówki i Lewandówki. W nocy 16/17 września 2 bateria została ostrzelana przez dywersantów z okien Politechniki Lwowskiej. 19 września 1/62 dal zajęła stanowiska na placu Cytadeli, a 20 września na wzgórzu Wysoki Zamek. W trakcie obrony Lwowa dywizjon był przydzielony do sektora zachodniego, dowodzonego przez dowódcę 35 Dywizji Piechoty Rezerwowej płk. dypl. Jarosława Szafrana; prowadził działania bojowe w składzie dwóch etatowych baterii armat. Okresowo podczas pobytu na odcinku bojowym, od 19 września w rejonie Wysokiego Zamku i później w skład dywizjonu wchodziła 3 działowa bateria haubic kpt. Stefana Adameckiego wystawiona przez Ośrodek Zapasowy Artylerii Lekkiej nr 6 we Lwowie. 19 września 62 dal wsparł natarcie oddziałów ppłk Janowskiego, odcinka zachodniego celem ułatwienia przebijania się jednostek Frontu Południowego do Lwowa. 22 września po wkroczeniu wojsk sowieckich przy ul. Kościuszki dywizjon złożył broń.
Obsada personalna 62 dal.
Dowództwo
1 bateria
2 bateria
3 bateria

</doc>
<doc id="2225480" url="https://pl.wikipedia.org/wiki?curid=2225480" title="N.O.C.C.">
N.O.C.C.

N.O.C.C. – pierwszy album studyjny polskiego rapera Fu. Wydawnictwo ukazało się 10 marca 2001 roku nakładem wytwórni muzycznej Baza Lebel w kooperacji z Pomaton EMI. Płytę poprzedził wydany 10 stycznia tego samego roku singel pt. "Fuzja". Produkcji albumu podjęli się sam Fu oraz 2Q, Waco, Majki, Sqra i Kuba. Z kolei wśród gości znaleźli się m.in. Jędker, Sokół, Wigor oraz Vienio.
Nagrania dotarły do 25. miejsca zestawienia OLiS. 
Lista utworów.
Opracowano na podstawie materiału źródłowego.

</doc>
<doc id="2225484" url="https://pl.wikipedia.org/wiki?curid=2225484" title="Wadym Rybalczenko">
Wadym Rybalczenko

Wadym Wałerijowycz Rybalczenko, ukr. Вадим Валерійович Рибальченко (ur. 24 listopada 1988 w Kijowie) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Arsenału Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w 2005 roku w drużynie rezerwowej Arsenału Kijów, a 15 października 2006 debiutował w Wyższej lidze. W rundzie wiosennej sezonu 2006/2007 próbował swoich sił w Dynamie Kijów, ale latem 2007 powrócił do Arsenału Kijów. W lipcu 2009 został wypożyczony do Wołyni Łuck, z którym zdobył awans do Premier-lihi. Latem 2010 po zakończeniu wypożyczenia powrócił do Arsenału Kijów. W sierpniu 2011 podpisał kontrakt z Bukowyną Czerniowce, ale nie zagrał żadnego meczu i 2 kwietnia 2012 za obopólną zgodą kontrakt został anulowany.

</doc>
<doc id="2225487" url="https://pl.wikipedia.org/wiki?curid=2225487" title="Czarny aksamit">
Czarny aksamit

Czarny aksamit (ang. "Black velvet") - koktajl alkoholowy przygotowywany z równych porcji mocno wytrawnego szampana (ewentualnie wina musującego) i gorzkiego piwa typu porter. 
Oba składniki należy mocno schłodzić, a następnie jednocześnie wlać do dzbanka. Po zmieszaniu się obu składników gotowy trunek serwuje się w dużych szklankach. Koktajl podaje się najczęściej w ciepłe dni na przyjęciach w ogrodzie. Wytrawna nuta napoju, który jest bardzo delikatny i wyszukany ma odzwierciedlenie w nazwie nawiązującej do aksamitu - delikatnej tkaniny.

</doc>
<doc id="2225490" url="https://pl.wikipedia.org/wiki?curid=2225490" title="Joypad">
Joypad



</doc>
<doc id="2225496" url="https://pl.wikipedia.org/wiki?curid=2225496" title="Nabycie pochodne">
Nabycie pochodne

Nabycie pochodne – uzyskanie prawa podmiotowego od innej osoby, która to prawo przenosi na nabywcę. Skuteczność nabycia zależy od tego, czy przenoszącemu przysługiwało przenoszone prawo – nikt nie może przenieść na inną osobę więcej praw niż sam posiada.
W szczególnych przypadkach system prawny dopuszcza nabycie prawa podmiotowego na skutek rozporządzenia nieuprawnionego (prawodawca kieruje się tu ochroną dobrej wiary nabywcy, np. art. 169 k.c.).

</doc>
<doc id="2225501" url="https://pl.wikipedia.org/wiki?curid=2225501" title="Weißenborn (Turyngia)">
Weißenborn (Turyngia)

Weißenborn – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2225506" url="https://pl.wikipedia.org/wiki?curid=2225506" title="Miklós Ambrus">
Miklós Ambrus

Miklós Ambrus (ur. 31 maja 1933 w Egerze, zm. 3 sierpnia 2019 w Budapeszcie) – węgierski piłkarz wodny. Złoty medalista olimpijski z Tokio.
Występował na pozycji bramkarza. Igrzyska w 1964 były jedynymi w jego karierze. W 1962 znajdował się w gronie mistrzów Europy. Między 1955 i 1968 rozegrał w kadrze 55 spotkań. Pięciokrotnie zdobywał tytuł mistrza Węgier (1956, 1962, 1963, 1965, 1968).

</doc>
<doc id="2225507" url="https://pl.wikipedia.org/wiki?curid=2225507" title="Teodor Florian">
Teodor Florian

Teodor Florian (ur. 1899) – rumuński rugbysta, brązowy medalista Letnich Igrzysk Olimpijskich 1924 w Paryżu. 
Teodor Florian rozegrał 4 mecze w kadrze narodowej: 2 z Francją i 1 ze Stanami Zjednoczonymi i 1 z Niemcami. Wszystkie te mecze Rumuni przegrali.

</doc>
<doc id="2225508" url="https://pl.wikipedia.org/wiki?curid=2225508" title="Miklos Ambrus">
Miklos Ambrus



</doc>
<doc id="2225512" url="https://pl.wikipedia.org/wiki?curid=2225512" title="Nabycie pierwotne">
Nabycie pierwotne

Nabycie pierwotne – nabycie prawa podmiotowego samodzielnie. 
Takie nabycie odbywa się w sytuacjach, gdy:
Nabycie pierwotne prowadzi do uzyskania prawa bez obciążeń, chyba że przepisy szczególne stanowią inaczej.

</doc>
<doc id="2225514" url="https://pl.wikipedia.org/wiki?curid=2225514" title="Tautenhain (Turyngia)">
Tautenhain (Turyngia)

Tautenhain – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę "gminy realizującej" (niem. "erfüllende Gemeinde").

</doc>
<doc id="2225515" url="https://pl.wikipedia.org/wiki?curid=2225515" title="Dimitri Yachvili">
Dimitri Yachvili

Dimitri Yachvili (ur. 19 września 1980 w Brive-la-Gaillarde) – francuski rugbysta, występujący na pozycji łącznika młyna w zespole Biarritz oraz we francuskiej drużynie narodowej.
Jego ojciec, Michel, również występował w drużynie narodowej Francji w rugby union. Matka, Germaine, była córką Alexandre’a Markariana, którego rodzice ocaleli z ludobójstwa Ormian. Jego dziadek od strony ojca był gruzińskim jeńcem wojennym we Francji w trakcie II. wojny światowej. Brat, Grégoire, reprezentuje Gruzję.
Debiutował w drużynie narodowej w listopadzie 2002, podczas meczu z Kanadą (wygranym 35–3). Uczestniczył w Pucharze Świata w 2003, nie został natomiast powołany na Puchar Świata w 2007, natomiast w Pucharze Świata w 2011 zdobył srebrny medal.
Dwukrotnie z drużyną klubową przegrywał finał Pucharu Heinekena – w 2006 z Munster i w 2010 z Toulousain w 2012 roku natomiast zwyciężył w Europejskim Pucharze Challenge zdobywając wówczas wszystkie punkty swojej drużyny.

</doc>
<doc id="2225517" url="https://pl.wikipedia.org/wiki?curid=2225517" title="Łęgi Czarnej Strugi">
Łęgi Czarnej Strugi



</doc>
<doc id="2225518" url="https://pl.wikipedia.org/wiki?curid=2225518" title="Stigand">
Stigand

Stigand (zm. 1072) – angielski duchowny przed inwazją Normanów na Anglię. Jego data narodzin jest nieznana, ale w 1020 roku służył jako kapelan królewski i doradca. W 1043 roku był mianowany biskupem Elmham, a później biskupem Winchesteru i arcybiskupem Canterbury. Stigand działał jako doradca kilku członków anglosaskiej i normandzkiej dynastii królewskiej z Anglii, służąc sześciu kolejnym królom. Ekskomunikowany przez kilku papieży za piastowanie jednocześnie dwóch biskupstw (w Winchesterze i Canterbury), został ostatecznie usunięty z urzędu w 1070 roku, a jego posiadłości i majątek osobisty zostały skonfiskowane przez Wilhelma Zdobywcę. Stigand został uwięziony w Winchesterze, gdzie zmarł, nie odzyskawszy wolności.
Stigand służył królowi Kanutowi Wielkiemu jako kapelan w ufundowanym w 1020 przez władcę kościele w Ashingdon, a później także jako doradca. Rolę tę pełnił także podczas panowania synów Kanuta Wielkiego – Harolda I Zajęczej Stopy i Hardekanuta. Kiedy pasierb Kanuta Wielkiego, Edward Wyznawca, zastąpił na tronie Hardekanuta, Stigand prawdopodobnie został głównym zarządcą Anglii. Zakonni kronikarze z czasów Stiganda oskarżali go o wyłudzanie pieniędzy i ziemi od Kościoła. W 1066 roku bogatsze od posiadłości Stiganda były tylko dobra królewskie Harolda II Godwinsona.
W 1043 roku Edward mianował Stiganda biskupem Elmham, cztery lata później, w 1047 roku biskupem Winchesteru, a w 1052 roku metropolitą Canterbury. Ostatnie dwie funkcje Stigand sprawował jednocześnie, za co ekskomunikowało go pięciu kolejnych papieży (od Leona IX do Aleksandra II). Stigand był obecny przy łożu śmierci króla Edwarda i podczas koronacji Harolda II Godwinsona na króla Anglii w 1066 roku. Po śmierci Harolda Stigand został poddanym Wilhelma Zdobywcy. W Boże Narodzenie 1066 roku arcybiskup Yorku Ealdred koronował Wilhelma na króla Anglii. Ekskomunika Stiganda oznaczała, że mógł on tylko asystować przy obrzędzie.
Pomimo rosnących nacisków, aby usunąć Stiganda ze stanowiska, przebywał on na dworze królewskim aż do 1070 roku, gdy został usunięty z urzędu przez legatów papieskich i uwięziony w Winchesterze. Jego nieposłuszeństwo wobec papiestwa było wykorzystywane w celach propagandowych przez Normanów, wskazujących, że angielski Kościół jest zacofany i wymaga reform.
Młodość.
Data urodzenia Stiganda nie jest znana. Urodził się w Anglii Wschodniej, prawdopodobnie w Norwich, w zamożnej rodzinie, która miała angielskie i skandynawskie korzenie, na co wskazuje fakt, iż imię Stiganda było pochodzenia skandynawskiego, a imię jego brata angielskiego. Brat Stiganda, Æthelmær również był duchownym (zastąpił Stiganda na stanowisku biskupa Elmham), a nieznana z imienia siostra była właścicielką ziemi w Norwich.
Stigand po raz pierwszy pojawia się w źródłach historycznych w roku 1020 jako kapelan królewski na dworze władcy Anglii Kanuta Wielkiego, panującego w latach 1016–1035. W tym samym roku otrzymał prebendę w ufundowanym przez władcę kościele w Ashingdon lub Assandun, co świadczy o względach, jakimi darzył go król w czasie, gdy usuwał z Anglii potencjalnych wrogów politycznych. Niewiele wiadomo o życiu Stiganda w okresie panowania Kanuta. Pojawia się okazjonalnie jako świadek w różnych aktach prawnych z epoki, z czego wynika, że był członkiem królewskiego dworu. Po śmierci Kanuta Stigand służył kolejno jego synom – Haroldowi I Zajęczej Stopie (panującemu w latach 1035–1040) i Hardekanutowi (władającemu w latach 1040–1042). Gdy Hardekanut zmarł, Stigand został doradcą jego matki – Emmy z Normandii (wdowy po Kanucie, a zarazem matki nowego króla Anglii Edwarda Wyznawcy). Mógł być także jej kapelanem. Możliwe, że Stigand był doradcą Emmy jeszcze za życia Kanuta i że swoją prebendę zawdzięczał jej wpływom i przychylności. Ponieważ niewiele wiadomo o działalności Stiganda przed jego nominacją na biskupa, trudno stwierdzić, komu zawdzięczał swój urząd.
Biskup Elmham i Winchesteru.
Wkrótce po koronacji Edwarda Wyznawcy, która odbyła się 3 kwietnia 1043, Stigand, prawdopodobnie ze wskazania Emmy, został powołany na biskupstwo Elmham. Była to pierwsza nominacja biskupia za panowania Edwarda. Diecezja Elmham obejmowała Anglię Wschodnią i była jedną z biedniejszych. W 1043 Stigand został konsekrowany na biskupa, ale jeszcze w tym samym roku został przez Edwarda usunięty z urzędu i pozbawiony majątku. Zapewne stało się tak, ponieważ Stigand był uważany za najbardziej zaufanego doradcę królowej-matki Emmy, którą pozbawiono wtedy władzy. Wedle niektórych źródeł Emma zaprosiła króla norweskiego Magnusa I Dobrego, rywala pretendującego do angielskiego tronu, aby najechał na Anglię, i zaoferowała własny majątek, by mu pomóc. Niektórzy podejrzewali, że Stigand nakłaniał Emmę, by wsparła Magnusa, i właśnie to było przyczyną wtrącenia go do więzienia. Dodatkowymi czynnikami, które miały przyczynić się do upadku Emmy i Stiganda, były bogactwo Emmy i niechęć wobec jej wpływów politycznych, wiązanych z panowaniem niepopularnego Hardekanuta. W 1044 król przywrócił Stiganda na stanowisko, co wskazuje, że nie posądzał go o uczestnictwo w spisku.
W 1046 roku Stigand zaczął występować w roli świadka w przywilejach wydawanych przez Edwarda Wyznawcę, co świadczy, że odzyskał królewską łaskę. W 1047 roku został przeniesiony na biskupstwo Winchesteru, zatrzymując jednak również stanowisko biskupa w Elmham do 1052 roku. Mógł on zawdzięczać swój awans Godwinowi z Kentu, teściowi króla Edwarda, chociaż niektórzy historycy to kwestionują. Emma, która po odzyskaniu przychylności Edwarda, przeniosła się do Winchesteru, również mogła mieć wpływ, samodzielnie lub w porozumieniu z Godwinem, na mianowanie Stiganda. Po objęciu biskupstwa w Winchesterze Stigand poświadczał wszystkie zachowane przywileje wystawiane przez króla Edwarda w latach 1047–1052.
Niektórzy historycy uważają, że Stigand popierał earla Godwina w jego sporze z Edwardem Wyznawcą w latach 1051–1052, a inni uznają, że był w tym konflikcie neutralny. Spór rozpoczął się od walki między Eustachym II z Boulogne, szwagrem króla, i jego sługami a ludźmi z miasta Dover. Król rozkazał Godwinowi ukarać miasto, ale ten odmówił. Dalsze naciski Edwarda osłabiły pozycję Godwina i ten w 1051 roku uciekł wraz z rodziną z Anglii. Hrabia powrócił w 1052 z poważnymi siłami zbrojnymi, ale ostatecznie zawarł ugodę z królem. Niektóre średniowieczne źródła podają, że Stigand, który nie udał się na wygnanie z Godwinem, brał udział w pokojowych negocjacjach pomiędzy królem i jego earlem, a Kronika anglosaska z Canterbury nazywa go królewskim kapelanem i doradcą w trakcie rokowań.
Arcybiskup Canterbury.
Powołanie do Canterbury i problemy z papiestwem.
Arcybiskupstwo Canterbury stało się przedmiotem sporu między Edwardem i Godwinem. Papież Leon IX zapoczątkował ruch, który przekształcił się później w reformę gregoriańską. Starania Leona koncentrowały się na poprawie poziomu duchowieństwa i zakazie symonii – kupowania i sprzedawania urzędów kościelnych. W 1049 Leon IX publicznie oświadczył, że będzie bardziej interesował się sprawami angielskiego Kościoła i że będzie dokładnie sprawdzał kandydatów na biskupów. Kiedy w 1051 zmarł arcybiskup Canterbury Edsige mnisi z katedralnej kapituły wybrali Æthelrica, krewnego earla Godwina, na arcybiskupa. Król Edward sprzeciwił się temu wyborowi i zamiast Æthelrica mianował Roberta z Jumièges, który był Normanem i biskupem Londynu. Oprócz dalszego zaognienia sporu między Edwardem a Godwinem, nominacja to wskazywała, że kompromisowość Edwarda w kwestii reform kościelnych jest ograniczona.
Chociaż przed mianowaniem Robert nie dał się poznać jako reformator, to po powrocie z Rzymu w 1051 roku (został tam wyświęcony przez papieża) sprzeciwił się królewskiemu wyborowi na biskupa Londynu, powołując się na fakt, że kandydat nie był odpowiedni. Próby Roberta odzyskania majątku kościelnego, który został zawłaszczony przez earla Godwina, przyczyniły się do kłótni między Godwinem i królem. Kiedy Godwin powrócił do Anglii w 1052 roku, Robert został wyjęty spod prawa i wygnany. Król Edward mianował wtedy Stiganda arcybiskupem. Nominacja była nagrodą bądź ze strony Godwina dla Stiganda za wsparcie podczas konfliktu z Edwardem, bądź ze strony króla Edwarda za pomyślne wynegocjowanie pokojowego zakończenia kryzysu w 1052. Stigand był pierwszym nie-mnichem, który został nominowany na angielskie arcybiskupstwo od czasów świętego Dunstana (arcybiskup od 959 do 988).
Papiestwo odmówiło uznania nominacji Stiganda, ponieważ Robert wciąż żył i nie został pozbawiony urzędu przez papieża. Robert z Jumièges zwrócił się do papieża. Leon IX wezwał Stiganda do Rzymu, a kiedy ten nie przybył, obłożył go ekskomuniką. Historyk Nicholas Brooks uważa, że Stigand nie został ekskomunikowany w tym czasie, ale raczej został zobowiązany do powstrzymania się od sprawowania wszelkich arcybiskupich funkcji, takich jak konsekracja biskupów. Brooks wskazuje, że w 1062 roku legaci papiescy zasiadali w radzie ze Stigandem, co byłoby niemożliwe, gdyby był ekskomunikowany. Legaci nie zrobili też nic, aby zmienić pozycję Stiganda, chociaż jeden z nich później, w 1070 roku, pomógł usunąć go ze stanowiska. Jednakże papież Leon IX i jego następcy Wiktor II i Stefan IX nadal uznawali Stiganda za ustanowionego w sposób niekanoniczny.
Stigand nie udał się do Rzymu, by otrzymać od papieża paliusz, taśmę noszoną wokół szyi, która jest symbolem arcybiskupiej władzy, co było zwyczajem praktykowanym przez szereg jego poprzedników. Kilku średniowiecznych kronikarzy utrzymuje, ze zamiast tego nosił paliusz Roberta z Jumièges. Nie wiadomo czy Stigand w ogóle zwrócił się do papieża o paliusz tuż po mianowaniu. Prawdopodobnie wiedział, że ze względu na ruch reformatorski jego prośba spotkałaby się z odmową. W 1058 antypapież Benedykt X, który był przeciwnikiem wielu reform nadał mu paliusz. Jednakże reformatorzy obwołali Benedykta antypapieżem i obalili go w roku następnym, uchylając moc wszystkich jego decyzji, w tym o nadaniu Stigandowi paliusza. Dokładne okoliczności, które doprowadziły do przyznania paliusza nie są znane. Nie wiadomo czy nadano go na wniosek Stiganda czy bez jego prośby.
Po jego przeniesieniu do Canterbury, Stigand zrzekł się biskupstwa w Elmham na rzecz brata Æthelmæra, ale zatrzymał diecezję Winchesterze. Canterbury i Winchester były dwoma najbogatszymi biskupstwami w Anglii. Chociaż precedens zezwalał na jednoczesne zajmowanie bogatego i biednego biskupstwa, posiadanie dwóch bogatych biskupstw pozbawione było wszelkich podstaw. Stigand zatrzymał Winchester być może przez chciwość albo też przez to że jego władza w Canterbury nie była pewna. Poza tym zatrzymał opactwo Gloucester oraz opactwo Ely i być może jeszcze inne klasztory. Niezależnie od powodów, zatrzymanie Winchesteru zrobiło ze Stiganda posiadacza więcej niż jednego beneficjum w tym samym czasie. Praktykę taką zwalczał rozwijający się ruch reformatorski. Pięciu kolejnych papieży (Leon IX, Wiktor II, Stefan IX, Mikołaj II i Aleksander II) ekskomunikowało Stiganda za zajmowanie jednocześnie Winchesteru i Canterbury. Historyk Emma Mason sugeruje, że Edward odmówił usunięcia Stiganda, gdyż to naruszyłoby królewski przywilej do mianowania biskupów i arcybiskupów bez ingerencji papieża. Dodatkowo pogarszając pozycję Stiganda, papież Mikołaj II ustalił, że posiadanie więcej niż jednego beneficjum w tym samym czasie jest niezgodne z prawem kanonicznym, chyba że zostanie zatwierdzone przez papieża.
Stigand został później oskarżony przez kronikarzy zakonnych o symonię, ale jako iż wszystkie te oskarżenia datuje się na mające miejsce po 1066, to istnieje podejrzenie, że oskarżenia zostały specjalnie spreparowane na potrzebę oczernienia kościoła angielskiego jako skorumpowanego i zacofanego przez normandzkich najeźdźców. Średniowieczny kronikarz, Wilhelm z Poitiers, twierdził również, że w 1052 Stigand potwierdził prawa Wilhelma z Normandii, późniejszego Wilhelma Zdobywcy do następstwa po królu Edwardzie. Fakt ten wykorzystywany był w celach propagandowych po inwazji. Niektórzy historycy (m.in. David Bates) uważają to jednak za mało prawdopodobne. Zarówno przed, jak i po inwazji na Anglię, Normanowie bardzo skutecznie wykorzystywali postać Stiganda w swojej propagandzie.
Sprawy kościelne.
Diecezja w Yorku wykorzystała problemy Stiganda z papiestwem do rozszerzenia swojego zwierzchnictwa. W czasie ekskomuniki Stiganda, biskupstwo w Yorku wysuwało roszczenia do zwierzchnictwa nad diecezjami Lichfield i Dorchester. Jednakże w 1062 roku legaci papiescy Aleksandra II przybyli do Anglii. Nie dymisjonowali Stiganda, a nawet konsultowali się z nim i uznali go arcybiskupem. Miał on pozwolenie na uczestnictwo w odbywających się radach i był aktywnym uczestnikiem razem z legatami w działalności rady.
Wielu biskupów w Anglii nie chciało być konsekrowanych przez Stiganda. Zarówno Giso z Wells, jak i Walter z Hereford woleli udać się do Rzymu, by w 1061 być konsekrowanymi przez papieża, niż żeby Stigand miał tego dokonać. Podczas krótkiego okresu, w którym paliusz Stiganda był uznany, zdążył on konsekrować Æthelrica z Selsey i Siwarda z Rochester. W przeciwieństwie do nich opaci klasztorni byli konsekrowani przez Stiganda przez cały czas pełnienia funkcji arcybiskupa. Jego święcenia nie obejmowały jedynie opatów klasztorów z prowincji, którą zarządzał, takich jak Æthelsige na opata opactwa świętego Augustyna w Canterbury, ale również Baldwina jako opata św. Edmunda i Thurstana na opata Ely. Po inwazji Normanów Stigand został oskarżony o sprzedaż urzędów opackich, jednak żaden z opatów, których konsekrował, nie został pozbawiony pozycji, co czyni ten zarzut podejrzanym.
Stigand był prawdopodobnie najbardziej hojnym darczyńcą i fundatorem na cele kościelne swoich czasów. Był dobroczyńcą opactwa w Ely, opactwa św. Augustyna w Canterbury, św. Edmunda w Bury oraz kościoła katedralnego w Winchesterze, którym podarował ogromne złote lub srebrne krzyże. Jak podają klasztorne kroniki, krzyże ofiarowane do Ely, Bury i Winchester zawierały naturalnej wielkości figurę Chrystusa z odpowiednimi figurami Matki Boskiej i Jana Ewangelisty i prawdopodobnie były zamontowane na stałe nad ołtarzem lub w innym miejscu. Mogły być wykonane z cienkich blach z metali szlachetnych na drewnianym rdzeniu. Z tamtej epoki nie przetrwały żadne podobne krzyże z bocznymi figurami Matki Boskiej i Jana, choć mamy duże malowane drewniane krzyże jak niemiecki krucyfiks Gerona z około 980 i Volto Sancto z Lukki (odnowiony z późniejszą rzeźbą), który zainspirował po powrocie z Rzymu Leofstana, opata z Bury (zmarł 1065), do stworzenia podobnej figury, być może pokrytej metalami szlachetnymi. Stigand podarował również Ely złote i srebrne naczynia liturgiczne i ornat haftowany w złocie, „tak bezcennie wykonane i wartościowe, że nic w królestwie nie było uważane za bogatsze lub bardziej wartościowe”. Chociaż nie ma dowodów, że Stigand kiedykolwiek udał się do Rzymu, istnieją przesłanki, że poszedł na pielgrzymkę. Dwunastowieczny żywot świętego Willibrorda, napisany w opactwie Echternach, w dzisiejszym Luksemburgu, zaznacza, że „do tego miejsca przybył także Stigand, wybitny arcybiskup Anglików”. W dziele Stigand opisany jest jako darczyńca opactwa, obdarzający je dobrami i relikwiami świętych.
Doradca króla.
Podczas panowania Edwarda, Stigand był wpływowym doradcą na dworze i wykorzystywał swoją pozycję do powiększania majątku swojego, swoich przyjaciół i rodziny. Jak podaje Księga Sądu Ostatecznego ówczesna wartość kontrolowanych przez niego ziem (w momencie śmierci króla Edwarda) sięgała rocznego dochodu około 2500 funtów. Niewiele wskazuje jednak, że wzbogacił on Canterbury czy Winchester. Mianował on także swoich zwolenników na biskupstwa w swej diecezji. W 1058 mianował Siwarda biskupem Rochesteru i Æthelrica biskupem Selsey. Dzięki swojej pozycji (zajmowanie dwóch biskupstw i obsadzenie biskupstw w południowo-wschodniej Anglii swoimi zwolennikami), Stigand był ważną postacią w obronie wybrzeża przed inwazją.
Stigand mógł być odpowiedzialny za administrację królewską. Być może stał również za staraniami w odnalezieniu Edwarda Wygnańca i jego brata Edmunda po 1052, prawdopodobnie w celu zapewnienia bardziej akceptowalnego następstwa po królu Edwardzie. Jego ziemskie dobra były rozsiane w dziesięciu hrabstwach, a w niektórych z nich wielkością przewyższały nawet dobra królewskie. Pomimo tego iż normańscy propagandyści twierdzili, że już w 1051 lub 1052 król Edward obiecał tron Anglii księciu Normandii Wilhelmowi, później znanemu jako Wilhelm Zdobywca, mało jest dowodów potwierdzających tę obietnicę z innych niż normańskie źródła. W 1053 Edward prawdopodobnie zorientował się, że nie będzie miał syna z małżeństwa, więc on i jego doradcy zaczęli szukać następcy. Edward Wygnaniec był synem króla Edmunda II (panował w 1016), a Edward został wygnany z Anglii po śmierci ojca w 1017 roku. Chociaż to Ealdred, biskup Worcesteru, udał się na kontynent w poszukiwaniu Edwarda, Ian Walker, biograf króla Harolda II, uważa, że za tymi staraniami stał Stigand. W końcu Edward wrócił do Anglii, ale zmarł wkrótce potem, zostawiając młodego syna Edgara Æthelinga.
Ostatnie lata i spuścizna.
Inwazja Normanów.
Król Edward, będąc na łożu śmierci, zostawił koronę swojemu szwagrowi Haroldowi II, synowi earla Godwina. Stigand przygotował królewski pogrzeb. Normańscy kronikarze twierdzą, że to Stigand koronował Harolda na króla w styczniu 1066 roku. Informacja ta jest jednak uznawana za nieprawdziwą, ponieważ leżało w interesie Wilhelma przedstawianie Harolda jako koronowanego w niewłaściwy sposób. Jeśli Harold nie był we właściwy sposób koronowany, to Wilhelm jedynie upomniał się o należne mu dziedzictwo, a nie usunął prawowitego króla. Tkanina z Bayeux przedstawia Stiganda na koronacji Harolda, chociaż nie pokazuje go wkładającego koronę na jego głowę. Angielskie źródła podają, że to Ealdred, arcybiskup Yorku, koronował Harolda, podczas gdy normańskie źródła w tej roli przedstawiają Stiganda. Sprzeczność między źródłami prawdopodobnie wynika z tego, że po podboju normańskim usiłowano oczerniać Harolda i ukazywać jego koronację jako nieprawidłową. Współczesne badania historyczne wykazały, że koronacji dokonał Ealdred, z powodu wątpliwości co do statusu Stiganda. Jednak historyczka Pauline Stafford wskazuje, że Harolda mogli koronować jednocześnie obaj arcybiskupi. Inny historyk, Frank Barlow, napisał w 1979 r., iż to niektóre angielskie źródła nie podają imienia arcybiskupa, który koronował Harolda „przechyla szalę na korzyść Stiganda”.
Stigand poparł Harolda i był obecny przy Edwardzie Wyznawcy na łożu śmierci. Osoba Stiganda i pozycja jaką zajmował mogły mieć wpływ na poparcie papieża Aleksandra II udzielone inwazji Wilhelma Zdobywcy na Anglię. Reformatorzy, prowadzeni przez archidiakona Hildebranda – późniejszego papieża Grzegorza VII, sprzeciwiali się biskupom dawnego typu, bogatym i powoływanym przez świeckich władców.
Po śmierci Harolda w bitwie pod Hastings Stigand, działając wspólnie z earlem Edwinem i earlem Morcarem oraz arcybiskupem Yorku Ealdredem, starał się osadzić na tronie Edgara Æthelinga. Plan ten nie powiódł się z powodu sprzeciwu ze strony hrabiów z północy oraz niektórych biskupów. Na początku grudnia 1066, w Wallingford, Stigand uznał Wilhelma Zdobywcę i uczestniczył w jego koronacji w Boże Narodzenie 1066, chociaż koronacji przewodził Ealdred. Wilhelm zabrał ze sobą Stiganda do Normandii w 1067 roku choć nie jest pewne, czy – jak sugeruje kronikarz Wiliam z Poitiers – zrobił tak, bo mu nie ufał. Stigand był obecny na koronacji Matyldy, żony Wilhelma, na królową Anglii w 1068, jednak i tym razem ceremonii przewodniczył Ealdred.
Odwołanie z urzędu i śmierć.
Po wybuchu pierwszych rebelii pod koniec 1067 roku, Wilhelm przyjął politykę pojednania z kościołem. Dał Stigandowi pozycję na dworze, jak również podarował stanowiska administracyjne Ealdredowi z Yorku i Æthelwigowi, opatowi Evesham. Do lata 1069 arcybiskup Stigand pojawia się w królewskich aktach, wraz z przywódcami angielskimi i normandzkimi. Konsekrował nawet Remigiusa de Fécamp na biskupa Dorchester w 1067. Jednak gdy niebezpieczeństwo rebelii minęło, Wilhelm przestał potrzebować Stiganda. Na naradzie, która odbyła się w Wielkanoc 1070 roku, biskupi spotkali się z legatami papieża Aleksandra II. 11 kwietnia 1070 roku Stigand został zdjęty z urzędu przez papieskiego legata, Ermenfryda – biskupa Sionu i uwięziony w Winchesterze. Jego brat Æthelmær, biskup Elmham, został zdetronizowany na tej samej naradzie. Wkrótce potem, na naradzie w Windsorze, zdetronizowano również Aetherlica – biskupa Selsey, Ethelwin – biskupa Durham i żonatego biskupa Leofina – biskupa Lichfield. Podano trzy powody detronizacji Stiganda: że zajmował biskupstwo w Winchesterze razem z arcybiskupstwem Canterbury; że po ucieczce Roberta z Jumièges nie tylko zajął Canterbury, ale również przywdział zostawiony przez Roberta paliusz; oraz że swój własny paliusz otrzymał od antypapieża Benedykta X. Późniejsze kroniki utrzymują, że Stigand pojawił się na radzie, na której odwołano go z urzędu, ale nie wydaje się prawdopodobne, by podjął się obrony. Zarzuty podnoszone względem jego brata nie są nigdzie zapisane, co prowadzi do przekonania, że jego detronizacja miała głównie charakter polityczny. Tej samej wiosny Stigand oddał swój osobisty majątek opactwu Ely na przechowanie, ale po depozycji król Wilhelm skonfiskował go wraz z nieruchomościami. Król mianował na nowego arcybiskupa Lanfranka – uczonego z Włoch będącego dotychczas opatem w Normandii.
Wydaje się, że król Wilhelm pozostawił usunięcie Stiganda ze stanowiska papiestwu i nie przeszkadzał mu w sprawowaniu stanowiska, aż do przybycia do Anglii legatów papieskich w celu obalenia arcybiskupa i zreformowania Kościoła. Poza byciem świadkiem w przyznawaniu królewskich przywilejów i konsekracji Remigiusza, Stigand był prawdopodobnie członkiem rady królewskiej i miał możliwość swobodnego poruszania się po kraju. Ale po przybyciu legatów, Wilhelm nie zrobił nic by ochronić Stiganda, a arcybiskup później oskarżył go o działanie w złej wierze. Możliwe jest, że sam Stigand był zdziwiony tym, że legaci chcieli go usunąć z urzędu. Prawdopodobnie to śmierć Ealdreda w 1069 spowodowała, że papież wysłał legatów, ponieważ w Anglii został tylko jeden arcybiskup, w dodatku nieuznany za legalnie pełniącego swą funkcję i pozbawiony możliwości konsekracji biskupów. Historyk George Garnett wskazuje podobieństwo pomiędzy potraktowaniem króla Harolda w Księdze Sądu Ostatecznego, gdzie w zasadzie pomija się go jako króla, do traktowania Stiganda po jego złożeniu z urzędu, gdzie jego pełnienie funkcji arcybiskupa jest traktowane tak, jakby nie miało miejsca.
Stigand zmarł w 1072, kiedy nadal przebywał w więzieniu, a jego śmierć nastąpiła 21 lub 22 lutego. W czasie pomiędzy odwołaniem z urzędu i jego śmiercią, wdowa po królu Edwardzie i siostra króla Harolda, Edyta z Wessex, odwiedziły go w areszcie i rzekomo powiedziały mu, żeby bardziej dbał o siebie. Został pochowany w Old Minster w Westminsterze.
W chwili śmierci króla Edwarda, tylko dobra królewskie i dobra Harolda były większe i bogatsze o tych posiadanych przez Stiganda. Średniowieczni kronikarze potępiali go za chciwość i sprawowanie wielu urzędów. Średniowieczny kronikarz Hugh Chanter twierdził, że skonfiskowany majątek Stiganda pomógł utrzymać się królowi Wilhelmowi na tronie. Niedawne badania nad źródłami majątku Stiganda wskazują, że chociaż niektóre dobra zostały uzyskane na drodze wyzysku, to wiele z nich zdobyto dzięki dziedziczeniu lub z nadania królewskiego. Te same badania wskazują, że istnieje niewiele dowodów, że malwersował on dochody biskupie, choć wnioski dotyczące domów zakonnych są już bardziej podejrzliwe. W ówczesnych zapiskach nie ma zarzutów na temat jego prywatnego życia, a oskarżenia, że popełnił świętokupstwo i był analfabetą, pochodzą z XII wieku.
Chociaż zakonni kronikarze po inwazji Normanów oskarżali go o zbrodnie takie jak krzywoprzysięstwo i zabójstwo, nie przedstawili oni żadnych dowodów. Współcześni historycy opisują go albo jako zdolnego polityka i przeciętnego biskupa, albo też wyłącznie w kategoriach jego kościelnych słabości. Historyk Frank Stenton sądzi, że jego „cała kariera pokazuje że był on przede wszystkim politykiem”. Inny historyk, Eric John, powiedział, że „Stigand może się ubiegać o miano najgorszego biskupa w chrześcijaństwie”. Jednak historyk Frank Barlow sądzi, że „był on człowiekiem o kulturalnych upodobaniach, mecenasem sztuki, który był hojny dla swoich klasztorów”.

</doc>
<doc id="2225519" url="https://pl.wikipedia.org/wiki?curid=2225519" title="Tautenhain">
Tautenhain

Niemcy:
Zobacz też:

</doc>
<doc id="2225522" url="https://pl.wikipedia.org/wiki?curid=2225522" title="Bałwanica">
Bałwanica

Bałwanica ("Cymodocea" K.D.Koenig) – rodzaj traw morskich należący do rodziny bałwanicowatych ("Cymodoceaceae"), obejmujący 4 gatunki występujące w litoralu mórz i oceanów klimatu zwrotnikowego i podzwrotnikowego Starego Świata.
Nazwa naukowa rodzaju pochodzi od mitycznej nereidy Cymodoce, opiekunki Posejdona.
Zasięg geograficzny.
"Cymodocea nodosa" występuje jedynie w Oceanie Atlantyckim: w Makaronezji i Afryce, od Mauretanii do Senegalu oraz w Morzu Śródziemnym i jego odgałęzieniach wzdłuż wybrzeży południowej Europy, północnej Afryki i zachodniej Azji. "Cymodocea angustata" jest endemiczna dla Australii Zachodniej. Pozostałe gatunki występują w Oceanie Indyjskim: w Morzu Czerwonym, od Sudanu do Somalii, w Afryce, od Somalii do Mozambiku, Seszeli i Madagaskaru oraz wzdłuż wybrzeży Indii, Indochin, Hongkongu, Riukiu, przez wyspy Azji Południowo-Wschodniej do północnej i zachodniej Australii, a także w Oceanie Spokojnym, od Papui-Nowej Gwinei do Wysp Karolińskich.
Zagrożenie i ochrona.
Wszystkie gatunki bałwanic zostały ujęte w Czerwonej księdze gatunków zagrożonych ze statusem LC (mniejszej troski). Nie są znane poważne zagrożenia tych roślin. Występują jednak lokalne zagrożenia wynikające z działalności człowieka, przede wszystkim prowadzonej gospodarki morskiej, przemysłu, budowy portów i prowadzenia prac na dnie morskim. Ich stanowiska występują w lokalnych formach obszarowej ochrony przyrody morskiej.

</doc>
<doc id="2225523" url="https://pl.wikipedia.org/wiki?curid=2225523" title="Thomas Mun">
Thomas Mun

Thomas Mun (ur. 17 czerwca 1571 w Londynie, zm. 21 lipca 1641 tamże) – angielski ekonomista, teoretyk merkantylizmu. Mun był również kupcem, członkiem zarządu Brytyjskiej Kompanii Wschodnioindyjskiej i specjalistą w rządowej komisji do spraw handlu. Stworzył teorię aktywnego bilansu handlowego.

</doc>
<doc id="2225525" url="https://pl.wikipedia.org/wiki?curid=2225525" title="Víctor Ruiz">
Víctor Ruiz



</doc>
<doc id="2225527" url="https://pl.wikipedia.org/wiki?curid=2225527" title="Ehalkivi">
Ehalkivi

Ehalkivi (także Ehakivi, Linnukivi, Veljastekivi) − największy głaz narzutowy Europy. Zbudowany jest z granitu pegmatytowego. Mieści się on nad brzegiem Bałtyku, na półwyspie Letipea w Estonii. Jego nazwa oznacza w języku estońskim "blask słońca". W 1937 otrzymał status pomnika przyrody.

</doc>
<doc id="2225530" url="https://pl.wikipedia.org/wiki?curid=2225530" title="Hotel Francuski w Warszawie">
Hotel Francuski w Warszawie

Hotel Francuski – hotel, który znajdował się w Warszawie przy ul. Marszałkowskiej 146, róg ul. Rysiej i pl. Zielonego 5 (obecnie pl. Jana Henryka Dąbrowskiego). Po likwidacji hotelu w latach 20. i 30. budynek mieścił biura i lokale usługowe, a także przez pewien czas siedziby ministerstwa pracy i izby skarbowej. Uszkodzony we wrześniu 1939, całkowicie zniszczony po powstaniu warszawskim. W jego miejscu wybudowano blok mieszkalny.
Hotel Francuski był jednym z największych obiektów hotelowych w Warszawie pierwszych dekad XX wieku. 
Historia.
Budynek Hotelu Francuskiego powstał po 1902 roku w miejscu, na którym wznosił się wcześniej Hotel Maringe'a oraz niewielka fabryczka wyrobów drucianych. Nazwa „Hotel Francuski” została najprawdopodobniej odziedziczona po Hotelu Maringe’a. W okresie przed I wojną światową częstym gościem hotelu był Józef Piłsudski. We „Francuskim” zamieszkał również podczas pobytu w zajętej przez Niemców Warszawie w sierpniu 1915.
Po likwidacji Hotelu Francuskiego budynek w okresie międzywojennym był siedzibą różnych instytucji. Przez pewien czas mieścił Ministerstwo Reform Rolnych, później Ministerstwo Ochrony Pracy i Opieki Społecznej i Grodzką Izbę Skarbową.
W przyziemiu budynku znalazły się sklepy i lokale usługowe, m.in. działający do I wojny światowej luksusowy sklep spożywczy A.W. Kuzniecowa oferujący specjały z całego Imperium Rosyjskiego, założony w końcu lat 20. sklep muzyczny i radiowy B. Rudzkiego oraz centrala kolektury firmy E. Lichtenstein i S-ka. Sklep Rudzkiego, początkowo filia dużej firmy, od 1935 roku stał się jej główną siedzibą. Witrynę sklepu i okolicznościowe wystawy zdobiły dzieła m.in. Jerzego Zaruby, Henryka Tomaszewskiego, Eryka Lipińskiego i Józefa Galewskiego.
Budynek dawnego hotelu został nieznacznie uszkodzony podczas bombardowania Warszawy we wrześniu 1939. Podczas okupacji niemieckiej został prowizorycznie zabezpieczony. Został zniszczony doszczętnie podczas powstania warszawskiego. Po wojnie mury wypalonej budowli rozebrano, a w jej miejscu wybudowano blok mieszkalny.
Architektura.
Gmach posiadał trzy elewacje: główną od strony pl. Zielonego (obecnie pl. Jana Henryka Dąbrowskiego), od strony ul. Rysiej, i od Marszałkowskiej. Elewacja od strony placu, gdzie mieściło się główne wejście do hotelu, uzyskała dodatkowo reprezentacyjny portal, ozdobiono ją także popiersiami prawdopodobnie przeniesionymi z rozebranego wcześniej hotelu Maringe’a. 
Zaprojektowane przez Adama Oczkowskiego eklektyczne neorenesansowe elewacje wzbogacono o bogatą szatę dekoracyjną. Całość czteropiętrowego gmachu wieńczył dach mansardowy z oknami w typie "œil-de-bœuf", zwieńczony żeliwnym grzebieniem przywodzącym na myśl XIX-wieczną architekturę francuską. 

</doc>
<doc id="2225533" url="https://pl.wikipedia.org/wiki?curid=2225533" title="Nabycie pod tytułem szczególnym">
Nabycie pod tytułem szczególnym

Następstwo pod tytułem szczególnym ("sukcesja singularna") – dochodzi do nabycia indywidualnie oznaczonego prawa lub praw podmiotowych. Skuteczność takiego nabycia rozważa się odrębnie w odniesieniu do każdego z przenoszonych praw i na podstawie reguł dotyczących danego typu prawa.
Np.: W razie sprzedaży kolekcji obrazów dochodzi do przeniesienia tylu praw własności, ile jest obrazów, a skuteczność ich nabycia rozważa się w odniesieniu do każdego z nich odrębnie.

</doc>
<doc id="2225535" url="https://pl.wikipedia.org/wiki?curid=2225535" title="Ion Gârleșteanu">
Ion Gârleșteanu

Ion Gârleșteanu (ur. 1900, zm. ?) – rumuński rugbysta, brązowy medalista Letnich Igrzysk Olimpijskich 1924 w Paryżu. 
Ion Gârleșteanu rozegrał 4 mecze w kadrze narodowej: 2 z Francją i 1 ze Stanami Zjednoczonymi i 1 z Czechosłowacją. Wszystkie te mecze, oprócz ostatniego, Rumuni przegrali.

</doc>
<doc id="2225536" url="https://pl.wikipedia.org/wiki?curid=2225536" title="György Kenéz">
György Kenéz

György Kenéz (ur. 23 czerwca 1956) - węgierski piłkarz wodny. Złoty medalista olimpijski z Montrealu.
Igrzyska w 1976 były jego jedyną olimpiadą. W 1977 znajdował się w gronie mistrzów Europy. Był srebrnym medalistą mistrzostw świata w 1978 oraz 1982. Wcześniej odnosił sukcesy w rywalizacji młodzieżowej. Między 1975 a 1986 rokiem rozegrał w kadrze 128 spotkań. Dziewięciokrotnie zdobywał tytuł mistrza Węgier (1975, 1976, 1977, 1979, 1980, 1981, 1982, 1983, 1984).

</doc>
<doc id="2225537" url="https://pl.wikipedia.org/wiki?curid=2225537" title="Serba (Niemcy)">
Serba (Niemcy)

Serba – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez gminę Bad Klosterlausnitz, która pełni rolę „gminy realizującej” ().

</doc>
<doc id="2225539" url="https://pl.wikipedia.org/wiki?curid=2225539" title="Gyorgy Kenez">
Gyorgy Kenez



</doc>
<doc id="2225542" url="https://pl.wikipedia.org/wiki?curid=2225542" title="Nabycie pod tytułem ogólnym">
Nabycie pod tytułem ogólnym

Następstwo pod tytułem ogólnym ("sukcesja uniwersalna") – prowadzi do nabycia całości lub części jakiegoś majątku i to na podstawie jednego zdarzenia prawnego.
Sukcesja uniwersalna prowadzi nie tylko do nabycia praw, ale i obowiązków (obciążeń) związanych z nabywanym majątkiem (lub jego wyodrębnioną częścią). Nabywca wchodzi niejako w sytuację prawną swojego poprzednika. Sukcesja uniwersalna dopuszczalna jest tylko w przypadkach przewidzianych w ustawie. Modelowym przykładem jest dziedziczenie, łączenie się osób prawnych.

</doc>
<doc id="2225544" url="https://pl.wikipedia.org/wiki?curid=2225544" title="Acoustic Hour">
Acoustic Hour



</doc>
<doc id="2225546" url="https://pl.wikipedia.org/wiki?curid=2225546" title="Nabycie translatywne">
Nabycie translatywne

Nabycie translatywne – nabycie, które polega na tym, że nabywca uzyskuje prawo o treści niezmienionej – następuje transfer prawa z majątku jednej osoby do majątku drugiej osoby w niezmienionym kształcie.

</doc>
<doc id="2225547" url="https://pl.wikipedia.org/wiki?curid=2225547" title="Marek Dąbrowski (aktor)">
Marek Dąbrowski (aktor)

Marek Dąbrowski (ur. 17 sierpnia 1937 w Gosławicach) – polski aktor teatralny i filmowy.
Życiorys.
W 1958 roku ukończył Studio Aktorskie Byrskich w Kielcach. Rok wcześniej, 30 czerwca, miał miejsce jego debiut teatralny. Występował na scenach następujących teatrów:

</doc>
<doc id="2225548" url="https://pl.wikipedia.org/wiki?curid=2225548" title="Mistrzostwa Świata w Łyżwiarstwie Szybkim w Wieloboju 1931">
Mistrzostwa Świata w Łyżwiarstwie Szybkim w Wieloboju 1931

32. mistrzostwa świata w łyżwiarstwie szybkim w wieloboju odbyły się w dniach 21-22 lutego 1931 roku w Finlandii, w Helsingfors. Zawodnicy startowali na naturalnym lodowisku na zatoce Pohjoissatama po raz szósty (wcześniej w 1902, 1906, 1910, 1913 i 1924). W zawodach wzięli udział tylko mężczyźni. Łyżwiarze startowali na czterech dystansach: 500 m, 1500 m, 5000 m, 10000 m. Mistrzem świata został po raz piąty reprezentant gospodarzy Clas Thunberg.
Uczestnicy.
W zawodach wzięło udział 22 łyżwiarzy z 8 krajów. Sklasyfikowanych zostało 20.

</doc>
<doc id="2225549" url="https://pl.wikipedia.org/wiki?curid=2225549" title="Inverse Discrete Cosinus Transform">
Inverse Discrete Cosinus Transform



</doc>
<doc id="2225551" url="https://pl.wikipedia.org/wiki?curid=2225551" title="Nabycie konstytutywne">
Nabycie konstytutywne

Nabycie konstytutywne – nabycie, które polega na tym, że jednocześnie z nim powstaje prawo podmiotowe. 
Nabycie konstytutywne może występować:

</doc>
<doc id="2225552" url="https://pl.wikipedia.org/wiki?curid=2225552" title="Serba">
Serba

Chiny:
Etiopia:
Indonezja:
Niemcy:

</doc>
<doc id="2225556" url="https://pl.wikipedia.org/wiki?curid=2225556" title="Geografia Wysp Marshalla">
Geografia Wysp Marshalla

Wyspy Marshalla tworzy około 1225 wysepek i wysp rozrzuconych na środkowym Pacyfiku w Mikronezji na obszarze ponad miliona kilometrów kwadratowych. W skład państwa wchodzi 29 atoli oraz 5 izolowanych wysp, a łączna powierzchnia lądu wynosi zaledwie 181 km². Atole i wyspy tworzą dwie główne grupy: Ratak Chain i Ralik Chain. Dwie trzecie ludności wysp zamieszkuje dwie największe wyspy: Majuro, na której położona jest stolica Majuro, oraz Kwajalein, na której znajduje się baza amerykańska i przeludnione miasto Ebeye.
Położenie.
Wyspy Marshalla tworzy 29 atoli złożonych z wielu wysepek i pięciu wysp na środkowym Pacyfiku, przy czym Wyspy obejmują najbardziej wysunięte na wschód wyspy Mikronezji.
Wyspy Marshalla liczą w sumie ok. 1225 wysp i wysepek, które tworzą dwa prawie równolegle do siebie łańcuchy rozciągające się na dystansie ok. 1300 km od północnego zachodu do północnego wschodu: Ratak Chain (pol. „wschód słońca”) z 14 atolami i dwoma wyspami (Mejit i Jemo) oraz Ralik Chain (pol. „zachód słońca”) z 15 atolami i trzema wyspami (Lib, Jabat i Kili. Największe wyspy to: Kwajalein, Jaluit, Eniwetok i Majuro. Atol Kwajalein, który wraz z laguną zajmuje 2173,78 km², jest największym atolem na świecie.
Łączna powierzchnia lądowa wynosi 181 km², linia brzegowa 370,4 km, a średnia wysokość to 2 m n.p.m. Najwyższym wzniesieniem jest nienazwany pagórek na atolu Likiep mierzący 10 m n.p.m.
Dwadzieścia atoli jest zamieszkanych – niezamieszkane są: Bokak, Bikar, Taka, Jemo i Erikub (Ratak Chain) oraz Ailinginae i Rongerik (Ralik Chain).
Morze terytorialne rozciąga się na odległość 12 Mm, a wyłączna strefa ekonomiczna 200 Mm.
Kraj ma granice morskie z Kiribati i Mikronezją.
Geologia i rzeźba.
Wyspy Marshalla są pochodzenia koralowego, zbudowane z rafowych osadów, jakimi są wapienie rafowe i koralowce – mają formę atoli złożonych z laguny otoczonej wysepkami. Cały archipelag spoczywa na podmorskim wale pochodzenia wulkanicznego. Wyspy są wybitnie nizinne, płaskie, gdzie średnia wysokość nie przekracza kilku metrów nad poziom morza. Monotonię krajobrazu urozmaicają wydmy.
Na wyspach występują złoża fosforanów.
Klimat.
Wyspy Marshalla leżą w pobliżu równika, toteż znajdują się pod wpływem klimatu równikowego wilgotnego z wpływem pasatów. Jedynie północne atole znajdują się w strefie klimatu podrównikowego. Temperatury na wszystkich wyspach są wysokie, typowe dla klimatu równikowego. Średnia temperatura miesięczna to 27–28 °C.
Średnia roczna wynosi 26-28 °C. Dobowe i roczne różnice w temperaturach są niewielkie i z reguły nie przekraczają 5 °C. Fakt ten dotyczy także wysp najdalej oddalonych od równika. Wpływ na rozkład temperatur ma ocean i ciepłe prądy okołorównikowe.
Opady są wysokie. Najwyższe wartości notowane są na atolach leżących najbliżej równika, gdzie roczna suma opadów dochodzi do 4500 mm (opady całoroczne). W regionie tym nie ma wyraźnej pory suchej, a największe opady przypadają na miesiące letnie. Najmniejsze opady występują na północnych wyspach, gdzie roczna suma opadów w części północnej wynosi 1500–2000 mm (maksimum od lipca do października–listopada). Kilka atoli na północy nie jest zamieszkanych z powodu braku wody pitnej. W regionie tym zaznacza się wyraźna pora sucha.
Wyspy Marshalla nawiedzane są czasami przez cyklony tropikalne i sztormy tropikalne.
Wody i gleby.
Całkowity brak wód powierzchniowych. Wody gruntowe są zasolone. Gleby są przeważnie piaszczyste i mało urodzajne.
Flora i fauna.
Wyspy Marshalla porasta bujna roślinność tropikalna, w tym lasy tropikalne, które zajmują około 22% powierzchni kraju. Palmy kokosowe porastają 60% powierzchni wysp, występują tu także drzewa chlebowe i pandany.
Wyspy otaczają rafy koralowe, charakteryzujące się wysoką różnorodnością gatunkową – przy atolu Arno występuje 180 gatunków, a przy atolu Majuro 156.
Świat zwierząt jest ubogi i ogranicza się głównie do zwierząt morskich i prowadzących wodno-lądowy tryb życia. Na wyspach żyje kilka gatunków gadów, w tym pięć gatunków żółwi morskich, oraz płazów – siedem gatunków jaszczurek i jeden gatunek "Scolecophidia". Bogaty świat zwierząt morskich reprezentuje ok. 250 gatunków ryb i 27 gatunków ssaków morskich do których należą m.in. delfiny i morświny. Na wyspach występuje 70 gatunków ptaków, z czego 31 ptaków morskich. Jedynym ssakiem lądowym (poza człowiekiem i fauną domową) na wyspach jest szczur polinezyjski. Pięć gatunków zwierząt występujących w wodach wokół wysp jest zagrożonych wyginięciem: płetwal błękitny, kaszalot spermacetowy, "Ducula oceanica", żółw skórzasty i żółw szylkretowy. "Ptilinopus porphyraceus" i "Gallirallus wakensis" uznawane są za wymarłe.

</doc>
<doc id="2225559" url="https://pl.wikipedia.org/wiki?curid=2225559" title="Bollberg">
Bollberg

Bollberg – dzielnica miasta Stadtroda w Niemczech, w kraju związkowym Turyngia, w powiecie Saale-Holzland. DO 31 grudnia 2018 samodzielna gmina, której niektóre zadania administracyjne realizowane były już przez to miasto. Stadtroda pełniła rolę "gminy realizującej" (niem. "erfüllende Gemeinde").

</doc>
<doc id="2225561" url="https://pl.wikipedia.org/wiki?curid=2225561" title="Dudley North (ekonomista)">
Dudley North (ekonomista)



</doc>
<doc id="2225563" url="https://pl.wikipedia.org/wiki?curid=2225563" title="42 Dywizjon Artylerii">
42 Dywizjon Artylerii

Dywizjony artylerii Wojska Polskiego noszące numer 42:

</doc>
<doc id="2225569" url="https://pl.wikipedia.org/wiki?curid=2225569" title="Sanda Mamic">
Sanda Mamic



</doc>
<doc id="2225570" url="https://pl.wikipedia.org/wiki?curid=2225570" title="42 Pułk Artylerii">
42 Pułk Artylerii

Pułki artylerii noszące numer „42”:
Wojska Polskiego:
Austro-węgierski:

</doc>
<doc id="2225573" url="https://pl.wikipedia.org/wiki?curid=2225573" title="Łuna 10">
Łuna 10

Łuna 10 – radziecka bezzałogowa sonda kosmiczna wystrzelona w ramach programu Łuna. Stała się pierwszym sztucznym satelitą Księżyca.
Przebieg misji.
Została wystrzelona z kosmodromu Bajkonur na rakiecie nośnej "Mołnia M" 31 marca 1966 o godz. 13:46 czasu moskiewskiego. Na orbicie księżycowej znalazła się 3 kwietnia o godz. 21:44 czasu moskiewskiego. Parametry orbity (pierwotne w dniu 3 kwietnia 1966) – peryselenium 350 km, aposelenium 1017 km, okres obiegu 2h58m15s, kąt nachylenia orbity względem równika Księżyca 71°54'. Parametry w dniu 30 maja: peryselenium 378,7 km, aposelenium 985,3 km, okres obiegu 2h58m3s, kąt nachylenia 72°2'. Aparatura sondy działała do 30 maja 1966 (wyładowały się baterie ogniw chemicznych dostarczające energię elektryczną aparaturze). Okres użytecznego działania 57 dni. Tym samym zakończyła się jej misja naukowa. Do tego czasu przeprowadzono 219 seansów łączności radiowej z próbnikiem. W tym okresie okrążył on Księżyc 460 razy i przebył odległość około 7 milionów kilometrów. Z Łuny 10 wielokrotnie przesłano na Ziemię melodię Międzynarodówki (po raz pierwszy w czasie XXIII Zjazdu KPZR). Przewidywany czas pozostawania sondy na orbicie wynosił kilka lat. 
Aparatura naukowa.
Badania pola grawitacyjnego na drodze wyznaczania parametrów orbity Łuny 10 – jedno z podstawowych zadań satelity.

</doc>
<doc id="2225576" url="https://pl.wikipedia.org/wiki?curid=2225576" title="Teodor Marian">
Teodor Marian

Teodor Marian (ur. 1904, zm. ?) – rumuński rugbysta, brązowy medalista Igrzysk Olimpijskich 1924 w Paryżu. Były to jedyne mecze w karierze tego zawodnika w reprezentacji narodowej.

</doc>
<doc id="2225581" url="https://pl.wikipedia.org/wiki?curid=2225581" title="Guillaume-François Le Trosne">
Guillaume-François Le Trosne

Guillaume-Francois Le Trosne, (ur. 13 października 1728 w Orleanie, a zm. 26 maja 1780 w Paryżu), jest francuskim prawnikiem i ekonomistą, który pozostaje jedną z głównych postaci fizjokracji, szkoły myślenia założonej przez Francois Quesnay i markiza de Mirabeau w lipcu 1757. Krytykował poglądy merkantylistów. Le Trosne jako jeden z pierwszych ekonomistów posługiwał się pojęciem pojęciem kapitału.

</doc>
<doc id="2225585" url="https://pl.wikipedia.org/wiki?curid=2225585" title="Antropologia stosowana">
Antropologia stosowana

Antropologia stosowana – wyspecjalizowana działalność traktowana niekiedy jako subdyscyplina antropologii, polegająca na prowadzeniu praktycznie zorientowanych studiów, których celem jest wykorzystanie ustaleń teoretycznych oraz zebranych i opracowanych źródłowych do sterowania procesami zmian społeczno – kulturowych badanych grup.
Typowymi zadaniami antropologii stosowanej są:
Początków antropologii stosowanej należy się doszukiwać w okresie podbojów i kolonizacji. 
Sterowania procesami kulturowymi podjęli się hiszpańscy misjonarze w okresie podboju i kolonizacji Ameryki Łacińskiej, starając się przez rozpoznanie tubylczego kontekstu kulturowego opracować skuteczne programy eliminacji dawnych wierzeń i umocnienia wpływów katolicyzmu. 
Współczesna idea antropologii stosowanej narodziła się w połowie XIX wieku. Wśród antropologów brytyjskich w związku z ich udziałem w badaniach ludów zamieszkujących kolonialne obszary Afryki, Australii i Oceanii. Sam termin „antropologia stosowana” został wprowadzony przez D.G. Brintona w 1895r.
SŁOWNIK etnologiczny - terminy ogólne, pod red. naukową Z. Staszczak, PWN, Warszawa-Poznań 1987

</doc>
<doc id="2225587" url="https://pl.wikipedia.org/wiki?curid=2225587" title="Quirla">
Quirla

Quirla – dzielnica miasta Stadtroda w Niemczech, w kraju związkowym Turyngia, w powiecie Saale-Holzland. DO 31 grudnia 2018 samodzielna gmina, której niektóre zadania administracyjne realizowane były już przez to miasto. Stadtroda pełniła rolę "gminy realizującej" (niem. "erfüllende Gemeinde").

</doc>
<doc id="2225594" url="https://pl.wikipedia.org/wiki?curid=2225594" title="Biskupi spiscy">
Biskupi spiscy

Biskupi spiscy – lista biskupów pełniących funkcję biskupów diecezjalnych i pomocniczych w diecezji spiskiej na Słowacji.

</doc>
<doc id="2225596" url="https://pl.wikipedia.org/wiki?curid=2225596" title="Jałowiec (Beskid Makowski)">
Jałowiec (Beskid Makowski)



</doc>
<doc id="2225599" url="https://pl.wikipedia.org/wiki?curid=2225599" title="Ruttersdorf-Lotschen">
Ruttersdorf-Lotschen

Ruttersdorf-Lotschen – gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Stadtroda, która pełni rolę "gminy realizującej" (niem. "erfüllende Gemeinde").

</doc>
<doc id="2225600" url="https://pl.wikipedia.org/wiki?curid=2225600" title="Antropologia nagląca">
Antropologia nagląca

Antropologia „nagląca” – studia nad problemami wymagającymi natychmiastowej rejestracji i analizy ze względu na niebezpieczeństwo szybkiego zaniku dawnych form kulturowych, konieczność śledzenia bieżących procesów zmian społeczno-kulturowych w toku ich przebiegu, konieczność szybkiego dostosowania metodologicznych i teoretycznych propozycji dla potrzeb badań empirycznych oraz bezzwłocznego prowadzenia studiów nad zagadnieniami mogącymi wnieść szczególnie dużo do rozwoju refleksji teoretycznej.
Podział.
Antropologia „nagląca” dzieli się na trzy podstawowe działy:
Ukształtowanie się nurtu antropologii „naglącej” wiązało się bezpośrednio z falą przemian modernizacyjnych po II wojnie światowej. Jednym z pierwszych badaczy postulujących podjęcie ratunkowych badań był R. Heine-Geldern patronujący powstaniu „International Committee on Urgens Anthropological and Ethnological Research”. 

</doc>
<doc id="2225605" url="https://pl.wikipedia.org/wiki?curid=2225605" title="Mistrzostwa Świata w Narciarstwie Dowolnym 2011 – muldy podwójne kobiet">
Mistrzostwa Świata w Narciarstwie Dowolnym 2011 – muldy podwójne kobiet

Zawodniczki o mistrzostwo świata w Muldach podwójnych walczyły 5 lutego w Deer Valley na trasie Champion. Mistrzostwa świata sprzed dwóch lat nie obroniła Japonka Aiko Uemura, która nie brała udziału w tych mistrzostwach. Nową mistrzynią świata została Kanadyjka Jennifer Heil, jest to już jej drugi złoty medal na tych mistrzostwach, bowiem 3 dni wcześniej zdobyła złoto w jeździe po muldach. Srebrny medal wywalczyła młoda Kanadyjka Chloé Dufour-Lapointe, natomiast srebrna medalistka sprzed trzech dni Amerykanka Hannah Kearney zdobyła brąz.

</doc>
<doc id="2225606" url="https://pl.wikipedia.org/wiki?curid=2225606" title="Möckern (Turyngia)">
Möckern (Turyngia)

Möckern – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Stadtroda, która pełni rolę "gminy realizującej" (niem. "erfüllende Gemeinde").

</doc>
<doc id="2225607" url="https://pl.wikipedia.org/wiki?curid=2225607" title="Antoni Popławski">
Antoni Popławski

Antoni Popławski właściwie Antoni Ignacy Popławski, imię chrzestne Hiacynt, krypt. "A. P.***", (ur. 25 sierpnia 1739 w Krakowskiem, zm. 12 marca 1799 w Krakowie) – polski ekonomista, przedstawiciel fizjokratyzmu, pedagog, pisarz polityczny, ksiądz pijar.
Życiorys.
Urodził się w województwie krakowskim. Pierwsze nauki pobierał w szkołach pijarskich. 27 sierpnia 1754 wstąpił w Podolińcu do zgromadzenia pijarów. Wtedy to przyjął imię Antoniego od św. Ignacego (imię chrzestne: Hiacynt). W roku 1756 złożył śluby zakonne. W roku 1756/1757 rozpoczął studia (retoryka) w seminarium zakonnym w Rzeszowie, a w latach 1757/1758-1758/1759 studiował filozofię w Międzyrzeczu Koreckim. Około roku 1760 wyznaczony nauczycielem warszawskiego Collegium Nobilium pijarów w Warszawie. W tym okresie (1763) studiował w Warszawie teologię. Studia swe kontynuował w Rzymie (1764) i Paryżu, gdzie w ciągu niespełna 3 lat zdobył tytuł doktora filozofii i praw. Jesienią roku 1767 powrócił do Polski i podjął obowiązki profesora wymowy w Collegium Nobilium.
Wraz z Franciszkiem Bielińskim i ks. Adolfem Kamieńskim opracował projekt pt. „Rady i uwagi co do nowego urządzenia szkół narodowych”, w którym pojawiły się postulaty napisania nowych książek do nauczania w języku polskim dzięki czemu przyczynił się do powstania Towarzystwa do Ksiąg Elementarnych, którego został później członkiem. Autor projektu reformy szkolnej z 1775. Nauczał etyki i prawa naturalnego w Krakowie.

</doc>
<doc id="2225608" url="https://pl.wikipedia.org/wiki?curid=2225608" title="Delichon nipalensis">
Delichon nipalensis



</doc>
<doc id="2225612" url="https://pl.wikipedia.org/wiki?curid=2225612" title="Nelson Barahona">
Nelson Barahona

Nelson Alberto „Ruso” Barahona Collins (ur. 22 listopada 1987 w Colón) – panamski piłkarz występujący na pozycji pomocnika. Zawodnik klubu CD Luis Ángel Firpo.
Kariera klubowa.
Barahona zawodową karierę rozpoczynał w 2005 roku w klubie Árabe Unido. W 2007 roku wywalczył z nim wicemistrzostwo Clausura. W 2008 roku został wypożyczony do urugwajskiego Féniksu. Sezon 2009 spędził natomiast na wypożyczeniu w kolumbijskim Atlético Huila. Wywalczył z nim wówczas wicemistrzostwo Finalización.
W 2010 roku Barahona podpisał kontrakt z kolumbijskim Independiente Medellín. W 2011 roku został wypożyczony do wenezuelskiego Caracas FC.
Kariera reprezentacyjna.
W reprezentacji Panamy Barahona zadebiutował w 2007 roku. 25 maja 2009 roku w przegranym 1:3 towarzyskim meczu z Argentyną strzelił pierwszego gola w drużynie narodowej.
W tym samym roku został powołany do kadry na Złoty Puchar CONCACAF. Zagrał na nim w spotkaniach z Gwadelupą (1:2), Meksykiem (1:1) oraz Stanami Zjednoczonymi (1:1, 1:2 po dogrywce). W pojedynku z Gwadelupą zdobył także bramkę. Tamten turniej Panama zakończyła turniej na ćwierćfinale.

</doc>
<doc id="2225614" url="https://pl.wikipedia.org/wiki?curid=2225614" title="Le Trosne">
Le Trosne



</doc>
<doc id="2225615" url="https://pl.wikipedia.org/wiki?curid=2225615" title="Alexei Savinov">
Alexei Savinov

Alexei Savinov (ur. 19 kwietnia 1979 roku w Kiszyniowie) – mołdawski piłkarz, grający na pozycji pomocnika oraz trener piłkarski. Były reprezentant Mołdawii.

</doc>
<doc id="2225616" url="https://pl.wikipedia.org/wiki?curid=2225616" title="Mertendorf (Turyngia)">
Mertendorf (Turyngia)

Mertendorf – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Eisenberg, która pełni rolę "gminy realizującej" (niem. "erfüllende Gemeinde").

</doc>
<doc id="2225623" url="https://pl.wikipedia.org/wiki?curid=2225623" title="Petersberg (Turyngia)">
Petersberg (Turyngia)

Petersberg – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Eisenberg, która pełni rolę "gminy realizującej" (niem. "erfüllende Gemeinde").

</doc>
<doc id="2225625" url="https://pl.wikipedia.org/wiki?curid=2225625" title="Sorin Mihăilescu">
Sorin Mihăilescu

Sorin Mihăilescu (ur. 1898 zm. 1959) – rumuński rugbysta, brązowy medalista Letnich Igrzysk Olimpijskich 1924 w Paryżu. 
Sorin Mihăilescu rozegrał 4 mecze w kadrze narodowej: 3 z Francją i 1 ze Stanami Zjednoczonymi, był jednym z niewielu rumuńskich rugbistów, uczestników Letnich Igrzysk Olimpijskich, którzy zagrali w meczu kadry narodowej przed tym turniejem. Wszystkie te mecze Rumuni przegrali.

</doc>
<doc id="2225638" url="https://pl.wikipedia.org/wiki?curid=2225638" title="Manuel Torres">
Manuel Torres

Manuel Vicente „Cholo” Torres Morales (ur. 25 listopada 1978 w Panamie) – panamski piłkarz występujący na pozycji obrońcy.
Kariera klubowa.
Torres zawodową karierę rozpoczynał w 1998 roku w klubie Árabe Unido. W 1999 roku oraz w 2001 roku zdobył z nim mistrzostwo Panamy, a w 2002 roku wywalczył wicemistrzostwo Panamy. W 2004 roku odszedł do San Francisco FC. W 2005 roku wywalczył z nim wicemistrzostwo Panamy, w 2006 roku mistrzostwo Panamy, w 2007 roku wicemistrzostwo Apertura oraz mistrzostwo Clausura, w 2008 roku oraz w 2009 roku mistrzostwo Apertura, a w 2010 roku wicemistrzostwo Clausura.
Kariera reprezentacyjna.
W reprezentacji Panamy Torres zadebiutował w 2000 roku. W 2007 roku został powołany do kadry na Złoty Puchar CONCACAF. Zagrał na nim w spotkaniu ze Stanami Zjednoczonymi (1:2), w którym dostał czerwoną kartkę. Tamten turniej Panama zakończyła na ćwierćfinale.
W 2009 roku po raz drugi znalazł się w drużynie na Złoty Puchar CONCACAF. Wystąpił na nim w pojedynkach z Meksykiem (1:1), Nikaraguą (4:0) oraz ze Stanami Zjednoczonymi (1:1, 1:2 po dogrywce), a Panama ponownie odpadła z turnieju w ćwierćfinale.

</doc>
<doc id="2225643" url="https://pl.wikipedia.org/wiki?curid=2225643" title="Miguel Relvas">
Miguel Relvas

Miguel Fernando Cassola de Miranda Relvas (ur. 5 września 1961 w Lizbonie) – portugalski polityk, parlamentarzysta, działacz Partii Socjaldemokratycznej, w latach 2011–2013 minister delegowany do spraw parlamentarnych w rządzie Pedra Passosa Coelho.
Życiorys.
W latach 1962–1975 wraz z rodzicami mieszkał w Angoli. Po przyjeździe do Portugalii kształcił się w szkole średniej (kolegium) im. Nuno Álvaresa w Tomar. Ukończył studia licencjackie z dziedziny nauk politycznych i stosunków międzynarodowych na Universidade Lusófona. Pracował jako menedżer w sektorze prywatnym. Zaangażował się w działalność polityczną w Partii Socjaldemokratycznej, był m.in. sekretarzem generalnym jej organizacji młodzieżowej JSD (1997–1989), sekretarzem generalnym PSD (2004–2005), a także przewodniczącym jej rady regionalnej w Santarém (2002–2009). Przez dwanaście lat przewodniczył pracom zgromadzenia miejskiego w Tomar (1997–2009). W 1987 objął po raz pierwszy mandat posła do Zgromadzenia Republiki w okręgu Santarém. Reelekcję uzyskiwał w sześciu kolejnych wyborach do 2005 włącznie z tego samego okręgu. W 2009 został wykreślony z list wyborczych przez ówczesny zarząd PSD. W X kadencji parlamentu (2005–2009) pełnił funkcję przewodniczącego komisji robót publicznych, transportu i komunikacji. Z ramienia PSD sprawował również funkcje rządowe – w latach 2002–2004 był sekretarzem stanu do spraw władz lokalnych w rządzie Durão Barroso. Od 2006 do 2008 pełnił funkcję wicedyrektora związanego z PSD instytutu imienia Francisca Sá Carneiro. W 2010 powrócił na stanowisko sekretarza generalnego PSD, został także rzecznikiem prasowym partii. Funkcję tę pełnił do 2011. W tym samym roku powrócił do portugalskiego parlamentu.
W czerwcu 2011 został ministrem delegowanym ds. parlamentarnych w rządzie Pedro Passos Coelho. W kwietniu 2013 ustąpił z tego stanowiska, wcześniej kontrowersje wzbudziła m.in. sprawa jego wykształcenia. Powrócił później do działalności w sektorze prywatnym.
Żonaty, ma córkę. Został honorowym obywatelem Rio de Janeiro i członkiem loży wolnomularskiej.

</doc>
<doc id="2225658" url="https://pl.wikipedia.org/wiki?curid=2225658" title="João Soares">
João Soares

João Barroso Soares (ur. 29 sierpnia 1949 w Lizbonie) – portugalski polityk, parlamentarzysta i samorządowiec, w latach 1995–2002 burmistrz Lizbony, od 2015 do 2016 minister kultury.
Życiorys.
Urodził się w rodzinie Marii Barroso i Mária Soaresa. Ukończył prawo na Uniwersytecie Lizbońskim. Z powodów politycznych był usuwany z uczelni. Zawodowo pracował jako wydawca. Zaangażował się w działalność w Partii Socjalistycznej. W latach 1987–1991 sprawował mandat posła do Zgromadzenia Republiki V kadencji. Od 1994 do 1995 zasiadał w Parlamencie Europejskim IV kadencji, pełniąc w nim funkcję kwestora. W latach 1995–2002 sprawował urząd burmistrza Lizbony z ramienia koalicji socjalistów i komunistów. W 2002 ponownie objął mandat posła do Zgromadzenia Republiki (IX kadencji), reelekcję na kolejne kadencji uzyskiwał w wyborach w 2005, 2009, 2011 i 2015, kandydując z okręgu Lizbona lub okręgu Faro. Był przewodniczącym portugalskiej delegacji do Zgromadzenia Parlamentarnego OBWE, w 2008 został wybrany na jego przewodniczącego.
W listopadzie 2015 w rządzie, na czele którego stanął António Costa, objął urząd ministra kultury. W kwietniu 2016 na Facebooku zamieścił wpis, w którym groził spoliczkowaniem dwóm dziennikarzom krytycznie opisującym jego działalność jako burmistrza Lizbony. Wpis ten spotkał się w powszechną krytyką. Jeszcze w tym samym miesiącu João Soares podał się do dymisji, która została przyjęta.
Dwukrotnie żonaty. Z pierwszego małżeństwa ma troje, z drugiego dwoje dzieci.

</doc>
<doc id="2225660" url="https://pl.wikipedia.org/wiki?curid=2225660" title="Amílcar Henríquez">
Amílcar Henríquez

Amílcar Henríquez Espinosa (ur. 2 sierpnia 1983 w Panamie zm. 15 kwietnia 2017 w Colón) – panamski piłkarz występujący na pozycji pomocnika.
Kariera klubowa.
Henríquez zawodową karierę rozpoczynał w 2003 roku w klubie Árabe Unido. W 2004 roku zdobył z nim mistrzostwo Panamy. Latem 2007 roku został wypożyczony do kostarykańskiego AD Santacruceña. Na początku 2008 roku wrócił do Árabe Unido. W tym samym roku zdobył z nim mistrzostwo Clausura.
W 2009 roku Henríquez odszedł do kolumbijskiego Atlético Huila. W tym samym roku wywalczył z nim wicemistrzostwo Finalización. W latach 2012–2014 grał w Independiente Medellín. W 2014 wrócił do Árabe Unido, a w 2015 trafił do Realu Cartagena. Jeszcze w 2015 został zawodnikiem klubu América Cali.
Kariera reprezentacyjna.
W reprezentacji Panamy Henríquez zadebiutował w 2005 roku. W 2007 roku został powołany do kadry na Złoty Puchar CONCACAF. Wystąpił na nim w 4 meczach: z Hondurasem (3:2), Kubą (2:2), Meksykiem (0:1) i Stanami Zjednoczonymi (1:2). Tamten turniej Panama zakończyła na ćwierćfinale.
W 2009 roku po raz drugi znalazł się w drużynie na Złoty Puchar CONCACAF. Zagrał na nim w spotkaniach z Gwadelupą (1:2), Meksykiem (1:1) oraz Nikaraguą (4:0), a Panama ponownie odpadła z turnieju w ćwierćfinale.

</doc>
<doc id="2225661" url="https://pl.wikipedia.org/wiki?curid=2225661" title="Amilcar Henriquez">
Amilcar Henriquez



</doc>
<doc id="2225663" url="https://pl.wikipedia.org/wiki?curid=2225663" title="Ciężar samolotu">
Ciężar samolotu



</doc>
<doc id="2225668" url="https://pl.wikipedia.org/wiki?curid=2225668" title="Nicolae Mărăscu">
Nicolae Mărăscu

Nicolae Mărăscu (ur. 1905 w Bukareszcie zm. 1936) – rumuński rugbysta, brązowy medalista Igrzysk Olimpijskich 1924 w Paryżu.
Nicolae Mărăscu zadebiutował w reprezentacji Rumunii w 1919 meczu z Francją. Następnie zagrał w obu meczach reprezentacji Rumunii, rozgrywanych w ramach Letnich Igrzysk Olimpijskich 1924. Po igrzyskach zagrał jeszcze raz przeciwko Francuzom w 1927. Ostatni mecz zagrał w 1927 z Czechosłowacją.

</doc>
<doc id="2225674" url="https://pl.wikipedia.org/wiki?curid=2225674" title="Rauschwitz (Turyngia)">
Rauschwitz (Turyngia)

Rauschwitz – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Eisenberg, która pełni rolę "gminy realizującej" (niem. "erfüllende Gemeinde").

</doc>
<doc id="2225679" url="https://pl.wikipedia.org/wiki?curid=2225679" title="Medal jubileuszowy „50 lat Sił Zbrojnych ZSRR”">
Medal jubileuszowy „50 lat Sił Zbrojnych ZSRR”

Medal jubileuszowy „50 lat Sił Zbrojnych ZSRR” () – radziecki jubileuszowy medal wojskowy.
Medal został ustanowiony dekretem Rady Najwyższej ZSRR z 26 grudnia 1967 roku dla uczczenia 50. rocznicy powstania Sił Zbrojnych ZSRR, dekretami z dnia 22 lutego 1968 i 19 grudnia 1969 roku zmieniono jego statut rozszerzając listę osób uprawnionych do otrzymania medalu.
Zasady nadawania.
Zgodnie z dekretem z dnia 26 grudnia 1967 roku uprawnionymi do otrzymania medalu byli:
Dekretem z dnia 22 lutego 1968 roku listę osób uprawnionych do otrzymania medalu rozszerzono o:
Dekretem z dnia 19 grudnia 1969 roku liczbę osób uprawnionych poszerzono o:
Łącznie nadano ponad 9 500 000 medali.
Opis odznaki.
Odznakę stanowi okrągły krążek wykonany ze pozłacanego mosiądzu o średnicy 37 mm. Na awersie znajduje się pięcioramienna gwiazda pokryta czerwoną emalią, między ramionami gwiazdy znajdują się promienie. W środku gwiazdy znajduje się okrąg o średnicy 19 mm wewnątrz którego znajdują się głowy dwóch żołnierzy Armii Czerwonej, pierwszy w hełmie a drugi w czapce budionowce oraz daty 1918 – 1968. Na rewersie w górnej części jest pięcioramienna gwiazda wewnątrz której umieszczony jest młoty i pług, poniżej napis "ПЯТЬДЕСЯТ ЛЕТ ВООРУЖЕННЫХ СИЛ СССР" (pol. „Pięćdziesiąt Lat Sił Zbrojnych ZSRR”).
Medal zawieszony był na pięciokątnej blaszce obciągniętej wstążką koloru turkusowego, w środku jest biały pasek o szerokości 2 mm, po bokach czerwone paski o szerokości 2 mm i znowu białe.

</doc>
<doc id="2225681" url="https://pl.wikipedia.org/wiki?curid=2225681" title="Rauschwitz">
Rauschwitz

Polska.
Dawne nazwy miejscowości:

</doc>
<doc id="2225682" url="https://pl.wikipedia.org/wiki?curid=2225682" title="Jorge Nuno Sá">
Jorge Nuno Sá

Jorge Nuno Fernandes Traila Monteiro de Sá (ur. 13 czerwca 1977) – portugalski polityk, były przewodniczący Młodzieży Socjaldemokratycznej (JSD), poseł do Zgromadzenia Republiki IX kadencji (2002–2005). 
Życiorys.
W latach 2002–2005 pełnił funkcję przewodniczącego Młodzieży Socjaldemokratycznej (port. "Juventude Social Democrata", JSD). W tych samych latach zasiadał w Zgromadzeniu Republiki IX kadencji z ramienia okręgu Viana do Castelo. Po odejściu z parlamentu był szefem gabinetu ówczesnego członka zarządu miejskiego Lizbony Sérgio Lipari Pinto. 
W 2008 jako jedyny członek władz PSD głosował przeciwko rekomendowaniu przez PSD prezydenta Aníbala Cavaco Silvy na kolejną kadencję. W 2011 jako pierwszy polityk w historii Portugalii zawarł małżeństwo homoseksualne.

</doc>
<doc id="2225691" url="https://pl.wikipedia.org/wiki?curid=2225691" title="Paul Nedelcovici">
Paul Nedelcovici

Paul Nedelcovici (ur. 1899 w Bukareszcie, zm. 22 czerwca 1948) – rumuński rugbysta, brązowy medalista Igrzysk Olimpijskich 1924 w Paryżu.
Paul Nedelcovici tylko raz wystąpił w reprezentacji w meczu z Francją rozgrywanym w ramach Letnich Igrzysk Olimpijskich.

</doc>
<doc id="2225692" url="https://pl.wikipedia.org/wiki?curid=2225692" title="Knut Wicksell">
Knut Wicksell

Knut John Gustaf Wicksell (ur. 20 grudnia 1851 w Sztokholmie, zm. 3 maja 1926 w Stocksund) – szwedzki ekonomista, twórca szwedzkiej szkoły w ekonomii, zwanej też szkołą sztokholmską. Na jego twórczość wpłynęła, z wzajemnością, szkoła austriacka. Jeden z twórców nowoczesnej teorii równowagi ekonomicznej.
Życiorys.
Knut Wicksell urodził się jako najmłodsze z sześciu dzieci. Po śmierci matki (gdy miał 7 lat) i ojca (gdy miał 15 lat) znalazł się pod wpływem luterańskiego pastora. W młodości skrupulatnie analizował Biblię, nawet po apostazji znał na pamięć Kazanie na Górze, Psalmy, śpiewnik i wiele innych. Wicksell był gruntownie wykształcony. Skończył studia matematyczne, fizyczne na Uniwersytecie w Uppsali i prawne zanim poświęcił się ekonomii. Studiował na wielu uczelniach w Europie Zachodniej. Pisał po szwedzku i niemiecku. W 1988 roku wszedł, w nigdy niesformalizowany, związek z norweską nauczycielką (później pierwszą szwedzką kobietą dyplomatą), sufrażystką i pacyfistką Anną Bugge. Miał z nią dwoje dzieci. W latach 1900-1916 wykładał na Uniwersytecie w Lund. Jego ekscentryzm odznaczał się m.in. w nietypowym ubiorze. Na wykłady przychodził nieraz z rybacką czapką czy koszykiem produktów z lokalnego rynku, co uzasadniał obroną ekstrawagancji poczynioną przez Johna Stuarta Milla w eseju pt. „O wolności”. W 1908 roku, w odpowiedzi na uwięzienie anarchisty za publiczne kontestowanie religii, publicznie wygłosił przemówienie pt. „Tron, ołtarz, miecz i worek". Za obrazę Matki Boskiej odsiedział wyrok dwóch miesięcy więzienia, gdzie, w duchu maltuzjańskim, napisał broszurkę wzywającą do zmniejszenia populacji Szwecji do 3 milionów ludzi (z 5 mln) i o 25% populacji Europy. Popierał kontrolę urodzeń. Był radykalnym liberałem, a głoszone przez niego koncepcje szokowały środowisko drobnomieszczańskie. Wicksell pozostawał pod wpływem utylitaryzmu. Jego uczniem był Erik Robert Lindahl, szwedzki ekonomista. W 1926 roku zmarł na zapalenie płuc. 
Wkład w rozwój ekonomii.
Wicksell rozwinął w dużym stopniu koncepcje kierunku subiektywnego. Zajmował się teorią produkcji, dystrybucji, pieniądza, procentu. Był zwolennikiem teorii użyteczności krańcowej, za Carlem Mengerem uważał, że popyt na dobra wyższego rzędu (dobra kapitałowe) wynika z popytu na dobra pierwszego rzędu (dobra konsumpcyjne) oraz był zwolennikiem teorii kapitału Eugena von Böhm-Bawerka akcentującej jego heterogeniczność i stadialność produkcji w czasie. O jego „Pozytywnej teorii kapitału” napisał: „Była moim objawieniem. (…) Nagle ujrzałem przed oczyma dach wielkiej budowli naukowej.” Najważniejszym wkładem Wicksella w rozwój ekonomii była jego teoria cyklu gospodarczego (1898 rok). Opierała się ona na wprowadzeniu rozróżnienia między stopą naturalną - odzwierciedlającą społeczną stopę preferencji czasowej i prowadzącą do równowagi popytu i podaży na oszczędności a stopą rynkową (bankową) - będącą stopą oprocentowania jakiego żądają za kapitał banki na rynku pożyczek. Zdaniem Wicksella, rząd regulacyjnie obniżając stopę rynkową poniżej stopy naturalnej powodował inflacyjny, krótkotrwały boom prowadzący immanentnie do depresji. W związku z czym, postulował brak interwencji państwa w tę dziedzinę życia, tak by rynkowa stopa procentowa była równa tej naturalnej. W 1912 roku Ludwig von Mises opublikował książkę pt. „Teoria pieniądza i kredytu”, w której wyłożył on opartą na jego typologii stóp procentowych, jednak nie w pełni zborną z twierdzeniami Wicksella, austriacką teorię cyklu koniunkturalnego, o czym ten dowiedział się z korespondencji z jego austriackim nauczycielem - Böhm-Bawerkiem.

</doc>
<doc id="2225695" url="https://pl.wikipedia.org/wiki?curid=2225695" title="Ruth Leiserowitz">
Ruth Leiserowitz

Ruth Leiserowitz z domu Kibelka (ur. 25 grudnia 1958 w Prenzlau) – niemiecka historyk specjalizująca się w historii Prus Wschodnich, dziejach polsko-niemiecko-litewskiego pogranicza, a także historii Żydów niemieckich.
Życiorys.
W latach 1965–1975 kształciła się w szkole technicznej w Löwenberg w Marchii, następnie zaś w katolickiej szkole średniej w Potsdam-Herrmannswerder (1975–1978). Od 1978 do 1981 była zatrudniona w Bibliotece Państwowej NRD w Berlinie, następnie zaś w Aufbau-Verlag w Berlinie (1982–1986). Od 1986 do 1990 pracowała jako tłumaczka języków polskiego i litewskiego. W latach 1990–1993 była korespondentką prasy i radia niemieckiego w krajach bałtyckich. Od 1990 do 1996 studiowała historię i filologię polską na uniwersytetach w Berlinie i Wilnie. W roku 1996/1997 była stypendystką Ministerstwa Spraw Wewnętrznych RFN. W 1997 obroniła pracę doktorską pod tytułem "Die deutsche Bevölkerung zwischen Anpassung und Ausweisung nördlich und südlich der Memel 1945-1948" (pol. "Ludność niemiecka na północ i południe Niemna w latach 1945-1948. Między przystosowaniem a wysiedleniem"). Od 1996 do 1999 była pracownikiem naukowym Centrum Kulturalnego im. Thomasa Manna w Nidzie na Litwie. Od 1996 do 2001 pracowała w Centrum Badawczym Historii Prus i Litwy Zachodniej na Uniwersytecie Kłajpedzkim. Od 2001 do 2003 była pracownikiem naukowym w Katedrze Historii Współczesnej na Uniwersytecie Humboldta w Berlinie, pracowała nad projektem "Erfahrungen von Grenze und Ausgrenzung. Juden in Ostpreußen 1812-1942".
W 2006 obroniła pracę habilitacyjną pod kierunkiem Heinricha Augusta Winklera pod tytułem "Grenzerfahrungen. Jüdische Perspektiven einer preußischen Peripherie". W latach 2006–2007 była profesorem gościnnym na Uniwersytecie Witolda Wielkiego. W październiku 2009 objęła funkcję zastępcy dyrektora Niemieckiego Instytutu Historycznego w Warszawie.
Jest członkiem Niemieckiego Związku Uczelni Wyższych ("Deutscher Hochschulverband", DHV), Związku Historyków Europy Wschodniej ("Verband der Osteuropahistorikerinnen und –historiker e.V.", VOH), Komisji Historycznej ds. Badań nad Prusami Wschodnimi i Zachodnimi, a także Bałtyckiej Komisji Historycznej ("Baltische Historische Kommission", BHK). Zasiada w kolegium redakcyjnym pisma naukowego "Acta Historica Universitatis Klaipedensis".
Zamężna, ma dwoje dzieci.

</doc>
<doc id="2225700" url="https://pl.wikipedia.org/wiki?curid=2225700" title="Ashigara (1928)">
Ashigara (1928)

 – ciężki krążowniki typu "Myōkō" należący do Japońskiej Cesarskiej Marynarki Wojennej. Pozostałymi okrętami należącymi do tego typu były: „Myōkō” (妙高), „Nachi” (那智) i „Haguro” (羽黒). Jego nazwa pochodzi od góry znajdującej się na granicy prefektur Kanagawa i Shizuoka, znanej także jako góra Kintoki.
Wyporność okrętów tego typu wynosiła 13 500 t, a ich długość 201 m. Były w stanie rozwinąć prędkość do 36 węzłów (67 km/h) i przenosić dwa wodnosamoloty, a ich uzbrojenie składało się z dziesięciu dział 203 mm w pięciu dwudziałowych wieżach. Stępkę pod „Ashigarę” położono w stoczni Kawasaki w Kobe 11 kwietnia 1925 roku. Wodowanie odbyło się 22 kwietnia 1928 roku, a przyjęcie do służby w Cesarskiej Marynarce 20 sierpnia 1929 roku.
Służba.
Podczas II wojny światowej wziął on udział w inwazji na Filipiny w grudniu 1941 roku. Brał on także udział w bitwie na Morzu Jawajskim 1 marca 1942 roku i uczestniczył w zatopieniu krążownika HMS „Exeter” i niszczyciela HMS „Encounter”.
Pomiędzy 1942 a 1944 rokiem był przydzielony do obowiązków straży oraz transportów żołnierzy i nie uczestniczył w żadnych akcjach bojowych.
Podczas bitwy w zatoce Leyte 24 października 1944 roku pod dowództwem komandora Hayao Miura został przydzielony do sił wiceadmirała Kiyohide Shima składających się z krążownika „Nachi” i ośmiu niszczycieli. 25 października siły te wpłynęły do cieśniny Surigao po tym jak 1. Grupa Uderzeniowa admirała Shōji Nishimury została zniszczona. „Nachi” i „Ashigara” odpaliły swoje torpedy i później się wycofały („Nachi” został uszkodzony w wyniku kolizji z „Mogami”). 
W grudniu 1944 roku „Ashigara” wziął udział w próbnym ataku na amerykańskie przyczółki na Mindoro na Filipinach razem z krążownikiem „Ōyodo” i niszczycielami „Kiyoshimo”, „Asashimo”, „Kasumi”, „Kaya”, „Kashi” i „Sugi”. 26 grudnia został on zaatakowany przez samoloty amerykańskie i został trafiony bombą 227 kg (500-funtową), ale był w stanie zaatakować amerykański przyczółek 27 grudnia. 
8 czerwca 1945 roku „Ashigara” wypłynął z Batawii w kierunku Singapuru wraz z 1600 żołnierzami na pokładzie, eskortowany przez niszczyciel „Kamikaze”. W cieśninie Bangka obydwie jednostki zostały zaatakowane przez trzy alianckie okręty podwodne USS „Blueback”, HMS „Trenchant i HMS „Stygian”. „Kamikaze” zaatakował HMS „Trenchant” ogniem artyleryjskim, zmuszając go do zanurzenia się, a następnie bombami głębinowymi. Jednak komandor Arthur Hezlet (dowódca HMS „Trenchant”) zauważył „Ashigarę” i odpalił w jego kierunku osiem torped o godz. 12:15. „Ashigara” został trafiony przez pięć torped z odległości ok. 3700 metrów i zatonął o 12:37. „Kamikaze” uratował 400 żołnierzy i 853 członków załogi, w tym komandora Miura.

</doc>
<doc id="2225704" url="https://pl.wikipedia.org/wiki?curid=2225704" title="Iosif Nemeș">
Iosif Nemeș

Iosif Nemeş (ur. 1903, zm. ?) – rumuński rugbysta, brązowy medalista Igrzysk Olimpijskich 1924 w Paryżu.
Iosif Nemeş zadebiutował w reprezentacji Rumunii z Francją rozgrywanych w ramach Letnich Igrzysk Olimpijskich 1924, po czym zagrał jeszcze w drugim meczu na tym turnieju. Po igrzyskach zagrał jeszcze raz przeciwko reprezentacji Niemiec w 1927. Ostatni mecz zagrał w 1927 z Czechosłowacją.

</doc>
<doc id="2225705" url="https://pl.wikipedia.org/wiki?curid=2225705" title="Ruth Kibelka">
Ruth Kibelka



</doc>
<doc id="2225711" url="https://pl.wikipedia.org/wiki?curid=2225711" title="Rolando Escobar">
Rolando Escobar

Rolando Emilio Escobar Batista (ur. 24 października 1981 w Panamie) – panamski piłkarz występujący na pozycji pomocnika.
Kariera klubowa.
Escobar zawodową karierę rozpoczynał w 2000 roku w klubie SD Atlético Nacional. W 2003 roku odszedł do Chorrillo Balboa. W 2006 roku przeszedł do Tauro FC. W tym samym roku wywalczył z nim wicemistrzostwo Panamy, a rok później mistrzostwo Apertura.
W 2007 roku trafił do wenezuelskiego Deportivo Táchira. W 2008 roku zdobył z nim mistrzostwo Wenezueli. W tym samym roku odszedł do Caracas FC, z którym w 2009 roku zdobył mistrzostwo Wenezueli. W 2009 roku wrócił również do Panamy, gdzie został graczem klubu San Francisco FC.
Na początku 2010 roku Escobar podpisał kontrakt z wenezuelskim Deportivo Lara. W tym samym roku odszedł do panamskiego Sporting San Miguelito. W 2012 roku przeszedł do Deportivo Anzoátegui, z którym w 2013 roku zdobył Puchar Wenezueli.
Kariera reprezentacyjna.
W reprezentacji Panamy Escobar zadebiutował w 2003 roku. W 2007 roku został powołany do kadry na Złoty Puchar CONCACAF. Wystąpił na nim w meczu z Meksykiem (0:1), w którym dostał czerwoną kartkę. Tamten turniej Panama zakończyła na ćwierćfinale.
W 2009 roku po raz drugi znalazł się w drużynie na Złoty Puchar CONCACAF. Zagrał na nim w spotkaniach z Gwadelupą (1:2), Meksykiem (1:1), Nikaraguą (4:0) oraz ze Stanami Zjednoczonymi (1:1, 1:2 po dogrywce), a Panama ponownie odpadła z turnieju w ćwierćfinale.

</doc>
<doc id="2225717" url="https://pl.wikipedia.org/wiki?curid=2225717" title="Darjuš Lavrinovič">
Darjuš Lavrinovič



</doc>
<doc id="2225723" url="https://pl.wikipedia.org/wiki?curid=2225723" title="Sikorsky S-97">
Sikorsky S-97

Sikorsky S-97 Raider (LHT - Light Tactical Helicopter) – amerykański śmigłowiec rozpoznawczy mający w przyszłości zastąpić używany do dnia dzisiejszego w United States Army śmigłowiec Bell OH-58 Kiowa. Projekt rozwijany jest na bazie eksperymentalnej maszyny Sikorsky X2.
Historia.
Geneza.
Pierwszą znaczącą próbą zastąpienia używanej od półwiecza w amerykańskiej armii maszyny Bell OH-58 Kiowa był projekt Boeing-Sikorsky RAH-66 Comanche. Była to maszyna zbudowana z użyciem zaawansowanych technologii. Znaczne koszty finansowe jakie generował projekt przyczyniły się do jego zakończenia 24 lutego 2004 roku. Podobny los był udziałem znacznie bardziej konwencjonalnej w swojej konstrukcji maszyny mającej powstać w ramach programu "Armed Recconaisance Helicopter", również przeznaczonej do zastąpienia wysłużonej Kiowy, śmigłowca Bell ARH-70 Arapaho będący wojskową wersją maszyny Bell 407. Rosnące koszty jego budowy przy znacznym finansowym zaangażowaniu United States Army na terenie Iraku i Afganistanu spowodowały anulowanie programu jego budowy w październiku 2008 roku. Nie zniknęła jednak nagląca potrzeba znalezienia następcy wysłużonej Kiowy. Zaraz po zakończeniu programu Armed Reconnaissance Helicopter, którego efektem był ARH-70, rozpoczęto kolejny, znany jako Armed Aerial Scout (Uzbrojony Śmigłowiec Rozpoznawczy), który formalnie został rozpoczęty w listopadzie 2012 roku. Warunki konkursu dopuszczały adaptację już istniejących śmigłowców jak również zaprojektowanie i budowę od podstaw, zupełnie nowej konstrukcji. Jedną z firm uczestniczących w programie jest Sikorsky Aircraft Corporation. 4 maja 2009 roku na konferencji Stowarzyszenia Armii Amerykańskiej (Army Aviation Association) w Nashville zaprezentowano makietę nowego śmigłowca. Oblot gotowego prototypu planowany był wstępnie w 2014 roku a pięć lat później możliwe byłoby rozpoczęcie produkcji seryjnej.
Projekt.
W grudniu 2013 roku program Armed Aerial Scout został z powodu cięć budżetowych zawieszony. Mimo to 2 października 2014 roku Sikorsky zaprezentował pierwszy prototyp śmigłowca Raider (oznaczony jako P1) i zadeklarował, że plan wykonania dziewiczego lotu w tym samym roku jest nadal aktualny. Ostatecznie jednak prototyp oblatano 22 maja 2015 roku.
2 sierpnia 2017 roku w trakcie kołowania na pas startowy na lotnisku w West Palm Beach na Florydzie doszło do wypadku prototypu. Błąd w układzie sterowania zmusił załogę do poderwania maszyny, próba bezpiecznego sprowadzenia śmigłowca z powrotem na ziemie zakończyła się niepowodzeniem i aparat twardo przyziemił. Załoga wyszła z wypadku bez większych obrażeń jednak sam śmigłowiec doznał poważnych uszkodzeń w obrębie podwozia i kompozytowej struktury kadłuba. Od dnia swojego oblotu, do momentu wypadku, prototyp spędził w powietrzu 20 godzin. Wybudowano drugi prototyp maszyny (P2), o znakach N972SK. Maszyna 25 kwietnia 2017 rozpoczęła testy naziemne a 19 czerwca 2018 roku, odbył trwający 90 minut swój dziewiczy lot, który według słów producenta, zakończył się sukcesem. Kilka dni później, 28 czerwca, śmigłowiec ponownie wzbił się w powietrze do trwającego kolejne 90 minut lotu.
Projekt S-97 powstał pod kątem wymagań stawianym lekkiemu śmigłowcowi rozpoznawczemu. Tym niemniej, pomimo zawieszenia programu, duet Sikorsky-Boeing, przetestował na S-97 rozwiązania, które zostaną użyte przy budowie śmigłowca SB-1 Defiant. Maszyny, która rywalizując z Bell V-280 Valor Bella bierze udział w programie Joint Multi-Role (JMR - wspólna platforma wielozadaniowa). Program JMR jest pilotażowym programem większego projektu Future Vertical Lift (FVL - przyszły transport pionowy). Jego celem jest zaprojektowanie i budowa maszyny pionowego startu i lądowania, która swoimi osiągami będzie znacznie przewyższać obecnie używane śmigłowce Sikorsky UH-60 Black Hawk, Boeing CH-47 Chinook i Boeing AH-64 Apache a w przyszłości jej wersje je zastąpią.
Konstrukcja.
S-97, podobnie jak X2 jest maszyną ze współosiowym układem dwuwirnikowym (układ Kamowa). Każdy z wirników zaopatrzony jest w trzy łopaty o zmiennej cięciwie. Śmigłowiec pozbawiony jest klasycznej belki ogonowej. Kadłub maszyny, podobnie jak to ma miejsce w X2 płynnie zwęża się ku tyłowi, na jego końcu zamontowane jest śmigło pchające mające zapewnić konstrukcji osiągnięcie wysokiej prędkości maksymalnej na poziomie 480 km/h. Śmigło umieszczone jest prostopadle do osi kadłuba. S-97 pozbawiony jest klasycznego śmigła ogonowego charakterystycznego dla większości współczesnych śmigłowców. Dwuosobowy śmigłowiec z miejscami dla pilotów umieszczonymi obok siebie będzie zdolny do przewożenia sześciu żołnierzy w pełnym uzbrojeniu. Maszyna ma się charakteryzować bardzo niskim poziomem hałasu dzięki czemu zdecydowanie lepiej będzie przystosowania do operowania na terenie opanowanym przez potencjalnego nieprzyjaciela. Maszyna ma być napędzana silnikiem turbowałowym General Electric T700 jednak docelowo przewidywane jest zastosowanie mocniejszej jednostki napędowej (moc rzędu 1750 kW/2380 KM) opracowywanej w ramach projektu ITEP (Improved Turbine Engine Programme - Program Ulepszonego Silnika Turbinowego). S-97 ma charakteryzować się również znacznym pułapem zawisu bez wpływu ziemi. Potencjalnie śmigłowiec zatankowany do pełna, z zewnętrznym uzbrojeniem będzie mógł się wznieść na wysokość 3300 metrów.

</doc>
<doc id="2225731" url="https://pl.wikipedia.org/wiki?curid=2225731" title="Gazociąg Jamał - Europa">
Gazociąg Jamał - Europa



</doc>
<doc id="2225733" url="https://pl.wikipedia.org/wiki?curid=2225733" title="Karambole">
Karambole

Karambole lub Karambol oraz Jak przyspieszyć swoją karierę (fr. "Carambolages") – francuska czarna komedia z 1963. W jednej z ról wystąpił Louis de Funès.
Fabuła.
Główny bohater filmu, młody karierowicz Paul Martin, pracuje w dużej firmie turystycznej. Liczy on, że po przejściu na emeryturę swego przyszłego teścia, pana Brossarda, on zajmie jego miejsce. Jednak zmiana przepisów emerytalnych sprawia, że Brossard pozostaje na stanowisku. Wówczas Paul postanawia zlikwidować prezesa firmy, pana Charolais'a, co ułatwiłoby mu upragniony awans. Kolejne próby pozbycia się szefa kończą się niepowodzeniem. W końcu jednak wskutek niezależnego od Paula zbiegu okoliczności zostaje on prezesem firmy.

</doc>
<doc id="2225740" url="https://pl.wikipedia.org/wiki?curid=2225740" title="Anatol (Hrysiuk)">
Anatol (Hrysiuk)

Anatol, imię świeckie Andriej Grigorjewicz Hrysiuk (ur. 20 sierpnia 1880 w Kowlu, zm. 23 stycznia 1938 w Komi ASRR) – biskup Rosyjskiego Kościoła Prawosławnego, święty nowomęczennik.
Życiorys.
Młodość i praca naukowa.
Urodził się w Kowlu na Wołyniu jako jedno z trojga dzieci w rodzinie. W wieku 20 lat zakończył naukę w seminarium duchownym w Łucku i podjął studia w Kijowskiej Akademii Duchownej. Będąc na trzecim roku, złożył wieczyste śluby mnisze, przyjmując imię Anatol. W tym samym roku (1903) otrzymywał kolejno święcenia diakońskie i kapłańskie. W 1904 ukończył studia w Akademii i otrzymał stypendium umożliwiające mu kontynuację studiów teologicznych w celu uzyskania tytułu naukowego magistra, co osiągnął w 1908. Specjalizował się w studiach nad monastycyzmem na terytorium Syrii przed ekspansją arabską. Władał językami starogreckim i łaciną oraz angielskim i niemieckim.
W 1911 otrzymał godność archimandryty oraz tytuł naukowy docenta, pozostając pracownikiem Kijowskiej Akademii Duchownej. W 1912 został profesorem nadzwyczajnym. Równocześnie władze kościelne zdecydowały o przeniesieniu go do Moskiewskiej Akademii Duchownej w charakterze jej inspektora. Jednak już w roku następnym podjęta została decyzja o wyświęceniu go na biskupa czystopolskiego, wikariusza eparchii kazańskiej, co oznaczało również objęcie stanowiska rektora Kazańskiej Akademii Duchownej.
Biskup.
Biskup Anatol kontynuował swoją działalność duszpasterską także po rewolucji październikowej. Po ogłoszeniu dekretu o rozdziale państwa i Kościoła, a następnie po likwidacji wszystkich wyższych uczelni teologicznych przez półtora roku koordynował nielegalną pracę Kazańskiej Akademii Duchownej. Po wykryciu tego faktu został 26 marca 1921 aresztowany i skazany na rok pozbawienia wolności. Po opuszczeniu więzienia udał się do Samary, by zgodnie z decyzją patriarchy Tichona objąć zarząd eparchii samarskiej i stawropolskiej. Jednak już 24 lutego 1923 został aresztowany ponownie i pozostawał w więzieniu do sierpnia tego samego roku.
Zsyłki i uwięzienie.
We wrześniu 1923 biskup Anatol otrzymał godność arcybiskupią, jednak jeszcze w tym samym miesiącu ponownie trafił do więzienia i został skazany na trzyletnią zsyłkę do Krasnowodska. Po odbyciu kary wrócił w 1927 do Moskwy. W roku następny Święty Synod Rosyjskiego Kościoła Prawosławnego, którego arcybiskup był członkiem, zdecydował o skierowaniu go na katedrę odeską. W Odessie hierarcha wypełniał swoje obowiązki mimo coraz poważniejszych szykan ze strony NKWD. W 1932 został podniesiony do godności metropolity. Cieszył się znacznym autorytetem wśród wiernych prawosławnych. W latach 1934–1935 pełnił zadania "locum tenens" eparchii charkowskiej, w 1936 wrócił na stałe do Odessy, gdzie podjął służbę duszpasterską w cmentarnej cerkwi św. Dymitra. W tym samym roku, 8 sierpnia, został aresztowany przez NKWD i przewieziony do więzienia w Kijowie. W areszcie ciężko zapadł na zdrowiu, niemal tracąc władzę w nogach.
21 stycznia 1937 został skazany przez trójkę NKWD na pięcioletnie uwięzienie w łagrze w rejonie miasta Uchta. Mimo złego stanu zdrowia w łagrze był zmuszany do pracy, co potwierdzają notatki z wiosny 1937, w których jakość pracy więźnia oceniono jako „dobrą”. Jednak w końcu 1937 w dokumentacji obozowej odnotowano, iż stan zdrowia duchownego nie pozwala na wykonywanie żadnej pracy. Metropolita Anatol niemal całkowicie stracił wzrok, chorował również na serce, płuca i miał trudności z poruszaniem się. Zmarł w obozie 23 stycznia 1938 i został pochowany na jego terenie.
Kanonizacja i upamiętnienie.
Od 1997 metropolita Anatol był świętym czczonym lokalnie, w Ukraińskim Kościele Prawosławnym Patriarchatu Moskiewskiego. W 2000 Sobór Biskupów Rosyjskiego Kościoła Prawosławnego zaliczył go do Soboru Świętych Nowomęczenników i Wyznawców Rosyjskich.
Pierwsza świątynia pod wezwaniem świętego powstała w jego rodzinnym mieście Kowlu. Jej poświęcenie odbyło się w sierpniu 2012.

</doc>
<doc id="2225742" url="https://pl.wikipedia.org/wiki?curid=2225742" title="Jewhen Nowak">
Jewhen Nowak

Jewhen Anatolijowycz Nowak, ukr. Євген Анатолійович Новак (ur. 1 lutego 1989 w Kijowie) – ukraiński piłkarz, grający na pozycji obrońcy. Zawodnik klubu Wardar Skopje.
Życiorys.
Kariera klubowa.
Wychowanek DJuFSz Dynamo Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 28 kwietnia 2007 w trzeciej drużynie Dynama, a 10 sierpnia 2008 rozegrał pierwszy mecz w składzie Dynamo-2 Kijów. Występował również w rezerwowej drużynie Dynama. Od sezonu 2009/2010 pełnił funkcje kapitana Dynama-2. W czerwcu 2012 przeszedł do FK Sewastopol. 5 lipca po rozwiązaniu sewastopolskiego klubu przeszedł do Wołyni Łuck. 1 września 2015 wyjechał do Macedonii, gdzie został piłkarzem Wardaru Skopje.
Kariera reprezentacyjna.
W 2009 występował w młodzieżowej reprezentacji Ukrainy.

</doc>
<doc id="2225745" url="https://pl.wikipedia.org/wiki?curid=2225745" title="Bruck">
Bruck



</doc>
<doc id="2225749" url="https://pl.wikipedia.org/wiki?curid=2225749" title="Gustav Cassel">
Gustav Cassel

Gustav Karl Cassel (ur. 20 października 1866 w Sztokholmie, zm. 15 stycznia 1945 w Jönköping) – szwedzki ekonomista, przedstawiciel szwedzkiej szkoły w ekonomii. W latach 1907-1933 profesor Uniwersytetu w Sztokholmie. Zwolennik liberalizmu gospodarczego. Zajmował się teorią cen, teorią procentu i problematyką pieniądza. Wprowadził pojęcie tzw. "dyspozycji kapitałowej". Jego uczniem był ekonomista, minister handlu i laureat Nagrody im. Alfreda Nobla Bertil Ohlin.

</doc>
<doc id="2225750" url="https://pl.wikipedia.org/wiki?curid=2225750" title="Dominion Tankard 2011">
Dominion Tankard 2011

Dominion Tankard 2011, prowincjonalne Mistrzostwa Ontario Mężczyzn w Curlingu 2011 odbyły się między 7 a 13 lutego 2011 w Grimsby na lodowisku Peach King Centre.
W zawodach brało udział 11 drużyn, które grały systemem każdy z każdym. Tytułu z 2010 obroniła drużyna Glenna Howarda. Zwycięzca reprezentował Ontario w marcu 2011 w Halifaksie na Tim Hortons Brier 2011.
Play off.
Finał.
13 lutego 2010; 14:00
Półfinał.
13 lutego 2010; 9:30
1-2.
12 lutego 2010; 14:00
3-4.
12 lutego 2010; 19:00
Round Robin.
Sesja 1..
7 lutego 2011; 14:00
Sesja 2..
7 lutego 2011; 19:30
Sesja 3..
8 lutego 2011; 14:00
Sesja 4..
8 lutego 2011; 19:00
Sesja 5..
9 lutego 2011; 9:00
Sesja 6..
9 lutego 2011; 14:00
Sesja 7..
9 lutego 2011; 19:00
Sesja 8..
10 lutego 2011; 14:00
Sesja 9..
10 lutego 2011; 19:00
Sesja 10..
11 lutego 2011; 14:00
Sesja 11..
11 lutego 2011; 19:00

</doc>
<doc id="2225753" url="https://pl.wikipedia.org/wiki?curid=2225753" title="Republika Zielonego Przylądka na Letnich Igrzyskach Olimpijskich 2004">
Republika Zielonego Przylądka na Letnich Igrzyskach Olimpijskich 2004

Republikę Zielonego Przylądka na Letnich Igrzyskach Olimpijskich 2004 reprezentowało 3 zawodników. Był to trzeci start Republiki Zielonego Przylądka na letnich igrzyskach olimpijskich.
Dyscypliny.
Lekkoatletyka.
Mężczyźni

</doc>
<doc id="2225759" url="https://pl.wikipedia.org/wiki?curid=2225759" title="Pattaya Women’s Open 2011">
Pattaya Women’s Open 2011

Tenisowy turniej WTA Pattaya Open 2011 odbył się w dniach 7 - 13 lutego w tajlandzkim mieście Pattaya na kortach twardych. Pula nagród wyniosła 220 tysięcy dolarów amerykańskich.

</doc>
<doc id="2225771" url="https://pl.wikipedia.org/wiki?curid=2225771" title="Trześniewski">
Trześniewski

Trześniewski:

</doc>
<doc id="2225794" url="https://pl.wikipedia.org/wiki?curid=2225794" title="Soare Sterian">
Soare Sterian

Soare Sterian (ur. 1906, zm. ?) – rumuński rugbysta, brązowy medalista Igrzysk Olimpijskich 1924 w Paryżu. Były to jedyne mecze w karierze tego zawodnika w reprezentacji narodowej.

</doc>
<doc id="2225802" url="https://pl.wikipedia.org/wiki?curid=2225802" title="Akademia Sztuk i Nauk Interaktywnych">
Akademia Sztuk i Nauk Interaktywnych

Akademia Sztuk i Nauk Interaktywnych (ang. Academy of Interactive Arts &amp; Sciences) – amerykańska organizacja zajmująca się przemysłem gier komputerowych, założona w 1996. Organizacja zrzesza przedstawicieli przemysłu gier komputerowych takich jak Electronic Arts, Microsoft, Activision, Sony i Nintendo, a liczy obecnie ponad 20 tysięcy członków. Z jej inicjatywy utworzono w 2002 konferencję D.I.C.E. Summit, której zadaniem jest debata nad przyszłością gier.
Akademia Sztuk i Nauk Interaktywnych przyznaje corocznie nagrody Interactive Achievement Awards dla gier w kilkunastu kategoriach. Ponadto osoby, które przyczyniły się do rozwoju branży, trafiają na galerię sław (Hall of Fame). Przyznawanie nagród jest komentowane w mediach branżowych, a edycja z 2011 roku była transmitowana przez telewizję G4.
Interactive Achievement Awards.
Nagrody Interactive Achievement Awards są przyznawane według gatunku oraz przełomowych dla branży osiągnięć w dziedzinie udźwiękowienia, oprawy graficznej itp. Przez niektóre media branżowe są uznawane za odpowiednik Oscarów w świecie gier komputerowych.
Poniżej przedstawiona jest lista gier nagrodzonych tytułem gry roku.
Nagrody specjalne.
Od 1998 organizacja przyznaje także nagrody specjalne dla osób, które odegrały znaczącą rolę w rozwoju branży. Zostają one umieszczone w galerii sław.

</doc>
<doc id="2225803" url="https://pl.wikipedia.org/wiki?curid=2225803" title="Głupi Jasio (album)">
Głupi Jasio (album)

Głupi Jasio – album studyjny Jacka Kaczmarskiego wydany w 1991 roku przez Pomaton. Oprócz piosenek śpiewanych przez autora na albumie znajdują się wiersze recytowane przez Stanisława Elsnera Załuskiego. Piosenki i wiersze zostały napisane w 1989 i 1990 roku. Materiał na album został zarejestrowany w 1990 roku w rozgłośni Radia Wolna Europa w Monachium.
Twórcy.
Słowa i muzyka: Jacek Kaczmarski

</doc>
<doc id="2225805" url="https://pl.wikipedia.org/wiki?curid=2225805" title="Gösen">
Gösen

Gösen – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Eisenberg, które pełni rolę "gminy realizującej" (niem. "erfüllende Gemeinde").

</doc>
<doc id="2225806" url="https://pl.wikipedia.org/wiki?curid=2225806" title="Academy of Interactive Arts &amp; Sciences">
Academy of Interactive Arts &amp; Sciences



</doc>
<doc id="2225807" url="https://pl.wikipedia.org/wiki?curid=2225807" title="Goesen">
Goesen



</doc>
<doc id="2225814" url="https://pl.wikipedia.org/wiki?curid=2225814" title="Hainspitz">
Hainspitz

Hainspitz – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Eisenberg, która pełni rolę "gminy realizującej" (niem. "erfüllende Gemeinde").

</doc>
<doc id="2225830" url="https://pl.wikipedia.org/wiki?curid=2225830" title="Atanasie Tănăsescu">
Atanasie Tănăsescu

Atanasie Tănăsescu (ur. 1892, zm. ?) – rumuński rugbysta, brązowy medalista Letnich Igrzysk Olimpijskich 1924 w Paryżu. 
Atanasie Tănăsescu rozegrał 3 mecze w kadrze narodowej: 2 z Francją i 1 ze Stanami Zjednoczonymi. Wszystkie te mecze Rumuni przegrali.

</doc>
<doc id="2225831" url="https://pl.wikipedia.org/wiki?curid=2225831" title="Graitschen bei Bürgel">
Graitschen bei Bürgel

Graitschen bei Bürgel, Graitschen b. Bürgel – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Bürgel, która pełni rolę „gminy realizującej” (niem. „erfüllende Gemeinde”).

</doc>
<doc id="2225832" url="https://pl.wikipedia.org/wiki?curid=2225832" title="Raymond Lefèvre">
Raymond Lefèvre

Raymond Lefèvre (ur. 20 listopada 1929 w Calais, zm. 27 czerwca 2008 w Seine-Port) – francuski kompozytor muzyki filmowej, pianista i aranżer. Specjalizował się w tzw. gatunku easy listening.
Największy sukces przyniosła mu praca przy filmach reżysera Jeana Girault. Jest m.in. autorem muzyki do serii popularnych komedii o żandarmach z Louisem de Funèsem w roli głównej.

</doc>
<doc id="2225833" url="https://pl.wikipedia.org/wiki?curid=2225833" title="Klasztor Franciszkanów w Helu">
Klasztor Franciszkanów w Helu

Klasztor Franciszkanów na Helu − dom zakonny męski parafii Bożego Ciała w Helu przy ul. Wiejskiej 46 w Helu. Należy do Prowinicji św. Franciszka z Asyżu Zakonu Braci Mniejszych w Poznaniu.
Historia.
Przed II wojną światową budynek był plebanią Kościoła ewangelickiego w Helu. 
W 1946 roku opiekę nad budynkiem oraz rzymskokatolicką parafią Bożego Ciała w Helu objęli franciszkanie z Prowincji Wniebowzięcia Najświętszej Maryi Panny w Katowicach. Od utworzenia w 1991 roku Prowincji św. Franciszka z Asyżu w Poznaniu, klasztor wraz z parafią i kościołem należy do tejże prowincji. Początkowo stanowił dom filialny konwentu franciszkanów w Wejherowie, obecnie jest odrębną placówką. 
Klasztor przez lata był miejscem wypoczynku duchowieństwa diecezjalnego i zakonnego. Miejscowi franciszkanie pełnili również obowiązki kapelanów garnizonu wojskowego w Helu. 
W klasztorze siedzibę ma kancelaria parafii Bożego Ciała w Helu. Funkcje gwardiana i proboszcza są połączone. 
Dąb Franciszek.
Przed głównym wejściem do klasztoru, od XVII wieku rośnie dąb, w 1973 roku uznany pomnikiem przyrody. Dąb nosi imię Franciszek od patrona Zakonu Braci Mniejszych, św. Franciszka z Asyżu.
W 2014 roku drzewo zgłoszone zostało do IV edycji Konkursu Drzewo Roku organizowanego przez Klub Gaja.

</doc>
<doc id="2225838" url="https://pl.wikipedia.org/wiki?curid=2225838" title="Graitschen">
Graitschen

Niemcy:

</doc>
<doc id="2225844" url="https://pl.wikipedia.org/wiki?curid=2225844" title="Graitschen b. Bürgel">
Graitschen b. Bürgel



</doc>
<doc id="2225856" url="https://pl.wikipedia.org/wiki?curid=2225856" title="Nausnitz">
Nausnitz

Nausnitz – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Bürgel, która pełni rolę „gminy realizującej” (niem. „erfüllende Gemeinde”).

</doc>
<doc id="2225862" url="https://pl.wikipedia.org/wiki?curid=2225862" title="Poxdorf (Turyngia)">
Poxdorf (Turyngia)

Poxdorf – miejscowość i gmina w Niemczech, w kraju związkowym Turyngia, w powiecie Saale-Holzland.
Niektóre zadania administracyjne gminy realizowane są przez miasto Bürgel, która pełni rolę „gminy realizującej” (niem. „erfüllende Gemeinde”).

</doc>
<doc id="2225864" url="https://pl.wikipedia.org/wiki?curid=2225864" title="Mistrzostwa Świata w Narciarstwie Dowolnym 2011 – muldy podwójne mężczyzn">
Mistrzostwa Świata w Narciarstwie Dowolnym 2011 – muldy podwójne mężczyzn

Zawodnicy o medale mistrzostw świata walczyli 5 lutego na trasie Champion w kurorcie Deer Valley, położonym w stanie Utah. Mistrzostwa świata z 2009 roku obronił Kanadyjczyk Alexandre Bilodeau, drugi był także reprezentant Kanady Mikaël Kingsbury. Natomiast brązowy medal wywalczył Japończyk Nobuyuki Nishi.

</doc>
<doc id="2225885" url="https://pl.wikipedia.org/wiki?curid=2225885" title="Erik Lundberg">
Erik Lundberg

Erik Lundberg (ur. 13 sierpnia 1907 w Sztokholmie, zm. 14 września 1987) – szwedzki ekonomista. Przedstawiciel szwedzkiej szkoły w ekonomii. Zajmował się analizą wielkości agregatowych takich jak dochód narodowy, oszczędności, inwestycje, konsumpcja. Rozwinął teorię cyklu gospodarczego.

</doc>
<doc id="2225888" url="https://pl.wikipedia.org/wiki?curid=2225888" title="Spartacus Bogowie areny">
Spartacus Bogowie areny



</doc>
<doc id="2225889" url="https://pl.wikipedia.org/wiki?curid=2225889" title="Biała emigracja">
Biała emigracja

Biała emigracja () – ruch emigracyjny rosyjskiej ludności o największym nasileniu między rokiem 1917 a latami dwudziestymi XX wieku. Emigracja miała podłoże polityczne, a bezpośrednią przyczyną była klęska „Białych” w wojnie domowej w Rosji.
Nazwa.
„Biała emigracja” jest politycznym terminem używanym głównie we Francji, USA czy Wielkiej Brytanii. Mniej upolitycznioną nazwą stosowaną przez samych emigrantów jest „emigrant pierwszej fali emigracji” ("Эмигрант первой волны").
Emigranci.
Dużą część rosyjskich emigrantów stanowili członkowie ruchu „Białych”, chociaż termin ten jest często stosowany do wszystkich, którzy musieli opuścić kraj ze względu na zmiany polityczne (m.in. mienszewików czy eserowców, którzy byli przeciwni bolszewikom, ale nie popierali „Białych”). Określenie „białej emigracji” ("белоэмигранты", "белая эмиграция") było znacznie częściej używane w ZSRR, gdzie miało negatywną konotację, niż przez samych emigrantów, którzy woleli nazywać się „rosyjską emigracją” ("русская эмиграция") lub „rosyjską wojenną emigracją” ("русская военная эмиграция"), jeżeli byli członkami ruchu „Białych”.
Większość białych emigrantów wyjechało z Rosji na przełomie lat 1917/20 (szacunki wahają się od 900 tysięcy do 2 milionów), chociaż niektórym udało się opuścić kraj w latach dwudziestych i trzydziestych lub zostali wydaleni przez rząd sowiecki (np. filozof Iwan Iljin). Pochodzili oni z różnych grup etnicznych, jak i klas społecznych obejmujących żołnierzy i oficerów, Kozaków, intelektualistów, wywłaszczonych przedsiębiorców, jak i carskich urzędników i członków ruchu antykomunistycznego.
Miejsca emigracji.
Większość emigrantów początkowo uciekła przez południową Rosję i Ukrainę do Turcji, a następnie przeniosła się do słowiańskich krajów Europy Wschodniej, takich jak Królestwo Jugosławii, Bułgaria, Czechosłowacja i Polska. Emigracja Rosjan do odradzającej się Rzeczypospolitej w pierwszych latach po rewolucji miała charakter masowy, jednak większość uchodźców, z których znaczną część stanowiła inteligencja, traktowała Polskę jedynie jako etap tranzytowy w drodze do krajów Europy Zachodniej, wyrastających na ośrodki intelektualne i polityczne rosyjskiej diaspory. Wielu też uciekło do Estonii, Łotwy, Litwy, Finlandii, Niemiec czy Francji. W tamtym czasie Berlin i Paryż stawały się kwitnącymi społecznościami rosyjskiej emigracji.
Wielu wojskowych i cywilów żyjących, stacjonujących, czy walczących z Armią Czerwoną na Syberii i rosyjskim Dalekim Wschodzie przeniosło się z rodzinami do Harbinu, Szanghaju i innych miast w Chinach, Azji Środkowej czy Japonii.
W trakcie i po II wojnie światowej wielu emigrantów rosyjskich przeniosło się do Wielkiej Brytanii, USA, Kanady, Peru, Brazylii, Argentyny czy Australii, gdzie wiele ich społeczności istnieje do dziś. Wielu z nich zostało jednak wywiezionych po wojnie do ZSRR w ramach Operacji Keelhaul.
Ideologia.
Większość emigrantów miała nastawienie antykomunistyczne, lecz niektóre z ugrupowań (np. Młodorosjanie) dopuszczały istnienie władzy sowieckiej, a nawet ją wspomagały (np. podczas radzieckiej inwazji na Sinciang).
Wybrane organizacje emigracyjne.
Jurysdykcje kościoła prawosławnego:
Organizacje militarne i semi-militarne:
Organizacje polityczne:
Organizacje młodzieżowe:
Organizacje charytatywne:

</doc>
<doc id="2225891" url="https://pl.wikipedia.org/wiki?curid=2225891" title="Mistrzostwa Polski w Badmintonie 2011">
Mistrzostwa Polski w Badmintonie 2011

47. Mistrzostwa Polski w badmintonie odbyły się w Słupsku w dniach 4-6 lutego 2011 roku w Hali Gryfia.
Obsługę medialną zapewniał LiveHome prowadząc oficjalną stronę mistrzostw, na której można było obejrzeć nagrania meczów, wyniki i transmisje na żywo (wycofaną z powodu przeciążenia łącza na Hali Gryfia).&lt;br&gt;
Wykonał też aplikację na Facebooka promującą badminton w Polsce.

</doc>
<doc id="2225892" url="https://pl.wikipedia.org/wiki?curid=2225892" title="Live (album Jacka Kaczmarskiego i Zbigniewa Łapińskiego)">
Live (album Jacka Kaczmarskiego i Zbigniewa Łapińskiego)

Live – album koncertowy Jacka Kaczmarskiego i Zbigniewa Łapińskiego wydany przez Pomaton EMI w 1991 roku. Zawiera on zapis recitali z pierwszej trasy koncertowej Jacka Kaczmarskiego po powrocie z emigracji. Płyta została zarejestrowana 26 maja 1990 roku podczas koncertów w klubie „Riviera-Remont” w Warszawie.
Album w wersji kompaktowej był pierwszym albumem CD wydanym przez Pomaton ("nr kat. POM CD 001"). Nagrania uzyskały status platynowej płyty w 2002 roku.
Twórcy.
Słowa: Jacek Kaczmarski, oprócz: 11, 12 – Jacek Kaczmarski wg W. Wysockiego
Muzyka: Jacek Kaczmarski, oprócz: 14 – Jan Krzysztof Kelus
Dodatkowe utwory wydane wyłącznie na kasetach:
Słowa: Jacek Kaczmarski, oprócz: 11 (Vol. 1) – Jacek Kaczmarski wg W. Wysockiego
Muzyka: Jacek Kaczmarski, oprócz: 5 (Vol. 2) – muzyka ludowa, 7 (Vol. 2) – Lluís Llach i Grande
Lista utworów.
Wersja kasetowa.
Vol. 2.
Tytuły utworów wydanych wcześniej wyłącznie na kasetach zostały pogrubione. W 2006 roku zostały włączone do kompilacji "Suplement" na CD.

</doc>
<doc id="2225896" url="https://pl.wikipedia.org/wiki?curid=2225896" title="King Cross (Anglia)">
King Cross (Anglia)

King Cross – wieś w Anglii, w hrabstwie ceremonialnym West Yorkshire, w dystrykcie (unitary authority) Calderdale. Leży 24 km na południowy zachód od miasta Leeds i 273 km na północny zachód od Londynu.

</doc>
<doc id="2225902" url="https://pl.wikipedia.org/wiki?curid=2225902" title="Andrzej Tomaszewicz (ekonomista)">
Andrzej Tomaszewicz (ekonomista)

Andrzej Tomaszewicz (ur. 17 kwietnia 1938 w Bydgoszczy, zm. 29 kwietnia 1991 w Łodzi) – polski ekonomista, statystyk, programista, profesor Uniwersytetu Łódzkiego (UŁ).
Pochodził z rodziny inteligenckiej – ojciec Mikołaj był technikiem, a matka Waleria z domu Spłocharska była nauczycielką. W czasie wojny, w 1941, gdy miał 3 lata, stracił ojca i matka z nim i jego bratem przeniosła się do Generalnego Gubernatorstwa (początkowo do Warszawy, a po powstaniu do Radomia).
Nauka, studia.
W Radomiu uczęszczał do szkoły podstawowej i średniej (świadectwo dojrzałości otrzymał w Technikum Finansowym), i następnie w 1953 rozpoczął studia na Wydziale Finansów i Statystyki Szkoły Głównej Planowania i Statystyki (SGPiS) w Warszawie.
Po przeniesieniu się do Łodzi w 1960 rozpoczął studia na Wydziale Matematyki, Fizyki i Chemii UŁ, które ukończył w 1965.
W 1971 na podstawie dysertacji pt. "Stochastyczna struktura modeli popytu konsumpcyjnego", napisanej pod kierunkiem prof. Władysława Welfe, uzyskał w UŁ stopień doktora.
W latach 1974–1975 odbył roczny staż naukowo-dydaktyczny w University of North Carolina, Chapel Hill N.C. w USA.
W 1985 przedstawił rozprawę habilitacyjną nt. "Jednorównaniowe modele ekonometryczne przy nieklasycznych założeniach".
W 1986 został docentem, w 1990 profesorem nadzwyczajnym.
Praca.
Po ukończeniu studiów, w 1957 rozpoczął pracę zawodową jako ekonomista w Zakładach Wytwórczych Lamp Elektronowych w Warszawie.
Po ukończeniu w Łodzi następnych studiów na UŁ, w 1965, związał się zawodowo z uczelnią, pracując jako asystent w Katedrze Ekonometrii na Wydziale Ekonomiczno-Socjologicznym UŁ. W latach 1967–1971 prowadząc jednocześnie zajęcia dydaktyczne odbył studia doktoranckie i w 1971 uzyskał stopień naukowy doktora.
W 1985 uzyskał habilitację, w 1986 docenturę, a w 1990 został mianowany profesorem nadzwyczajnym w macierzystej uczelni.
W latach 1971–1986 jako doktor był adiunktem w Instytucie Ekonometrii i Statystyki UŁ, gdzie stworzył Pracownię Obliczeń Numerycznych, którą kierował do 1990. Był tam współorganizatorem Zakładu Badań Operacyjnych w Instytucie Ekonometrii i Statystyki UŁ i jego pierwszym kierownikiem. Był także współtwórcą kierunku cybernetyki ekonomicznej i informatyki, inicjatorem komputeryzacji nauczania przedmiotów ilościowych na Wydziale Ekonomiczno-Socjologicznym UŁ.
Dorobek naukowy.
Był promotorem 3 prac doktorskich i pod jego kierunkiem powstało 25 prac magisterskich.
Specjalizował się w zastosowaniu technik komputerowych w badaniach statystyczno-ekonometrycznych. Był znakomitym programistą, autorem ponad 200 programów i procedur dla komputerów różnych rodzajów.
Prowadził badania nad modelami popytu (m.in. praca Ekonometryczne metody szacowania elastyczności popytu względem dochodu na podstawie badań budżetów gospodarstw domowych, 1972).
Opublikował cykl artykułów, poświęconych klasie liniowych modeli trendu z autokorelacją i z heteroskedastycznością składnika losowego. Wyniki tych badań przedstawione zostały m.in. w dwóch tomach monografii pt. Ekonometryczne modele rynku. Estymacja – Prognozy – Symulacje (red. W. Welfe, t. l – 1977, t. II – 1978) oraz w takich opracowaniach jak: "Momenty odwrotności zmiennej losowej o uciętym rozkładzie normalnym" (1974); "Numerical Evaluation of the Officiency of Estimation Methods for the Models with Autocorrelaiion" (1975); "Po poprawce Yatesa dla małych prób" (1977).
Pozostawił ponad 150 prac naukowych, głównie z dziedziny wnioskowania ekonometrycznego na podstawie modeli jednorównaniowych oraz badań operacyjnych.
Pod koniec życia zainteresował się teorią testów ekonometrycznych, weryfikujących postulowane założenia modelu ekonometrycznego. Wyniki tych badań zawierają m.in. prace: Jednorównaniowe modele ekonometryczne przy nieklasycznych założeniach (1985) oraz Testy ekonometryczne (1993).
Był sekretarzem naukowym resortowego programu badań podstawowych "Metody ilościowe i modele w naukach ekonomicznych i społecznych" (1976–1985), a następnie CPBP "Modelowanie ekonometryczne i prognozowanie procesów gospodarczych" (1986–1990).
Miejsce spoczynku.
Zmarł w wieku 53 lat, w pełni sił twórczych. Został pochowany na cmentarzu w Rudzie Pabianickiej.

</doc>
<doc id="2225908" url="https://pl.wikipedia.org/wiki?curid=2225908" title="Ulica Bronisława Czecha w Zakopanem">
Ulica Bronisława Czecha w Zakopanem

Ulica Bronisława Czecha – ulica w Zakopanem, położona w południowej części miasta. Wraz z ul. Droga na Bystre i Drogą Oswalda Balzera pełni funkcję arterii odgradzającej Zakopane od Tatr. Patronem ulicy jest Bronisław Czech – polski przedwojenny sportowiec.
Ulica rozpoczyna się na rondzie Jana Pawła II. Następnie biegnie w kierunku południowo-zachodnim wzdłuż regli Tatr. Droga kończy się na placu przed kompleksem skoczni.
Historia.
Ulica istniała już w średniowieczu jako część traktu góralskiego biegnącego dolnym reglem Tatr od Bystrego w stronę Kościeliska. Nazywana była "Drogą pod Reglami" lub "Drogą Reglową". Miejskiego charakteru nabrała po wybudowaniu kompleksu skoczni narciarskich. W kolejnych latach wzdłuż ulicy powstały liczne karczmy i bary. W trakcie zawodów Pucharu Świata ulica jest wyłączana z ruchu.
Otoczenie.
Od południowej strony ulica sąsiaduje z reglem dolnym Tatr i kompleksem skoczni narciarskich, zaś od północnej strony z osiedlem Zwierzyniec. Z ulicy dobrze widoczny jest Nosal i Jastrzębia Turnia w masywie Krokwi.

</doc>
<doc id="2225909" url="https://pl.wikipedia.org/wiki?curid=2225909" title="Albert Kordecki">
Albert Kordecki

Albert Kordecki (ur. 22 lipca 1867 w Ploeszti, zm. 13 lutego 1918 w Korczynie) – rotmistrz Legionów Polskich.
Życiorys.
Albert Kordecki urodził się 22 lipca 1867 roku w Ploeszti, w Rumunii, w rodzinie Alfreda i Flory. Był członkiem Polskiego Towarzystwa Gimnastycznego „Sokół”.
Po wybuchu I wojny wstąpił do Legionów. Tutaj przydzielono go do Legionu Wschodniego, gdzie został dowódcą szwadronu kawalerii. 21 września 1914, po rozwiązaniu Legionu, Albert Kordecki powrócił do rezerwy. W październiku dołączył jednak do jednostek Legionów Polskich walczących u boku Austriaków w Karpatach. Objął dowództwo szkoły rekrutów. Po wyszkoleniu dwóch plutonów jazdy, z trzecim sam udał się na linię frontu. Został przydzielony do 3 szwadronu pod dowództwem Jana Dunina-Brzezińskiego. 27 stycznia 1915 Kordecki został awansowany do stopnia porucznika kawalerii. W walkach nad Prutem prowadzony przez Kordeckiego patrol złożony z 25 ludzi zaatakował szwadron dragonów, przedarł się przez linie rosyjskie i zdobył ważne informacje o rozmieszczeniu wroga. W czasie patrolu poległ tylko jeden ułan – Jaworski. Za ten czyn Albert Kordecki został odznaczony Signum Laudis.
Po śmierci rotmistrza Zbigniewa Dunin-Wąsowicza w szarży pod Rokitną, Kordecki objął dowództwo dywizjonu kawalerii II Brygady, składającego się wówczas z 2 i 3 Szwadronu. Ze względu na stan zdrowia (reumatyzm) został przeniesiony na stanowisko komendanta kadry kawalerii w Kowlu. Następnie był dowódcą Kursu Wyszkolenia Kawalerii w Mińsku Mazowieckim. 1 kwietnia 1916 został awansowany do stopnia rotmistrza kawalerii. Po kryzysie przysięgowym służył w Polskim Korpusie Posiłkowym. 10 sierpnia 1917 roku dowódca Legionów Polskich powierzył mu dowództwo 1 pułku ułanów Legionów Polskich. Przebył jesienno-zimową kampanię na Bukowinie.
13 lutego 1918 Albert Kordecki wraz z porucznikami Borkowskim i A. Romerem wracali nocą wozem z przyjęcia w I dywizjonie. W okolicach Korczyna woźnica zgubił drogę i wóz osunął się w jar Stryja. Kordecki uderzył głową w kamień i zginął na miejscu.
Został pośmiertnie odznaczony Virtuti Militari kl. V i Krzyżem Niepodległości.

</doc>
<doc id="2225911" url="https://pl.wikipedia.org/wiki?curid=2225911" title="Mistrzostwa Świata w Łyżwiarstwie Szybkim w Wieloboju 1932">
Mistrzostwa Świata w Łyżwiarstwie Szybkim w Wieloboju 1932

33. mistrzostwa świata w łyżwiarstwie szybkim w wieloboju odbyły się w dniach 19–20 lutego 1932 roku w Stanach Zjednoczonych, w Lake Placid. Zawodnicy startowali na naturalnym lodowisku na stadionie olimpijskim po raz pierwszy. W zawodach wzięli udział tylko mężczyźni. Łyżwiarze startowali na czterech dystansach: 500 m, 1500 m, 5000 m, 10000 m. W biegu na 10000m brała udział tylko najlepsza 20 po trzech dystansach. Po raz drugi złoto wywalczył Norweg Ivar Ballangrud.
Uczestnicy.
W zawodach wzięło udział 27 łyżwiarzy z 7 krajów. Sklasyfikowanych zostało 20.

</doc>
<doc id="2225912" url="https://pl.wikipedia.org/wiki?curid=2225912" title="Uczelnie w Kairze">
Uczelnie w Kairze

Kair od dawna jest centrum edukacyjnym nie tylko dla Egiptu, ale też dla regionu i regionu (Bliski Wschód, Afryka Północna). Kair jest też głównym ośrodkiem dla wielu urzędów regulujących egipski system edukacyjny, ma również największą liczbę szkół i instytucji szkolnictwa wyższego wśród innych miast i muhafaz Egiptu. 
Niniejszy artykuł przedstawia listę uniwersytetów i szkół wyższych w Kairze.

</doc>
<doc id="2225913" url="https://pl.wikipedia.org/wiki?curid=2225913" title="Mihai Vardală">
Mihai Vardală

Mihai Vardală (ur. 1903, zm. ?) – rumuński rugbysta, brązowy medalista Igrzysk Olimpijskich 1924 w Paryżu. Były to jedyne mecze w karierze tego zawodnika w reprezentacji narodowej.

</doc>
<doc id="2225914" url="https://pl.wikipedia.org/wiki?curid=2225914" title="Mury w Muzeum Raju">
Mury w Muzeum Raju

Mury w Muzeum Raju – album koncertowy Przemysława Gintrowskiego, Jacka Kaczmarskiego i Zbigniewa Łapińskiego wydany w 1991 roku przez Pomaton EMI. Recital zawiera utwory z trzech pierwszych programów Tria: "Murów", "Raju" i "Muzeum", wybrane po dziesięcioletniej przerwie.
Materiał zarejestrowany został 3 listopada 1991 roku podczas koncertu w Teatrze Dramatycznym w Białymstoku.
Twórcy.
Słowa: 
Muzyka:
Dodatkowe utwory wydane wyłącznie na kasetach:
Słowa: 
Muzyka:
Lista utworów.
Wersja kasetowa.
Vol. 2.
Tytuły utworów wydanych wcześniej wyłącznie na kasetach zostały pogrubione. W 2006 roku zostały włączone do kompilacji "Suplement" na CD.

</doc>
<doc id="2225916" url="https://pl.wikipedia.org/wiki?curid=2225916" title="Pablo Palacios">
Pablo Palacios

Pablo David Palacios Herreria (ur. 5 lutego 1982 w Quito) – boliwijski piłkarz, na pozycji napastnika w klubie Emelec Guayaquil.
Kariera klubowa.
Palacios zaczynał karierę juniorską w LDU Quito. Po spędzeniu kilku sezonów w trzecioligowych klubach América de Quito i Otavalo, przeniósł się do Aucas w 2004 roku. Do 2006 zdobył 21 bramek w 81 meczach, przez co zdobył transfer do jednego z najlepszych zespołów Ekwadoru, Deportivo Quito. Jego talent i sprawność w strzelaniu bramek przyniosły mu powołanie do kadry narodowej przez kolumbijskiego trenera Luisa Fernanda Suáreza
W grudniu 2007 r. przeniósł się do jednego z najpopularniejszych zespołów w kraju, Barcelony. W swoim pierwszym sezonie w klubie, strzelił 20 bramek, będąc najlepszym strzelcem ligi. Następnie jego wyniki nieco pogorszyły się, w związku z czym kontynuacja jego kariery w klubie była niepewna, jednak w styczniu podpisał roczny kontrakt.
Zdobywając łącznie 30 bramek w 120 występach w pierwszym zespole, pod koniec sezonu 2011 został przesunięty do drużyny rezerw, a następnie przeszedł do klubu Emelec Guayaquil.
Kariera w reprezentacji.
Palacios zaczął grać w reprezentacji w 2007 i zagrał kilka ważnych występów z drużynami takimi jak Szwecja, Irlandia i Kolumbia.
Był częścią drużyny, która uczestniczyła w Copa América 2007.

</doc>
<doc id="2225919" url="https://pl.wikipedia.org/wiki?curid=2225919" title="Andrzej Tomaszewicz">
Andrzej Tomaszewicz



</doc>
<doc id="2225921" url="https://pl.wikipedia.org/wiki?curid=2225921" title="Paul Vidrașcu">
Paul Vidrașcu

Paul Vidraşcu (ur. 1901, zm. ?) – rumuński rugbysta, brązowy medalista Igrzysk Olimpijskich 1924 w Paryżu. 
Paul Vidraşcu zadebiutował w reprezentacji Rumunii w meczu ze Stanami Zjednoczonymi w 1919. Na Letnich Igrzyskach Olimpijskich zagrał w obu meczach. Po igrzyskach Vidraşcu zagrał jeszcze tylko raz - w 1927 z Czechosłowacją.

</doc>
<doc id="2225923" url="https://pl.wikipedia.org/wiki?curid=2225923" title="Heterodupleks">
Heterodupleks

Heterodupleks – dwuniciowa (dupleks) cząsteczka kwasu nukleinowego powstała przez rekombinację genetyczną pojedynczych, komplementarnych nici pochodzących z różnych źródeł, np. z różnych chromosomów homologicznych lub z innych organizmów, a także oligonukleotydów syntetycznych. Heterodupleksy DNA mogą być źródłem małych cząsteczek RNA (np. snRNA).

</doc>
<doc id="2225925" url="https://pl.wikipedia.org/wiki?curid=2225925" title="Filip Videnov">
Filip Videnov



</doc>
<doc id="2225927" url="https://pl.wikipedia.org/wiki?curid=2225927" title="Było, nie minęło - Kronika zwiadowców historii">
Było, nie minęło - Kronika zwiadowców historii



</doc>
<doc id="2225930" url="https://pl.wikipedia.org/wiki?curid=2225930" title="Wybory parlamentarne w Republice Zielonego Przylądka w 2011 roku">
Wybory parlamentarne w Republice Zielonego Przylądka w 2011 roku

Wybory parlamentarne w Republice Zielonego Przylądka w 2011 roku (port. "Eleições legislativas de 2011 em Cabo Verde" lub w skrócie "legislativas 2011") odbyły się w niedzielę 6 lutego. Były to piąte wybory parlamentarne od powstania systemu wielopartyjnego w 1990. W ich wyniku zostało wybranych 72 posłów do Zgromadzenia Narodowego w 13 okręgach wyborczych: 10 w kraju oraz 3 poza jego granicami. Utworzono 846 komisji wyborczych (z czego 21 za granicą). Uprawnionych do głosowania w kraju było 264 tys. osób, zaś za granicą 37,6 tys. osób (najwięcej w Portugalii – 12,6 tys., USA – 7,7 tys. i Francji – 4,0 tys.).
W wyborach uczestniczyło pięć partii politycznych: Afrykańska Partia na rzecz Niepodległości Zielonego Przylądka ("Partido Africano para a Independência de Cabo Verde", PAICV) na czele z premierem José Nevesem, który ubiega się o trzecią kadencję, Ruch na rzecz Demokracji ("Movimento para a Democracia", MpD) byłego premiera Carlosa Veigi (1991–2001), Związek Niepodległościowy i Demokratyczny Zielonego Przylądka ("União Cabo-Verdiana Independente e Democrática", UCVID), Partia Pracy i Solidarności ("Partido do Trabalho e Solidariedade", PTS) oraz Partia Socjaldemokratyczna ("Partido Social Democrata", PSD). Dwie główne siły polityczne: MPD i PAICV wystartowały we wszystkich okręgach wyborczych, UCID w 10, PTS – 5, zaś PSD w 3. W parlamencie wybranym w 2006 PAICV i MPD miały odpowiednio 41 i 29 mandatów, zaś UCVID – 2.
Wybory były obserwowane przez 33 obserwatorów międzynarodowych – 22 z krajów Unii Afrykańskiej, 11 z USA. O wzięcie udziału w wyborach i głosowanie zgodnie z własnym sumieniem zaapelował Kościół katolicki.
Wyniki wyborów.
Wybory po raz kolejny wygrała PAICV, uzyskując 51,4% głosów. Opozycyjna MPD zebrała 41,8% głosów, zaś pozostałe ugrupowania: UCID – 4,5%, PSD – 0,3% i PTS – 0,5%. Mandaty zostały rozdzielone w sposób następujący: PAICV – 38, MPD – 32, UCID – 2. PAICV uzyskała większość parlamentarną na kolejną kadencję, a José Maria Neves po raz trzeci z rzędu został premierem. Zapowiedział jednocześnie, że po zakończeniu kadencji odejdzie z polityki i poświęci się pracy naukowej.

</doc>
<doc id="2225934" url="https://pl.wikipedia.org/wiki?curid=2225934" title="Sergio Daniel Aquino">
Sergio Daniel Aquino



</doc>
<doc id="2225937" url="https://pl.wikipedia.org/wiki?curid=2225937" title="AGF">
AGF



</doc>
<doc id="2225939" url="https://pl.wikipedia.org/wiki?curid=2225939" title="Szwedzka szkoła w ekonomii">
Szwedzka szkoła w ekonomii

Szkoła szwedzka w ekonomii (nazywana też szkołą sztokholmską) – kierunek w ekonomii zapoczątkowany na przełomie XIX i XX wieku przez szwedzkiego ekonomistę Knuta Wicksella. Szkoła ta skupiała wielu spośród najwybitniejszych szwedzkich ekonomistów, wśród nich dwóch laureatów Nagrody Nobla w dziedzinie ekonomii. Uczeni związani ze szkołą sztokholmską prowadzili badania dotyczące funkcjonowania gospodarki, równowagi ogólnej, wymiany międzynarodowej, ekonomiki krajów rozwijających się.
Przedstawiciele szkoły szwedzkiej w ekonomii:
Szkoła szwedzka w ekonomii a państwo dobrobytu.
Teorie społeczno-gospodarcze głoszone przez ekonomistów ze szkoły sztokholmskiej, zwłaszcza przez Gunnara Myrdala, przyczyniły się do rozwoju państwa dobrobytu w Szwecji. Uczeni związani z tą szkołą postulowali aktywną rolę państwa w dziedzinie gospodarki oraz podkreślali znaczenie sektora publicznego. Należy jednak zaznaczyć, że nie wszyscy przedstawiciele szkoły utożsamiali się z socjaldemokracją. Sam założyciel szkoły Knut Wicksell był radykalnym liberałem. 
Helena Przybyła scharakteryzowała szwedzką szkołę w ekonomii w następujących słowach: "Szkołę współtworzyli intelektualiści o niezależnych umysłach, którzy w teorii różnili się, natomiast w praktyce łączyła ich praca na rzecz pomyślności ekonomicznej, społecznej i politycznej Szwecji".

</doc>
<doc id="2225948" url="https://pl.wikipedia.org/wiki?curid=2225948" title="Malediwy na Letnich Igrzyskach Olimpijskich 2004">
Malediwy na Letnich Igrzyskach Olimpijskich 2004

Malediwy na Letnich Igrzyskach Olimpijskich 2004 reprezentowało czworo zawodników. Był to piąty start tego kraju na letnich igrzyskach olimpijskich.
Dyscypliny.
Lekkoatletyka.
Bieg mężczyzn na 100 metrów:
Bieg kobiet na 400 metrów
Pływanie.
50 metrów stylem dowolnym mężczyzn:
50 metrów stylem dowolnym kobiet:

</doc>
<doc id="2225949" url="https://pl.wikipedia.org/wiki?curid=2225949" title="Jo (film)">
Jo (film)

Jo – francuska komedia z 1971 w reżyserii Jeana Girault z Louisem de Funèsem w roli głównej.

</doc>
<doc id="2225952" url="https://pl.wikipedia.org/wiki?curid=2225952" title="Waryn (biskup Palestriny)">
Waryn (biskup Palestriny)



</doc>
<doc id="2225959" url="https://pl.wikipedia.org/wiki?curid=2225959" title="Środki konserwujące">
Środki konserwujące



</doc>
<doc id="2225967" url="https://pl.wikipedia.org/wiki?curid=2225967" title="Rykolanka">
Rykolanka

Rykolanka (potocznie Rykalanka, dawniej Czarna lub Czarna Woda, gb. − Dylówka) − rzeka w województwie mazowieckim, lewobrzeżny dopływ Pilicy. Odwadnia południowo-wschodni skraj Wysoczyzny Rawskiej. Uchodzi do Pilicy na obszarze Doliny Białobrzeskiej. Powierzchnia dorzecza 162,2 km², 65,9% zlewni leży na terenie 4 gmin powiatu grójeckiego pozostała część na terenie gminy Promna w powiecie białobrzeskim.
Przebieg.
Jako ciek okresowy bierze początek we wsi Łęczeszyce, jako ciek stały we wsi Kozietuły. W 10,25 km biegu przyjmuje bezimienny prawobrzeżny ciek z Wodzicznej w 4,9 km dopływem z Bądkowa Środkowego potocznie zwanym również Nikłą i w 1,7 km Borówkę. W połowie XIX w. stanowiła lewobrzeżny dopływ Nizi, czyli dolnego odcinka Mogielanki i wspólnie uchodziły do Pilicy. Zjawisko łączenia i rozłączania zlewni tych dwóch rzek zachodziło prawdopodobnie cyklicznie wraz ze zmianami przebiegu koryta Pilicy. Zlewnia znacznym stopniu przekształcona o stosunkowo niskim stopniu zalesienia wynoszącym zaledwie 3,8%. W górnym biegu nosi nazwę Dylówki. W połowie XIX w. nosiła nazwę Czarna, . Błędnie nazywana Rykolanką, także w najnowszych opracowaniach kartograficznych, nazwa ta powstała najprawdopodobniej ze zniekształcenia nazwy pierwotnej. Płynie przez Łęczeszyce, Dylew, Sielec, Rykały, Sanki, Wysoką i Przybyszew. Wzdłuż rzeki zabytkowe zespoły pałacowo-parkowe w Wysokiej, Rykałach, Sielcu, Modrzewinie, Kozietułach w Łęczeszycach zabytkowy zespół klasztorny.
Dolina rzeczki stanowi korytarz ekologiczny którym na obszar intensywnej gospodarki sadowniczej (jest to tzw. „grójeckie zagłębie sadownicze”) migrują cenne gatunki roślin i zwierząt znajdujących swoje główne ostoje w dolinie Pilicy (obszar węzła ekologicznego o znaczeniu międzynarodowym – Puszcza Pilicka). Stan czystości jej wód nie mieści się w przyjętych normach (non), co stanowi zagrożenie dla życia biologicznego w tej rzeczce.
Flora.
W dolinie na znacznych powierzchniach występują zbiorowiska roślinne charakterystyczne dla łąk zalewowych, ponadto łęgi, a w miejscach podmokłych olsy. Z roślin chronionych w dolinie stwierdzono występowanie pełnika europejskiego i storczyków.
Fauna.
W dolinie według obserwacji przeprowadzonych w latach 80. gniazdowało 74 gatunki ptaków w tym 11 gatunków ptaków związanych ze środowiskiem wodno-błotnym. Wzdłuż rzeczki stwierdzono m.in. stanowiska derkacza, strumieniówki, bekasa kszyka, dzięcioła zielonego i pojedyncze stanowiska kruka. Wśród ptaków drapieżnych pojedyncze stanowiska myszołowa, pustułki i błotniaków stawowego i łąkowego. W parkach podworskich stosunkowo licznie występuje dziki królik, którego kolonie zlokalizowane są m.in. w Sielcu, Rykałach i Małej Wsi. Ze zwierząt kopytnych stosunkowo licznie występują sarny, a z sąsiednich kompleksów leśnych docierają dziki. Gatunkiem przechodnim jest łoś. Herpetofaunę reprezentują m.in. rzekotka drzewna, żaba trawna i moczarowa, traszka zwyczajna, ropucha szara i zielona, zaskroniec, trzy gatunki jaszczurek: padalec, żyworodna i zwinka. Do 1973 w wodach rzeczki występował rak szlachetny.
Ochrona.
Stosunkowo niewielki przyujściowy odcinek doliny na południe od drogi Przybyszew – Osuchów znajduje się w obrębie Obszaru Chronionego Krajobrazu "Dolina Pilicy i Drzewiczki" oraz w obrębie obszaru specjalnej ochrony ptaków (OSO) "Dolina Pilicy" (PLB140003), a także specjalnego obszaru ochrony siedlisk (SOO) "Dolina Dolnej Pilicy" (PLH 140016) chronionych w ramach sieci Natura 2000.
Propozycje ochrony.
Odcinek pozostający obecnie w obrębie Obszaru Chronionego Krajobrazu „Dolina Pilicy i Drzewiczki” proponowany do ochrony w formie Parku Krajobrazowego Dolnej Pilicy. Dolny i środkowy odcinek obejmujący najcenniejszy odcinek doliny z systemem przyległych łęgów i olsów oraz przyujściowy odcinek Borówki proponowany jest do ochrony formie Zespołu Przyrodniczo-Krajobrazowego Dolina Rykalanki.

</doc>
<doc id="2225968" url="https://pl.wikipedia.org/wiki?curid=2225968" title="Walery Borzow">
Walery Borzow



</doc>
<doc id="2225971" url="https://pl.wikipedia.org/wiki?curid=2225971" title="Wojsko kozackie">
Wojsko kozackie

Wojsko kozackie (ros. "казачье войско", "kazaczje wojsko"; ukr. "козаче військо", "kozacze wijśko") – kozacka jednostka administracyjno-wojskowa wyższego rzędu w Imperium Rosyjskim. Podstawową jednostką podziału wojska kozackiego była stanica kozacka.
W Imperium Rosyjskim, Kozacy stanowili 11 oddzielnych wojsk osiedlonych wzdłuż granic: Wojsko Dońskie, Kubańskie, Tereskie, Astrachańskie, Uralskie (Jaickie), Orenburskie, Syberyjskie, Siemiorzecza, Bajkalskie, Amurskie i Ussuryjskie. Były one nazywane od regionów stacjonowania.

</doc>
<doc id="2225976" url="https://pl.wikipedia.org/wiki?curid=2225976" title="David Busst">
David Busst

David Busst (ur. 30 czerwca 1967 w Birmingham) – angielski piłkarz, trener piłkarski.
Kariera.
W 1991 rozpoczął karierę piłkarską w Moor Green F.C. Większość swojej kariery zawodowej spędził w Coventry City. 8 kwietnia 1996 podczas starcia z Denisem Irwinem, piłkarzem Manchesteru United złamał nogę w meczu, który zakończył jego karierę. Jego obrażenie jest często uważane za najbardziej przerażającą kontuzję w historii piłki nożnej. Busst obecnie działa w Coventry jako dyrektor sportowy. Trenował też niższoligowe kluby Solihull Borough i Evesham United.
W Premier League Busst rozegrał 50 spotkań i zdobył 5 bramek.

</doc>
<doc id="2225981" url="https://pl.wikipedia.org/wiki?curid=2225981" title="Artem Putiwcew">
Artem Putiwcew

Artem Ołeksandrowycz Putiwcew, ukr. Артем Олександрович Путівцев (ur. 29 sierpnia 1988 w Charkowie, Ukraińska SRR) – ukraiński piłkarz występujący na pozycji obrońcy lub pomocnika, zawodnik polskiego klubu Bruk-Bet Termalica Nieciecza. W 2021 roku otrzymał również obywatelstwo polskie. 
Kariera piłkarska.
Kariera klubowa.
Wychowanek UFK Charków, barwy którego bronił w juniorskich mistrzostwach Ukrainy (DJuFL). W 2006 rozpoczął karierę piłkarską najpierw w drużynie rezerwowej Metalista Charków. W lipcu 2007 został wypożyczony do klubu Hazowyk-ChHW Charków, a latem 2008 do Zirki Kirowohrad. Dopiero 6 marca 2010 w składzie Metalista debiutował w Premier-lidze. Latem 2010 wypożyczony do Illicziwca Mariupol, a następnego lata mariupolski klub wykupił transfer piłkarza. 1 września 2014 za obopólną zgodą kontrakt został anulowany, a już 9 września został piłkarzem Metałurha Donieck. W lipcu 2015 po rozformowaniu Metałurha powrócił do Metalista Charków. 17 stycznia 2016 został piłkarzem polskiego klubu Bruk-Bet Termalica Nieciecza.
Kariera reprezentacyjna.
W latach 2010-2011 występował w młodzieżowej reprezentacji Ukrainy. 24 marca 2016 zadebiutował w seniorskiej kadrze w wygranym 1:0 spotkaniu z Cyprem.

</doc>
<doc id="2225997" url="https://pl.wikipedia.org/wiki?curid=2225997" title="Bóg mordu">
Bóg mordu

Bóg mordu (fr. "Le Dieu du carnage") – dramat Yasminy Rezy, po raz pierwszy wystawiony przez Jürgena Goscha 8 grudnia 2006 roku w Zurichu. Od tego czasu spektakl wystawiano na scenach najbardziej prestiżowych teatrów, m.in. w Berliner Ensemble, na West Endzie i Broadwayu. Wiosną 2011 odbyła się premiera w Goodman Theatre w Chicago w reżyserii Ricka Snydera. Polska premiera "Boga mordu" miała miejsce 25 marca 2010 roku na scenie Miniatura Teatru im. Słowackiego w Krakowie (reżyseria: Marek Gierszał, przekład: Barbara Grzegorzewska). 
1 września 2011 roku odbyła się premiera adaptacji - filmu "Rzeź" (ang. "Carnage") w reżyserii Romana Polańskiego.
Spektakl zdobył wiele nagród, między innymi Tony Awards w 2009 roku.
Opis fabuły.
Dwa małżeństwa spotykają się z powodu bójki ich synów, Frederica Reille i Daniela Houille, w wyniku której syn państwa Houille stracił dwa zęby. Czwórka dorosłych to ludzie "na poziomie", którzy taktownie i kulturalnie chcą wyjaśnić nieprzyjemną sytuację. Jednak pozornie niewinne spotkanie stopniowo przeradza się w otwarty konflikt, odsłaniając ciemne strony człowieka żyjącego we współczesnej cywilizacji.

</doc>
<doc id="2225999" url="https://pl.wikipedia.org/wiki?curid=2225999" title="Melissa Torres Sandoval">
Melissa Torres Sandoval

Melissa Torres Sandoval (ur. 3 lutego 1984 w Meksyku) – meksykańska tenisistka.
Kariera tenisowa.
Zadebiutowała jako czternastolatka, w 1998 roku, w kwalifikacjach do turnieju ITF w stolicy Meksyku, gdzie wygrała swój pierwszy mecz zawodowy, pokonując w 1 rundzie rodaczkę Adrianę Hernandez. W następnym roku, dzięki dzikiej karcie, zagrała po raz pierwszy w karierze w turnieju głównym w Santiago de Querétaro, ale odpadła w 2 rundzie. W 2000 roku dotarła do półfinału gry singlowej i dwukrotnie była w finale gry podwójnej. Swój pierwszy turniej wygrała w 2001 roku w Poza Rica. W sumie wygrała sześć turniejów singlowych i sześć deblowych rangi ITF.
W 2000 roku, z dziką kartą, wystąpiła w kwalifikacjach do turnieju WTA w Luksemburgu, ale przegrała w 1 rundzie z Rumunką Cătăliną Cristeą. Po raz pierwszy w turnieju głównym zagrała w 2006 roku, w Acapulco, ale Maret Ani z Estonii okazała się od niej lepsza już w 1 rundzie. Rok później, na tym samym turnieju, dotarła do 3 rundy, pokonując po drodze Nicole Pratt i Evę Birnerovą. W 2008 roku, dzięki rankingowi, wzięła udział w kwalifikacjach do wielkoszlemowego US Open, w których jednak przegrała w 1 rundzie z Youlią Fedossovą z Francji. Był to jej jedyny kontakt z rozgrywkami Wielkiego Szlema.
Wielokrotnie reprezentowała także swój kraj w rozgrywkach Fed Cup.
Pomimo braku znaczących czy spektakularnych sukcesów, tenisistka była najlepszą zawodniczką meksykańską w tej dyscyplinie w pierwszej dekadzie XXI wieku.

</doc>
<doc id="2226001" url="https://pl.wikipedia.org/wiki?curid=2226001" title="Krzysztof Żurek">
Krzysztof Żurek



</doc>
<doc id="2226003" url="https://pl.wikipedia.org/wiki?curid=2226003" title="Skoki do wody na Letnich Igrzyskach Olimpijskich 1928">
Skoki do wody na Letnich Igrzyskach Olimpijskich 1928

Skoki do wody na Letnich Igrzyskach Olimpijskich 1928 w Amsterdamie rozgrywane były w dniach 6–11 sierpnia 1928 r.
Zawody rozegrane na pływalni Olympic Sports Park Swim Stadium zdominowali Amerykanie, którzy zdobyli 9 z 12 możliwych medali. Indywidualnie najlepszy wynik osiągnął Pete Desjardins, który dwukrotnie stawał na najwyższym stopniu podium.
Kraje uczestniczące.
W zawodach wzięło udział 61 skoczków z 17 krajów:

</doc>
<doc id="2226005" url="https://pl.wikipedia.org/wiki?curid=2226005" title="Michał Kucharczyk">
Michał Kucharczyk

Michał Kucharczyk (ur. 20 marca 1991 w Warszawie) – polski piłkarz występujący na pozycji pomocnika w polskim klubie Pogoń Szczecin.
W latach 2010–2019 piłkarz Legii Warszawa. W ciągu dziewięciu lat, pięciokrotnie zdobył z drużyną mistrzostwo Polski i sześć razy triumfował w Pucharze Polski. Wystąpił w rozgrywkach Ligi Mistrzów (strzelił w fazie grupowej gola) i Ligi Europy. W latach 2011–2015 reprezentant Polski. W drużynie narodowej rozegrał 9 meczów strzelając 1 bramkę.
Kariera klubowa.
Kucharczyk rozpoczynał swoją karierę w Świcie Nowy Dwór Mazowiecki. 15 marca 2008 podczas zremisowanego 1:1 ligowego meczu ze Stomilem Olsztyn zadebiutował w barwach klubu. Następnie w trzecim swoim występie zanotował pierwszą bramkę w spotkaniu z UKS SMS Łódź. W kolejnym sezonie Kucharczyk zostaje królem strzelców III ligi strzelając 24 gole w 24 meczach. Najbardziej efektownie zaprezentował się ponownie z UKS SMS Łódź, któremu strzelił pięć bramek w jednym spotkaniu.
20 lipca 2009 Kucharczyk podpisał pięcioletni kontrakt z Legią Warszawa, jednak od razu został na rok wypożyczony do Świtu. Strzelił wtedy 13 bramek w 25 meczach II ligi W czerwcu 2010 wrócił do Legii i został włączony do kadry pierwszego zespołu. W Ekstraklasie zadebiutował 27 sierpnia 2010 w przegranym 0:2 meczu przeciwko GKS Bełchatów, gdy w 62. minucie zmienił na boisku Takesure'a Chinyamę. 21 września 2010 w wygranym 1:0 meczu Pucharu Polski z Pogonią Szczecin zdobył swoją pierwszą bramkę dla Legii. 24 września 2010 w wygranym 2:1 meczu z Lechem Poznań zdobył swoją pierwszą bramkę w polskiej Ekstraklasie.
16 grudnia 2013 w meczu z Cracovią zdobył trzy bramki, a warszawska drużyna wygrała 4:1. Do tej pory jest to jedyny hat-trick dla Legii Warszawa strzelony przez tego piłkarza.
22 listopada 2016 w meczu 5. kolejki fazy grupowej Ligi Mistrzów przeciwko Borussii Dortmund, strzelił trzecią bramkę dla warszawskiego zespołu. Była to pierwsza od 20 lat bramka zdobyta przez Polaka dla polskiej drużyny w fazie grupowej, najbardziej elitarnych rozgrywek klubowych w Europie. Jednocześnie była to jego 50. bramka w 256. oficjalnym meczu.
29 października 2017 w meczu 14. kolejki Ekstraklasy z Arką Gdynia strzelił 40. bramkę dla Legii w lidze. Dzięki temu dogonił w klasyfikacji najlepszych strzelców dla warszawskiego zespołu Nemanję Nikolica i Stanko Svitlicę. 5 grudnia 2018 roku w meczu 1/8 Pucharu Polski z Chrobrym Głogów wygranym przez warszawski zespół 3:0 Kucharczyk strzelił swoją 70. bramkę w barwach Legii. Ten wynik pozwolił mu znaleźć się na 11. miejscu w klasyfikacji najlepszych strzelców Legii Warszawa w historii.
Od sezonu 2017/2018 został wyznaczony przez Jacka Magierę do rady drużyny (razem z Arkadiuszem Malarzem i Michałem Kopczyńskim) i w razie nieobecności któregoś z kapitanów (Miroslava Radovica lub Artura Jędrzejczyka), jeden z członków rady drużyny pełni funkcję kapitana zespołu.
24 lutego 2018 rozegrał 200. mecz w Ekstraklasie w barwach Legii Warszawa. 11 marca 2018 rozegrał 300. mecz w barwach warszawskiego zespołu.
24 marca 2018 został przesunięty przez Romeo Jozaka do rezerw warszawskiego klubu z przyczyn poza sportowych. Z decyzją trenera zgodziła się rada drużyny. 4 kwietnia 2018 został przywrócony do pierwszego zespołu i wystąpił w kolejnym meczu ligowym warszawskiej drużyny. W meczu 30. kolejki Ekstraklasy z Pogonią Szczecin wszedł na boisko w 62. minucie meczu i zaliczył asystę przy bramce strzelonej przez Sebastiana Szymańskiego na 3:0.
W czerwcu 2019 piłkarz nie przedłużył umowy w klubem. Po raz ostatni jako zawodnik Legii wystąpił 4 maja w przegranym 0:1 spotkaniu z Piastem Gliwice. Łącznie rozegrał dla Legii 349 oficjalnych spotkań, w których strzelił 71 bramek.
22 lipca 2019 Kucharczyk na zasadzie wolnego transferu dołączył do rosyjskiego zespołu Urał Jekaterynburg występującego w Priemjer-Lidze. Umowę zawarto na okres do 30 czerwca 2020 z możliwością przedłużenia o kolejny rok. W Uralu rozegrał 16 meczów i strzelił 1 bramkę. Po wygaśnięciu umowy, której nie przedłużono, 6 sierpnia 2020 r. Kucharczyk jako wolny zawodnik podpisał 3-letni kontrakt z Pogonią Szczecin. W sezonie 2020/2021 był kluczowym zawodnikiem Portowców. W 30 spotkaniach strzelił 7 bramek i zanotował 5 asyst, które pomogły zająć jego drużynie 3. miejsce w tabeli i prawo startu w eliminacjach Ligi Konferencji Europy.
Kolejny sezon Pogoń rozpoczęła od rywalizacji w dwumeczu przeciw NK Osijek w Lidze Konferencji Europy, jednak Kucharczyk nie mógł w tych meczach wystąpić ze względu na czerwoną kartkę otrzymaną w meczu pucharowym jeszcze w czasie gry w Legii Warszawa.
Kariera reprezentacyjna.
25 stycznia 2011 selekcjoner Franciszek Smuda powołał Kucharczyka na lutowe zgrupowanie reprezentacji Polski w Vila Real de Santo António. 6 lutego 2011 Polak zadebiutował w wygranym 1:0 meczu towarzyskim z Mołdawią. Następnie zagrał w barwach reprezentacji jeszcze 8 spotkań. W jednym z nich, z Norwegią wpisał się na listę strzelców. Po raz ostatni zagrał w barwach reprezentacji w 2015 roku w meczu przeciwko Irlandii w eliminacjach EURO 2016.
2 maja 2012 Kucharczyk został powołany do szerokiej kadry na Mistrzostwa Europy 2012, ostatecznie jednak na turniej nie pojechał. Na kolejne Mistrzostwa Europy 2016, mimo rozegranego meczu w eliminacjach i ciągłych obserwacji przez selekcjonera Adama Nawałkę, również nie został powołany.

</doc>
<doc id="2226009" url="https://pl.wikipedia.org/wiki?curid=2226009" title="Zespół Adiego">
Zespół Adiego

Zespół Adiego – choroba charakteryzująca się patologicznym brakiem odruchów mięśniowych (w tym odruchu ścięgna Achillesa), spowolnioną reakcją źrenic na światło i zbieżność oraz spowolnioną akomodacją oka. Występuje anizokoria. Objawy występują częściej u kobiet. Etiologia choroby nie jest do końca znana, prawdopodobnie występuje uszkodzenie funkcji zwoju rzęskowego (łac. "ganglion ciliare") lub autoimmunologiczny proces w międzymózgowiu (łac. "diencephalon") i śródmózgowiu (łac. "mesencephalon"). Na początku choroby objawy występują tylko w jednym oku.

</doc>
<doc id="2226016" url="https://pl.wikipedia.org/wiki?curid=2226016" title="Nona (ujednoznacznienie)">
Nona (ujednoznacznienie)



</doc>
<doc id="2226033" url="https://pl.wikipedia.org/wiki?curid=2226033" title="Alliloamina">
Alliloamina

Alliloamina – organiczny związek chemiczny z grupy amin. Jest to bezbarwna lotna ciecz.

</doc>
<doc id="2226040" url="https://pl.wikipedia.org/wiki?curid=2226040" title="Artur Zapadnia">
Artur Zapadnia

Artur Wołodymyrowycz Zapadnia, ukr. Артур Володимирович Западня (ur. 4 czerwca 1990 roku w Pierwomajsku, w obwodzie ługańskim Ukraińska SRR) – ukraiński piłkarz, występujący na pozycji pomocnika.
Kariera piłkarska.
Kariera klubowa.
Wychowanek klubów Wołyń Łuck, Nafkom Browary i Monolit Iljiczewsk, barwy których bronił w juniorskich mistrzostwach Ukrainy (DJuFL). 2 sierpnia 2008 rozpoczął karierę piłkarską w składzie Illicziwca Mariupol. Na początku 2012 przeszedł do Worskły Połtawa. W lutym 2013 podpisał 2-letni kontrakt z Metałurhiem Zaporoże. Latem 2014 przeniósł się do PFK Sumy. 22 czerwca 2016 podpisał kontrakt z Weresem Równe. W lipcu 2018 po zamianie miejsc ligowych dwóch klubów został piłkarzem FK Lwów. 14 stycznia 2019 przeniósł się do Wołyni Łuck. 27 czerwca 2019 przeszedł do Desny Czernihów.
Kariera reprezentacyjna.
Od 2009 do 2011 bronił barw młodzieżowej reprezentacji Ukrainy.

</doc>
<doc id="2226042" url="https://pl.wikipedia.org/wiki?curid=2226042" title="Pasożyt wewnątrzkomórkowy">
Pasożyt wewnątrzkomórkowy

Pasożyty wewnątrzkomórkowe są to pasożytnicze mikroorganizmy i wirusy posiadające zdolność do wzrostu i reprodukcji (bądź namnażania) w komórkach żywiciela.
Fakultatywne pasożyty wewnątrzkomórkowe.
Fakultatywne (względne) pasożyty wewnątrzkomórkowe są zdolne do przeżycia i reprodukcji również poza komórkami żywiciela.
Przykładowe bakterie - "Neisseria meningitidis", "Francisella tularensis" i "Listeria monocytogenes". Również bakterie z rodzaju "Brucella", "Legionella", "Mycobacterium", oraz "Yersinia".
Przykładem grzybów jest "Histoplasma capsulatum".
Obligatoryjne pasożyty wewnątrzkomórkowe.
Obligatoryjne (bezwzględne) pasożyty wewnątrzkomórkowe nie mają zdolności do reprodukcji poza komórkami żywiciela, co związane jest z obecnością niezbędnych do tego procesu składników wewnątrz komórki.
Przykłady obligatoryjnych pasożytów wewnątrzkomórkowych:
Możliwe, iż mitochondria w komórkach eukariotycznych pierwotnie również były pasożytami wewnątrzkomórkowymi, jednak ich aktywność przekształciła się w związek mutualistyczny (teoria endosymbiozy).
Badania nad obligatoryjnymi patogenami wewnątrzkomórkowymi są trudne ze względu na fakt, iż niemożliwe jest ich reprodukcja poza komórkami żywiciela. Jednakże, w 2009 roku naukowcy donieśli o technice pozwalającej na wzrost pałeczek Coxiella burnetti (czynnik etiologiczny gorączki Q) bez obecności komórek żywiciela, co ma również pomóc w badaniach nad innymi patogenami wewnątrzkomórkowymi.

</doc>
<doc id="2226064" url="https://pl.wikipedia.org/wiki?curid=2226064" title="Zwój rzęskowy">
Zwój rzęskowy

Zwój rzęskowy – zwój nerwowy znajdujący się za gałką oczną przy II nerwie czaszkowym. Posiada kształt czworobocznej płytki barwy szaroróżowej o długości około 2mm. Leży w głębi oczodołu, w przybliżeniu na granicy jego tylnej i środkowej jednej trzeciej części, na powierzchni bocznej nerwu wzrokowego, przyśrodkowo od mięśnia prostego bocznego. Przez ten zwój przebiegają włókna współczulne, przywspółczulne oraz czuciowe. Po wyjściu z tego zwoju włókna przywspółczulne ulegają przełączeniu na włókna motoryczne dla mięśni oka.
Korzenie.
Zwój posiada trzy gałęzie doprowadzające:
Część współczulna.
Włókna prowadzone gałęzią współczulną do zwoju rzęskowego (łac. "ramus sympathicus ad ganglion ciliare") ze splotu szyjno-tętniczego wewnętrznego, zaopatrują motorycznie:
Część przywspółczulna.
Włókna pochodzące z nerwu okoruchowego zaopatrują motorycznie:

</doc>
<doc id="2226066" url="https://pl.wikipedia.org/wiki?curid=2226066" title="Cinnamomum verum">
Cinnamomum verum



</doc>
<doc id="2226069" url="https://pl.wikipedia.org/wiki?curid=2226069" title="Akcje zwykłe">
Akcje zwykłe



</doc>
<doc id="2226073" url="https://pl.wikipedia.org/wiki?curid=2226073" title="Krzysztof Żurek (aktor)">
Krzysztof Żurek (aktor)

Krzysztof Żurek (ur. 2 lipca 1944 w Warszawie, zm. 6 listopada 2009 tamże) – polski aktor teatralny i filmowy.
W latach 1964-1965 studiował w warszawskiej PWST, a następnie przeniósł się do Łodzi, na Wydział Aktorski tamtejszej PWSTiF, który ukończył w 1969.
Został pochowany na cmentarzu Bródnowskim (kw. 56B-I-4).

</doc>
<doc id="2226078" url="https://pl.wikipedia.org/wiki?curid=2226078" title="Karambol (film 1963)">
Karambol (film 1963)



</doc>
<doc id="2226080" url="https://pl.wikipedia.org/wiki?curid=2226080" title="Jak przyspieszyć swoją karierę">
Jak przyspieszyć swoją karierę



</doc>
<doc id="2226081" url="https://pl.wikipedia.org/wiki?curid=2226081" title="Shadows Land">
Shadows Land

Shadows Land – polska grupa wykonująca muzykę z pogranicza black i death metalu. Powstała w 1995 roku w Stargardzie Szczecińskim. Założycielami byli Arkadiusz „Aro” Jabłoński i Dominik „Don” Piotrowski . W 1997 roku ukazało się pierwsze demo formacji zatytułowane "Epitaph". Kaseta została nagrana w olsztyńskim Selani Studio we współpracy z producentem muzycznym Andrzejem Bombą. W 1999 roku grupa wydała drugie demo pt. "Smell of Pain". Grupę opuszcza Dominik „Don” Piotrowski. Rok później nagrania z drugiego dema ukazały się na splicie z formacją Mess Age. Płyta została wydana przez firmę Demonic Records. Wkrótce potem grupę opuścili Tomasz Tymczyszyn i Buzzer, których zastąpili odpowiednio Jarosław „J.Nerexo” Jabłoński i Lexative.
25 lutego 2004 roku nakładem Empire Records ukazał się debiutancki album grupy pt. "Ante Christum (Natum)". Również w 2004 roku muzycy podpisali kontrakt z. francuską wytwórnią Osmose Productions. Nakładem firmy debiut Shadows Land ukazał się w Europie. 25 kwietnia 2006 roku ukazał się drugi album studyjny formacji zatytułowany "Terminus Ante Quem". Nagrania zostały zarejestrowane w białostockim Hertz Studio. Oprawę graficzną wydawnictwa przygotowała niemiecka firma Killustrations znana ze współpracy z grupami Six Feet Under i Dew-Scented. W 2006 roku grupa odbyła europejską trasę koncertową poprzedzając Hate Eternal. Jako drugi gitarzysta z Shadows Land gościnnie zagrał Mariusz „Trufel” Domaradzki znany z występów w grupach Yattering i Masachist.

</doc>
<doc id="2226095" url="https://pl.wikipedia.org/wiki?curid=2226095" title="Pasożyty zewnętrzne">
Pasożyty zewnętrzne



</doc>
<doc id="2226097" url="https://pl.wikipedia.org/wiki?curid=2226097" title="Karambol (ujednoznacznienie)">
Karambol (ujednoznacznienie)



</doc>
<doc id="2226112" url="https://pl.wikipedia.org/wiki?curid=2226112" title="Rzeź (film 2011)">
Rzeź (film 2011)

Rzeź (ang. "Carnage", 2011) – francusko-polsko-niemiecki film tragikomiczny w reżyserii Romana Polańskiego.
Światowa premiera filmu nastąpiła 1 września 2011 roku, podczas 68. Międzynarodowego Festiwalu Filmowego w Wenecji, gdzie film został zakwalifikowany do Konkursu Głównego. Polska premiera została wyznaczona na 20 stycznia 2012 roku.
Film jest ekranizacją sztuki "Bóg mordu" (fr. "Le Dieu du Carnage") Yasminy Rezy. To dziewiętnasty pełnometrażowy film Polańskiego.
Produkcja.
Roman Polański i Yasmina Reza zaczęli rozmawiać o adaptacji "Boga mordu" na kilka dni przed aresztowaniem reżysera we wrześniu 2009 roku. Potem francuska pisarka gościła w Gstaad, by pracować nad scenariuszem.
Obraz w fazie produkcji otrzymał dotację w wysokości 2 000 000 złotych z Polskiego Instytutu Sztuki Filmowej i uzyskał wśród jego ekspertów status „wybitny”.
Zdjęcia były realizowane od lutego 2011 roku w Paryżu.

</doc>
<doc id="2226119" url="https://pl.wikipedia.org/wiki?curid=2226119" title="Arkadiusz Jabłoński (muzyk)">
Arkadiusz Jabłoński (muzyk)

Arkadiusz Jabłoński (ur. 25 maja 1979 w Stargardzie) – polski muzyk, kompozytor, wokalista, gitarzysta i autor tekstów, a także producent muzyczny. Jabłoński znany jest przede wszystkim z wieloletnich występów w formacji Shadows Land, której był założycielem. Od 2007 roku członek zespołu Masachist. Poza działalnością artystyczną prowadzi studio nagraniowe Monroe Sound Studio.

</doc>
<doc id="2226122" url="https://pl.wikipedia.org/wiki?curid=2226122" title="Weather Underground">
Weather Underground



</doc>
<doc id="2226123" url="https://pl.wikipedia.org/wiki?curid=2226123" title="Soyfem">
Soyfem



</doc>
<doc id="2226125" url="https://pl.wikipedia.org/wiki?curid=2226125" title="G. Stanley Hall">
G. Stanley Hall

Granville Stanley Hall (ur. 1 lutego 1844 w Ashfield, zm. 24 kwietnia 1924 w Worcester) – amerykański psycholog i nauczyciel. Jego zainteresowania skupiały się wokół problematyki rozwoju dziecka i teorii ewolucji. Hall był pierwszym prezesem Amerykańskiego Towarzystwa Psychologicznego i pierwszym rektorem Clark University.
Życiorys.
Urodził się w Ashfield w Massachusetts. Ukończył Williams College w 1867 roku, następnie studiował na Union Teological Seminary. Inspirowany "Principles of Physiological Psychology" Wilhelma Wundta uzyskał doktorat z psychologii u Williama Jamesa na Uniwersytecie Harvarda, następnie spędził pewien czas w laboratorium Wundta w Lipsku.
Swoją karierę rozpoczął ucząc angielskiego i filozofii w Antioch Collage w Yellow Springs w Ohio. Od 1882 do 1888 był profesorem psychologii i pedagogiki na Uniwersytecie Johnsa Hopkinsa, gdzie rozpoczął pracę nad pierwszym amerykańskim laboratorium psychologii. Hall sprzeciwiał się nauczaniu tradycyjnych przedmiotów, takich jak matematyka, nauki ścisłe czy historia, twierdząc, że szkoła średnia powinna skupiać się na edukacji młodzieży, która wkracza w życie dorosłe, a nie na przygotowywaniu uczniów do podjęcia studiów.
W 1887 roku założył American Journal of Psychology a w 1892 został mianowany pierwszym prezesem Amerykańskiego Towarzystwa Psychologicznego. W 1889 roku został pierwszym rektorem Clark University i pełnił tę funkcję do 1920 roku. Podczas tych 31 lat, cały czas był intelektualnie aktywny. Odegrał znaczącą rolę w psychologii wychowawczej, próbował ustalić jaki wpływ ma okres dojrzewania na edukację dziecka. Był także odpowiedzialny za zaproszenie w 1909 roku Freuda i Junga do Stanów Zjednoczonych.
Teoria ewolucji Darwina i teoria rekapitulacji Ernsta Heackela miały ogromny wpływ na karierę Halla. Te idee podsunęły Hallowi pomysł na badanie procesu rozwoju dziecka w oparciu o nauki dotyczące dziedziczenia zachowań. Subiektywny charakter tych badań sprawił, że ich zatwierdzenie było niemożliwe. Jego prace również zgłębiały kontrowersyjne interpretacje dotyczące różnic między kobietą i mężczyzną, tak jak zakłada to koncepcja eugeniki rasowej.
Poglądy społeczne.
Hall był głęboko przywiązany do niemieckiej koncepcji Volkizmu, był też anty-indywidualistą i romantykiem autorytarnym. Ostatnia koncepcja zakłada, że jednostka rozpływa się w transcendentalnej zbiorowości. Hall wierzył, że ludzie nie są z natury istotami rozumnymi, ale są kierowani instynktami i potrzebują charyzmatycznych liderów, którzy mogliby manipulować ich instynktami stadnymi, po to by w społeczeństwie żyło im się lepiej. Przewidział też, że nacisk Amerykanów na jednostkowe godności i prawa człowieka doprowadzi do upadku, jaki porównywał z zatopieniem Atlantydy.
Hall był jednym z założycieli ruchu badania dziecka. Krajowa sieć grup naukowych, zwanych Klubami Halla, miała za zadanie szerzyć jego nauki. Ale najbardziej znany do dzisiaj jest z nadzorowania badania w 1896 pt. „Dzieci osobliwe i wyjątkowe”, które opisywało szereg dziwnych zachowań jedynaków jako trwały objaw nieprzystosowania się do otoczenia. Hall – oraz każdy początkujący psycholog – nie wiedział prawie nic na temat wiarygodnych praktyk badawczych. Dlatego jeszcze przez kolejne dziesięciolecia naukowcy i publicyści podobnie rozpowszechniali konkluzję Halla, iż jedynacy nie mogą spodziewać się, że przejdą przez życie z tymi samymi zdolnościami do przystosowania się co dzieci posiadające rodzeństwo.
„Bycie jedynakiem jest chorobą samą w sobie” twierdził Hall.
Hall dowodził, że proces rozwoju dziecka podsumowuje jego wysoce rasowa koncepcja historii rozwoju ewolucyjnego człowieka. Charakteryzował dzieci będące przed okresem dojrzewania, jako dzikusy i dlatego racjonalne rozumowanie na ich temat w tym wypadku to strata czasu. Wierzył, że dzieci muszą po prostu być wychowane w bojaźni Bożej, miłości do kraju oraz rozwoju silnego ciała. Jeśli dziecko wypala pozostałości zła w swojej naturze, potrzebuje sporej dawki autorytarnej dyscypliny, wliczając w to karę cielesną. Jeżeli chodzi o nastolatków, Hall wierzył, że kieruje nimi więcej altruistycznych pobudek, w związku z tym szkoły powinny indoktrynować uczniów do bezinteresownej służby ideałom, patriotyzmu, kultury ciała, dyscypliny wojskowej, miłości do władzy, podziwu i oddania dla państwa oraz dobra innych. Hall konsekwentnie opowiadał się przeciw intelektualnym osiągnięciom na wszystkich poziomach edukacji publicznej. Otwarte dyskusje i opinie krytyczne nie były tolerowane. Uczniowie potrzebowali indoktrynacji, aby ocalić ich przed indywidualizmem, który był bardzo szkodliwy dla postępu amerykańskiej kultury.
Hall jako pierwszy odniósł określenie „burzy i naporu” (z niemieckiego Sturm und Drang) do okresu dojrzewania. Jej trzy kluczowe aspekty to: konflikt z rodzicami, wahania nastroju i ryzykowne zachowanie. Ostatnie badania prowadzą do ponownego rozważenia tego wyrażenia i jego oznaczenia. Ostatnie dowody popierają pojęcie „burzy i naporu” w jego trzech aspektach, ale tylko wtedy, gdy będą brały pod uwagę różnice indywidualne i kulturowe. Obecnie psychologowie nie akceptują pojęcia „burzy i naporu” jako uniwersalne, ale uznają je jako skrótowe odniesienie do okresu dojrzewania. Nie wszyscy nastolatkowie doświadczają okresu „burzy i naporu”, ale ten okres jest bardziej charakterystyczny dla wieku dojrzewania, niż dla innych lat w życiu człowieka.
Hall nie odnosił się też życzliwie do biednych, chorych, niepełnosprawnych bądź osób z różnicami rozwojowymi. Był stanowczym zwolennikiem selekcji rasowej oraz przymusowej sterylizacji. Wierzył, że jakikolwiek szacunek lub życzliwość względem tych, których uważał za psychicznie, emocjonalnie bądź intelektualnie słabych lub „umysłowo niedorozwiniętych”, mogłyby kolidować z ruchem naturalnej selekcji, wbrew rozwojowi rasy Panów.
Najważniejsze prace: Adolescence (1904), Aspects of Child Life and Education (1921)
Hall także wymyślił techniczne słowa określające rodzaje łaskotania: knismesis – lekkie łaskotanie, które nie powoduje śmiechu, gargalesis – silniejsze wywołujące śmiech różnego typu.
Działalność literacka.
Wniósł istotny wkład do literatury edukacyjnej i był autorytetem w tej dziedzinie, był założycielem i redaktorem American Journal of Psychology, redagował również Pedagogical Seminary (od 1892), American Journal of Religious Psychology and Education (od 1904) i Journal of Race Development.

</doc>
<doc id="2226128" url="https://pl.wikipedia.org/wiki?curid=2226128" title="Michael Argyle">
Michael Argyle

Michael Argyle (ur. 11 sierpnia 1925 w Nottingham, zm. 6 września 2002) – jeden z najbardziej znanych angielskich psychologów społecznych XX wieku. Większość swojej kariery spędził na Uniwersytecie Oksfordzkim. W pracy naukowej ukazał preferencje wobec metod eksperymentalnych w psychologii społecznej, jednocześnie mniej czasu poświęcał podejściom alternatywnym, takim jak analiza dyskursu.
Życiorys.
Michael Argyle urodził się 11 sierpnia 1925 roku. Przed wojną ukończył Nottingham High School for Boys. W czasie wojny służył w Royal Air Force. Po wojnie studiował w Emmanuel College na Uniwersytecie Cambridge, początkowo nauki moralne, a w 1950 roku ukończył z wyróżnieniem psychologię eksperymentalną (studia podyplomowe) tamże. Po studiach w Cambridge w 1952 roku został wykładowcą psychologii społecznej na Uniwersytecie Oksfordzkim. W tym czasie Uniwersytet Oksfordzki wraz z London School of Economics były jedynymi uczelniami w Wielkiej Brytanii, na których istniał wydział psychologii społecznej. Argyle wykładał na Uniwersytecie Oksfordzkim przez wiele lat jako lektor psychologii społecznej. Na emeryturze został profesorem honorowym na Politechnice Oksfordzkiej. Jako jeden ze współzałożycieli czasopisma "British Journal of Social and Clinical Psychology", Argyle regularnie uczestniczył w konferencjach dotyczących psychologii społecznej. 
Jego wielką pasją był szkocki taniec ludowy.
Argyle zmarł 6 września 2002 r. w wieku 77 lat, na skutek obrażeń, jakich doznał w wypadku podczas pływania.
Praca.
Argyle miał swój wkład w wielu dziedzinach psychologii, w tematy takie, jak:
Komunikacja niewerbalna.
Niektóre z jego najlepiej znanych artykułów pochodzą z tej dziedziny. W szczególności interesowało go zjawisko spojrzenia na samego siebie. Jedna z jego najlepszych książek porusza tę kwestię, "Psychologia stosunków międzyludzkich" stała się bestsellerem.
Psychologia religii.
Argyle, wierzący chrześcijanin, opublikował prace empiryczne z psychologii religii. Jego wczesne prace w tej dziedzinie zostały podsumowane w jego książce "Religious behaviour" 1958. Później zaczął współpracę z Benjaminem Beit-Hallahmi nad produkcją kolejnej książki "The Psychology of Religious Beliefs, Behaviour and Experience" (1997). Obydwie pozycje świadczyły o zaangażowaniu Argyle w empiryzm w psychologii i wyszczególniły wyniki badań dotyczących takich zagadnień jak wierzenia w życie po śmierci lub częstotliwość uczestnictwa jednostek w doświadczeniach religijnych.
Psychologia szczęścia.
Jedno z najbardziej znaczących, późniejszych dzieł Argyle to psychologia szczęścia. Czując, że w tym zakresie powinny być przeprowadzone dalsze badania, Argyle opublikował "Psychologię szczęścia" w 1987 (drugie wydanie w 2001). W tej książce wyszczególnia i omawia wyniki badań dotyczących pojęcia szczęścia, stwierdzając że szczęście człowieka jest wzmacniane przez związki międzyludzkie, seks, jedzenie, ćwiczenia fizyczne, muzykę oraz sukces, ale raczej nie przez bogactwo.
Psychologia klas społecznych.
Klasy społeczne to pojęcie szeroko przestudiowane przez socjologów. Późniejsze prace Argyle przedstawiały klasy społeczne w ujęciu socjo-psychologicznym, ukazując różnice w zaangażowaniu religijnym oraz odmienne wzory związków społecznych wśród różnych klas społecznych. Ten temat Argyle chciał połączyć z innym obszarami, nad którymi pracował.
Publikacje.
Oraz wiele innych zredagowanych książek, rozdziałów i artykułów w 

</doc>
<doc id="2226130" url="https://pl.wikipedia.org/wiki?curid=2226130" title="Latarnie umarłych w Krakowie">
Latarnie umarłych w Krakowie

Latarnie umarłych w Krakowie – istniejące do dziś dawne latarnie umarłych na terenie Krakowa, przebudowane lub przestawione i pełniące inne funkcje niż pierwotnie; najczęściej są teraz kapliczkami. Zamurowano szczytowe otwory, miejsca gdzie niegdyś ustawiano źródła światła: lampki, kaganki oliwne, pochodnie. Budowle wzbogacono o figurki świętych.

</doc>
<doc id="2226131" url="https://pl.wikipedia.org/wiki?curid=2226131" title="Dumitru Volvoreanu">
Dumitru Volvoreanu

Dumitru Volvoreanu (ur. 1898) – rumuński rugbysta, brązowy medalista Igrzysk Olimpijskich 1924 w Paryżu. Były to jedyne mecze w karierze tego zawodnika w reprezentacji narodowej.

</doc>
<doc id="2226133" url="https://pl.wikipedia.org/wiki?curid=2226133" title="Pasożyty wewnętrzne">
Pasożyty wewnętrzne



</doc>
<doc id="2226134" url="https://pl.wikipedia.org/wiki?curid=2226134" title="Pasożyty wewnątrzkomórkowe">
Pasożyty wewnątrzkomórkowe



</doc>
<doc id="2226136" url="https://pl.wikipedia.org/wiki?curid=2226136" title="Stanislas Naulin">
Stanislas Naulin

Stanislas Naulin (ur. 17 kwietnia 1870 w Saint-Loup-Lamairé w departamencie Deux-Sèvres, zm. 3 listopada 1932 w Paryżu) – francuski generał, od 23 sierpnia 1921 roku Naczelny Dowódca wojsk Sprzymierzonych na Górnym Śląsku w okresie działania Międzysojuszniczej Komisji Rządzącej i Plebiscytowej, następca Gratiera.
Jego dziadek był rolnikiem, ojciec zaś żandarmem. Naulin miał dwóch braci. W 1888 roku z drugą lokatą na 450 kandydatów został przyjęty do Specjalnej Szkoły Wojskowej w Saint-Cyr. Naukę skończył w roku 1890, utrzymując przez cały czas drugą lokatę, wśród ponad 400 uczniów.
W stopniu podporucznika trafił do 2. Pułku Strzelców Algierskich. Dwa lata później był już porucznikiem (1 października 1892). W 1893 roku uczęszczał do regionalnej szkoły strzeleckiej w Châlons kończąc ją jako najlepszy absolwent wśród 78 szkolonych. Od 1896 do 1898 uczył się w Wyższej Szkole Wojennej (drugie miejsce na 24 absolwentów). 26 grudnia 1898 r. awansował na kapitana i został przydzielony jako kapitan -stażysta do dowództwa armii. W Ministerstwie Wojny szybko zyskał uznanie jako autor wzorowo opracowanych raportów i przydatnych analiz. Szczególnie cenne okazały się: jego raport o stanie brytyjskiej marynarki wojennej oraz "Peru", opracowanie napisane na miejscu podczas pełnionej tam misji w latach 1903-1905. Praktykę wojenną odbył w Algierii i Maroku. W marcu 1910 roku został szefem batalionu. Od 1912 roku pracował jako oficer 2 Biura Głównej Kwatery Sztabu.
Brał udział w I wojnie światowej awansując w listopadzie 1914 roku na podpułkownika zaś 25 czerwca 1916 na pułkownika (już od 1898 tymczasowo pełnił funkcje pułkownika tytularnego). Jako dowódca 15 Regimentu Piechoty szczególnie zasłużył się w bitwie pod Artois (1915); pod Verdun (1916) jako dowódca 303 Brygady; W Szampanii w okresie kwiecień-czerwiec 1917 na czele 45 Dywizji Piechoty oraz w Szampanii w okresie lipiec październik 1918 roku jako dowódca 21 Kompanii Artylerii. Już od początku wojny miał styczność z marszałkiem Fochem. 18 kwietnia 1918 roku awansował na generała brygady a już 10 czerwca został generałem dywizji, dowodząc wtedy 21 Korpusem Armijnym. Okazał się równie skuteczny w działaniach polowych jak i w administracji wojskowej, był oceniany jako oficer kompetentny, bystry i odważny. Po przybyciu na Śląsk szybko zyskał uznanie Le Ronda i pozostałych osobistości koalicji. Po powrocie ze Śląska Naulin dowodził w Algierii, Na Bliskim Wschodzie oraz Maroku. Od 1930 roku, aż do śmierci, pracował w Najwyższej Radzie Wojennej.
Odznaczenia.
Francuskie:
Zagraniczne:

</doc>
<doc id="2226144" url="https://pl.wikipedia.org/wiki?curid=2226144" title="AZ1">
AZ1

AZ1 – typ lampy elektronowej, bezpośrednio żarzona duodioda prostownicza z cokołem bocznostykowym. Wprowadzona przed II w.ś. była popularna w Europie od lat 30. do 50. XX wieku.
Historia i zastosowanie.
Od roku 1934 firma Philips rozpoczęła wprowadzanie na rynek lamp z cokołem bocznostykowym. Wśród nich znalazły się również lampy prostownicze, w tym AZ1. Początkowo wiele firm rozpoczęło produkcję pod swoimi własnymi nazwami, wkrótce jednak przyjęto znormalizowane oznaczenia europejskie. Po paru latach Philips wprowadził nowocześniejsze bocznostykowe lampy prostownicze z katodą pośrednio żarzoną (EZ1, EZ2, EZ3, EZ4), wielu producentów pozostało jednak przy starszych konstrukcjach.
W Polsce poczynając od sezonu 1936/1937 lampa AZ1 pojawiła się w odbiornikach radiowych firm Elektrit (Maraton Z, Stentor Z, Victoria Z, Gloria Z), Capello (Rossini Z), Telefunken (Premier Dz, Lord Az, Arystokrata Bz, Magnat Cz), Philips (102A Aladyn, 456A, 695A), Kosmos (K 87A Imperial, K 89A Super-Rekord), PZT (Echo 128Z, 231Z). Szybko stała się podstawową lampą prostowniczą w radioodbiornikach sieciowych również innych firm.
Po II wojnie światowej produkowano lampy AZ1 w Państwowej Wytwórni Lamp Radiowych (PWLR), Zakładach Wytwórczych Lamp Elektrycznych (ZWLE) i Doświadczalnych Zakładach Lamp Elektronowych (DOLAM). Były one produkowane masowo, w 1961 wyprodukowano 463 tysiące sztuk (cena detaliczna wynosiła 17,50 zł). Stosowano je w licznych odbiornikach radiowych przeznaczonych do zasilania z sieci energetycznej prądu przemiennego aż do lat 60, kiedy zostały wyparte przez prostowniki selenowe. Należały do nich Aga, Barkarola, Czardasz, Kaprys, Mazur, Menuet, Poemat, Polonez, Preludium, Romans, Rondo, Serenada i Śląsk produkcji Diory oraz Aga, Etiuda, Stolica, Syrena i Wola produkcji ZRK.
Lampę AZ1 zastosowano również w gramofonie WW-GE56 Karolinka, pierwszym w Polsce gramofonie ze wzmacniaczem elektrycznym produkowanym w łódzkich zakładach Fonica i w magnetofonie szpulowym Wilga produkcji zakładów Tonsil.
Podstawowe parametry.
Żarzenie:
Odpowiedniki.
Parametry elektryczne lampy AZ1 są zbliżone do parametrów wcześniejszej, posiadającej cokół kołkowy, lampy 1805 Philipsa (RGN 1064 Telefunkena), którą zastąpiła. Identyczne parametry elektryczne mają lampy AZ11 (z cokołem metalowym) oraz AZ31 (z cokołem oktalowym), są one jednak rzadziej spotykane.
Początkowo wiele firm produkowało lampy AZ1 pod własnymi oznaczeniami: DE6, DVG51, G459, R805, T21, TA21, TAZ1, TZ1, VA21, VAZ1, WE54, 4GG4, 4R3, 140NG.

</doc>
<doc id="2226148" url="https://pl.wikipedia.org/wiki?curid=2226148" title="Język tai dam">
Język tai dam

Język tai dam ( , dosłownie „język Czarnych Tajów”; pinyin: ) – język należący do grupy tajskiej, używany przez grupę etniczną Tai Dam zamieszkującą głównie Wietnam (700 tysięcy) a także Laos (50 tys.), południowe Chiny (10 tys.) i Tajlandię (700 osób). Język ten posiada własny system pisma, tzw. pismo tai dam, w Wietnamie nazywane Chữ Thái Việt.

</doc>
<doc id="2226150" url="https://pl.wikipedia.org/wiki?curid=2226150" title="Low (zespół muzyczny)">
Low (zespół muzyczny)

Low – założony w 1993 indie rockowy zespół z Duluth, w amerykańskim stanie Minnesota. Jego oryginalny skład to Alan Sparhawk (gitara i śpiew), Mimi Parker (perkusja i śpiew) i John Nichols (gitara basowa). Zak Sally zastąpił Nicholsa po wydaniu pierwszej płyty i pierwszym tournée zespołu.
Muzyka Low określana jest jako slowcore (chociaż sam zespół nie przepada za tą etykietą) i charakteryzuje się najczęściej powolnym tempem i minimalistycznymi aranżacjami utworów, oraz wykorzystaniem charakterystycznych harmonii wokalnych Sparhawka i Parker.
5 listopada 2022 zmarła Mimi Parker. Powodem śmierci był rak jajnika.
Dyskografia:

</doc>
<doc id="2226154" url="https://pl.wikipedia.org/wiki?curid=2226154" title="Nona (stolica biskupia)">
Nona (stolica biskupia)

Nona (łac. "Nonensis") – stolica nieistniejącej diecezji w Cesarstwie rzymskim w prowincji Dalmacja Inferiore, sufragania archidiecezji Split, współcześnie miasto Nin w Chorwacji. Diecezja Nona utworzona została w VIII lub IX wieku, a zlikwidowana przez papieża Leona XII 30 czerwca 1828 roku. Tereny diecezji włączono do archidiecezji zadarskiej. W 1970 utworzono biskupstwo tytularne. Od 2004 obejmuje je chorwacki hierarcha Martin Vidović, były nuncjusz apostolski na Białorusi.

</doc>
<doc id="2226169" url="https://pl.wikipedia.org/wiki?curid=2226169" title="Robogagarin">
Robogagarin



</doc>
<doc id="2226172" url="https://pl.wikipedia.org/wiki?curid=2226172" title="Pofajdok">
Pofajdok

Pofajdok – ludowa, potoczna nazwa używana na Warmii i Mazurach, oznaczająca młodzieńca (zwłaszcza kawalera) o nieodpowiedzialnym, kpiarskim i niedojrzałym podejściu do życia. Postać była uosobieniem ludowego humoru, ale także prostej mądrości ludzkiej. Chodził on własnymi drogami, ale mimo to był skory do pomocy i życzliwy. Mazurski pofajdok jest utożsamiany ze znaną w innych regionach postacią Sowizdrzała.
Pofajdok w kulturze i sztuce.
formy ludowe:
"Miała baba pofajdoka, roz, dwo, trzi / Wsadziła go na prosioka, roz, dwo, trzi / Prosiak lato jak szaluny / Bo ma ługun zakryncuny, roz, dwo, trzi"
formy współczesne:

</doc>
<doc id="2226183" url="https://pl.wikipedia.org/wiki?curid=2226183" title="Święto Narodowe 3 Maja">
Święto Narodowe 3 Maja



</doc>
<doc id="2226187" url="https://pl.wikipedia.org/wiki?curid=2226187" title="Phyllospadix">
Phyllospadix

Phyllospadix Hook. – rodzaj traw morskich należący do rodziny zosterowatych ("Zosteraceae"), obejmujący 6 gatunków występujących w Oceanie Spokojnym, na wybrzeżach Azji (od dalekiego wschodu Rosji do Japonii i Korei) oraz Ameryki Północnej (od Kanady do Meksyku).
Nazwa naukowa rodzaju pochodzi od greckich słów ("phyllon" – liść) i ("spadix" – kolba).
Zagrożenie i ochrona.
Poza "P. juzepczukii" wszystkie gatunki "Phyllospadix" zostały ujęte w Czerwonej księdze gatunków zagrożonych:
Rośliny te są zagrożone przez działalność człowieka w strefie przybrzeżnej, głównie związaną z gospodarką morską, a także utwardzaniem linii brzegowej i uprawami wodorostów. Populacje "P. iwatensis" i "P. japonicus" są stale malejące.

</doc>
<doc id="2226191" url="https://pl.wikipedia.org/wiki?curid=2226191" title="Business English Magazine">
Business English Magazine

Business English Magazine – wydawany w Poznaniu ogólnopolski dwumiesięcznik specjalistyczny dla uczących się języka angielskiego biznesowego.
Magazyn wydawany jest od marca 2007 roku przez przedsiębiorstwo Colorful Media. Artykuły dotyczą głównie zagadnień z zakresu gospodarki oraz biznesu międzynarodowego. Do anglojęzycznych artykułów opracowano polskie słownictwo. Wybrane artykuły można odsłuchać w formacie MP3 (również na urządzeniach mobilnych poprzez zeskanowanie kodów QR znajdujących się w magazynie). Czytelnikom udostępniono również nagrania wideo z tłumaczeniami. W 2010 roku pojawiła się hiszpańskojęzyczna wersja magazynu, a od 2012 roku magazyn wydawany jest w Niemczech pod tytułem Business English Magazin.
Profil.
Magazyn powstaje przy współpracy polsko-brytyjskiego zespołu i jest skierowany do polskojęzycznych czytelników. Pismo co dwa miesiące dostarcza informacji o aktualnych trendach w gospodarce, polityce, biznesie międzynarodowym i nowych technologiach.

</doc>
<doc id="2226197" url="https://pl.wikipedia.org/wiki?curid=2226197" title="Jet Set Radio">
Jet Set Radio

Jet Set Radio (Jet Grind Radio w Ameryce Północnej) to gra video wydana na zasadzie wyłączności na konsolę Dreamcast.
Gra jako jedna z pierwszych na rynku gier komputerowych, zaprezentowała innowacyjną grafikę w technologii cel-shading. Gra miała również swoją dwuwymiarową wersję na konsolę Game Boy Advance. Sequel gry pod tytułem Jet Set Radio Future został wydany na konsolę Xbox (pierwszej generacji).
We wrześniu 2012 roku SEGA wydała remake Jet Set Radio HD na PC oraz konsole Xbox 360 (XBLA), PS3 (PSN) i PS Vita. Dnia 29 listopada miała miejsce premiera również na urządzenia mobilne Android oraz iOS.

</doc>
<doc id="2226200" url="https://pl.wikipedia.org/wiki?curid=2226200" title="Język tai lue">
Język tai lue

Język tai lü, tai lue, tai lu – język należący do grupy tajskiej, używany przez grupę etniczną Tai Lue, zamieszkującą południowe Chiny (280 tys.), Birmę (200 tys.), Laos (130 tys.), Tajlandię (83 tys.) i Wietnam (5 tys.).

</doc>
<doc id="2226209" url="https://pl.wikipedia.org/wiki?curid=2226209" title="Szkoła sztokholmska">
Szkoła sztokholmska



</doc>
<doc id="2226218" url="https://pl.wikipedia.org/wiki?curid=2226218" title="Kopiec (Wzgórza Rymanowskie)">
Kopiec (Wzgórza Rymanowskie)

Kopiec (635 m n.p.m.) – inna nazwa Szczob, wzniesienie w Beskidzie Niskim, na południowy wschód od Rymanowa-Zdroju. Szczyt góry jest zalesiony. Na północ stoki opadają w kierunku wsi Głębokie i Bartoszów. Od zachodu graniczy z górą Zamczyska (568 m n.p.m.) a od wschodu z wzniesieniem 572 m n.p.m., którego stoki opadają nad Głębokie i Sieniawę.

</doc>
<doc id="2226271" url="https://pl.wikipedia.org/wiki?curid=2226271" title="FSO 1300 Coupé">
FSO 1300 Coupé

FSO 1300 Coupé – prototyp polskiego samochodu sportowego produkcji FSO, skonstruowany w latach 1973–1974, a zaprezentowany w 1974 roku podczas wystawy "Warszawa XXX". Nazywany „polskim Lotusem Espritem”.
Historia i opis pojazdu.
Model skonstruowano w oparciu o rozwiązania techniczne opracowane w OBRSO oraz zapożyczone z Fiata 128 Rally, jednak do jego opracowania wykorzystano również podzespoły Fiata X1/9 oraz Polskiego Fiata 125p. Elementy układu napędowego, jezdnego, hamulcowego oraz wyposażenia zaadaptowano z modelu Fiat 128 Rally. W instalacji elektrycznej zastosowano rozwiązania z Fiata 128 oraz Polskiego Fiata 125p.
Nadwozie, zaprojektowane przez Zbigniewa Wattsona, miało modny ówcześnie kształt klina. Deska rozdzielcza, wykonana z tworzywa sztucznego, była bogato wyposażona w przełączniki i wskaźniki przejęte z samochodów marki Fiat. Z przodu znajdowały się dwa fotele kubełkowe, a z tyłu niewielka kanapa. Do wad samochodu należały niskie właściwości jezdne oraz słabe osiągi – silnik, umieszczony poprzecznie z tyłu, dysponował mocą 75 KM, przez co zapewniał maksymalną prędkość 140 km/h. Produkcji seryjnej nigdy nie uruchomiono, ze względów ekonomicznych. Po kilku latach od powstania zdecydowano o zniszczeniu jedynego prototypu, ze względu na uznanie za konstrukcję nieprzydatną w sporcie oraz przy rozwoju dalszych konstrukcji FSO.

</doc>
<doc id="2226299" url="https://pl.wikipedia.org/wiki?curid=2226299" title="Anna Frank w kulturze">
Anna Frank w kulturze



</doc>
<doc id="2226304" url="https://pl.wikipedia.org/wiki?curid=2226304" title="Mikałaj Wajciankou">
Mikałaj Wajciankou

Mikałaj Ryhorawicz Wajciankou (, , "Nikołaj Grigorjewicz Wojtienkow"; ur. 13 sierpnia 1947 w rejonie rohaczowskim, zm. 22 kwietnia 2013) – białoruski polityk, działacz komunistyczny, samorządowiec i kołchoźnik; w latach 1995–1997 ambasador Białorusi w Czechach i jednocześnie na Słowacji; w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; w latach 1997–2000 członek Rady Republiki Zgromadzenia Narodowego Republiki Białorusi I kadencji; w latach 1989–1995 i od 1997 przewodniczący Homelskiego Obwodowego Komitetu Wykonawczego.
Życiorys.
Urodził się 13 sierpnia 1947 roku w rejonie rohaczowskim obwodu homelskiego Białoruskiej SRR, ZSRR. Ukończył Białoruski Instytut Mechanizacji Gospodarstwa Wiejskiego i Akademię Nauk Społecznych przy KC KPZR. Pracował jako mistrz w zakładzie naprawy samochodów w obwodzie irkuckim Rosyjskiej FSRR, kierownik warsztatów remontowych, główny inżynier, wiceprzewodniczący, przewodniczący kołchozu im. Lenina w rejonie rohaczowskim.
Pełnił funkcję przewodniczącego Rohaczowskiego Rejonowego Komitetu Wykonawczego, I sekretarza Rohaczowskiego Komitetu Miejskiego Komunistycznej Partii Białorusi (KPB), sekretarza Homelskiego Komitetu Rejonowego KPB, kierownika Wydziału Rolnictwa KC KPB. W latach 1989–1995 był przewodniczącym Homelskiego Obwodowego Komitetu Wykonawczego i Homelskiej Obwodowej Rady Deputowanych. W latach 1990–1995 był deputowanym do Rady Najwyższej Białoruskiej SRR/Rady Najwyższej Republiki Białorusi XII kadencji. W latach 1995–1997 był Nadzwyczajnym i Pełnomocnym Ambasadorem Republiki Białorusi w Czechach i jednocześnie na Słowacji. 17 stycznia 1997 roku został zwolniony ze stanowisk ambasadorów przez prezydenta Alaksandra Łukaszenkę i ponownie mianowany przewodniczącym Homelskiego Obwodowego Komitetu Wykonawczego. 27 lutego 1997 roku został mianowany przez prezydenta członkiem Rady Republiki Zgromadzenia Narodowego Republiki Białorusi I kadencji. Pełnił w niej funkcję członka Komisji ds. Polityki Regionalnej. Jego kadencja w Radzie Republiki zakończyła się 19 grudnia 2000 roku. Zmarł 22 kwietnia 2013 roku. Pochowany został na Cmentarzu Południowym-2 pod Homlem.

</doc>
<doc id="2226308" url="https://pl.wikipedia.org/wiki?curid=2226308" title="FSO 1100 Coupé">
FSO 1100 Coupé



</doc>
<doc id="2226327" url="https://pl.wikipedia.org/wiki?curid=2226327" title="Szkoła szwedzka w ekonomii">
Szkoła szwedzka w ekonomii



</doc>
<doc id="2226336" url="https://pl.wikipedia.org/wiki?curid=2226336" title="Bracikowo">
Bracikowo

Bracikowo – przysiółek wsi Jemiołów w Polsce, położony w województwie lubuskim, w powiecie świebodzińskim, w gminie Łagów.
W latach 1975–1998 Bracikowo administracyjnie należało do województwa zielonogórskiego.

</doc>
<doc id="2226377" url="https://pl.wikipedia.org/wiki?curid=2226377" title="Świdziński">
Świdziński



</doc>
<doc id="2226383" url="https://pl.wikipedia.org/wiki?curid=2226383" title="Język tai neua">
Język tai neua

Język tai neua, tai na, tai nua, tai dehong – język należący do grupy tajskiej, używany przez grupę etniczną Tai Neua, zamieszkującą południowe Chiny (540 tys.), Birmę (72 tys.), Laos (35 tys.) i Tajlandię.
System fonologiczny.
Tony.
W języku tai neua funkcjonuje sześć tonów:

</doc>
<doc id="2226384" url="https://pl.wikipedia.org/wiki?curid=2226384" title="Ściapan Sucharenka">
Ściapan Sucharenka



</doc>
<doc id="2226385" url="https://pl.wikipedia.org/wiki?curid=2226385" title="Pracownicy uczelni">
Pracownicy uczelni



</doc>
<doc id="2226388" url="https://pl.wikipedia.org/wiki?curid=2226388" title="Kaukaskie Liniowe Wojska Kozackie">
Kaukaskie Liniowe Wojska Kozackie

Kaukaskie Liniowe Wojska Kozackie (ros. Кавказское линейное казачье войско) – wojsko kozackie utworzone w 1832 na Północnym Kaukazie. 
Podstawą formowania było pięć pułków kozackich, stacjonujących wzdłuż lewego brzegu rzeki Terek od jej ujścia do miasta Mozdok:
i pięć kozackich pułków linii azowsko-mozdockiej:
Do wojsk kaukaskich zostały także przekazane Sunżeński Pułk Kozacki, 1 i 2 Władykaukaski Pułk Kozacki (utworzone w 1831 pod nazwą Małorosyjskie Pułki Kozackie).
Razem z kozakami czarnomorskimi bronili Linii Azowsko-Mozdockiej, współpracując z Kozackim Samodzielnym Korpusem w walkach z góralami Północnego Kaukazu.
W 1838 pułki Kizlarski i Tersko-Siemiejny zostały połączone, w 1840 utworzono Łabinski Pułk Kozacki, a w 1850 Urupski Pułk Kozacki. Wraz ze wzrostem liczebności wojska (w połowie XIX wieku ponad 300 tysięcy) w 1846 większość pułków została przeformowana w brygady - w 1860 Kaukaskie Wojska składały się z 9 brygad i 4 samodzielnych pułków. 
W 1860 Kaukaskie Wojska zostały rozdzielone: jedna część utworzyła Tereckie Wojsko Kozackie, druga część razem z Czarnomorskim Wojskiem Kozackim weszła w skład ponownie utworzonego Kubańskiego Wojska Kozackiego. 

</doc>
<doc id="2226389" url="https://pl.wikipedia.org/wiki?curid=2226389" title="Męczeństwo świętego Maurycego">
Męczeństwo świętego Maurycego

Męczeństwo świętego Maurycego (Męczeństwo Legii Tebańskiej) – obraz El Greca namalowany w latach 1580–1582.
Obraz został zamówiony przez króla Hiszpanii Filipa II do kaplicy w Escorialu. Polecenie władcy z 25 kwietnia 1580 nakazywało przeorowi, by dostarczył artyście farb na podmalówkę. Obraz był już wówczas zapewne rozpoczęty. W ciągu dwóch lat El Greco otrzymał za swoje dzieło 800 dukatów.
Święty Maurycy i żołnierze Legii Tebańskiej zostali ścięci za odmowę złożenia ofiary pogańskim bogom. Na pierwszym planie obrazu El Greco przedstawił rozmowę Maurycego i towarzyszy, w wyniku której podjęli decyzję o męczeństwie. Samo męczeństwo zostało odsunięte na dalszy plan. Na drugim planie Maurycy udziela pomocy traconym legionistom, a w głębi odmawia wykonania rozkazu wydanego przez wysłanników cesarza. W lewym górnym rogu artysta przedstawił grupę aniołów muzykujących i niosących symbole męczeństwa: palmy i wieńce. Scena ta równoważy kompozycyjnie dominującą w prawej dolnej części grupę św. Maurycego rozmawiającego z żołnierzami.
Przedstawienie postaci żołnierzy w lśniących rzymskich pancerzach, pod którymi artysta plastycznie zarysował ciała powoduje, że ten obraz El Greca bardziej niż inne jego dzieła ciąży ku manieryzmowi. Malarz chciał zapewne w ten sposób przypodobać się królowi Filipowi II. Dzieło jednak nie spodobało się władcy jako zbyt odległe od obowiązującego wówczas schematu obrazu ołtarzowego. Także gama jasnych i zimnych kolorów rozjaśnionych sinymi błyskami była bardzo odległa od kolorystyki Tycjana, ulubionego malarza króla. Filip II nakazał zawiesić w Escorialu mierny obraz na ten sam temat namalowany przez Romola Cincinnato, który kosztował 650 dukatów, czyli mniej niż płótno El Greca.
Studium głowy św. Maurycego.
Zanim El Greco przystąpił do stworzenia Męczeństwa, prawdopodobnie wykonał kilka prac przygotowawczych. Jedna z nich, "Studium głowy św. Maurycego" znajduje się w prywatnej kolekcji Sir Williama van Horne a wcześniej w kolekcji hiszpańskiego archeologa Antonia Vives Escudero.

</doc>
<doc id="2226413" url="https://pl.wikipedia.org/wiki?curid=2226413" title="Glenn Hubbard (ekonomista)">
Glenn Hubbard (ekonomista)

Robert Glenn Hubbard (ur. 4 września 1958 w Orlando) – amerykański ekonomista.
Życiorys.
Uzyskał stopnie licencjata (Bachelor of Arts i Bachelor of Science) w zakresie ekonomii na University of Central Florida w 1979 roku, magistra (Master of Arts) na Harvard University w 1981 roku oraz doktora nauk (Doctor of Philosophy) na Harvard University w 1983 roku.
Od 1988 roku pracuje na stanowisku profesora ekonomii w Graduate School of Business Columbia University, a od 1997 roku na takim samym stanowisku w Faculty of Arts and Sciences Columbia University. W latach 1994–1997 był zastępcą dziekana Graduate School of Business Columbia University. Od 2004 roku jest dziekanem tej jednostki naukowej.
W latach 2001–2003 był przewodniczącym prezydenckiej Rady doradców ekonomicznych. Był wymieniany pośród najpoważniejszych kandydatów na stanowisko Przewodniczącego Rady Gubernatorów Systemu Rezerwy Federalnej Stanów Zjednoczonych (Fed), lecz ostatecznie nominacji nie otrzymał.
Jest autorem licznych prac naukowych, artykułów, komentarzy i odczytów. Jego główne obszary badawcze to zagadnienia podatkowe i budżetowe, polityka monetarna, finanse międzynarodowe.
W kulturze popularnej.
W 2006 roku ukazał się teledysk&lt;ref name="gsb.columbia.edu/students/organizations/follies"&gt;&lt;/ref&gt; przygotowany przez studentów kierowanej przez niego jednostki, parodiujący piosenkę The Police "Every Breath You Take". Hubbard, w którego wciela się student Michael O’Rorke, śpiewa o rozczarowaniu z powodu nieotrzymania nominacji na szefa Fed, zarazem zapowiadając, że będzie bacznie śledził posunięcia wybranego na to stanowisko Bena Bernanke: Mem zyskał popularność w internecie, a także w samym Fed. Robert Ernest Hall i Marc Lieberman wspomnieli o nim w swoich pracach: "Economics: Principles and Applications" (2007) oraz "Macroeconomics: Principles and Applications" (2007).

</doc>
<doc id="2226414" url="https://pl.wikipedia.org/wiki?curid=2226414" title="Glenn Hubbard">
Glenn Hubbard



</doc>
<doc id="2226416" url="https://pl.wikipedia.org/wiki?curid=2226416" title="Lovekiller">
Lovekiller

Lovekiller - piąty album studyjny szwedzkiego piosenkarza Darina, wydany w Szwecji 18 sierpnia 2010. Jest to pierwszy album Darina od czasu rozstania z wytwórnią Sony Music po 4 latach współpracy. Album zawiera utwór "You're Out of My Life" z którym Darin startował w Melodifestivalen 2010.
Notowania, certyfikaty i sprzedaż.
Album zadebiutował na #2 miejscu Swedish Album Charts, zdobywając status złotej płyty rozchodząc się w ponad 20 000 egzemplarzy w pierwszym tygodniu sprzedaży.

</doc>
<doc id="2226420" url="https://pl.wikipedia.org/wiki?curid=2226420" title="VNM">
VNM

VNM, właśc. Tomasz Lewandowski (ur. 25 stycznia 1984 w Elblągu) – polski raper. Poza solową działalnością artystyczną Lewandowski współpracował z takimi artystami jak: ReTo, Sokół, HiFi Banda, Pezet, Małolat, Pyskaty, DonGURALesko, Fokus, Brahu, Fu, Eldo czy Marysia Starosta.
Raper sprzedał w Polsce ponad 65 tys. płyt i zdobył trzy złote płyty. VNM to pierwszy raper w historii polskiego hip-hopu, który, nie mając w dorobku oficjalnie wydanego albumu, znalazł się na okładce hiphopowego pisma (Magazyn Hip Hop #52, grudzień 2007). W 2011 roku Lewandowski został sklasyfikowany na 11. miejscu listy 30 najlepszych polskich raperów według magazynu Machina.
Działalność artystyczna.
Aktywny na scenie hip-hopowej od roku 2000. W 2005 roku razem z zespołem 834 wygrał konkurs na najlepsze demo, organizowany przez szczecińską audycję radiową WuDoo. W 2008 roku został zauważony przez rapera Sokoła, właściciela wytwórni Prosto. VNM został zaproszony do nagrania wspólnego utworu „Nie muszę”. Rok później ukazał się jego mixtape "Niuskul Mixtape 2009". W tym samym roku Lewandowski wziął udział w nagraniach składanki "Prosto Mixtape 600V", która ukazała się w kwietniu 2010 roku. Zwrotki rapera znalazły się m.in. w utworach „I żeby było normalnie” i „Zrób to”. Do piosenek powstały także teledyski. Jego solowy utwór pt. „Placek” trafił na kompilację "Grube jointy".
Przełomem w karierze rapera był podpisany w lipcu kontrakt wydawniczy z wytwórnią płytową Prosto. 17 stycznia 2011r. ukazał się jego „legalny” debiut pt. "De Nekst Best". Płyta odniosła sukces debiutując na 5. miejscu notowania OLiS. Wśród gości na płycie znaleźli się m.in. Pezet, Ten Typ Mes, Włodi oraz HiFi Banda. Produkcji nagrań podjęli się m.in. Resbit, Kudel, Czarny HIFI i DJ 600V. Do utworów „To mój czas”, „Flaj” i „Cypher” zostały zrealizowane teledyski.
W 2011 roku artysta nagrał solowy utwór zatytułowany „Nigdy nie wiesz”, który znalazł się na drugiej części kompilacji '. Następnie VNM gościł na składance "Aloha 40%" według pomysłu Procenta. Zwrotki rapera znalazły się w kompozycji „Szczyt” w której wystąpili także Emazet, Procent, Łysonżi i Green. 20 lutego 2012 roku, ponownie nakładem wytwórni Prosto ukazał się drugi album solowy rapera '. Produkcja dotarła do 7. miejsca zestawienia OLiS. Gościnnie na płycie wystąpili m.in.: Marysia Starosta, Wozzo i Tomson. Z kolei wśród producentów na wydawnictwie znaleźli się SoDrumatic, Matheo, Drumkidz i 7inch. Do pochodzących z płyty utworów „Na weekend”, „Dym” oraz „Choćbym miał zostać sam” powstały teledyski. Również w 2012 roku VNM wziął udział w nagraniach składanki "Prosto Mixtape Kebs". Lewandowski wystąpił w dwóch utworach, m.in. u boku Jurasa, Sokoła i Pezeta.
25 listopada 2013 roku ukazał się kolejny album solowy rapera zatytułowany "ProPejn". Materiał został w całości wyprodukowany przez SoDrumatica, natomiast miksowanie i mastering wykonał Czarny HIFI. Wśród gości na płycie znaleźli się Marysia Starosta, Kamila Bagnowska i Tomasz „Tomson” Lach. Wydawnictwo promowane teledyskami do utworów „Obiecaj mi” i „ProPejn” uplasowało się na 3. miejscu polskiej listy przebojów (OLiS). 21 grudnia 2014 w serwisie YouTube muzyk opublikował utwór pt. „Linie” będący odpowiedzią na wiele nominacji w #Hot16Challenge. Kompozycja wyprodukowana przez B.Melo została nagrana w warszawskim Otrabarwa Studio. W przeciwieństwie do innych uczestników akcji raper nagrał pięciominutowy utwór, do którego teledysk zrealizowała grupa filmowa Marathon Films.

</doc>
<doc id="2226422" url="https://pl.wikipedia.org/wiki?curid=2226422" title="Bloomberg (firma)">
Bloomberg (firma)



</doc>
<doc id="2226424" url="https://pl.wikipedia.org/wiki?curid=2226424" title="Lewon Hajrapetian">
Lewon Hajrapetian

Lewon Sosi Hajrapetian (, ur. 17 kwietnia 1989 w Erywaniu) – ormiański piłkarz występujący na pozycji obrońcy lub pomocnika, reprezentant Armenii w latach 2011–2017.
Kariera klubowa.
Jest wychowankiem akademii piłkarskiej niemieckiego klubu Hamburger SV, którego zawodnikiem był do 2010 roku. Największe sukcesy odniósł jako gracz Piunika Erywań, z którym wywalczył dwukrotnie mistrzostwo Armenii (2010 i 2014/15), dwukrotnie krajowy puchar (2010 i 2014/15) oraz Superpuchar Armenii (2015).
Kariera reprezentacyjna.
9 lutego 2011 zadebiutował w reprezentacji Armenii w przegranym 1:2 meczu towarzyskim z Gruzją w Limassol. W maju 2014 roku strzelił jedyną bramkę dla zespołu narodowego w meczu przeciwko Zjednoczonym Emiratom Arabskim, wygranym 4:3. Ogółem w latach 2011–2017 zaliczył w reprezentacji 40 występów, zdobył 1 gola.
Życie prywatne.
Syn Sosa Hajrapetiana, brązowego medalisty Igrzysk Olimpijskich 1980 w hokeju na trawie. Posiada obywatelstwo Armenii i Niemiec.

</doc>
<doc id="2226425" url="https://pl.wikipedia.org/wiki?curid=2226425" title="Bugatti ID 90">
Bugatti ID 90

Bugatti ID 90 – samochód sportowy skonstruowany przez włoskie przedsiębiorstwo Bugatti Automobili. Do napędu użyto jednostki V12 3,5 l 60V (5V cylinder), której moc maksymalna nie została ujawniona. Prędkość maksymalna wynosi 280 km/h, zaś przyspieszenie 0-100 km/h nie został ujawniony. Zamontowano w nim 2 siedzenia i 4 turbosprężarki IHI. Projekt pojazdu nie zafascynował prezesa Bugatti Automobili i projekt odrzucono. Autorem projektu został Giorgetto Giugiaro.

</doc>
<doc id="2226428" url="https://pl.wikipedia.org/wiki?curid=2226428" title="Bugatti ID90">
Bugatti ID90



</doc>
<doc id="2226431" url="https://pl.wikipedia.org/wiki?curid=2226431" title="Instytut Filologii Klasycznej i Kultury Antycznej Uniwersytetu Wrocławskiego">
Instytut Filologii Klasycznej i Kultury Antycznej Uniwersytetu Wrocławskiego



</doc>
<doc id="2226434" url="https://pl.wikipedia.org/wiki?curid=2226434" title="The Unforgiving">
The Unforgiving

The Unforgiving – piąty album studyjny holenderskiej grupy muzycznej Within Temptation. Płyta ukazała się w marcu 2011 roku nakładem wytwórni muzycznej Roadrunner Records. Teksty na płycie zostały oparte na scenariuszu który napisał Steven O'Connell. Oprawę graficzną wykonał rysownik komiksów Romano Molenaar. Promocji płyty towarzyszyło wydawanie komiksów i serii krótkich filmów związanych z koncepcją albumu.
Pierwszy utwór z płyty „Where Is the Edge” został opublikowany 15 grudnia 2010 roku. Pierwszy właściwy singel „Faster” ukazał się 21 stycznia 2011 roku, natomiast pierwszy krótki film "Mother Maiden" 31 stycznia 2011. Drugi krótki film "Sinéad" został opublikowany 21 marca, natomiast singiel o tym samym tytule 15 czerwca 2011. Finałowy krótki film "Triplets" ukazał się 1 września, z kolei miesiąc później ukazał się teledysk do utworu „Shot In the Dark”. 20 grudnia 2011 roku zespół opublikował teledysk do utworu „Fire And Ice”.
W Polsce album uzyskał status złotej płyty.

</doc>
<doc id="2226440" url="https://pl.wikipedia.org/wiki?curid=2226440" title="Czartów (Poźrzadło)">
Czartów (Poźrzadło)

Czartów (niem. "F. Toufelsvorwerk") – osada wsi Poźrzadło w Polsce, położona w województwie lubuskim, w powiecie świebodzińskim, w gminie Łagów.
Osada jest położona kilkaset metrów na południowy zachód od miejscowości Poźrzadło.
W latach 1975–1998 osada administracyjnie należała do województwa zielonogórskiego.

</doc>
<doc id="2226442" url="https://pl.wikipedia.org/wiki?curid=2226442" title="Uładzimier Mackiewicz">
Uładzimier Mackiewicz



</doc>
<doc id="2226444" url="https://pl.wikipedia.org/wiki?curid=2226444" title="Burzykowo (jezioro)">
Burzykowo (jezioro)

Burzykowo (hist. "Borzykowo") – niewielkie jezioro wytopiskowe, śródleśno-bagienne w woj. wielkopolskim, w powiecie międzychodzkim, w środkowej części gminy Kwilcz, w obrębie sołectwa Kwilcz.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Burzykowo". Natomiast w źródłach historycznych przewija się także nazwa "Borzykowo". Kornaszewski w połowie XX wieku, określił jezioro natomiast jako "Borzykowskie" lub "Burzykowskie" .
Historia.
W 1627 roku jezioro zostało wspomniane jako "Borzykowo", 7-hektarowy zbiornik wodny, położony 13 km na południe od Sierakowa oraz 2 km na południe od centrum Kwilcza.
To właśnie w tym roku przy podziale Kwilcza między braci, Piotra i Jana Kwileckich, niektóre jeziora, w tym "Borzykowo", przeznaczono do wspólnego użytku.
W wieku XVIII i XIX jezioro znane było już pod obecnie obowiązującą nazwą "Burzykowo". Zbiornik zidentyfikował wówczas Kornaszewski na podstawie planu z 1831 r.
Dane morfometryczne.
Powierzchnia zwierciadła wody według różnych źródeł wynosi od 3,6 ha do 9,26 ha. Słownik historyczno-geograficzny ziem polskich w Średniowieczu ocenia zaś powierzchnię zbiornika na około 7 ha .

</doc>
<doc id="2226448" url="https://pl.wikipedia.org/wiki?curid=2226448" title="Papryka z Espelette">
Papryka z Espelette

Papryka z Espelette (fr. "Piment d'Espelette", bask. "Ezpeletako biperra") – odmiana papryki chili, która uprawiana jest we francuskiej gminie Espelette (Pireneje Atlantyckie). Od 1 czerwca 2000 zyskał status AOC, a od 22 sierpnia 2002 posiada oznaczenie pochodzenia geograficznego produktów rolnych w UE.
Roślina została sprowadzona do Francji z Meksyku w XVI wieku. Początkowo odgrywała rolę leczniczą, a potem zaczęto ją stosować jako przyprawę, przede wszystkim do mięsa i szynki. Obecnie jest jedną z najistotniejszych przypraw kuchni baskijskiej, w której zastępuje pieprz czarny, np. w daniu pipérade.
Papryka z Espelette jest zbierana późnym latem, a we wrześniu girlandy tej przyprawy wiszą na balkonach i ścianach domów aż do wyschnięcia. W październiku odbywa się też festiwal tej przyprawy. Przyprawę można nabywać świeżą (w girlandach) lub suszoną, jak również mieloną oraz marynowaną w słoikach. Służy jako dodatek do mięs, ryb, sosów, a nawet serka twarogowego.

</doc>
<doc id="2226452" url="https://pl.wikipedia.org/wiki?curid=2226452" title="Szóstkowy system liczbowy">
Szóstkowy system liczbowy

Szóstkowy system liczbowy – pozycyjny system liczbowy, w którym podstawą jest liczba 6. Do zapisu liczb potrzebne jest 6 cyfr: 0, 1, 2, 3, 4 i 5.
Liczby pierwsze.
Szóstkowy system liczbowy może być uznany za przydatny w badaniach liczb pierwszych, ponieważ wszystkie liczby pierwsze wyrażone w tym systemie, z wyjątkiem 2 i 3, kończą się cyfrą 1 lub 5. Kilka początkowych liczb pierwszych w zapisie szóstkowym to:
Ponadto wszystkie znane liczby doskonałe, z wyjątkiem 6, kończą się na 44 w zapisie szóstkowym.
Ułamki.
Z uwagi na to, że 6 jest iloczynem pierwszych dwóch liczb pierwszych, oraz sąsiaduje z dwiema kolejnymi liczbami pierwszymi, wiele ułamków w zapisie szóstkowym ma prostszą reprezentację:
Nawiasy oznaczają nieskończone powtarzanie ciągu cyfr, czyli okres ułamka nieskończonego.
Języki naturalne.
Wykazano, że liczebniki w języku ndom z indonezyjskiej Nowej Gwinei opierają się na systemie szóstkowym. "Mer" znaczy 6, "mer an thef" znaczy 6×2 = 12, "nif" znaczy 36, a "nif thef" znaczy 36×2 = 72.

</doc>
<doc id="2226454" url="https://pl.wikipedia.org/wiki?curid=2226454" title="Brzezinki (Toporów)">
Brzezinki (Toporów)

Brzezinki – opuszczona osada wsi Toporów w Polsce, położona w województwie lubuskim, w powiecie świebodzińskim, w gminie Łagów, do 1945 roku niemiecki folwark.
W latach 1975–1998 Brzezinki położone były w województwie zielonogórskim.

</doc>
<doc id="2226455" url="https://pl.wikipedia.org/wiki?curid=2226455" title="Open GDF Suez 2011">
Open GDF Suez 2011

Tenisowy turniej WTA Open GDF Suez 2011 odbył się w dniach 7 - 13 lutego we francuskim Paryżu na kortach twardych. Pula nagród wyniosła 618 000 dolarów amerykańskich.

</doc>
<doc id="2226458" url="https://pl.wikipedia.org/wiki?curid=2226458" title="Hermann Heinrich Gossen">
Hermann Heinrich Gossen

Hermann Heinrich Gossen (ur. 7 września 1810 w Düren, zm. 13 lutego 1858 w Kolonii) – niemiecki ekonomista. Prekursor szkoły psychologicznej (rozwiniętej później przez szkołę austriacką) i matematycznej (rozwiniętej później przez szkołę lozańską). Sformułował teorię zachowania konsumenta i pierwsze podstawowe zasady użyteczności krańcowej, zwane prawami Gossena.
Życie i twórczość.
Gossen ukończył studia prawnicze na uniwersytecie w Bonn. Nie zajmował się nauką zawodowo. Pracował jako prawnik, próbował też zarobić na ubezpieczeniach. Jednak jego prawdziwą pasją była matematyka. Sformułowane przez siebie zasady ekonomiczne próbował przedstawić również w formie matematycznej. Opublikował tylko jedną pracę naukową, która nie przyjęła się w środowisku niemieckich ekonomistów. Wynikało to z tego, że ekonomiści ci pozostawali pod wpływem kierunku historycznego w ekonomii, który negował istnienie praw ekonomicznych. Prekursorstwo Gossena zostało odkryte i docenione dopiero w 1878 roku (a więc 20 lat po jego śmierci) przez angielskiego ekonomistę i logika Williama Stanleya Jevonsa – twórcę szkoły neoklasycznej.

</doc>
<doc id="2226466" url="https://pl.wikipedia.org/wiki?curid=2226466" title="Ołeksandr Iwaszczenko">
Ołeksandr Iwaszczenko

Ołeksandr Wołodymyrowycz Iwaszczenko, ukr. Олександр Володимирович Іващенко (ur. 19 lutego 1985) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. W 2002 roku rozpoczął karierę piłkarską w trzeciej drużynie Dynama Kijów. W 2004 występował w drugoligowym zespole Ełektron Romny. W 2005 podpisał kontrakt z Obołonią Kijów. Na początku 2006 przeszedł do Krywbasa Krzywy Róg, w składzie którego 5 marca 2006 debiutował w Wyższej lidze. W sezonie 2008/2009 w pierwszej połowie grał w Illicziwcu Mariupol, a w drugiej połowie w Arsenale Kijów. Latem 2009 powrócił do Obołoni Kijów, a w lipcu 2010 zgodził się na propozycję byłego trenera Obołoni Jurija Maksymow na przejście do Krywbasa Krzywy Róg, w którym występował do lata 2013. Po rozformowaniu klubu latem 2013 powrócił do Obołoni, który zmienił nazwę na Obołoń-Browar Kijów. 11 lutego 2014 przeszedł do FK Ołeksandrija.
Kariera reprezentacyjna.
W 2005 bronił barw młodzieżowej reprezentacji Ukrainy U-21.

</doc>
<doc id="2226468" url="https://pl.wikipedia.org/wiki?curid=2226468" title="Władcy błatneńscy">
Władcy błatneńscy

Władcy błatneńscy - władcy Księstwa Błatneńskiego (nazywanego także "Księstwo Zadunajskie" lub "Księstwo Panońskie"), słowiańskiego państwa istniejącego w drugiej połowie IX wieku w zachodniej części Kotliny Panońskiej, między Dunajem na północy i wschodzie, Murą i Drawą na południu a Rabą na zachodzie.

</doc>
<doc id="2226471" url="https://pl.wikipedia.org/wiki?curid=2226471" title="Adil Shamasdin">
Adil Shamasdin

Adil Shamasdin (ur. 23 maja 1982 w Toronto) – kanadyjski tenisista, reprezentant w Pucharze Davisa.
Kariera tenisowa.
Karierę zawodową rozpoczął w 2001 roku.
Wygrywał turnieje z serii ITF Men's Circuit oraz ATP Challenger Tour w grze podwójnej. W rozgrywkach ATP World Tour osiągnął 6 finałów, z których w 3 triumfował.
Od 2015 roku reprezentuje Kanadę w Pucharze Davisa.
Najwyżej sklasyfikowany w zestawieniu deblistów był w czerwcu 2017 roku na 41. pozycji.

</doc>
<doc id="2226474" url="https://pl.wikipedia.org/wiki?curid=2226474" title="Azjatycka Federacja Piłki Ręcznej">
Azjatycka Federacja Piłki Ręcznej

Azjatycka Federacja Piłki Ręcznej (AHF) – federacja piłki ręcznej zrzeszająca krajowe związki piłki ręcznej Azji.

</doc>
<doc id="2226479" url="https://pl.wikipedia.org/wiki?curid=2226479" title="Glikolowy kwas nukleinowy">
Glikolowy kwas nukleinowy

Glikolowy kwas nukleinowy (GNA – ang. "glycol nucleic acid") – syntetyczny analog DNA, w którym reszty deoksyrybozy zastąpione są resztą glikolu propylenowego, do którego dołączona jest zasada azotowa. 
Analogi 2,3-dihydroksypropylonukleozydów zostały po raz pierwszy zsyntezowane przez Uedę i współpr. w 1971 roku. Wkrótce potem wykazano, że oligomery tych analogów połączone grupami fosforanowymi powodują zmniejszenie absorbancji roztworu w obecności DNA lub RNA. Otrzymywanie tego typu analogów kwasów nukleinowych zostało później opisane przez Acevedę i Andrewsa. Parowanie zasad GNA-GNA zostało opisane przez Zhanga i Meggersa.
GNA wykazuje zdolność parowania zasad według Watsona-Cricka. Parowanie to jest stabilniejsze dla GNA niż dla naturalnie występujących kwasów nukleinowych, DNA czy RNA.

</doc>
<doc id="2226481" url="https://pl.wikipedia.org/wiki?curid=2226481" title="Miejscowości olęderskie w powiecie międzychodzkim">
Miejscowości olęderskie w powiecie międzychodzkim

Miejscowości olęderskie w powiecie międzychodzkim – lista i rys historyczny osadnictwa olęderskiego na terenie powiatu międzychodzkiego, położonego w zachodniej części dzisiejszego województwa wielkopolskiego.
Współczesny powiat międzychodzki obejmuje cztery gminy: Międzychód, Sieraków, Chrzypsko Wielkie i Kwilcz. Do I rozbioru Polski obszar ten wchodził w skład województwa poznańskiego. W XVI stuleciu obszar ten był średnio zaludniony, w przeciwieństwie do innych, środkowopolskich województw, dorównujących gęstością zaludnienia najbardziej zaludnionym krajom rolniczym na zachodzie Europy.
Olędrzy w Wielkopolsce.
W granicach Wielkopolski sprzed 1792 roku, poza dawanymi powiatami kościańskim i poznańskim, tylko powiaty gnieźnieński i pyzdrski miały znaczniejszą liczbę osad olenderskch. Najprawdopodobniej w odniesieniu do całej Wielkopolski stosunek olendrów do ogółu ludności wiejskiej wynosił ok. 10%.
Osadnicy, którzy zasiedlili wsie na prawie olenderskim w dzisiejszym powiecie międzychodzkim, podobnie jak w przypadku większej części Wielkopolski, pochodzili z Niemiec. Wyjątkiem były osady, które już wcześniej istniały i zostały jedynie pod względem organizacji prawnej przeniesione na prawo olenderskie. Przybysze zza zachodniej granicy poszukiwali w Polsce lepszych warunki bytowania oraz wolności religijnej.
Olędrzy w powiecie międzychodzkim.
Pierwsze lokacje.
Na terenie dzisiejszego powiatu powstało 20 osad na prawie olenderskim. Pierwszą wsią olenderską w powiecie był "Bukowiec-Olędry". Osada została lokowana w 1691 roku, na skraju Puszczy Noteckiej. Dziś "Bukowiec" jest częścią wsi sołeckiej Bucharzewo, położonej w gminie Sieraków.
W gminie Kwilcz pierwszą wsią olenderską było "Daleszynko" (dziś Daleszynek, powstałe w 1748 roku. W gminie Międzychód był to natomiast "Meryń Stary" (dziś Mierzyn założony w 1695 roku. Ostatnia lokacja wsi na pawie olenderskim na terenie dzisiejszego powiatu międzychodzkiego miała miejsce w 1791 roku, na południu dzisiejszej gminy Kwilcz. Najmłodszą wsią olęderską jest Miłostowo.
Rozmieszczenie przestrzenne.
Najintensywniej osadnictwo olenderskie rozwijało się w okolicach Międzychodu. Spośród 20 wsi olenderskich powstałych na terenie powiatu, 10 (50%) znajdowało się w okolicy Międzychodu. Jest to zasługa rodziny Unrugów, która w 1597 roku została właścicielem Międzychodu. W dobrach Unrugów międzychodzkich powstały m.in.: Mierzyn i Mierzynek, Miłostowo i Skrzydlewo.
Od północnego wschodu dobra międzychodzkie graniczyły z ziemią sierakowską, na której terenie znajdowały się takie osady jak: Bukowiec Olędry, Dębowskie Olędry (dziś Dębowiec), Bucharzewo Olędry (dziś Bucharzewo), Tuchola Olędry (dziś Tuchola, Chorzępowa (dziś Chorzępowo) oraz Radusz (dziś leśniczówka w gm. Międzychód). W okolicach Kwilcza powstały tylko 3 wsie (15%) na prawie Olędrów: wspomniany Daleszynek i Miłostowo oraz Mechnacz. W okolicach Chrzypska Wielkiego zlokalizowano tylko jedną (5%), małą i rozproszoną osadę Białokoskie Olędry, dziś znane jako liczące niespełna 40 osób Białokoszyce.
Wielkość wsi.
W demografii historycznej przyjmuje się, że jeden "dym" (czyt. domostwo) zamieszkiwało w okresie staropolskim średnio 6 osób. Zatem znając liczbę dymów w poszczególnych wsiach olenderskich można było oszacować liczbę mieszkańców. Największą wsią olenderską był wówczas Radusz ("Radoskie Olędry") z 35 "dymami", czyli z ponad 210 mieszkańcami (na początku XVIII wieku). Radusz był jedną z największych wsi w Puszczy Noteckiej. Mimo niezbyt urodzajnych gleb wieś należała do bogatych, a średnia wielkość gospodarstwa wynosiła 80 ha. W 1845 roku we wsi Radusz było 553 mieszkańców. Zdecydowaną większość stanowili protestanci, a tylko 5 osób było wyznania rzymskokatolickiego.
Dużymi wsiami były także Skrzydlewo, Mechnacz i Drzewce, zamieszkałe przez około 140 osób. Najmniej ludne były natomiast Białokoskie Olędry oraz Bucharzewo Olędry, zamieszkałe przez kilka rodzin (do 30 mieszk.)
Porównując liczbę "dymów" we wsiach olenderskich powstałych na terenie dzisiejszego powiatu międzychodzkiego można stwierdzić, że największe były wsie olenderskie w okolicy Międzychodu. Średnia liczba "dymów" w tych wsiach to około 16. Oznacza to, że średnio mieszkało w nich około 100 osób. Na dzisiejsze warunki były to więc wioski małe lecz o sporym znaczeniu dla gospodarki rolnej. Na terenie dzisiejszego powiatu międzychodzkiego w XVIII wieku w osadach na prawie olenderskim mieszkało około 1500 osób.

</doc>
