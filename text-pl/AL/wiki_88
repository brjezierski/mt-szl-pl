<doc id="2235999" url="https://pl.wikipedia.org/wiki?curid=2235999" title="Zofia Świda">
Zofia Świda

Zofia Świda (ur. 3 czerwca 1939 w Wilnie, zm. 8 lutego 2011 we Wrocławiu) – polska prawniczka, profesor nauk prawnych, specjalistka w dziedzinie postępowania karnego, prawa karnego i prawa wykroczeń, wieloletni pracownik akademicki Wydziału Prawa, Administracji i Ekonomii Uniwersytetu Wrocławskiego, sędzia Sądu Apelacyjnego we Wrocławiu, członek Komisji Kodyfikacyjnej Prawa Karnego.
Życiorys.
Pochodziła z polskiej rodziny inteligenckiej zamieszkałej na Litwie. Była córką adwokata i wybitnego karnisty, profesora Witolda Świdy (1899-1989) oraz lekarki – Zofii Świdy z domu Olechnowicz (1901-1983). Była młodszą siostrą znanej socjolog – profesor Hanny Świdy-Ziemby (1930-2012).
Po zakończeniu wojny z całą rodziną trafiła do Wrocławia, gdzie Witold Świda objął stanowisko profesora Uniwersytetu Wrocławskiego oraz pierwszego dziekana Izby Adwokackiej we Wrocławiu. Przez wiele lat mieszkała w willi na wrocławskim Oporowie, należącej poprzednio do jej ojca.
Ukończyła III Liceum Ogólnokształcące we Wrocławiu, a następnie przez rok studiowała filologię polską, po czym podjęła studia prawnicze na Uniwersytecie Wrocławskim.
Po ukończeniu studiów w 1962 roku i rocznym stażu została zatrudniona na stanowisku asystenta w kierowanym przez profesor Marię Lipczyńską Zakładzie Postępowania Karnego na Wydziale Prawa i Administracji Uniwersytetu Wrocławskiego. Równolegle odbywała aplikację sądową zakończoną w 1964 roku zdaniem egzaminu sędziowskiego. W 1971 roku uzyskała stopień doktora nauk prawnych na podstawie rozprawy poświęconej zagadnieniu sądownictwa penitencjarnego jako instytucji procesowej, zaś w 1983 roku – stopień doktora habilitowanego nauk prawnych po przedłożeniu rozprawy dotyczącej zasady swobodnej oceny dowodów w procesie karnym. Na macierzystej uczelni prowadziła zajęcia z prawa karnego procesowego oraz logiki. W roku 1981 za pracę społeczną w Zrzeszeniu Prawników Polskich została odznaczona Srebrnym Krzyżem Zasługi. W drugiej połowie lat 80. była zaangażowana w tworzenie Wydziału Prawa i Administracji na nowo utworzonym Uniwersytecie Szczecińskim, dokąd jeździła z wykładami. W 1991 roku została mianowana profesorem nadzwyczajnym i została kierownikiem Katedry Postępowania Karnego, którą to funkcję pełniła do przejścia na emeryturę w 2009 roku. Postanowieniem Prezydenta RP z 15 stycznia 1996 roku nadano jej tytuł profesora nauk prawnych. Była promotorem w sześciu ukończonych przewodach doktorskich (J. Banach-Gutierrez, K. Nowicki, T. Razowski, M. Myczkowski, E. Trybuchowska, W. Jasiński).
Jej zainteresowania naukowe obejmowały proces karny, prawo karne wykonawcze oraz materialne i procesowe prawo wykroczeń. Była autorem licznych publikacji poświęconych tej tematyce, w tym trzech monografii oraz blisko 100 artykułów i glos, a także współautorem kilku podręczników akademickich. Brała udział w wielu konferencjach naukowych, także zagranicznych oraz zasiadała w kolegiach redakcyjnych i radach programowych czasopism naukowych, m.in. Prokuratury i Prawa. Była również członkiem sekcji polskiej Association Internationale de Droit Pénal (AIDP), a przez dwie kadencje – członkiem Komitetu Nauk Prawnych PAN.
W 1993 roku została sędzią Sądu Apelacyjnego we Wrocławiu w wydziale karnym, gdzie orzekała aż do przejścia w stan spoczynku w 2009 roku.
Zasiadała również w ciałach legislacyjnych. Brała udział w pracach nad kodyfikacją karną z 1997 r., a następnie w pracach nad kolejnymi nowelizacjami kodeksu postępowania karnego. W 2009 roku została powołana w skład Komisji Kodyfikacyjnej Prawa Karnego pod przewodnictwem profesora Andrzeja Zolla.
W lecie 2010 roku była jedną z czworga wyłonionych przez Krajową Radę Sądownictwa kandydatów do Rady Instytutu Pamięci Narodowej.
Zmarła nagle 8 lutego 2011 roku. Jej grób znajduje się na Cmentarzu Grabiszyńskim.

</doc>
<doc id="2236001" url="https://pl.wikipedia.org/wiki?curid=2236001" title="Jerzy Sadowski">
Jerzy Sadowski

Jerzy Stanisław Sadowski (ur. 1944 w Ciechanowcu) – polski lekarz, kardiochirurg, transplantolog kliniczny, profesor nauk medycznych.
Życiorys.
W 1968 ukończył studia na Wydziale Lekarskim Akademii Medycznej w Łodzi. W 1978 uzyskał stopień naukowy doktora, zaś w 1996 habilitował się w Collegium Medicum Uniwersytetu Jagiellońskiego na podstawie rozprawy zatytułowanej "Ocena przydatności aortalnych wszczepów homogennych (allogennych) w chirurgicznym leczeniu tętniaków aorty wstępującej". W 2003 otrzymał tytuł profesora nauk medycznych. Specjalizował się w zakresie chirurgii ogólnej i kardiologii.
Od 1970 pracował jako asystent w Szpitalu Klinicznym nr 3 im. dr. Seweryna Sterlinga w klinice kierowanej przez profesora Jana Molla. Od 1979 zawodowo związany z Instytutem Kardiologii na UJ w Krakowie, którego został dyrektorem. Stanął także na czele Kliniki Chirurgii Serca, Naczyń i Transplantologii, a także Oddziału Kardiochirurgi Krakowskiego Szpitala Specjalistycznego im. Jana Pawła II. Był wiceprezesem Polskiego Towarzystwa Kardiologicznego. Uzyskiwał członkostwo również w Towarzystwie Chirurgów Polskich, Polskim Towarzystwie Angiologicznym, Polskim Towarzystwie Transplantologicznym i The European Association for Cardio-Thoracic Surgery.
Został również konsultantem wojewódzkim w dziedzinie kardiochirurgii. W 2017 powołany w skład rady naukowej Instytutu Kardiologii im. Prymasa Tysiąclecia Kardynała Stefana Wyszyńskiego.
W 2014 kandydował do sejmiku województwa małopolskiego z listy Platformy Obywatelskiej.
W 2018 znalazł się na „Liście Stu 2017”, obejmującej najbardziej wpływowe osoby w polskiej medycynie.
Pisarz Jerzy Skrobot poświęcił mu książkę pt. "Serce dla serc. Opowieść o Profesorze Jerzym Sadowskim".

</doc>
<doc id="2236003" url="https://pl.wikipedia.org/wiki?curid=2236003" title="Nikołaj Rimski-Korsakow (wojskowy)">
Nikołaj Rimski-Korsakow (wojskowy)

Nikołaj Iljicz Rimski-Korsakow, ros. Николай Ильич Римский-Корсаков (ur. 8 maja 1889, zm. 8 lub 14 kwietnia 1971 w Buenos Aires) – rosyjski wojskowy marynarki wojennej (porucznik), oficer Kriegsmarine, flag-kapitan zespołów statków rzecznych podczas II wojny światowej, kapitan statków handlowych w okresie powojennym.
Pochodził z rodziny arystokratycznej. W 1909 r. ukończył korpus morski. W 1914 r. awansował do stopnia porucznika. Brał udział w I wojnie światowej. Początkowo dowodził 1 kompanią Samodzielnego Batalionu Floty Wojennej Morza Bałtyckiego. Następnie objął dowództwo dywizjonu trałowców na Bałtyku. W 1917 r. miał otrzymać Order Św. Jerzego 4 klasy, ale odmówił jego przyjęcia. Od 1918 r. walczył z wojskami bolszewickimi w szeregach Białych na południu Rosji. Służył w 1 Aleksiejewskim Pułku Konnym. Latem 1920 r. został ciężko ranny w walkach pod Małą Kachowką. W połowie listopada tego roku wraz z wojskami Białych ewakuował się do Gallipoli. Na emigracji zamieszkał w Bułgarii. Następnie przeniósł się do Brukseli. Podczas II wojny światowej służył w Kriegsmarine. Pełnił funkcję flag-kapitana jednego z zespołu statków rzecznych, które pływały kanałami i rzekami do Morza Czarnego i Morza Azowskiego. Podczas ostatniego rejsu dowodził zespołem statków, płynących początkowo wzdłuż wybrzeża Krymu z portu w Kerczu przez Sewastopol do Odessy, a stamtąd Dunajem do Serbii. Tam przystąpił do jednego z partyzanckich oddziałów czetników gen. Dragoljuba Mihailovicia. Po spędzeniu zimy w górach został przerzucony samolotem do Rzymu, gdzie przebywał do zakończenia wojny. Następnie zamieszkał w Argentynie, gdzie był kapitanem statków handlowych.

</doc>
<doc id="2236007" url="https://pl.wikipedia.org/wiki?curid=2236007" title="Jan Jones">
Jan Jones

Jan Jones, "Godfrey Jones" OFM (ur. 1559 w Clynag Fawr, zm. 12 lipca 1598) – święty Kościoła katolickiego, walijski męczennik, kapłan, ofiara prześladowań antykatolickich okresu reformacji.
Pochodził z katolickiej, walijskiej rodziny zamieszkującej w hrabstwie Caernarfonshire. Do Zakonu Braci Mniejszych wstąpił w Greenwich. Po rozwiązaniu zakonów wyjechał do Francji, gdzie odbył studia w Kolegium Angielskim w Douai. Święcenia kapłańskie przyjął w 1585 roku w Reims. Za działalność w ojczyźnie więziony był w Wisbech Castle. Śluby zakonne złożył około 1592 roku w rzymskim klasztorze Ara Coeli, przyjmując imię Godfrey. W czasie pobytu w Rzymie został przyjęty na audiencji u papieża Klemensa VIII. Pod wpływem tego spotkania podjął postanowienie udania się do Anglii i podjęcia potajemnej działalności duszpasterskiej, w której używał nazwisk: Jan Buckley, Jan Griffith i Godfrey Marice. W czasie pobytu w Londynie pomocy udzielał mu jezuita o. Gerard. Za jego sprawą Jan Rigby nawrócił się na katolicyzm. W 1594 roku o. Jan Jones został aresztowany w Staffordshire. W czasie pobytu w więzieniach w Marshalsea i Londynie poddawano go licznym torturom. Gdy stanął przed sądem oświadczył: Został skazany na śmierć, a wyrok wykonano pod Londynem na St. Thomas Watering (Southwark).
Dniem kiedy wspominany jest w Kościele katolickim jest dzienna rocznica śmierci. Szczególnym kultem obdarzany jest w Walii.
Beatyfikowany 25 grudnia 1929 roku przez papieża Piusa XI, a kanonizowany został w grupie Czterdziestu męczenników Anglii i Walii przez Pawła VI 25 października 1970 roku.

</doc>
<doc id="2236008" url="https://pl.wikipedia.org/wiki?curid=2236008" title="Zunz">
Zunz

Zunz, Zuntz:

</doc>
<doc id="2236009" url="https://pl.wikipedia.org/wiki?curid=2236009" title="Zuntz">
Zuntz



</doc>
<doc id="2236010" url="https://pl.wikipedia.org/wiki?curid=2236010" title="Gräfenthal">
Gräfenthal

Gräfenthal – miasto w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schiefergebirge od 31 grudnia 2013.

</doc>
<doc id="2236011" url="https://pl.wikipedia.org/wiki?curid=2236011" title="Graefenthal">
Graefenthal

Niemcy:

</doc>
<doc id="2236013" url="https://pl.wikipedia.org/wiki?curid=2236013" title="Koenigsee">
Koenigsee



</doc>
<doc id="2236014" url="https://pl.wikipedia.org/wiki?curid=2236014" title="Königsee (ujednoznacznienie)">
Königsee (ujednoznacznienie)

Niemcy:
Zobacz też:

</doc>
<doc id="2236016" url="https://pl.wikipedia.org/wiki?curid=2236016" title="Lehesten (powiat Saalfeld-Rudolstadt)">
Lehesten (powiat Saalfeld-Rudolstadt)

Lehesten – miasto w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schiefergebirge, której nazwa do 30 grudnia 2013 brzmiała Probstzella-Lehesten-Marktgölitz.

</doc>
<doc id="2236017" url="https://pl.wikipedia.org/wiki?curid=2236017" title="Baník Prievidza">
Baník Prievidza



</doc>
<doc id="2236018" url="https://pl.wikipedia.org/wiki?curid=2236018" title="Tyche (ujednoznacznienie)">
Tyche (ujednoznacznienie)



</doc>
<doc id="2236019" url="https://pl.wikipedia.org/wiki?curid=2236019" title="Oberweißbach/Thür. Wald">
Oberweißbach/Thür. Wald

Oberweißbach/Thür. Wald, Oberweißbach/Thüringer Wald – dzielnica miasta Schwarzatal w Niemczech, w kraju związkowym Turyngia, w powiecie Saalfeld-Rudolstadt, we wspólnocie administracyjnej Schwarzatal. Do 31 grudnia 2018 jako miasto siedziba wspólnoty administracyjnej Bergbahnregion/Schwarzatal.

</doc>
<doc id="2236020" url="https://pl.wikipedia.org/wiki?curid=2236020" title="Oberweissbach/Thuer. Wald">
Oberweissbach/Thuer. Wald



</doc>
<doc id="2236032" url="https://pl.wikipedia.org/wiki?curid=2236032" title="NCI">
NCI



</doc>
<doc id="2236035" url="https://pl.wikipedia.org/wiki?curid=2236035" title="Inwood – 207th Street">
Inwood – 207th Street

Inwood – 207th Street – stacja początkowa metra nowojorskiego, na linii A. Znajduje się w dzielnicy Queens, w Nowym Jorku i zlokalizowana jest przed stacją Dyckman Street. Została otwarta 10 września 1932.

</doc>
<doc id="2236036" url="https://pl.wikipedia.org/wiki?curid=2236036" title="Dyckman Street (stacja metra na Eighth Avenue Line)">
Dyckman Street (stacja metra na Eighth Avenue Line)

Dyckman Street – stacja metra nowojorskiego, na linii A. Znajduje się w dzielnicy Queens, w Nowym Jorku i zlokalizowana jest pomiędzy stacjami Inwood – 207th Street i 190th Street. Została otwarta 10 września 1932.

</doc>
<doc id="2236037" url="https://pl.wikipedia.org/wiki?curid=2236037" title="Dyckman Street">
Dyckman Street



</doc>
<doc id="2236038" url="https://pl.wikipedia.org/wiki?curid=2236038" title="Weston Homes Community Stadium">
Weston Homes Community Stadium

Weston Homes Community Stadium – stadion piłkarski w Colchesterze, w Anglii, w Wielkiej Brytanii. Swoje mecze rozgrywa na nim klub Colchester United F.C. Posiada cztery wolno stojące i zadaszone trybuny mogące pomieścić 10 084 widzów. Obiekt powstał w latach 2007–08 i zastąpił stadion Layer Road.

</doc>
<doc id="2236039" url="https://pl.wikipedia.org/wiki?curid=2236039" title="Neha Uberoi">
Neha Uberoi

Neha Uberoi (ur. 6 lutego 1986 w Morristown), amerykańska tenisistka.
Pierwsze kroki w tenisie zaczęła stawiać w wieku pięciu lat. W lutym 2000 roku, mając czternaście lat, zaczęła występować w turniejach ITF a pierwszy swój mecz w turnieju głównym wygrała w lipcu, biorąc udział w niewielkim turnieju w Vancouver. Przez 2001 rok startowała w kwalifikacjach do wielu turniejów ITF, ale bez znaczących osiągnięć. Poważniejszy sukces przyszedł w 2002 roku, kiedy to doszła do półfinału turnieju w Waco w Teksasie a w którym przegrała z Koreanką Chang Kyung-mi. W 2003 roku, po raz pierwszy w karierze, wzięła udział w kwalifikacjach do turnieju WTA w Filadelfii, ale przegrała w pierwszej rundzie z Sandrą Klösel. W lutym 2004 roku wygrała kwalifikacje do turnieju WTA w Hajdarabadzie, pokonując w decydującym o awansie meczu swoją siostrę Shikhę Uberoi. Tym samym po raz pierwszy wystąpiła w turnieju głównym, w którym jednak trafiła w pierwszej rundzie na Mariję Kirilenko i przegrała 3:6, 5:7. W czerwcu tego samego roku osiągnęła finał imprezy ITF w Fort Worth, ale ponownie musiała uznać wyższość siostry, z którą przegrała 1:6, 2:6.
W sierpniu 2004 roku, dzięki dzikiej karcie, wystąpiła w kwalifikacjach gry singlowej do wielkoszlemowego US Open, ale odpadła w pierwszej rundzie. Również z dziką kartą wystąpiła wraz z siostrą w grze deblowej, tym razem od razu w turnieju głównym, jednak para Eleni Daniilidu i Katarina Srebotnik okazała się od nich lepsza już w pierwszej rundzie. Rok później, na podobnych zasadach, ponownie wzięła udział w kwalifikacjach w grze singlowej i tym razem wygrała pierwszy mecz, pokonując Shiho Hisamatsu, ale przegrała drugi z Jennifer Hopkins. W grze deblowej, występując od razu z turnieju głównym, pokonały wspólnie z siostrą parę Els Callens/Mara Santangelo w pierwszej rundzie, ale przegrały w drugiej z parą Anna-Lena Grönefeld/Martina Navrátilová. Pomimo tego było to największe jej osiągnięcie w historii występów w turniejach Wielkiego Szlema.
Jeszcze tego samego roku, bezpośrednio po występie w US Open, osiągnęła swoje największe sukcesy w rozgrywkach WTA, dochodząc dwukrotnie do finałów turniejów w Kalkucie i w Guangzhou w grze deblowej (też w parze s siostrą). Niestety, w obu przypadkach były to finały przegrane. W pierwszym przegrały z parą rosyjską, Jelena Lichowcewa/Anastasija Myskina, a w drugim z parą włosko-szwajcarską, Maria Elena Camerin/Emmanuelle Gagliardi.
Najwyższy ranking w grze singlowej osiągnęła w styczniu 2007 roku i było to miejsce 196. W grze deblowej była notowana znacznie wyżej, bo na miejscu 107 a miało to miejsce w maju 2006 roku.

</doc>
<doc id="2236040" url="https://pl.wikipedia.org/wiki?curid=2236040" title="Friksos">
Friksos



</doc>
<doc id="2236043" url="https://pl.wikipedia.org/wiki?curid=2236043" title="Londonderry (stacja kolejowa)">
Londonderry (stacja kolejowa)

Londonderry (ang: "Londonderry railway station") – stacja kolejowa w Londonderry, w hrabstwie Londonderry, w Irlandii Północnej, w Wielkiej Brytanii. Jest obsługiwana przez Northern Ireland Railways. Pociągi kursują do Belfast Great Victoria Street, która jest stacją końcową.
Historyczna stacja Londonderry Waterside została otwarta w dniu 29 grudnia 1852 roku. Zamknięta w dniu 24 marca 1980 r., ale budynek stacji został nienaruszony. Nowa stacja o tej samej nazwie wybudowana w 1980 jest większa.

</doc>
<doc id="2236044" url="https://pl.wikipedia.org/wiki?curid=2236044" title="Czarna Rzeka (dopływ Słopniczanki)">
Czarna Rzeka (dopływ Słopniczanki)

Czarna Rzeka – potok górski, lewy dopływ Słopniczanki o długości 8,91 km.
Potok płynie w Beskidzie Wyspowym. Jego źródła znajdują się na północnych stokach Mogielicy, na wysokości około 1010 m. Spływa w północno-zachodnim kierunku. Na należącym do Słopnic Zaświerczu płynie głębokim wąwozem między Świerczkiem a Łopieniem, silnie podmywając stoki Świerczka. W miejscu tym na stokach Świerczka istnieje podmyta przez Czarną Rzekę duża wychodnia o bardzo stromych ścianach, w której prześledzić można budowę fliszu karpackiego. Są tutaj warstwy cienko, średnio i gruboziarnistych piaskowców, łupki, iłołupki i warstwy hieroglifowe.
Koryto Czarnej Rzeki jest kamieniste, istnieją na nim niewielkie progi, bystrza i baniory. Wzdłuż niego na odcinku przez Zaświercze prowadzi szlak turystyczny z Tymbarku podnóżami Łopienia na Mogielicę oraz ścieżka przyrodniczo-krajoznawcza "Zaświercze" podnóżami Łopienia, przez Chodniki. Po opuszczeniu głębokiego wąwozu między Łopieniem i Świerczkiem Czarna Rzeka, odbijając od stoków Łopienia, zmienia kierunek na północno-zachodni. Przy drugim moście w Słopnicach (powyżej urzędu gminy) uchodzi do Słopniczanki. Wzdłuż Czarnej Rzeki prowadzi droga na Chyszówki (na Przełęcz Rydza-Śmigłego)

</doc>
<doc id="2236045" url="https://pl.wikipedia.org/wiki?curid=2236045" title="W.S. Merwin">
W.S. Merwin

W.S. Merwin, właśc. William Stanley Merwin (ur. 30 września 1927 w Nowym Jorku, zm. 15 marca 2019 w Haʻikū-Paʻuwela) – amerykański poeta, dramaturg oraz tłumacz; działacz na rzecz ochrony środowiska i buddysta. Autor ponad 20 oryginalnych tomów poetyckich.
Życiorys.
W 1948 ukończył Princeton University, a rok później zdał dodatkowe kursy języków romańskich. W latach 50. podróżował po Europie, był m.in. nauczycielem syna Roberta Gravesa, mieszkał na Majorce, później w Londynie i na południu Francji. W 1952 wydał pierwszy tom poetycki, "A Mask for Janus", który zdobył uznanie W.H. Audena. W 1956 roku powrócił do Stanów Zjednoczonych.
W latach 1967–1970 powstawały tomiki ("The Lice" i "The Carrier of Ladders"), w których Merwin przeciwstawiał się polityce zagranicznej USA i protestował przeciwko wojnie w Wietnamie. W 1971 za "The Carrier of Ladders" poeta otrzymał Nagrodę Pulitzera.
W 1976 roku rozpoczął naukę u mistrza buddyzmu zen, Roberta Aitkena. Merwin zamieszkał wtedy na Hawajach i zaangażował się w działania na rzecz ochrony środowiska, co znalazło odzwierciedlenie w jego kolejnych tomikach, m.in. "The Compass Flower" (1977), "Opening the Hand" (1983) i "The Rain in the Trees" (1988).
Wśród wielu tłumaczeń Merwina znalazły się m.in. sanskrycka poezja miłosna, "Pieśń o Rolandzie", haiku Buson Yosa, "Czyściec" Dantego, dramaty Lorki i Eurypidesa oraz wiersze Nerudy czy Mandelsztama.
W 2013 roku Merwin został pierwszym laureatem Międzynarodowej Nagrody Literackiej im. Zbigniewa Herberta.

</doc>
<doc id="2236047" url="https://pl.wikipedia.org/wiki?curid=2236047" title="James Wright (poeta)">
James Wright (poeta)

James Arlington Wright (ur. 13 grudnia 1927, zm. 25 marca 1980) – amerykański poeta oraz tłumacz poezji.
Był związany z ugrupowaniem poetyckim określanym mianem "głębokiego obrazu", którego członkowie poszukiwali inspiracji w koncepcjach podświadomości zbiorowej. Był autorem liryki refleksyjnej, skoncentrowanej na analizie uczuć, głównie cierpienia. 
Bibliografia.
 

</doc>
<doc id="2236049" url="https://pl.wikipedia.org/wiki?curid=2236049" title="James Wright">
James Wright



</doc>
<doc id="2236050" url="https://pl.wikipedia.org/wiki?curid=2236050" title="Port lotniczy Domingo Faustino Sarmiento">
Port lotniczy Domingo Faustino Sarmiento

Port lotniczy Domingo Faustino Sarmiento (IATA: UAQ, ICAO: SANU) – port lotniczy położony w San Juan, w prowincji San Juan, w Argentynie.

</doc>
<doc id="2236051" url="https://pl.wikipedia.org/wiki?curid=2236051" title="Emmetten">
Emmetten

Emmetten – miasto w Szwajcarii, w kantonie Nidwalden. W 2009 r. miasto to zamieszkiwało 1 228 osób.

</doc>
<doc id="2236052" url="https://pl.wikipedia.org/wiki?curid=2236052" title="Kiyoshi Okubo">
Kiyoshi Okubo



</doc>
<doc id="2236057" url="https://pl.wikipedia.org/wiki?curid=2236057" title="Giorgio Bassani">
Giorgio Bassani

Giorgio Bassani (ur. 4 marca 1916 w Bolonii, zm. 13 kwietnia 2000 w Rzymie) – włoski pisarz.
Życiorys.
Był redaktorem periodyku literackiego "Botteghe Oscure" oraz autorem psychologicznych powieści i opowiadań, w których podejmował głównie tematy związane z żydowskim środowiskiem Ferrary w okresie faszyzmu. Najbardziej znaną jego powieścią był "Ogród rodziny Finzi-Continich" (1962).

</doc>
<doc id="2236058" url="https://pl.wikipedia.org/wiki?curid=2236058" title="Ennetbürgen">
Ennetbürgen

Ennetbürgen – miasto w Szwajcarii, w kantonie Nidwalden. W 2009 r. miasto to zamieszkiwało 4290 osób.

</doc>
<doc id="2236060" url="https://pl.wikipedia.org/wiki?curid=2236060" title="Ennetmoos">
Ennetmoos

Ennetmoos – miasto w Szwajcarii, w kantonie Nidwalden. W 2009 r. miasto to zamieszkiwało 2 085 osób.

</doc>
<doc id="2236061" url="https://pl.wikipedia.org/wiki?curid=2236061" title="Henri Troyat">
Henri Troyat

Henri Troyat, właśc. Lew Asłanowicz Tarasow (Лев Асланович Тарасов) (ur. 1 listopada 1911, zm. 2 marca 2007) – francuski pisarz pochodzenia rosyjskiego.
Był autorem powieści obyczajowych (m.in. "" z 1938) oraz sag rodzinnych w tym trylogii "Tant que la terre durera" (1947-1950) opowiadającej historię rosyjskiej rodziny w latach 1947-1950. Był twórcą opowiadań humorystycznych, takich jak "Diabelskie skrzydła" z 1966 roku. Tworzył również prace biograficzne, głównie rosyjskich pisarzy i carów.

</doc>
<doc id="2236063" url="https://pl.wikipedia.org/wiki?curid=2236063" title="Hergiswil">
Hergiswil

Hergiswil – miasto w Szwajcarii, w kantonie Nidwalden. W 2009 r. miasto to zamieszkiwało 5436 osób.

</doc>
<doc id="2236065" url="https://pl.wikipedia.org/wiki?curid=2236065" title="Edith Sitwell">
Edith Sitwell

Edith Louisa Sitwell (ur. 7 września 1887 w Scarborough, zm. 9 grudnia 1964 w Londynie) – angielska poetka i eseistka. 
Życiorys.
Pochodziła z arystokratycznej rodziny. Jej rodzicami byli George Sitwell i Ida Sitwell. Była siostrą pisarzy Osberta i Sacheverella Sitwellów. Wraz z braćmi dążyła do zintelektualizowania języka poetyckiego. Eksperymentowała zwłaszcza w zakresie rytmiki. Odegrała ważną rolę w rozwoju awangardowej poezji w Wielkiej Brytanii. Redagowała almanach „Wheels”, na łamach którego gorąco propagowała twórczość młodych modernistów.
Edith Sitwell wyróżniała się wysokim jak na kobietę wzrostem (183 cm) i ekstrawaganckim strojem. Nosiła brokatowe suknie i złote turbany. Jest znana między innymi z pozowania do fotografii Cecila Beatona, na której została przedstawiona jako martwa. Nie wyszła za mąż, ale otoczyła macierzyńską opieką poetę Dylana Thomasa.

</doc>
<doc id="2236066" url="https://pl.wikipedia.org/wiki?curid=2236066" title="Wolfenschiessen">
Wolfenschiessen

Wolfenschiessen – miasto w Szwajcarii, w kantonie Nidwalden. W 2009 r. miasto to zamieszkiwało 2 001 osób.

</doc>
<doc id="2236067" url="https://pl.wikipedia.org/wiki?curid=2236067" title="Tarnawka (dopływ Stradomki)">
Tarnawka (dopływ Stradomki)

Tarnawka – potok, prawy dopływ Stradomki. Ma źródła na wysokości około 520 m n.p.m. w miejscowości Wilkowisko, na północnych zboczach grzbietu łączącego Śnieżnicę ze Świnną Górą i Kostrzą. Grzbietem tym przebiega dział wodny między zlewniami Raby i Dunajca. Tarnawka, w górnym swoim biegu, aż do ujścia Rybskiego Potoku nazywana jest Owsianką, od należącego do Wilkowiska przysiółka Owsiana, gdzie ma swoje źródła. Początkowo spływa w północno-zachodnim kierunku, na wysokości Skrzydlnej zmienia kierunek na północny, później na północno-wschodni. Pomiędzy miejscowościami Szyk i Tarnawa Tarnawka dokonuje przełomu wzniesień Pogórza Wiśnickiego. Jest to tzw. Przełom Tarnawki. W Tarnawie łączy się z Przeginią i od tego miejsca zmienia kierunek znów na północno-zachodni. W miejscowości Grabie, na wysokości 230 m n.p.m. uchodzi do Stradomki.
Tarnawka wypływa z północnych stoków Beskidu Wyspowego, ale większa część jej biegu i bocznych dopływów znajduje się na obszarze Pogórza Wiśnickiego. Głównymi dopływami są: Rybski Potok i Przeginia.
Potok tworzy liczne meandry i piaszczyste łachy, a na niektórych odcinkach podcinając stoki górskie tworzy strome skarpy. Istnieje też kilka starorzeczy i oczek wodnych. Na dolnym odcinku zlewni Tarnawki utworzono obszar ochronny Natura 2000 Tarnawka o powierzchni 140 ha. Obejmuje on Przełom Tarnawki – odcinek o długości ok. 5 km między Szykiem a Tarnawą. Brzegi Tarnawki na tym odcinku podrastają lasy łęgowe, wierzbowe zarośla i ziołorośla, a na należącej do tego obszaru Przeginii, również olsy i kamieniska rzeczne. Na orograficznie prawych zboczach tego przełomu znajdują się oryginalne skalne wychodnie: Diabelski Kamień i Kamień Żółw oraz pozostałości dawnego grodziska.

</doc>
<doc id="2236068" url="https://pl.wikipedia.org/wiki?curid=2236068" title="Grabie">
Grabie



</doc>
<doc id="2236071" url="https://pl.wikipedia.org/wiki?curid=2236071" title="Osbert Sitwell">
Osbert Sitwell

Sir Francis Osbert Sacheverll Siwell (ur. 6 grudnia 1892 w Londynie, zm. 4 maja 1969 niedaleko Florencji) – angielski poeta i prozaik.
Był bratem pisarzy Sacheverellego i Edith Sitwell. Tworzył wiersze pacyfistyczne oraz satyryczne (m.in. "Collected Satires and Poems" z 1931) oraz powieści ukazujace w krytyczny sposób angielskie mieszczaństwo początków XX wieku (m.in. "Before the Bombardment" z 1926). Poza tym napisał wiele opowiadań, szkiców i esejów krytycznoliterackich oraz popularną autobiografię, będącą kroniką rodzinno-środowiskową, zawierającą dzieje angielskiej awangardy poetyckiej. Podobnie jak rodzeństwo był gorliwym propagatorem modernizmu.

</doc>
<doc id="2236077" url="https://pl.wikipedia.org/wiki?curid=2236077" title="Sacheverell Sitwell">
Sacheverell Sitwell

Sir Sacheverell Sitwell (ur. 15 listopada 1897 w Scarborough, zm. 1 października 1988 w Weston Hall k. Towcester) – angielski krytyk literacki, historyk sztuki, poeta, eseista.
Był bratem pisarzy Osberta i Edith Sitwell. Pisał prace naukowe poświęcone sztuce (np. "Southern Baroque Art", 1927) i muzyce (napisał biografie Mozarta oraz Ferenca Liszta). Był też autorem awangardowych wierszy ujawniających wpływy futuryzmu, chińskiej poezji klasycznej i tendencje neoklasycystyczne ("Collected Poems", 1936). Napisał także słynny tom prozy "Journey of End of Time" (1959), w którym przedstawił pełną rozpaczy wizję kondycji ludzkiej.

</doc>
<doc id="2236090" url="https://pl.wikipedia.org/wiki?curid=2236090" title="Arnsgereuth">
Arnsgereuth

Arnsgereuth – dzielnica miasta Saalfeld/Saale w Niemczech, w kraju związkowym Turyngia, w powiecie Saalfeld-Rudolstadt. 
Niektóre zadania administracyjne gminy do 30 listopada 2011 realizowane były przez miasto Saalfeld/Saale, które pełniło rolę "gminy realizującej" (niem. "erfüllende Gemeinde"). 1 grudnia 2011 gmina stała się dzielnicą.

</doc>
<doc id="2236094" url="https://pl.wikipedia.org/wiki?curid=2236094" title="Phrixus">
Phrixus



</doc>
<doc id="2236095" url="https://pl.wikipedia.org/wiki?curid=2236095" title="Altenbeuthen">
Altenbeuthen

Altenbeuthen – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.
Niektóre zadania administracyjne gminy realizowane są przez gminę Kaulsdorf, która pełni rolę "gminy realizującej" (niem. "erfüllende Gemeinde").

</doc>
<doc id="2236096" url="https://pl.wikipedia.org/wiki?curid=2236096" title="Phrixos">
Phrixos



</doc>
<doc id="2236097" url="https://pl.wikipedia.org/wiki?curid=2236097" title="Dławik sterowany">
Dławik sterowany

Dławik sterowany – jest urządzeniem elektromagnetycznym, którego reaktancja indukcyjna może zmieniać się w sposób ciągły najczęściej dzięki podmagnesowaniu rdzenia ferromagnetycznego prądem stałym. Dławik taki działa podobnie jak wzmacniacz magnetyczny - transduktor. Innymi rozwiązaniami dławików sterowanych są samonasycające się dławiki. Dławiki sterowane wykorzystywane są jako dynamiczne kompensatory mocy biernej. Stosowane są między innymi do stabilizacji napięcia wykorzystując zjawisko nasycenia obwodu magnetycznego.
Kompensatory z dławikami sterowanymi tj. kompensatory transduktorowe wykonywane mogą być praktycznie na dowolne moce i napięcia znamionowe.
Nasycone dławiki podzielić można na:

</doc>
<doc id="2236099" url="https://pl.wikipedia.org/wiki?curid=2236099" title="Drognitz">
Drognitz

Drognitz – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.
Niektóre zadania administracyjne gminy realizowane są przez gminę Kaulsdorf, która pełni rolę "gminy realizującej" (niem. "erfüllende Gemeinde").

</doc>
<doc id="2236102" url="https://pl.wikipedia.org/wiki?curid=2236102" title="Dal (Śródziemie)">
Dal (Śródziemie)



</doc>
<doc id="2236103" url="https://pl.wikipedia.org/wiki?curid=2236103" title="Hohenwarte">
Hohenwarte

Hohenwarte – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.
Niektóre zadania administracyjne gminy realizowane są przez gminę Kaulsdorf, która pełni rolę „gminy realizującej” (niem. „erfüllende Gemeinde”).

</doc>
<doc id="2236104" url="https://pl.wikipedia.org/wiki?curid=2236104" title="Przedsiębiorstwo Komunikacji Samochodowej w Strzelcach Opolskich">
Przedsiębiorstwo Komunikacji Samochodowej w Strzelcach Opolskich

Przedsiębiorstwo Komunikacji Samochodowej w Strzelcach Opolskich Spółka akcyjna to przedsiębiorstwo świadczące usługi dla ludności i innych podmiotów gospodarczych w zakresie:
Powstanie Oddziału PKS Strzelce Opolskie wiąże się z rozwojem istniejącej przy ulicy Mickiewicza 10 Placówki Terenowej Oddziału PKS Koźle, która 01.01.1975 r. wyodrębniła się oficjalnie z PKS Koźle. 
Początki sięgają jednak do wczesnych lat pięćdziesiątych. W 1951 roku założono Stację Terenową ze skromnym zapleczem technicznym i taborem pięciu samochodów ciężarowych. W 1960 r. Stację podporządkowano Oddziałowi PKS-u w Koźlu. Powstała wtedy Placówka posiadała 20 autobusów i 30 samochodów ciężarowych. W 1975 roku nastąpiła przeprowadzka zajezdni PKS z ul. Mickiewicza do nowo wybudowanej zajezdni przy ul. 1-go Maja 59. Nastąpiła też przeprowadzka dworca autobusowego z centrum miasta (Plac Myśliwca) na nowo wybudowany wraz z placem manewrowym dworzec autobusowy przy ul.Powstańców Śl. 
W 1975 roku PKS Oddział Strzelce Op. dodatkowo przejął od PKS-u Oddział Opole dworzec autobusowy w Krapkowicach wraz z obsługą autobusową rejonu krapkowickiego. Pierwszym Dyrektorem powstałego Oddziału PKS Strzelce Opolskie był Eugeniusz Związkiewicz, którego następnie zastąpił inż. Norbert Lepich. Od 1995 roku Dyrektorem był inż. Aleksander Patoła. 
Z dniem 01.11.2001 r. przedsiębiorstwo zostało przekształcone w Spółkę Akcyjną Skarbu Państwa pod nazwą "Przedsiębiorstwo Komunikacji Samochodowej w Strzelcach Opolskich Spółka Akcyjna". Prezesem Spółki został dotychczasowy Dyrektor Przedsiębiorstwa inż. Aleksander Patoła. W okresie 29.06.2007 r. do 29.06.2010 r. Prezesem Spółki był mgr inż. Marek Piotrowski. 
Dnia 17.06.2010 r. Spółka została skomunalizowana i przekazana przez Skarb Państwa na rzecz Powiatu Strzeleckiego. Z dniem 1.09.2010 r. Prezesem Spółki został ponownie inż. Aleksander Patoła. Od 1.10.2015 r. Prezesem Spółki jest Jacek Król.

</doc>
<doc id="2236105" url="https://pl.wikipedia.org/wiki?curid=2236105" title="Kamsdorf">
Kamsdorf

Kamsdorf – część gminy "(Ortsteil)" Unterwellenborn w Niemczech, w kraju związkowym Turyngia, w powiecie Saalfeld-Rudolstadt. Do 5 lipca 2018 samodzielna gmina.
Współpraca.
Miejscowość partnerska:

</doc>
<doc id="2236106" url="https://pl.wikipedia.org/wiki?curid=2236106" title="IV Liceum Ogólnokształcące im. Jana Pawła II w Tarnowie">
IV Liceum Ogólnokształcące im. Jana Pawła II w Tarnowie

IV Liceum Ogólnokształcące im. Jana Pawła II w Tarnowie – szkoła ponadpodstawowa w Tarnowie w dzielnicy Mościce, wchodząca w skład Zespołu Szkół Ogólnokształcących nr 1 w Tarnowie, założona w 1945 r.
Historia.
Geneza.
W 1927 roku na zachód od Tarnowa, w widłach Dunajca i Białej, rozpoczęto budowę dużej fabryki chemicznej – Państwowej Fabryki Związków Azotowych. W pobliżu przedsiębiorstwa wybudowano osiedla dla pracowników oraz zaplecze socjalne. Do II wojny światowej nie wybudowano tam średniej szkoły ogólnokształcącej. Podczas wojny młodzież z okolicy uczyła się w szkole zawodowej oraz na tajnych kompletach. W formie zorganizowanej działalności tajne nauczanie na poziomie średniej szkoły ogólnokształcącej rozpoczęto na przełomie 1940 i 1941 roku.
Po wojnie w styczniu 1945 roku rozpoczęto starania o powołanie lokalnej szkoły średniej. Dokumenty szkolne przedstawił do zatwierdzenia w Wydziale Szkół Średnich krakowskiego Kuratorium Okręgu Szkolnego organizator tajnego kształcenia, od 20 października 1938 roku proboszcz parafii w Mościcach, ks. Stanisław Indyk. Oparto się o kadrę nauczycielską z tajnego nauczania, szkół miejscowych i nauczycieli zmuszonych wojną do opuszczenia Warszawy i Kresów Wschodnich. Początkowo szkoła funkcjonowała jako "Prywatne Koedukacyjne Gimnazjum i Liceum Związku Pracowników Chemicznych w Mościcach". Z powodów administracyjnych następnie była filią III Liceum Ogólnokształcącego w Tarnowie. Wraz ze zmianami ustroju szkolnego w Polsce zmieniała się nazwa i struktura szkoły. W latach 1945-1948 liceum połączone z gimnazjum, w latach 1948-1965 szkoła jedenastoletnia z klasami od I do XI, w latach 1965-1999 samodzielne liceum czteroletnie, od 1999 roku liceum połączone z gimnazjum w Zespole Szkół Ogólnokształcących nr 1 w Tarnowie.
Naukę rozpoczęto w miesiąc po opuszczeniu Tarnowa przez wojska niemieckie – 18 lutego 1945 roku. Początkowo zajęcia prowadzono w barakach starej administracji Zakładów Azotowych oraz w budynku szkoły powszechnej. W 1947 roku powołano funkcjonujący społecznie komitet budowy szkoły. W 1948 roku zatwierdzono lokalizację. Pracownicy Zakładów Azotowych przekazywali część zarobków na fundusz budowy szkoły, a młodzież szkolna pracowała społecznie na terenie budowy. Obecny budynek szkolny został oddany do użytku w 1950 roku. Od tego czasu funkcjonuje potoczna nazwa: szkoła „pod lasem”. 
Powierzchnia zabudowy to około 2000 m2, a kubatura około 31000 m3. Integralną częścią projektu było skrzydło (budowane jako następne w kolejności) z dużymi pomieszczeniami (25 m na 12 m): salą gimnastyczną i aulą wyposażoną w scenę. Na każdym z dwóch pięter miało znaleźć się po 10 sal lekcyjnych i duża pracownia z zapleczem. Na pierwszym piętrze ulokowano pracownię fizyczną, a na drugim – chemiczną. Na parterze, oprócz sal lekcyjnych, przewidziano pomieszczenia biurowe i medyczne. Nowoczesnymi cechami projektu szkoły były trzy klatki schodowe służące do sprawnej ewakuacji osób z wnętrza budynku w przypadku zagrożenia bezpieczeństwa oraz połączone z korytarzami, obszerne tzw. rekreacje - miejsca pobytu młodzieży podczas przerw pomiędzy lekcjami. Rekreacje nie pełnią teraz swoich przewidzianych w projekcie funkcji – zostały zabudowane, kiedy wzrosła liczba uczniów uczęszczających do szkoły i zabrakło dostępnych izb lekcyjnych. Kilka metrów obok szkoły wzniesiono dom nauczycielski z sześcioma mieszkaniami.
Absolwenci.
Podczas 75 lat funkcjonowania szkoły (1945-2020) ukończyło ją około 9500 abiturientów.

</doc>
<doc id="2236108" url="https://pl.wikipedia.org/wiki?curid=2236108" title="IV Liceum Ogólnokształcące w Tarnowie">
IV Liceum Ogólnokształcące w Tarnowie



</doc>
<doc id="2236109" url="https://pl.wikipedia.org/wiki?curid=2236109" title="Saalfelder Höhe">
Saalfelder Höhe

Saalfelder Höhe – dzielnica miasta Saalfeld/Saale w Niemczech, w kraju związkowym Turyngia, w powiecie Saalfeld-Rudolstadt. Do 5 lipca 2018 jako samodzielna gmina.

</doc>
<doc id="2236119" url="https://pl.wikipedia.org/wiki?curid=2236119" title="Unterwellenborn">
Unterwellenborn

Unterwellenborn – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.
6 lipca 2018 do gminy przyłączono gminę Kamsdorf, która stała się automatycznie jej częścią "(Ortsteil)"..

</doc>
<doc id="2236123" url="https://pl.wikipedia.org/wiki?curid=2236123" title="Per Pedersen">
Per Pedersen

Per Werner Pedersen (ur. 30 marca 1969 w Aalborgu) – były duński piłkarz występujący na pozycji napastnika.
Kariera klubowa.
Pedersen zawodową karierę rozpoczynał w 1987 roku w klubie Odense BK. W 1989 roku zdobył z nim mistrzostwo Danii. W 1991 roku został graczem zespołu Lyngby BK. W 1992 roku zdobył z nim mistrzostwo Danii. W 1994 roku drużyna Lyngby BK zmieniła nazwę na Lyngby FC. Pedersen spędził tam w sumie 4 lata. W 1995 roku wrócił do Odense, gdzie tym razem występował przez 1,5 roku.
Na początku 1997 roku za 2,5 miliona funtów został sprzedany do angielskiego Blackburn Rovers. W Premier League zadebiutował 22 lutego 1997 roku w zremisowanym 0:0 pojedynku z Liverpoolem. 5 marca 1997 roku w zremisowanym 1:1 spotkaniu z Chelsea strzelił pierwszego gola w Premier League.
W październiku 1997 roku Pedersen został wypożyczony do niemieckiej Borussii Mönchengladbach. W Bundeslidze pierwszy mecz zaliczył 25 października 1997 roku przeciwko Bayerowi 04 Leverkusen (2:2). 19 grudnia 1997 roku w wygranym 4:2 pojedynku z Herthą Berlin zdobył pierwszą bramkę w Bundeslidze. W Borussii grał do końca sezonu 1997/1998.
Latem 1998 roku Pedersen podpisał kontrakt z francuskim RC Strasbourg. Po roku spędzonym w tym klubie, ponownie został graczem Odense. W 2001 roku zakończył tam karierę.
Kariera reprezentacyjna.
Pedersen jest byłym reprezentantem Danii U-19 oraz U-21. W pierwszej reprezentacji Danii zadebiutował 12 czerwca 1991 roku w przegranym 0:2 towarzyskim meczu z Włochami. 9 listopada 1996 roku w wygranym 1:0 towarzyskim pojedynku z Francją strzelił pierwszego gola w kadrze. W latach 1991–1997 w drużynie narodowej rozegrał w sumie 6 spotkań i zdobył 2 bramki.

</doc>
<doc id="2236131" url="https://pl.wikipedia.org/wiki?curid=2236131" title="Uhlstädt-Kirchhasel">
Uhlstädt-Kirchhasel

Uhlstädt-Kirchhasel – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.

</doc>
<doc id="2236132" url="https://pl.wikipedia.org/wiki?curid=2236132" title="Uhlstaedt-Kirchhasel">
Uhlstaedt-Kirchhasel



</doc>
<doc id="2236133" url="https://pl.wikipedia.org/wiki?curid=2236133" title="Henryk Tomasz Kaiser">
Henryk Tomasz Kaiser

Henryk Tomasz Kaiser (ur. 13 lipca 1951 w Krakowie) – polski artysta fotografik.
Życiorys.
Jego ojciec, dr inż. Henryk Kaiser, wykładowca Politechniki Krakowskiej i Akademii Górniczo-Hutniczej, był wynalazcą szeregu patentów i pierwszym badaczem ogrzewania słonecznego w Polsce (Henryk Kaiser, "Analiza niektórych zagadnień związanych z odbiorem energii słonecznej" (1986), "Wykorzystanie energii słonecznej" (AGH, Kraków, 1995).
W latach 1952–1955 i 1962–1964 był prezesem Krakowskiego Klubu Szachistów.
Matka, Anna z d. Stawowczyk, prawnuczka Ludwika Zieleniewskiego, właściciela Zakładów im. L. Zieleniewskiego w Krakowie, jedynej w Galicji fabryki budowy maszyn.
Od 1966 trenował judo pod opieką Władysława Nowaka, zdobywając w 1969 brązowy medal na Mistrzostwach Polski.
Jest absolwentem Wydziału Mechanicznego Politechniki Krakowskiej. 
Fotografią Henryk Tomasz Kaiser zaczął interesować się od 1971 jako członek Krakowskiego Towarzystwa Fotograficznego, którego prezesem był Władysław Klimczak, a doradcami artystycznymi Jerzy Baranowski i Czesław Mostowski. W latach 1970–1980 zdobył około 60 nagród na Międzynarodowych i Krajowych Salonach Fotografii, w tym Grand Prix i Złoty Medal w międzynarodowym konkursie Akt i Portret „Venus” (1975).
W 1977 został członkiem Związku Polskich Artystów Fotografików. 
W latach 1977–1980 kierował grupą fotograficzną „Centrum”, w skład, której wchodzili m.in. Zbigniew Jabłoński, Wiesław Brzóska, Józef Duda, Artur Gawor, Zbigniew Gdula, Kazimierz Kawulak, Augustyn Profus.
W 1981 wyjechał do Nowego Jorku. Pracował tam w laboratorium fotograficznym „Quality Color”, obsługującym „Cosmopolitan” i „People” oraz od 1985 w „Rainbow Graphic”, gdzie opracowywał ekskluzywne zdjęcia dla „Reader’s Digest”. Specjalizował się też w montażach fotograficznych, realizowanych za pomocą specjalnej techniki wykorzystującej maski czarno-białe.
W połowie lat 80. podjął współpracę z agencjami Stock Photography Agencies. Jego zdjęcia były publikowane przez National Geographic, Advertising Unlimited, British Airways, Fuji Film, General Motors, Kodak, LOT, Panasonic, Simon &amp; Schuster, Sony, Reader’s Digest oraz w wielu magazynach, książkach, kalendarzach, grach, folderach, na pocztówkach, billboardach itp.. 
W latach 90. publikował około 1500 zdjęć rocznie.
Członek American Society of Media Photographers (ASMP).
Uczestnik wielu wystaw indywidualnych i zbiorowych.
W 2003, po 22 latach pobytu w USA, powrócił do Krakowa.
W 2008 ukazał się jego 365-stronicowy album pt. "Kraków i My".

</doc>
<doc id="2236144" url="https://pl.wikipedia.org/wiki?curid=2236144" title="Rottenbach (Königsee)">
Rottenbach (Königsee)

Rottenbach – dzielnica miasta Königsee w Niemczech, w kraju związkowym Turyngia, w powiecie Saalfeld-Rudolstadt. Do 30 grudnia 2012 samodzielna gmina.

</doc>
<doc id="2236146" url="https://pl.wikipedia.org/wiki?curid=2236146" title="DG">
DG



</doc>
<doc id="2236147" url="https://pl.wikipedia.org/wiki?curid=2236147" title="Dorota Chytrowska">
Dorota Chytrowska

Dorota Chytrowska-Mika (ur. 11 września 1954 r. w Warszawie) - instruktor strzelania, olimpijka z Barcelona 1992.
W trakcie kariery zawodniczej (1969-2001) reprezentowała klub Legia Warszawa. Wielokrotna (21) mistrzyni Polski w strzelaniu do rzutków. Trzykrotna mistrzyni Europy oraz 14 -krotna medalistka mistrzostw Europy. Największym sukcesem był brązowy medal mistrzostw świata zdobyty w 1986 r. w niemieckim Suhl. Na igrzyskach olimpijskich w Barcelonie zajęła miejsca 25 - 32 w konkurencji skeet open.

</doc>
<doc id="2236151" url="https://pl.wikipedia.org/wiki?curid=2236151" title="Druk offsetowy bezwodny">
Druk offsetowy bezwodny

Druk offsetowy bezwodny – rodzaj druku offsetowego, w którym forma drukowa nie jest zwilżana środkiem zwilżającym, tj. wodą z dodatkami. Do druku bezwodnego stosowane są specjalne formy drukowe (formy silikonowe) i specjalne farby cechujące się wysokim napięciem powierzchniowym.
Drukarnia Centrum ze (Zduńskiej Woli, woj. łódzkie) jak pierwsza w Polsce wdrożyła offsetowy druk bezwodny.
Offset bezwodny eliminuje problemy pojawiające się w offsecie klasycznym związane z kontaktem roztworu zwilżającego z farbą drukową (emulgacja farby, utrata połysku farb metalicznych) i z podłożem (zawilgocenie podłoża drukowego). Umożliwia też grubsze (tj. ponad 3,5 μm) niż w offsecie klasycznym nałożenie farby ze względu na stosowanie specjalnej formy drukowej (analogia do wklęsłodruku).
Zupełnie inny jest proces wywołania płyt drukarskich – jest to proces mechaniczny, nie chemiczny.
W zwykłym procesie druku woda jest używana jako rodzaj nośnika dla farby. Drukowanie offsetowe bez środka nawilżającego jest nowatorską techniką drukowania, wywodzącą się z tradycyjnego druku offsetowego. Wyeliminowanie środka nawilżającego z procesu drukowania jest bardzo dobrym rozwiązaniem – rosnące wymagania klientów co do możliwości druku i podnoszenia jakości, ciągłe dążenie do uzyskania perfekcyjnych wydruków, o idealnym odwzorowaniu kolorystycznym oryginałów, zwiększające się restrykcje dotyczące emisji szkodliwych środków do atmosfery, w połączeniu z zaletami takimi jak wysoka jakość odbitek, prosta obsługa, duża produktywność, możliwość drukowania na niestandardowych podłożach, mała ilość makulatury, wyeliminowanie problemów jakie towarzyszą balansowi woda-farba, tworzą dla drukowania offsetowego bez środka nawilżającego olbrzymią perspektywę rozwoju.

</doc>
<doc id="2236153" url="https://pl.wikipedia.org/wiki?curid=2236153" title="Nephele">
Nephele



</doc>
<doc id="2236155" url="https://pl.wikipedia.org/wiki?curid=2236155" title="Bitwa o Krym">
Bitwa o Krym



</doc>
<doc id="2236159" url="https://pl.wikipedia.org/wiki?curid=2236159" title="Grzegorz Ciastek">
Grzegorz Ciastek

Grzegorz Ciastek (ur. 28 kwietnia 1955 r. w Warszawie) – gimnastyk, olimpijczyk z Montrealu 1976.
Reprezentant stołecznej Legii. Podczas igrzysk olimpijskich w Montrealu zajął 74. miejsce indywidualnie oraz 11. miejsce drużynowo w 6-boju.

</doc>
<doc id="2236160" url="https://pl.wikipedia.org/wiki?curid=2236160" title="Ptolomeusz z Nepi">
Ptolomeusz z Nepi

Ptolomeusz z Nepi, wł. "San Ptolomaeo (Tolomeo) da Nepi" − biskup męczennik z III wieku, razem ze św. Romanem i towarzyszami zginął w czasie prześladowań za cesarza Klaudiusza Gockiego; współpatron włoskiego miasta Nepi, święty Kościoła katolickiego.
Źródła hagiograficzne.
Jedyne informacje dotyczące męczeństwa świętych Ptolomeusza i Romana z Nepi posiadamy dzięki dokumentowi z IX wieku "Passio Sancti Ptolomaei et Romani". Łaciński dziejopis zanotował, iż w czasach cesarza Klaudiusza Gockiego w okolicach dzisiejszego Nepi w Etrurii miały miejsce nawrócenia na chrześcijaństwo, które zaniepokoiły pogańskich kapłanów. Zapewne, jak to miało miejsce w przypadku działalności św. Pawła Apostoła w Efezie, ktoś utrzymujący się ze współpracy ze świątyniami, zaczął obawiać się o spadek zarobków. Dokument podaje, iż cesarz nakazał obecnemu w orszaku Aspazjuszowi oraz trybunowi miast z Etrurii przymuszenie chrześcijan do złożenia ofiary bogom rzymskim. Aspazjusz, po przybyciu do rodzinnego miasta, które "Passio" nazywa Pentapolis, nakazał chrześcijanom wskazanie swoich przywódców. Wówczas wystąpili św. Ptolomeusz i św. Roman, miejscowi biskupi. Nakazano im złożenie ofiary. Biskupi odmówili. Aspazjusz kazał najpierw zabić pozostałych chrześcijan. Ptolomeusza i Romana ścięto na forum w Nepi obok bramy imperialnej. Ciało Ptolomeusza pochowała pobożna matrona św. Savinilla w jednej z pobliskich grot.
Tradycja identyfikuje jako miejsce pochówku św. Ptolomeusza katakumby św. Savinillii w Nepi. Wykopaliska przeprowadzone w 2003 przez Papieską Komisję Archeologiczną pod kościołem św. Ptolomeusza w Nepi wykazały, iż katakumby były w użyciu od III do XIV wieku. Lokalna tradycja wskazuje grób św. Ptolomeusza przy wejściu do katakumb. Pokazywany zwiedzającym napis uważany jest przez archeologów za późniejsze oszustwo. Jedynym autentycznym świadectwem kultu był kościół, który istniał przy wejściu do katakumb św. Savinillii. Jego istnienie poświadcza dokument z 1178. Kościół ten został zburzony w 1540. Obecny kościół św. Ptolomeusza z Nepi rozpoczęto budować w 1619. Obecną formę uzyskał w 1720. Opiekę nad katakumbami w XVI w. sprawowali dominikanie. Relikwiarz św. Ptolomeusza znajduje się pod ołtarzem, pomiędzy drzwiami prowadzącymi do katakumb.
Kult świętego.
Św. Ptolomeusz z Nepi czczony jest przede wszystkim w Nepi. Wraz ze św. Ptolemeuszem są patronami tego włoskiego miasta. Mieszkańcy Nepi mieli zwyczaj dorocznego obchodzenia święta męczenników przez trzy dni od 23 do 25 sierpnia. W pierwszym dniu odbywała się procesja, 24 sierpnia celebracje miały miejsce w katedrze, w ostatnim dniu w kościele św. Ptolomeusza, nad domniemanym miejscem pochówku świętych męczenników. Z okazji uroczystości organizowano wyścigi koni i byków. Na zakończenie miały miejsce pokazy sztucznych ogni. Obecnie w Nepi odbywa się jedynie procesja ku czci świętych.
W Polsce święci Roman i Ptolomeusz z Nepi czczeni są w bazylice Franciszkanów w Katowicach Panewnikach, gdzie znajduje się kaplica z ich relikwiami. Specjalna procesja na ich cześć ma miejsce w ostatnią niedzielę września. Relikwie męczenników z Nepi zostały sprowadzone do Katowic w 1913, biskupem Nepi był wówczas franciszkanin Bernhard Doebbing OFM.
Ikonografia.
Najwięcej przedstawień św. Ptolomeusza z Nepi znajduje się w samym Nepi. W kościele św. Ptolomeusza przy zejściu do katakumb stoi figura męczennika w szatach biskupich z mitrą i pastorałem. W miejscowej katedrze na sklepieniu nad nawą główną znajduje się malowidło przedstawiające ukoronowanie Matki Bożej. W prawym dolnym rogu zostali przedstawieni obaj patroni miasta w szatach biskupich. Po lewej stronie stalli umieszczono obraz przedstawiający konsekrację biskupią św. Romana, św. Ptolomeusz jest świadkiem tego wydarzenia. Na obrazie po prawej stronie prezbiterium ciało męczennika Ptolomeusza leży na miejskim forum. Święci patroni miasta zostali też przedstawieni na tryptyku w ołtarzu głównym. Obaj odziani są w szaty biskupie. W rękach trzymają pastorały.
W bazylice w Katowicach Panewnikach znajduje się malowidło przedstawiające męczeństwo św. Ptolomeusza w kaplicy poświęconej męczennikom z Nepi.

</doc>
<doc id="2236168" url="https://pl.wikipedia.org/wiki?curid=2236168" title="Ilm">
Ilm

Niemcy:
Firmy i wytwórnie:
Zobacz też:

</doc>
<doc id="2236170" url="https://pl.wikipedia.org/wiki?curid=2236170" title="Blue Öyster Cult (album)">
Blue Öyster Cult (album)

Blue Öyster Cult – pierwszy album studyjny zespołu Blue Öyster Cult pod tym samym tytułem wydany w styczniu 1972. Nagrania dotarły do 172. miejsca listy Billboard 200 w USA.

</doc>
<doc id="2236177" url="https://pl.wikipedia.org/wiki?curid=2236177" title="Xuwulong">
Xuwulong

Xuwulong – rodzaj ornitopoda z kladu Iguanodontia żyjącego we wczesnej kredzie (apt lub alb) na terenach dzisiejszej Azji. Gatunkiem typowym jest "X. yueluni", którego holotypem jest niekompletny szkielet oznaczony GSGM-F00001 z zachowaną czaszką, żuchwą, prawie kompletnym szkieletem osiowym (brakuje jedynie tylnych kręgów ogonowych), lewą częścią obręczy miednicznej i wiązkami skostniałych ścięgien nadosiowych; holotyp odkryto w osadach należących do grupy Xinminpu na terenie Basenu Yujingzi w okręgu Jinta w chińskiej prowincji Gansu. Od innych przedstawicieli Iguanodontia odróżnia go współwystępowanie: rostralnego (tj. bliższego czubkowi pyska) końca kości zębowej, który nie jest skierowany ku dołowi, ma w widoku bocznym kształt litery V i którego czubek jest nieco poniżej połowy wysokości gałęzi kości zębowej ("dentary ramus"); powierzchni stawowej żuchwy znajdującej się na poziomie połowy wysokości gałęzi kości zębowej; oraz powiększonego, skierowanego ku dołowi wyrostka przedłonowego. U innych przedstawicieli kladu Hadrosauriformes zarówno czubek końca rostralnego kości zębowej, jak i powierzchnia stawowa żuchwy leżą znacznie bliżej wentralnej (dolnej) krawędzi kości zębowej. Powiększony wyrostek przedłonowy występuje też u "Ouranosaurus", lecz u tego ornitopoda jest on skierowany ku górze, a nie ku dołowi jak u "Xuwulong". Kość łzowa "X. yueluni" ma krawędź wentralną dłuższą od krawędzi dorsalnej (górnej), podobnie jak kości łzowe ornitopodów z rodzajów "Equijubus" i "Probactrosaurus". Kość szczękowa "Xuwulong" z profilu jest niska i przypomina kształtem trójkąt różnoboczny, przy czym jej część rostralna jest znacznie dłuższa od części kaudalnej (tylnej); pod tym względem "X. yueluni" przypomina takich przedstawicieli Hadrosauriformes jak "Iguanodon", "Ouranosaurus", "Altirhinus" i "Jinzhousaurus", natomiast różni się od rodzajów "Probactrosaurus" i "Equijubus", których kość szczękowa bardziej przypominała kształtem trójkąt równoramienny.
"Xuwulong" był średniej wielkości ornitopodem; autorzy jego opisu szacują jego całkowitą długość na ok. 5 m. Ponieważ badania nad holotypem "X. yueluni" są na wstępnym etapie, autorzy jego opisu nie zdecydowali się na określenie jego pozycji filogenetycznej przy pomocy analizy kladystycznej; w opinii autorów można jednak stwierdzić, że był on bazalnym przedstawicielem kladu Hadrosauriformes (definiowanego przez autorów jako klad obejmujący ostatniego wspólnego przodka gatunków "Iguanodon bernissartensis" i "Parasaurolophus walkeri" oraz wszystkich jego potomków) nie należącym do kladu Hadrosauroidea (definiowanego przez autorów jako klad obejmujący ostatniego wspólnego przodka "Parasaurolophus walkeri" i "Bactrosaurus johnsoni" oraz wszystkich jego potomków), najprawdopodobniej bardziej bazalnym niż "Jintasaurus", być może blisko spokrewnionym z rodzajem "Equijubus". "Xuwulong" jest trzecim bazalnym przedstawicielem Hadrosauriformes, którego skamieniałości odkryto w osadach grupy Xinminpu; z obszaru Basenu Yujingzi znany jest także "Jintasaurus" (który najprawdopodobniej współwystępował z "X. yueluni" w tym samym czasie na tych samych terenach), natomiast z obszaru sąsiedniego Basenu Gongpoquan znany jest "Equijubus". Odkrycie "Xuwulong" dowodzi różnorodności bazalnych przedstawicieli Hadrosauriformes żyjących we wczesnej kredzie na terenach dzisiejszych północno-zachodnich Chin; zdaniem autorów jego opisu, odkrycie to wspiera hipotezę o powstaniu grupy Hadrosauroidea w Azji.

</doc>
<doc id="2236178" url="https://pl.wikipedia.org/wiki?curid=2236178" title="Xuwulong yueluni">
Xuwulong yueluni



</doc>
<doc id="2236181" url="https://pl.wikipedia.org/wiki?curid=2236181" title="Gorgofona">
Gorgofona



</doc>
<doc id="2236185" url="https://pl.wikipedia.org/wiki?curid=2236185" title="Robert Ciba">
Robert Ciba

Robert Ciba (ur. 29 listopada 1969 r. w Chmielniku) - bokser, olimpijczyk z Barcelony 1992.
Podczas całej kariery zawodniczej startował w wadze koguciej. Pięciokrotny (lata: 1990-1993, 1996) mistrz Polski. Podczas trzech startów na mistrzostwach świata (1989, 1991, 1995) zdobył srebrny medal w Berlinie w 1995 r. Czterokrotny uczestnik mistrzostw Europy podczas których zdobył srebrny (Bursa 1993) oraz brązowy (Ateny 1989) medal. Dwukrotny zwycięzca międzynarodowego turnieju bokserskiego im. Feliksa Stamma (1990, 1994). Na igrzyskach olimpijskich w Barcelonie przegrał walkę w pierwszej rundzie i odpadł z turnieju.

</doc>
<doc id="2236189" url="https://pl.wikipedia.org/wiki?curid=2236189" title="Tyranny and Mutation">
Tyranny and Mutation

Tyranny and Mutation (na okładce THE BLVE ÖYSTER CVLT: TYRANNY AND MVTATION) – drugi album studyjny zespołu Blue Öyster Cult wydany w lutym 1973 roku. Nagrania dotarły do 122. miejsca listy Billboard 200 w USA.

</doc>
<doc id="2236190" url="https://pl.wikipedia.org/wiki?curid=2236190" title="Albert Malcolm Ranjith Patabendige Don">
Albert Malcolm Ranjith Patabendige Don



</doc>
<doc id="2236192" url="https://pl.wikipedia.org/wiki?curid=2236192" title="Albert Malcolm Ranjith">
Albert Malcolm Ranjith



</doc>
<doc id="2236194" url="https://pl.wikipedia.org/wiki?curid=2236194" title="Wieża Zegarowa na Wawelu">
Wieża Zegarowa na Wawelu

Wieża Zegarowa ("Salomonowa") – jedna z trzech wież katedry wawelskiej, najwyższa budowla wzgórza wawelskiego.
Historia.
Jej budowę rozpoczęto w drugiej połowie XIV wieku, z fundacji Kazimierza Wielkiego, wykorzystując fundamenty stojącej w tym samym miejscu wieży drugiej katedry. Materiałem do jej powstania były ciosy wapienne. Budowę przerwano na wysokości około 16 metrów i wznowiono dopiero po 150 latach, staraniem kanonika Kapituły Krakowskiej Jana Salomonowicza, od którego wieża nazywana jest "Salomonową". Materiałem była teraz czerwona cegła. Prace ukończono w roku 1522. Kolejnego podwyższenia wieży o jedną kondygnację dokonano w 1677 z funduszy pozostawionych przez biskupa Andrzeja Trzebickiego. Wieża otrzymała wówczas hełm, który zdobiło 12 złoconych łabędzi nawiązujących do rodowego herbu biskupa Trzebickiego. Niestety nie zachowała się żadna ikonografia wieży z tego czasu. Hełm został zniszczony w wyniku huraganu, który przeszedł nad Krakowem w nocy z 15 na 16 grudnia 1703. Obalony hełm upadł, niszcząc miedziane pokrycie dachu, przebijając sklepienie katedry tuż nad konfesją św. Stanisława.
Wieżę nakrywa obecnie barokowy hełm projektu architekta Kacpra Bażanki, wykonany na zamówienie bpa Kazimierza Łubieńskiego (1715–1716). W narożach widnieją posągi czterech świętych: Kazimierza, Wacława, Stanisława i Wojciecha. W przyziemiu wieży znajduje się kaplica Czartoryskich.
Zegary.
Pierwszy zegar zamontowano na wieży w roku 1521. Na jego tarczy zaznaczone były 24 godziny, doba rozpoczynała się wieczorem. Zegar posiadał jedną wskazówkę godzinową oraz wyposażony był w gong wybijający pełne godziny.
W 1602 roku wymieniono zegar na dwunastogodzinny z dobą rozpoczynającą się o północy. W latach 1613, 1629 przeprowadzano kolejne remonty mechanizmu zegara. W 1676 zdecydowano się na rozbiórkę starego mechanizmu w 1680 zastępując go obecnymi tarczami zegarowymi z herbami bpa Andrzeja Trzebickiego, zamontowanymi na północnej i zachodniej ścianie wieży. W 1681 roku wyposażono zegar w mechanizm wybijający kwadranse.
W 1899 roku na wieży zamontowano nowy mechanizm zegara, złożony z trzech zespołów odpowiedzialnych za chód wskazówki, gong wybijający pełne godziny, oraz gong wybijający kwadranse. Mechanizm ten, pracujący do dziś, wyposażony jest w obciążniki ważące po 120 kilogramów, zawieszone na linach wewnątrz wieży. Napęd nakręcany jest ręcznie, przy pomocy korby, co dwa dni.

</doc>
<doc id="2236196" url="https://pl.wikipedia.org/wiki?curid=2236196" title="Huehuetenango (departament)">
Huehuetenango (departament)

Huehuetenango – jeden z 22 departamentów Gwatemali, położony w zachodniej części kraju. Stolicą departamentu jest miasto Huehuetenango. W skład departamentu wchodzą 32 gminy (municipios). Departament graniczy na wschodzie z departamentem Quiché, na południu z departamentami Totonicapán, Jutiapa i San Marcos (departament), natomiast zachodnią i północną granicę stanowi granica państwowa z Meksykiem. Jest to jeden z najbardziej zróżnicowanych etnicznie departamentów Gwatemali.
Najważniejszymi miastami w departamencie oprócz stołecznego są Barillas, Jacaltenango, Soloma i San Mateo Ixtatán. Departament ma charakter wybitnie górzysty (Sierra Madre de Chiapas), a tylko północno-wschodni kraniec obniża się w kierunku nizin deaprtamentu Petén. Średnie wyniesienie nad poziom morza wynosi 2000 m, natomiast klimat ze względu na wyniesienie jest zmienny od ciepłego do zimnego. Średnia minimalna temperatura wynosi 9 °C a maksymalna 22 °C. 

</doc>
<doc id="2236197" url="https://pl.wikipedia.org/wiki?curid=2236197" title="Geard Ajetović">
Geard Ajetović

Geard Ajetović (ur. 23 lutego 1981 w Beočin) – serbski bokser wagi super średniej.
Kariera amatorska.
Geard Ajetović jako amator stoczył 325 walk, z których 315 wygrał, a 10 przegrał. Jako reprezentant Jugosławii, w 2001 roku, zdobył brązowy medal na Igrzyskach Śródziemnomorskich, w kategorii półśredniej. Wziął udział w Letnich Igrzyskach Olimpijskich w Sydney, odpadając w pierwszej rundzie, po porażce z Tajlandczykiem Parkpoomem Jangphonakiem. Ponadto był srebrnym medalistą Mistrzostw Świata Juniorów oraz juniorskim Mistrzem Europy.
Kariera zawodowa.
19 kwietnia 2003 Geard Ajetović stoczył swoją pierwszą walkę w boksie zawodowym. Po czterech rundach, pokonał na punkty stosunkiem 38-36, Ojaya Abrahamsa.
27 czerwca 2008 Ajetović po 12-rundowym pojedynku przegrał jednogłośnie na punkty stosunkiem 109-120 i dwa razy 111-117, z Danielem Gealem. Stawką walki był tytuł Mistrza Świata organizacji IBO, w kategorii średniej.
7 stycznia 2011 Geard Ajetović w 1. rundzie przez nokaut pokonał Jacksona Chaneta, zdobywając pas World Boxing Council Mediterranean, w kategorii pół ciężkiej.
9 kwietnia 2011 Ajetović stoczył pojedynek z Polakiem Grzegorzem Soszyńskim o regionalny pas WBC Mediterranean. Po 12-rundowym pojedynku Ajetović przegrał stosunkiem 114:115, 113:116 i 114:114.
17 lutego 2012 Geard Ajetović przegrał po 8 rundach, niejednogłośnie na punkty z Piotrem Wilczewskim, stosunkiem 77:75, 72:79 i 73:79.
28 września 2012 Ajetović zdobył tytuł Mistrza Europy federacji WBO, w kategorii super średniej, pokonując w czwartej rundzie, przez techniczny nokaut, Chrisa Mafuta.
10 maja 2013 Geard Ajetović pokonał jednogłośnie na punkty po 12 rundach, Przemysława Opalacha, zdobywając pas IBF International.

</doc>
<doc id="2236199" url="https://pl.wikipedia.org/wiki?curid=2236199" title="Gorgophone">
Gorgophone



</doc>
<doc id="2236203" url="https://pl.wikipedia.org/wiki?curid=2236203" title="Pedro Rizzo">
Pedro Rizzo

Pedro Augusto Rizzo (ur. 3 maja 1974) − brazylijski zawodnik mieszanych sztuk walki (MMA) w latach 1996-2015. Trzykrotny pretendent do mistrzostwa UFC w wadze ciężkiej.
Sportowa kariera.
Karierę w sportach walki zaczynał w Brazylii od boksu tajskiego. Następnie pod okiem znanego z występów w UFC Marco Ruasa zaczął trenować mieszane sztuki walki. Swój pierwszy zawodowy pojedynek MMA stoczył w 1996 roku w Holandii. W tym samym roku wygrał w Brazylii drugą edycję turnieju World Vale Tudo Championship, w finale nokautując Amerykanina Vernona White'a.
UFC.
Niepokonany w pięciu walkach z rzędu, w październiku 1998 roku zadebiutował w UFC, gdy podczas gali "UFC Brazil" w São Paulo znokautował Davida "Tanka" Abbotta. Trzy miesiące później ("UFC 18") pokonał przez decyzję byłego mistrza UFC w wadze ciężkiej Marka Colemana. Dwie kolejne wygrane przez nokaut (z Telligmanem i Kōsaką) sprawiły, że otrzymał szansę walki o mistrzostwo UFC w wadze ciężkiej. Zmierzył się o nie 9 czerwca 2000 roku na gali "UFC 26" w Cedar Rapids z obrońcą tytułu Kevinem Randlemanem. Rizzo doznał pierwszej porażki w karierze, ulegając Amerykaninowi przez decyzję sędziów po 5 zaciętych rundach.
W dwóch następnych pojedynkach tryumfował przed czasem nad Danem Severnem i dotychczas niepokonanym Joshem Barnettem. Dzięki temu zdobył sobie reputację najlepszego uderzacza w UFC i stał się najlepiej ówcześnie opłacanym zawodnikiem organizacji.
4 maja 2001 roku w Atlantic City ("UFC 31") po raz drugi stanął do walki o mistrzostwo UFC. Jego rywalem był Randy Couture, który odebrał wcześniej tytuł Randlemanowi. Pojedynek ten jest uznawany za jeden z najbardziej dramatycznych w historii UFC. W pierwszej rundzie broniący tytułu Couture całkowicie zdominował Rizzo w parterze, trafiając go licznymi ciosami pięściami, jednak w drugiej to Brazylijczyk był bliski znokautowania rywala. W trzeciej i czwartej obaj zawodnicy byli już wyraźnie zmęczeni i żaden z nich nie przejął trwałej inicjatywy, choć Amerykaninowi udał się wykonać obalenia. W piątej przewagę miał ponownie Rizzo. Sędziowie przyznali zwycięstwo Couture'owi, decyzja ta spotkała się jednak z krytyką komentatorów i widzów. Władze UFC zarządziły więc rewanż. Doszło do niego 2 października 2001 roku w Paradise. Tym razem Couture wygrał bezdyskusyjnie − przez techniczny nokaut w trzeciej rundzie.
W latach 2002-2003 walczył w UFC ze zmiennym powodzeniem, trzykrotnie wygrywając (m.in. z Andrejem Arłouskim i Ricco Rodriguezem), ale też dwukrotnie przegrywając z niżej notowanymi rywalami.
PRIDE FC.
W 2005 roku podpisał kontrakt z największą ówcześnie organizacją MMA na świecie, japońską PRIDE Fighting Championships. W debiucie, podczas gali "PRIDE Critical Countdown 2005" przegrał przez techniczny nokaut z Siergiejem Charitonowem. Kolejna porażka siedem miesięcy później przez ciężki nokaut z innym Rosjaninem, Romanem Ziencowem zakończyła karierę Rizzo w Japonii.
Po 2006.
Na ring powrócił dopiero po ponad rocznej przerwie, gdy występując w barwach amerykańskiej organizacji Art of War pokonał Justina Eilersa i Jeffa Monsona. W 2008 roku na gali Affliction: Banned zmierzył się po raz drugi w swojej karierze z Joshem Barnettem. Tym razem Amerykanin okazał się lepszy, nokautując Brazylijczyka. Od tego czasu Rizzo walczył dla mniejszych organizacji, pokonując m.in. Monsona (po raz drugi) oraz Kena Shamrocka.
21 czerwca 2012 roku, po niemal dwuletniej przerwie w startach spowodowanej m.in. kontuzją, zmierzył się na gali M-1 Global w Petersburgu z Fiodorem Jemieljanienką. Rizzo przegrał przez KO na początku 1. rundy. Była to ostatnia walka utytułowanego Jemieljanienki w karierze.
12 września 2015 stoczył zwycięski pojedynek z Andrew Floresem po czym ogłosił zakończenie kariery zawodnika MMA.

</doc>
<doc id="2236206" url="https://pl.wikipedia.org/wiki?curid=2236206" title="Briançonnais">
Briançonnais

Briançonnais - pays wokół miasta Briançon, w departamencie Alpy Wysokie, w regionie Prowansja-Alpy-Lazurowe Wybrzeże w południowo-zachodniej Francji. Oprócz Briançon w jego skład wchodzą także między innymi: Vallouise, Puy-Saint-Vincent, Serre Chevalier, Montgenèvre oraz doliny rzek Romanche i Durance. 
W 1343 r. Humbert II z Viennois założył na tych ziemiach Republikę Escartons. Cieszyła się ona specjalnym statusem aż do rewolucji francuskiej w 1789 r.
Pod względem gospodarczym tereny te zorientowane są głównie na rolnictwo, szczególnie hodowlę zwierząt, sporty zimowe oraz turystykę.

</doc>
<doc id="2236212" url="https://pl.wikipedia.org/wiki?curid=2236212" title="Diego Causero">
Diego Causero

Diego Causero (ur. 13 stycznia 1940 w Moimacco we Włoszech) – duchowny katolicki, arcybiskup, emerytowany nuncjusz apostolski.
Życiorys.
7 kwietnia 1963 otrzymał święcenia kapłańskie i został inkardynowany do archidiecezji Udine. W 1969 rozpoczął przygotowanie do służby dyplomatycznej na Papieskiej Akademii Kościelnej. 
15 grudnia 1992 został mianowany przez Jana Pawła II nuncjuszem apostolskim w Czadzie oraz arcybiskupem tytularnym "Mety". Sakry biskupiej 6 stycznia 1993 udzielił mu sam papież Jan Paweł II. W 1993 został ponadto akredytowanym w Kongu i Republice Środkowoafrykańskiej. W 1995 przestał być przedstawicielem Watykanu w Kongu, a w 1999 w Republice Środkowoafrykańskiej.
W 1999 został przeniesiony do nuncjatury w Syrii. W 2001 zmieniono mu stolicę tytularną na "Gradum". 
W 2004 został nuncjuszem w Czechach. W 2011 został nuncjuszem w Szwajcarii i Liechtensteinie. 5 września 2015 przeszedł na emeryturę.

</doc>
<doc id="2236213" url="https://pl.wikipedia.org/wiki?curid=2236213" title="Ymacs">
Ymacs

Ymacs – darmowy edytor kodu źródłowego przeznaczony dla przeglądarek internetowych napisany w JavaScripcie. Obsługuje wiele języków programowania oraz kolorowanie składni. Wzorowany na Uniksowym edytorze Emacs. Projekt bazuje na bibliotece DynarchLIB wykorzystującej technologię AJAX.
Obsługiwane przeglądarki.
Wersja 0.4 obsługuje następujące przeglądarki:

</doc>
<doc id="2236214" url="https://pl.wikipedia.org/wiki?curid=2236214" title="Wangqing">
Wangqing

Wangqing (, pinyin: "Wāngqīng Xiàn"; , "Wangch’ŏng") – powiat w północno-wschodnich Chinach, w prowincji Jilin, w prefekturze autonomicznej Yanbian. W 1999 roku liczył 264 465 mieszkańców.

</doc>
<doc id="2236215" url="https://pl.wikipedia.org/wiki?curid=2236215" title="Walki na Morzu Czarnym w II wojnie światowej">
Walki na Morzu Czarnym w II wojnie światowej

Walki na Morzu Czarnym w II wojnie światowej – całokształt walk pomiędzy państwami Osi a ZSRR na tym morzu oraz terenach przybrzeżnych.
Niemieckie plany.
Dyrektywa OKW nr 41 z 5 kwietnia 1942 określała m.in. rolę Kriegsmarine w tej operacji:
Głównym celem operacji Barbarossa było rozbicie w „jednej szybkiej kampanii” głównych sił Armii Czerwonej, a te, jak sądzono, znajdowały się na kierunku Moskwy i Leningradu. Mimo to niemieckie siły rozlokowano również w Rumunii, a znalazły się wśród nich także jednostki Kriegsmarine. Spodziewano się udziału w nadciągającym konflikcie sojuszniczej Rumunii, wybrzeża Morza Czarnego stanowiły drugorzędny kierunek działań ofensywnych. Zadanie tych ostatnich ograniczało się jednak do ochrony wybrzeża i (potencjalnie) przejmowania i zabezpieczania zdobytych baz radzieckich.
Siły obu stron.
ZSRR.
Na początku II wojny światowej Flota Czarnomorska miała w swoim składzie:
Wszystkie te jednostki były wyposażone w działa.
Organizacyjnie duże nawodne okręty były połączone w eskadrę, której baza znajdowała się w Sewastopolu. Tam bazowały okręty podwodne i jedna brygada kutrów torpedowych, inna brygada bazowała w Oczakowie z podporządkowaniem dowódcy odeskiej bazy morskiej. W skład Batumskiej bazy morskiej wchodził wydzielony szkolny dywizjon, w skład Noworosyjskiej bazy morskiej wchodził wydzielony oddział statków. Pozostałe małotonażowe statki i kutry wchodziły w skład ochronnego wodnego okręgu głównej bazy i innych oddziałów.
Siły powietrzne floty liczyły 639 samolotów. Na lądzie w skład Floty Czarnomorskiej wchodziły: główna morska baza (Sewastopol), morskie bazy w Odessie, Noworosyjsku i Batumi. Artyleria nadbrzeżna składała się z dwudziestu sześciu baterii artyleryjskich, 91 dział kalibru od 305 do 100 mm, wchodzących w skład morskich baz, sektorów brzegowej obrony Flotylli Dunajskiej, Oczakowskiego warownego sektora brzegowej obrony, a także Kerczeńskiego sektora brzegowej obrony.
Obrona przeciwlotnicza floty liczyła pięćdziesiąt baterii przeciwlotniczych, 119 przeciwlotniczych karabinów maszynowych oraz 81 reflektorów przeciwlotniczych. W skład floty wchodziła także: Flotylla Dunajska, Flotylla Dońska, Flotylla Dnieprzańska oraz Flotylla Azowska.
Dowódcy.
Dowodzący Flotą Czarnomorską:
Siły Osi.
III Rzesza.
Ponieważ Turcja była neutralna podczas II wojny światowej, państwa Osi nie mogły przemieścić swoich okrętów wojennych na Morze Czarne przez Bosfor. Mimo to, wiele okrętów zostało przetransportowanych z Morza Północnego drogą lądową oraz kanałami łączącymi się z Dunajem. Transporty przewoziły sześć zdemontowanych okrętów podwodnych typu "IIB", które należały do 30. Flotylli U-Bootów i dokowane były w Konstancy w 1942 roku. Niemcy także przetransportowali dziesięć Schnellbootów i 23 Räumbootów przez rzekę Dunaj oraz zbudowali wiele uzbrojonych barek w zdobytych Stoczniach Mikołajowych w Mikołajowie.
Rumunia.
Królewska Rumuńska Marynarka Wojenna składała się z czterech niszczycieli (dwóch typu "Mărăşti" i dwóch typu "Regele Ferdinand"), sześciu torpedowców floty, trzech okrętów podwodnych („Delfinul”, „Rechinul” i „Marsuinul”), pięciu miniaturowych okrętów podwodnych (typu "CB"), dwóch stawiaczy min oraz siedmiu motorowych patrolowców.
Włochy.
Włoska Regia Marina wystawiła bardzo skromne siły morskie na Morzu Czarnym. Siły te składały się z sześciu miniaturowych okrętów podwodnych typu "CB" i flotylli ścigaczy torpedowych (typu "MAS"). Okręty MAS były dowodzone przez Francesco Mimbelli oraz stacjonowały w Jałcie.
Bułgaria.
Bułgaria zachowała neutralność w stosunku do ZSRR i nie brała udziału w walkach. Posiadała flotę składającą się z 4 starych torpedowców, 7 kutrów torpedowych oraz małych kutrów trałowych, okrętów patrolowych i zaadaptowanych stawiaczy min.
Działania stron.
1941.
22 czerwca 1941 roku bez wypowiedzenia wojny została rozpoczęta operacja Barbarossa. Adolf Hitler przygotowywał tę ofensywę już od lata 1940 roku. Oddziały radzieckie były bezwolne, lotniska zostały zniszczone przez ataki Luftwaffe. Niemieckie samoloty He 111 i Ju 88 z 27 Eskadry 4 Floty Powietrznej rano zaatakowały Sewastopol zrzucając w porcie miny magnetyczne. Artyleria przeciwlotnicza miasta nie dała się całkiem zaskoczyć, przez co nie zaminowano całego wejścia do bazy. Na jednej z min zatonął jednak 1 lipca niszczyciel „Bystryj”. O godz. 14:00 na port Flotylli Dunajskiej, Izmaił, nalotu dokonało 9 rumuńskich bombowców PZL.37 Łoś. Przeciwko nim wystartowało 17 radzieckich myśliwców 96. Eskadry Floty Czarnomorskiej. Strącono 4 rumuńskie samoloty. 23 czerwca w odpowiedzi na ataki lotnicze przeprowadzone na Sewastopol i Izmaił radzieckie samoloty dokonały ataku na główny rumuński port Konstanca. 26 czerwca o godz. 5:00 rano radzieckie niszczyciele „Moskwa” i „Charkow”, osłaniane przez krążownik „Woroszyłow” i 2 niszczyciele ostrzelały rumuński port Konstanca. Odpowiedziały im dwa rumuńskie niszczyciele „Regina Maria” i „Mărăşti” oraz bateria przybrzeżna „Tirpitz” kal. 280 mm. Po pojawieniu się niemieckich samolotów radzieckie okręty postawiły zasłonę dymną i odeszły tracąc po drodze niszczyciel „Moskwa”.
11 sierpnia do Odessy od północnego wschodu zbliżyły się oddziały rumuńskie (brygada pancerna i kawalerii). 13 sierpnia oddziały rumuńskiej 4 Armii wyszły nad wybrzeże Morza Czarnego w rejonie Syczewki okrążając Odessę. Dwa dni później wojska radzieckie po wysadzeniu okrętów znajdujących się w dokach wycofały się z Mikołajowa na Krym. Wojska rumuńskie wznowiły natarcie na Odessę, lecz zostały zatrzymane w odległości kilkudziesięciu kilometrów od miasta. 19 sierpnia oddziały niemieckiej 1 Armii Pancernej z Grupy Armii Południe zdobyły przyczółek na Dnieprze w okolicach Zaporoża. 21 sierpnia radziecki garnizon Oczakowa pod naporem wojsk Osi wycofał się na Mierzeję Kingburską i wyspę Pierwomajską oraz Bierezan. Najwyższe dowództwo niemieckie zdecydowało o rozpoczęciu natarcia na Ukrainie w celu zajęcia Kijowa i odrzucenia Rosjan od Dniepru. Operacja miała być prowadzona koncentrycznie przy współdziałaniu Grupy Armii Środek i Grupy Armii Południe. Rozkaz zakazywał większych działań zarówno na kierunku Leningradzkim, jak i Moskiewskim. W dniu 27 sierpnia wojska niemieckie przekroczyły Dniepr. 30 sierpnia po trzydniowym przygotowaniu związki niemieckiej 11. Armii (7 dywizji) na południu sforsowały Dniepr w kilku miejscach pod Kachowką. Armię wspierał IV Korpus Lotniczy Luftwaffe, który liczył 60 bombowców Ju 87 i Ju 88, 50 He 111 i 50 myśliwców Bf 109. 31 sierpnia rozpoczęła się kontrofensywa radziecka na Dnieprze.
2 września zakończyła się nieudana kontrofensywa radziecka nad Dnieprem. Luftwaffe rozpoczęło bombardowania Krymu. 11 września rozpoczęła się bitwa o Krym. Czołówki niemieckiej 11 Armii podeszły do Perekopu na Krymie (bataliony niemieckiej 22. Dywizji Piechoty i 1 Dywizji Pancernej SS „Leibstandarte Adolf Hitler” oraz 73 Dywizji Piechoty). Oddziały te mające zbadać radziecką obronę Krymu napotkały na swej drodze pola minowe i zostały ostrzelane przez radziecki pociąg pancerny i baterię artylerii nadbrzeżnej nr 125. 21 września koło Odessy został zatopiony radziecki niszczyciel „Frunze”. 24 września niemiecka 24 Dywizja Piechoty rozpoczęła szturm Perekopu na Krymie, którego broniła radziecka 156 Dywizja Strzelecka. 27 września niemiecka 24 Dywizja Piechoty zdobyła Przesmyk Perekopski, Wał Turecki i Armiańsk na Krymie.
16 października oddziały niemieckie opanowały Odessę. 18 października po przygotowaniu artyleryjskim niemiecka 11 Armia zaatakowała pozycje radzieckie na Przesmyku Iszumskim nad Perekopem na Krymie. Przesmyku tego broniła radziecka 51 Armia. Oddziały niemieckie nie odniosły wielkich sukcesów. Nad Perekopem rozegrała się także bitwa powietrzna w której po każdej ze stron brało udział ponad 150 samolotów. 20 października w celu wzmocnienia sił powietrznych niemieckiej 11 Armii na Krymie Niemcy przerzucili dla wsparcia 77. Pułk Lotnictwa Myśliwskiego z XIV Korpusu Lotniczego i grupę lotnictwa mieszanego pod dowództwem asa niemieckiego płk Wernera Möldersa, który tu jako pierwszy zastosował w niemieckiej Luftwaffe dowodzenie przez radio z wysuniętego stanowiska w okopach piechoty. 22 października nadal bez większych sukcesów nacierała niemiecka 11. Armia na Przesmyk Iszumski na Krymie, gdzie strona radziecka wprowadziła do walki świeżą 2 Dywizję Kawalerii z nadciągającej Samodzielnej Armii Nadmorskiej. 23 października oddziałom niemieckiej 11 Armii na Przesmyku Iszumskim na Krymie udało się opanować wzgórza na południe od miejscowości Kopiejka, z których mieli wgląd na radzieckie pozycje. Całą sytuację spowodowało przeniesienie siły niemieckiego natarcia na 73 Dywizję Strzelecką, co zmusiło dowództwo radzieckie do dokonania niezbędnych przegrupowań. Z oddziałów Armii Nadmorskiej wprowadzono do linii 95 Dywizję Strzelecką. 25 października do walk na Krymie weszły pozostałe dywizje radzieckiej Armii Nadmorskiej. Linia frontu przebiegała 40 km łukiem od wybrzeża Morza Czarnego przez Przesmyk Iszumski do Siwasza. Dowództwo radzieckie postanowiło wykonać kontratak, aby odzyskać linie obronne na Przesmyku Iszumskim. W kontrataku udział wzięły dywizje Armii Nadmorskiej i 3 dywizje 51 Armii. Zmęczonym żołnierzom bez dostatecznej ilości amunicji udało się odrzucić Niemców zaledwie na kilka kilometrów. W dotychczasowych walkach o przesmyk Niemcy stracili 1920 zabitych i ok. 7 tys. rannych. 26 października Niemcy nad Zatoką Karkinicką na Krymie zaatakowali radziecką 2. DKaw. wprowadzając świeżą 50. DP, która oskrzydliła dywizje radzieckie nad Czartałykiem. 27 października dowódca radzieckich wojsk walczących na Przesmyku Iszumskim na Krymie zarządził odwrót. Następnego dnia ostateczne niemieckie natarcie na Przesmyk Iszumski trafiło w pustkę po wycofanych oddziałach radzieckich. W tej sytuacji dowództwo niemieckie zarządziło pościg, a ponieważ 11. Armia nie posiadała związków szybkich, to zmontowano z pododdziałów zmotoryzowanych poszczególnych dywizji grupę bojową płk Zieglera, mającą nacierać na Symferopol i dalej aż do Sewastopola.
Dokonano też reorganizacji 11. Armii. XXX Korpus Armijny (22. i 72. DP) miał działać za grupą szybką, XLII Korpus Armijny (46., 73. i 170. DP) miał nacierać na Teodozję i Kercz, zaś LIV Korpus Armijny (50. i 132. DP) wzdłuż zachodniego wybrzeża Morza Czarnego na kierunku Eupatorii i Sewastopola.
30 października rozpoczęły się walki o Sewastopol. Datę tę podaje się za początek obrony miasta, ponieważ tego dnia o godz. 16:35 czołówki zbliżającego się niemieckiego LIV Korpusu Armijnego ostrzelała bateria artylerii przybrzeżnej nr 54 usytuowana na skraju wsi Nikołajewka, 40 km na północ od Sewastopola. 31 października do ostrzału wojsk niemieckich nacierających na Sewastopol przyłączył się niszczyciel „Bodryj”. Wraz z baterią nr 54 powstrzymał on marsz niemieckiej czołówki LIV Korpusu Armijnego niszcząc 15 czołgów średnich, 1 ciężki oraz 7 ciężarówek z piechotą.
Celem nalotów zaczął padać też Noworosyjsk. 2 listopada 1941 bombowce uszkodziły tam krążownik „Woroszyłow”, remontowany później przez 4 miesiące.
1942.
Na początku 1942 roku dowódca niemieckiej 11 Armii gen. von Manstein postanowił wykorzystać nadchodzące tygodnie, aby staranniej przygotować się do ostatecznego szturmu na Sewastopol. Jednak pierwszym i najważniejszym celem było zniszczenie wojsk radzieckich, które wylądowały na Półwyspie Kerczeńskim pod koniec 1941 roku, aby po tym skierować wszystkie jednostki państw Osi na Krymie do ataku na Sewastopol. W tym celu 2 stycznia dowództwo niemieckie skierowało w rejon Kerczu do walki z radzieckim desantem kolejne jednostki (132. DP). 5 stycznia w porcie w Eupatorii Rosjanie wysadzili desant w sile batalionu. 6 stycznia niemieckie siły w sile pułku 72. DP i innych pododdziałów zniszczyły radziecki desant w Eupatorii. Kolejny taktyczny desant został wysadzony przez okręty Floty Czarnomorskiej w rejonie Sudaku. Radziecka 83. Dywizja Górska zdołała się tu umocnić i utrzymać swoje pozycje aż do końca miesiąca.
17 lutego w rejonie ujścia Dunaju niemiecki dozorowiec zatopił radziecki okręt podwodny Szcz-213. 28 lutego zaginął we wschodniej części Morza Czarnego radziecki okręt podwodny Szcz-210.
20 kwietnia we wschodniej części Morza Czarnego prawdopodobnie zatonął po wejściu na minę radziecki niszczyciel „Smyszlonyj”. Od kwietnia zaczęły się też zmasowane naloty niemieckie na Noworosyjsk, co spowodowało przeniesienie części okrętów do Poti. 10 kwietnia 1942 ponownie uszkodzono w Noworosyjsku krążownik „Woroszyłow”.
8 maja rozpoczęła się niemiecka ofensywa w roponośnym rejonie Kaukazu, pod kryptonimem "Fall Blau". 13 maja koło Sewastopola po wejściu na radziecką minę zatonął radziecki niszczyciel „Dzierżyńskij”. 20 maja zakończyła się ewakuacja 44., 47. i 51 Armii Frontu Krymskiego z Półwyspu Kerczeńskiego na Krymie na Półwysep Tamański. Udało się ewakuować 120 tys. żołnierzy. Straty Rosjan to ok. 176 tys. żołnierzy oraz cały ciężki sprzęt. Niektóre działa Niemcy użyli do ostrzeliwania okrążonego Sewastopola. 31 maja na Krymie niemieckie wojska należące do 11. Armii zakończyły przygotowania do operacji „Störfang” (z niem. "połów jesiotra"), której zadaniem było zdobycie Sewastopola. Na Półwyspie Kerczeńskim pozostawiono niemiecką 46. DP oraz rumuński VII Korpus (10. i 19. DP oraz 8. DKaw.). Pod Sewastopolem Niemcy skoncentrowali dwa korpusy: na północy LIV Korpus Armijny (22., 24., 50. i 132. DP, ogółem ok. 75 tys. żołnierzy) i na południu XXX Korpus Armijny (72. i 170. DP oraz 28. DLek., ogółem 55 tys. żołnierzy) oraz na wschodzie rumuński Korpus Górski (18. DP i 1. DGór.). W odwodzie pozostawała rumuńska 4. DP oraz pojedyncze pułki niemieckich 72. i 73. DP. Ogółem pod Sewastopolem znajdowało się 203 tys. żołnierzy niemieckich wspartych 2045 działami, w tym moździerze typu Gamma kalibru 427 mm, moździerze typu Karl kalibru 600 mm oraz działo kolejowe „Dora” o kalibrze 802 mm. Lotnictwo niemieckie składało się z 3., 52. i 77. Pułku Myśliwskiego, 77. Pułku Szturmowego oraz eskadry 5. Pułku Bombowego. Ogółem Niemcy posiadali 750 samolotów.
Sewastopola broniła radziecka Samodzielna Armia Nadmorska (25., 35., 109., 172., 345., 386. i 388 Dywizja Strzelecka) w sile 101 tys. żołnierzy.
2 czerwca pod Sewastopolem artyleria niemieckiej 11 Armii rozpoczęła przygotowanie artyleryjskie, a bombowce zrzuciły na miasto i port . Taki ostrzał powtarzany był codziennie aż do 7 czerwca. 7 czerwca rozpoczęła się trzecia ofensywa niemiecka na Sewastopol. O godz. 3:00 rano Niemcy rozpoczęli przygotowanie artyleryjskie. 2 godziny później ruszyła piechota. Każda niemiecka dywizja atakowała na odcinku ok. 2 km. Do godz. 10:00 zostały opanowane pierwsze transzeje radzieckiej obrony na głębokości 1200 metrów. W dniu 8 czerwca trwały ciężkie walki pod Sewastopolem. 9 czerwca trwało natarcie niemieckiej 11. Armii na Sewastopol. Szczególnie zacięte walki toczyły się o stację Makenzijewy Gory. 10 czerwca w czasie walk o Sewastopol wojska niemieckiej 22. DP wdarły się w rejon stacji Mekenzijewy Gory i zbliżyły się do brzegów Zatoki Północnej. Koło Sewastopola niemieckie samoloty zatopiły radziecki niszczyciel „Swobodnyj”. 11 czerwca osłabło tempo natarcia niemieckiego na Sewastopol. Wykorzystali to Rosjanie wykonując kontratak, lecz bez powodzenia. Udało im się odbić stację Makenzijewy Gory i odeprzeć niemiecki atak. 12 czerwca bombowce USAAF zbombardowały rejon roponośny Ploeszti. Tego dnia wojska niemieckie przeniosły ciężar ataku na południowe skrzydło, w pas natarcia XXX Korpusu Armijnego pod Sewastopolem. 13 czerwca w czasie natarcia niemieckiej 11 Armii na Sewastopol, oddziały 72. DP wdarły się w obronę radziecką. Ostatecznie zdobyto stację Mekenzijewy Gory. 14 czerwca dowództwo niemieckie postanowiło kontynuować natarcie na Sewastopol atakując górę Sapun poprzez wzgórza Fieduchiny, opanowane przez 72. DP. Włamanie XXX Korpusu Armijnego wprawdzie osiągnęło drugą pozycję radzieckiej obrony, lecz ogółem nie przekroczyło głębokości 4 km. 17 czerwca niemiecka 11 Armia nacierająca na Sewastopol, która w ostatnich 10 dniach walk włamała się na 5 km na odcinku północnym i 4 na południowym, tego dnia na nowo uderzyła na radzieckie pozycje na kierunku Zatoki Północnej od której dzieliło ją ok. 3 km. Niemieckie oddziały dotarły do Sucharnoj Bałki leżącej o 2 km od Zatoki Południowej. 18 czerwca radziecki kontratak podjęty w celu odzyskania utraconych pozycji poprzedniego dnia nie przyniósł sukcesu. 19 czerwca atakujące Sewastopol wojska niemieckie dotarły do Zatoki Północnej. Na Morzu Czarnym koło Sewastopola włoski ścigacz zatopił radziecki okręt podwodny Szcz-214. 20 czerwca wojska niemieckie atakujące Sewastopol rozpoczęły natarcie z rejonu Czorgunu na wzgórza Fieduchiny. 21 czerwca po opanowaniu wzgórz Fieduchiny i przerwaniu frontu Niemcy uderzyli wzdłuż doliny rzeki Czornaja na Nowe Szuli i Inkerman. 23 czerwca oddziały niemieckiej 11 Armii zdobyły Nowe Szuli – ważny węzeł oporu i ostatnia działająca stacja pomp wodociągu Sewastopola. Rosjanie kontratakiem odbili węzeł, który utrzymali jeszcze przez 3 dni. 24 czerwca dowództwo radzieckiej obrony Sewastopola zreorganizowało obronę. I sektor broniły 109. i 388. Dywizja Strzelecka oraz 9 Brygada Piechoty Morskiej. II sektor broniony był przez 386 Brygadę Piechoty Morskiej i 2 dywizjony forteczne. III sektor obsadziła 25 Dywizja Strzelecka, 8 Brygada Piechoty Morskiej i 3. Pułk Piechoty Morskiej. IV sektor broniły resztki 138. Brygady Piechoty Morskiej, 95. i 345 Dywizji Strzeleckiej oraz pociąg pancerny „Żelezniakow”. 25 czerwca reorganizacja obrony Sewastopola przyniosła korzyści w postaci utrzymania stanowisk przez radzieckich obrońców do 27 czerwca. Od 26 czerwca uznaje się za zaginiony radziecki okręt podwodny S-32, który prawdopodobnie został zatopiony przez włoski okręt podwodny CB-3. 27 czerwca koło Jałty w niewyjaśnionych okolicznościach zatonął radziecki niszczyciel „Biezupriecznyj”. 28 czerwca oddziały niemieckie pod Sewastopolem zmusiły obrońców do cofnięcia się na nowe pozycje. 29 czerwca wojska niemieckiego LIV Korpusu Armijnego przystąpiły do forsowania Zatoki Północnej, a XXX Korpus Armijny zaatakował wzgórze Sapun. Niemcy po raz pierwszy użyli desantu morskiego na południowym wybrzeżu koło Bałakławy, z użyciem 12 szkunerów motorowych i 5 kutrów torpedowych, które wypłynęły z Jałty. Bateria artylerii nadbrzeżnej nr 18 na przylądku Fiolent zatopiła 10 szkunerów, zmuszając Niemców do odwrotu. Ciężkie walki trwały również na odcinku II sektora obrony. 30 czerwca front obrony Sewastopola skrócony został do 15 km i nie dawał już miastu osłony przed ogniem artylerii polowej. Sytuacja obrońców była krytyczna. W radzieckich dywizjach zostało średnio po 300–400 żołnierzy, a w brygadach 100–200. Dysponowano zaledwie pociskami średniego kalibru i pewną ilością amunicji przeciwpancernej. Dzień ten rozpoczął się jak zwykle od silnego bombardowania i ostrzału artyleryjskiego pozycji obrońców. Ciężkie walki trwały o górę Suzdalską i kurhan Małachowskiego. Dowództwo radzieckie pod koniec dnia wydało rozkaz stwierdzający niemożność dalszej obrony i nakazujący wycofanie się obrońców na ostatnią rubież obronną od przylądka Fiorent do Zatoki Strzeleckiej. W czerwcu 1942 roku w Sewastopolu na skutek uszkodzeń zatopiony został przez własną załogę radziecki okręt podwodny „Jakobiniec”.
1 lipca z Sewastopola rozpoczęła się ewakuacja sztabu radzieckiej Samodzielnej Armii Nadmorskiej. Wszystkie samoloty odleciały na lotniska kaukaskie, a 30 niesprawnych zniszczono by nie wpadły w ręce Niemców. 43 jednostki pływające wywiozły z miasta część ludności i żołnierzy, ale tylko 17 z nich dotarło do portów kaukaskich. 2 lipca obrońcy Sewastopola walczyli już resztką amunicji. W nocy wysadzono w powietrze baterię nabrzeżną nr 35. Także 2 lipca w Noworosyjsku niemieckie samoloty zatopiły radzieckie niszczyciele „Bditielnyj” i „Taszkent” i uszkodziły kilka innych okrętów. Kilka mniejszych okrętów zatopiono tego dnia w nalotach na Anapę i Temriuk. 3 lipca Armia Czerwona opuściła Sewastopol, który skapitulował po 250 dniach zaciętej obrony. Ostatnim punktem obrony był Chersones. Po stronie niemieckiej 11 Armia straciła według samych Niemców ok. 24 111 żołnierzy. 8 lipca ostatni obrońcy, którzy bronili się w skałach, zostali zabici lub wzięci do niewoli. W sierpniu zatonęły na Morzu Czarnym, prawdopodobnie po wejściu na miny, radzieckie okręty podwodne Szcz-208 oraz w rejonie Odessy M-33. We wrześniu zatonął na Morzu Czarnym, w rejonie Odessy, radziecki okręt podwodny M-60, także prawdopodobnie po wejściu na miny. 1 października rumuńska korweta „Sublocotenent Ghiculescu” zatopiła radziecki okręt podwodny M-118.
1943.
W 1943 roku Flota Czarnomorska była znacznie zmniejszona z powodu dość dużych strat poniesionych w 1941 i 1942 roku i posiadała w swoim składzie następujące okręty:
Wszystkie te okręty cierpiały na brak konserwacji ze względu na brak infrastruktury.
Początkowe operacje składały się z wielu ofensywnych operacji przeprowadzonych przez Rosjan, w tym obrona Małej Ziemi w Noworosyjsku oraz kilku bombardowań artyleryjskich wybrzeża i kilku rajdów.
Kiedy wojna na innych frontach zaczynała być przegrana dla wojsk państw Osi Niemcy rozpoczęli we wrześniu ewakuację z Kraju Krasnodarskiego. Niemcom udało się osiągnąć ten cel. „Charkow” oraz dwa inne niszczyciele („Sposobnyj” i „Biesposzczadnyj”) zostały zatopione przez niemieckie Stukasy podczas rajdu w pobliżu Krymu w dniu 6 października 1943 roku. W wyniku tego, Stalin zabraniał osobiście na użycie wszelkich dużych okrętów wojennych. W listopadzie Rosjanie przeprowadzili operację desantową kerczeńsko-eltigeńską.
1944.
Na początku 1944 roku siły nawodne Floty Czarnomorskiej były praktycznie wyłączone z walk ze względu na niemożność naprawy i remontu okrętów floty. Większość operacji ofensywnych była przeprowadzana przez małe okręty wojenne i lotnictwo morskie Floty Czarnomorskiej. Sytuacja wojsk lądowych państw Osi gwałtownie się pogorszyła. Rejon wokół Odessy zostały wyzwolony przez Armię Czerwoną do końca marca, odcinając tym samym wojska państw Osi na Krymie. Ostatnie siły Osi poddały się w pobliżu Sewastopola w dniu 9 maja i znaczna liczba żołnierzy została ewakuowana drogą morską do Konstancy.

</doc>
<doc id="2236217" url="https://pl.wikipedia.org/wiki?curid=2236217" title="Antu (powiat)">
Antu (powiat)

Antu (chiń. 安图县; pinyin: "Āntú Xiàn"; kor. 안도, "Ando") – powiat w północno-wschodnich Chinach, w prowincji Jilin, w prefekturze autonomicznej Yanbian. W 1999 roku liczył 219 987 mieszkańców.

</doc>
<doc id="2236220" url="https://pl.wikipedia.org/wiki?curid=2236220" title="Salomon Lefmann">
Salomon Lefmann

Salomon Lefmann (ur. 25 grudnia 1831 w Telgte/Westfalia, zm. 1912 w Heidelbergu) – niemiecki filolog pochodzenia żydowskiego.
Naukę pobierał w szkole żydowskiej w Telgte. Kształcił się także na akademii w Münster, następnie na uniwersytetach w Heidelbergu, Berlinie i Paryżu.
W 1870 został adiunktem, następnie profesorem sanskrytu na uniwersytecie w Heidelbergu.

</doc>
<doc id="2236221" url="https://pl.wikipedia.org/wiki?curid=2236221" title="Walt Disney Company">
Walt Disney Company



</doc>
<doc id="2236227" url="https://pl.wikipedia.org/wiki?curid=2236227" title="Notatka Anoszkina">
Notatka Anoszkina

Notatka Anoszkina – dokument sporządzony w 1981 przez radzieckiego generała Wiktora Anoszkina w związku ze stanem wojennym w Polsce.
Wiktor Anoszkin.
Wiktor Anoszkin (ros. Виктор Иванович Аношкин) był generałem porucznikiem Armii Radzieckiej. W latach 1977–1989 był adiutantem marszałka ZSRR Wiktora Kulikowa, Naczelnego Dowódcy Zjednoczonych Sił Zbrojnych Państw Stron Układu Warszawskiego.
Notatka Anoszkina.
Anoszkin opisał w pięciu tzw. "dziennikach roboczych" spotkanie Jaruzelskiego i Kulikowa z 9 grudnia 1981 r., na 4 dni przed ogłoszeniem w Polsce stanu wojennego przez Jaruzelskiego.
Dokumenty zawierają obszerny zapis półtoragodzinnych konsultacji Jaruzelski - Kulikow , tj. fundamentalne źródło dla odtworzenia okoliczności wprowadzenia stanu wojennego w PRL.
Do publicznej wiadomości notatki Anoszkina dostały się dzięki amerykańskiemu historykowi Markowi Kramerowi, który w listopadzie 1997 r. podczas konferencji w podwarszawskiej Jachrance zdołał wypożyczyć tajemniczy zeszyt adiutanta i skserować jego fragment.
W Jachrance na dokument powoływał się marszałek Kulikow, twierdził, iż znajdują się w nim dowody, że generał Wojciech Jaruzelski domagał się w grudniu 1981 r. zapewnienia, że w wypadku niepowodzenia stanu wojennego otrzyma pomoc wojskową
Anoszkin w dokumencie opisał, że na polecenie Jaruzelskiego do ambasadora ZSRR w Warszawie Borysa Aristowa zadzwonił sekretarz KC PZPR Mirosław Milewski, pytając: „Czy możemy liczyć na pomoc po linii wojskowej ze strony ZSRR?". Aristow skomunikował się z sekretarzem KC KPZR Konstantinem Rusakowem i, według Anoszkina, otrzymał odpowiedź: „Nie będziemy wprowadzać wojsk".
Publikacja fragmentu zeszytu gen. Anoszkina wywołała gniewną reakcję Jaruzelskiego. Generał starał się na różne sposoby podważyć wiarygodność zeszytu

</doc>
<doc id="2236230" url="https://pl.wikipedia.org/wiki?curid=2236230" title="Ruch Niepodległości (Liban)">
Ruch Niepodległości (Liban)

Ruch Niepodległości (arab.: حركة اللإستقلال - "Harakat Al Istiqlal" lub "Al-Haraka") – libańska partia polityczna założona w 2006 roku przez Michela René Moawada, syna byłego prezydenta Libanu, René Moawada. Ruch Niepodległości wszedł w skład Sojuszu 14 Marca. Obecnie nie posiada reprezentacji w Zgromadzeniu Narodowym, gdyż po wyborach w 2009 roku utracił mandaty na rzecz Marady, lokalnego konkurenta ze Zgharty.

</doc>
<doc id="2236231" url="https://pl.wikipedia.org/wiki?curid=2236231" title="John Connolly (pisarz)">
John Connolly (pisarz)

John Connolly (ur. 31 maja 1968 r. w Dublinie) – irlandzki pisarz, powieściopisarz i autor opowiadań, znany przede wszystkim z serii powieści, których głównym bohaterem jest były policjant i prywatny detektyw Charlie Parker.
Już pierwsza powieść Conolly’ego zatytułowana "Wszystko Martwe" spotkała się z dobrym przyjęciem krytyków literackich. Detektyw Charlie Parker, którego żona i córeczka zostały zamordowane przez seryjnego mordercę, prowadzi prywatną krucjatę przeciwko brutalnym przestępcom i seryjnym mordercom. W swoich działaniach Parker niejednokrotnie lawiruje na granicy prawa i nie stroni przed okrucieństwem wobec ludzi czyniących zło.
Oprócz powieści "Wszystko Martwe" detektyw-mściciel jest bohaterem kolejnych książek serii: "Czarny Anioł", "Źli Ludzie", "Kraina Cieni", "Niespokojni".

</doc>
<doc id="2236234" url="https://pl.wikipedia.org/wiki?curid=2236234" title="Boston Pizza Cup">
Boston Pizza Cup

Boston Pizza Cup – prowincjonalne mistrzostwa mężczyzn Alberty w curlingu, zwycięzca występuje jako reprezentacja prowincji na the Brier. Zawody rozgrywane są od 1928, Alberta nie brała udziału w pierwszych mistrzostwach Kanady, w 1927. Turniej wcześniej rozgrywany był pod nazwami Alberta Kia Cup i the Safeway Select.
System gry i kwalifikacje.
Obecnie w turnieju rywalizuje ze sobą 12 drużyn, grają zmodyfikowanym systemem triple knock-out.
Do zawodów kwalifikują się:
Drużyny z trzech pierwszych podpunktów powyższej listy rozpoczynają rywalizację od drugiej kolejki rundy A.
Reprezentacja Alberty na the Brier i mistrzostwach świata.
Łącznie zespoły z Alberty wygrywały the Brier 25 razy, 18-krotnie docierały do finałów i przegrywały. 8 razy Alberta zdobyła brązowe medale.
Na rozgrywanych od 1959 mistrzostwach świata zawodnicy z Alberty wystąpili 18 razy. 11-krotnie reprezentacja Alberty już jako reprezentacja Kanady zdobywała tytuł mistrzów świata. Po srebrne medale sięgnęła 3 razy oraz jednokrotnie po brąz. Najgorsze występy ekipy Alberty w MŚ kończyły trzykrotnie na 4. miejscu.

</doc>
<doc id="2236237" url="https://pl.wikipedia.org/wiki?curid=2236237" title="Agents of Fortune">
Agents of Fortune

Agents of Fortune – czwarty album studyjny zespołu Blue Öyster Cult z maja 1976. Zawiera hit "(Don’t Fear) The Reaper" autorstwa gitarzysty Donalda "Buck Dharma" Roesera. Piosenka ta zajęła 12 miejsce na amerykańskiej liście przebojów. W 1992 "Agents of Fortune" uzyskał status platynowej płyty. Nagrania dotarły do 29. miejsca listy Billboard 200 w USA.

</doc>
<doc id="2236242" url="https://pl.wikipedia.org/wiki?curid=2236242" title="Jasná">
Jasná

Jasná Chopok – największy ośrodek narciarski na Słowacji położony w kraju żylińskim i bańskobystrzyckim około 16 km na południe od Liptowskiego Mikułasza. Leży w Dolinie Demianowskiej, u podnóży Chopoka (2024 m) w Niżnych Tatrach. Cały ośrodek narciarski i jego okolice wraz z Demianowską Jaskinią Wolności i Demianowską Jaskinią Lodową należy do Parku Narodowego Niżne Tatry (NAPANT).
Ośrodek oferuje 5 tras trudnych, 14 średnio trudnych i 14 łatwych. Trasy te obsługiwane są przez 19 wyciągów. Ponadto znajdują się tu trasy narciarstwa biegowego, snowpark, przedszkola narciarskie z wyciągami taśmowymi, wykwintne restauracje i bary na stokach oraz spa. W skład ośrodka wchodzą 2 części: Jasná – Chopok północ (Chopok sever) z terenami: Otupné (1142 m), Záhradky (1025 m), i Luková (1670 m) oraz ośrodek Chopok południe (Chopok juh) z terenami: Kosodrevina (1489 m) i Srdiečko (1216 m). Sprawną komunikację między północą a południem zapewnia nowoczesna kolejka Funitel z 24-osobowymi wagonikami oraz kolej gondolowa z 15-osobowymi wagonikami, uruchomione w 2013 roku.
Jest to największy ośrodek narciarski na Słowacji. Trasy narciarskie, o łącznej długości ponad 45 km, są obsługiwane przez kolejki i wyciągi o łącznej przepustowości ponad 32 000 os./h.
Historia ośrodka.
W Dolinie Demianowskiej narciarstwo uprawiane jest od XIX wieku. W 1949 roku otwarto pierwszy fragment kolej krzesełkowej na Chopok, był to odcinek Koleisko – Luková. W latach 50. szczyt Chopoku został „spięty” od północy i południa wyciągami krzesełkowymi. Koleje wybudowano w oparciu o projekt firmy Von Roll (dziś należącej do koncernu Doppelmayr/Garaventa-Gruppe). Pasażerowie siedzieli wówczas na dwuosobowych zadaszonych krzesełkach bokiem do kierunku jazdy. Dzięki wybudowaniu kolei, nastąpił znaczny rozwój narciarstwa. Koleje krzesełkowe funkcjonowały do końca lat 90., kiedy z powodu nieodpowiednich parametrów musiały zostać zamknięte. Dolne odcinki kolei Von Roll zostały wówczas zastąpione nowymi kolejami krzesełkowymi (Koleisko – Luková i Srdiečko – Kosodrevina). Natomiast na sam szczyt można było wjechać wyłącznie wyciągami talerzykowymi. Przełom nastąpił, gdy władzę nad ośrodkiem przejęła spółka Tatry Mountain Resorts. Nowy właściciel wybudował nowe koleje gondolowe i krzesełkowe, wytyczył nowe trasy i zmodernizował system naśnieżania.

</doc>
<doc id="2236248" url="https://pl.wikipedia.org/wiki?curid=2236248" title="Łobzów (ujednoznacznienie)">
Łobzów (ujednoznacznienie)



</doc>
<doc id="2236249" url="https://pl.wikipedia.org/wiki?curid=2236249" title="Saeta">
Saeta

Saeta (hiszp., dosłownie: "strzała" lub "strzałka", słowo "saeta" pochodzi od łacińskiego słowa "sagitta", też oznaczającego strzałę) – typ spontanicznej i żarliwej pieśni religijnej mającej dużo elementów pochodzących ze stylu flamenco. Śpiewana (przy akompaniamencie gitary) z wysokości balkonu wznoszącego się nad przechodzącą przez miasta i miasteczka południowej Hiszpanii procesją w czasie katolickich świąt Wielkiego Tygodnia.
Ten hiszpański typ pieśni wywodzi się z żydowskich pieśni religijnych. Jej korzenie sięgają prawdopodobnie XVI wieku, choć forma i styl zmieniały się nieco na przestrzeni czasu.
Obecnie saety śpiewane są przede wszystkim przez zawodowych śpiewaków. W dawnych czasach były wykonywane przez każdego, kto czuł potrzebę wyrażenia śpiewem swych religijnych emocji. Wykonawcy saety to "saeteros", czyli dosłownie: łucznicy. Przenośnia ta prawdopodobnie powstała w wyniku dostrzeżenia podobieństwa pomiędzy łucznikiem a pieśniarzem, który w religijnym zapale kieruje swoją gwałtowną pieśń w kierunku nieba – tak jak łucznik posyła swoją strzałę do celu.
Hiszpański poeta Federico García Lorca poświęcił pieśniom z tego gatunku rozdział pt. "Wiersz o saecie" (hiszp. "Poema de la saeta") w tomiku wierszy "Liryka pieśni głębokiej" (hiszp. "Poema del cante jondo").

</doc>
<doc id="2236253" url="https://pl.wikipedia.org/wiki?curid=2236253" title="Francisco Padilla">
Francisco Padilla

Francisco Montecillo Padilla (ur. 17 września 1953 w Cebu City na Filipinach) – filipiński duchowny katolicki, arcybiskup, nuncjusz apostolski w Gwatemali.
Życiorys.
21 października 1976 otrzymał święcenia kapłańskie, których udzielił mu kard. Julio Rosales. W 1983 rozpoczął przygotowanie do służby dyplomatycznej na Papieskiej Akademii Kościelnej. 
1 kwietnia 2006 został mianowany przez Benedykta XVI nuncjuszem apostolskim w Papui-Nowej Gwinei oraz arcybiskupem tytularnym "Nebbio". Sakry biskupiej 23 maja 2006 udzielił mu filipiński kard. Ricardo Vidal. Był równocześnie nuncjuszem akredytowanym na Wyspach Salomona.
10 listopada 2011 został przeniesiony do nuncjatury apostolskiej w Tanzanii.
5 kwietnia 2016 został nuncjuszem apostolskim w Kuwejcie oraz delegatem w innych krajach Zatoki Perskiej: Zjednoczonych Emiratach Arabskich, Bahrajnie, Katarze i Jemenie.
17 kwietnia 2020 został mianowany nuncjuszem w Gwatemali.

</doc>
<doc id="2236260" url="https://pl.wikipedia.org/wiki?curid=2236260" title="Ietsugu Tokugawa">
Ietsugu Tokugawa

 – siódmy siogun z dynastii Tokugawa. Panował od 1713 do 1716. Był synem Ienobu Tokugawy i wnukiem Tsunashige Tokugawy.
Lata 1709–1713.
Ietsugu urodził się w 1709 r. w Edo (dzisiejsze Tokio) jako czwarty (jedyny, który przeżył) syn sioguna Ienobu i jego konkubiny Gekkōin. Jego ojciec miał wówczas 48 lat. Ienobu nie był wybitnym przywódcą i podobnie jak dwaj poprzednicy (Ietsuna i Tsunayoshi), miał tendencję do powierzania obowiązków kierowania krajem swoim zausznikom i doradcom. Jednym z nich, przez wiele lat, był ortodoksyjny konfucjanista szkoły shushi-gaku (nauka, doktryny Zhu Xi), Hakuseki Arai (1657–1725). To on stał się opiekunem i nauczycielem małego Ietsugu. 
Arai, jako zwolennik wzmocnienia roli bakufu i rodu Tokugawa próbował powiązać jego linię krwi z linią rodu Minamoto, założycieli pierwszego siogunatu. Z tego powodu małego następcę nazywano także Ietsugu Minamoto. Gdy miał trzy lata umarł jego ojciec i chłopiec został siogunem.
Lata 1713–1716.
Od 1713 r. ceny towarów zaczęły gwałtownie rosnąć, co było spowodowane wieloma czynnikami (m.in. śmiercią Ienobu). Aby temu zapobiec, Arai zdecydował się na wprowadzenie w 1714 r. nowej waluty. Spowodowało to m.in. spadek cen ryżu.
W 1716 r. siogunat wydał dekret, którym powołał dwóch komisarzy ds. handlu zagranicznego (jednego w Edo, drugiego w Nagasaki) oraz zezwolił na cumowanie w porcie na sztucznej wyspie Dejima w Nagasaki 30 statków chińskich i 2 holenderskich każdego roku. Decyzja ta nie zmieniła jednak w żaden sposób polityki samoizolacji Japonii. 
Siogun Ietsugu zmarł z powodu komplikacji po przeziębieniu w wieku sześciu lat, w dniu 19 czerwca 1716 roku. Wraz z jego śmiercią wygasła główna linia rodu wywodząca się od Ieyasu Tokugawy. Następcą został Yoshimune Tokugawa z bocznej linii Kii.

</doc>
<doc id="2236264" url="https://pl.wikipedia.org/wiki?curid=2236264" title="The Comedy Channel">
The Comedy Channel



</doc>
<doc id="2236271" url="https://pl.wikipedia.org/wiki?curid=2236271" title="Adolfo Yllana">
Adolfo Yllana

Adolfo Tito Camacho Yllana (ur. 6 lutego 1948 w Naga na Filipinach) – duchowny katolicki, arcybiskup, nuncjusz apostolski w Izraelu.
Życiorys.
19 marca 1972 otrzymał święcenia kapłańskie. W 1980 rozpoczął przygotowanie do służby dyplomatycznej na Papieskiej Akademii Kościelnej. 
13 grudnia 2001 został mianowany przez Jana Pawła II nuncjuszem apostolskim w Papui-Nowej Gwinei oraz arcybiskupem tytularnym "Montecorvino". Sakry biskupiej 6 stycznia 2002 r. udzielił papież Jan Paweł II. Był równocześnie nuncjuszem akredytowanym na Wyspach Salomona.
W 2006 został przeniesiony do nuncjatury w Pakistanie, następnie w 2010 został nuncjuszem w Demokratycznej Republice Konga.
17 lutego 2015 został mianowany nuncjuszem apostolskim w Australii.
3 czerwca 2021 został przeniesiony do nuncjatury w Izraelu.

</doc>
<doc id="2236275" url="https://pl.wikipedia.org/wiki?curid=2236275" title="Spectres">
Spectres

Spectres - piąty album studyjny zespołu Blue Öyster Cult z listopada 1977 roku. Zawiera m.in. utwory "Godzilla", "Death Valley Nights" czy "I Love the Night". Piosenka "Going Through The Motions" trafiła na listę American Top 40. W 1978 roku "Spectres" uzyskał status złotej płyty, a w 2004 roku status platynowej. Nagrania dotarły do 43. miejsca listy Billboard 200 w USA.

</doc>
<doc id="2236276" url="https://pl.wikipedia.org/wiki?curid=2236276" title="Powstanie w Bahrajnie">
Powstanie w Bahrajnie

Powstanie w Bahrajnie – seria antyrządowych protestów w Bahrajnie, do których doszło w obronie wolności i swobód obywatelskich.
Przebieg.
Jeszcze przed protestami, 11 lutego, król Bahrajnu zapowiedział przekazanie każdej rodzinie 2,6 tysiąca dolarów, z okazji 10-lecia konstytucji, co jest uważane za próbę kupienia spokoju społecznego. Ponadto uchwalono wyższe wydatki socjalne i zapowiedziano amnestię dla opozycjonistów.
W pierwszym dniu protestów, czyli 14 lutego, siły bezpieczeństwa usiłowały zagrodzić demonstrantom wstęp na Plac Perłowy, główny plac miasta Manama. Dzień później miała natomiast miejsce wielotysięczna demonstracja, której policja nie blokowała drogi. Tego samego dnia opozycyjna partia al-Wifak zawiesiła członkostwo w parlamencie w proteście przeciwko działaniom policji, które spowodowały śmierć dwóch osób.
17 lutego w wyniku ataku policji oraz sił bezpieczeństwa na demonstrantów zgromadzonych na Placu Perłowym w Manamie zginęło pięć osób, a rannych zostało 231 osób. Zaatakowani zostali także lekarze obecni na miejscu. Pojazdy opancerzone zajęły centrum stolicy Bahrajnu, Manamy. W kraju wprowadzono stan wyjątkowy. W odpowiedzi na atak policji, opozycja wycofała 18 posłów z 40-osobowej Izby Reprezentantów, wzywając rząd do dymisji.
Szejk Issa Qassem, jeden z najważniejszych szyickich duchownych w Bahrajnie, powiedział 18 lutego, że policja dokonała masakry na demonstrantach. Tego dnia żołnierze otworzyli ogień do demonstrantów. Co najmniej jedna osoba zginęła, a 120 zostało rannych. W Manamie rozmieszczono czołgi i wozy pancerne, a w powietrzu latały helikoptery. Plac Perłowy w Manamie, na którym doszło do walk został otoczony zasiekami z drutu kolczastego. 18 posłów opozycyjnej partii Al-Wifak zrezygnowało z mandatu w parlamencie. Demonstranci zażądali wprowadzenia monarchii konstytucyjnej i zaprzestania dyskryminacji szyitów.
19 lutego szyickie ugrupowanie opozycyjne Al-Wifak, odrzuciło ofertę pokojowego dialogu, żądając najpierw wycofania wojska do koszar. Następca tronu, Salman ibn Hamad Al-Chalifa, wydał rankiem armii rozkaz wycofania się z miasta. Gdy demonstranci zaczęli się gromadzić na Placu Perłowym w Manamie, zostali rozpędzeni przez policję gazem łzawiącym, ostatecznie jednak zdołali oni opanować plac.
20 lutego armia wycofała się, a Plac Perłowy w Manamie zajęli demonstranci.
21 lutego protest kontynuowało 10 tys. osób. Ponadto ogłoszono strajk nauczycieli, który doprowadził do zamknięcia wielu szkół. Z powodu zamieszek odwołano Grand Prix Formuły 1, zaplanowanego na 13 marca. Wyścig w Bahrajnie miał inaugurować sezon.
22 lutego na Placu Perłowym w Manamie odbyła się ponad 100-tysięczna demonstracja. Król wydał dekret o uwolnieniu więźniów, aresztowanych podczas protestów.
23 lutego władze zaczęły uwalniać więźniów politycznych.
25 lutego w Manamie dziesiątki tysięcy ludzi demonstrowały przeciwko władzom. Siły porządkowe nie interweniowały. Tego dnia w Bahrajnie obowiązywała żałoba narodowa.
26 lutego rząd zdymisjonował czterech ministrów. Teki oddali minister zdrowia Faisal Al-Hamar, minister spraw wewnętrznych Sheikh Ebrahim Al-Khalifa, doradca króla Sheikh Ahmed Al-Khalifa i minister elektryczności i wody Fahmi Al-Jowder. Do Bahrajnu wrócił lider szyickiej opozycji bahrańskiej Hasan Muszaima. Zażądał od króla przeprowadzenia reform. Wielotysięczna demonstracja domagała się ustąpienia króla. Następnie ludzie przeszli przed siedzibę premiera, domagając się ustąpienia rządu.
27 lutego tysiące demonstrantów przemaszerowało pod Ministerstwem Sprawiedliwości, żądając uwolnienia więźniów politycznych. 18 parlamentarzystów opozycyjnej partii Al Wefaq złożyło dymisje w proteście przeciwko śmierci demonstrantów podczas protestów.
28 lutego demonstranci zablokowali wejście do budynku parlamentu w Manamie. Uniemożliwiło to przeprowadzenie obrad 40-osobowej Rady Konsultacyjnej.
3 marca doszło do starcia młodych sunnitów z szyitami w Madinat Hamad. Był to pierwszy przypadek przemocy między demonstrantami o podłożu religijnym. 4 marca tysiące demonstrantów zablokowało kwaterę państwowej telewizji. Posłowie sześciu opozycyjnych partii złożyli swoje mandaty parlamentarne.
14 marca do Bahrajnu wkroczyły oddziały armii saudyjskiej działających w ramach wspólnych sił Rady Współpracy w Zatoce Perskiej. Władze Arabii Saudyjskiej wydały oświadczenie, w którym stwierdziły, iż „szkoda wyrządzona jednemu z członków Rady jest uważana za szkodę wyrządzoną wszystkim”. Ponadto wysłanie oddziałów wojskowych zapowiedziały Zjednoczone Emiraty Arabskie. Zdaniem opozycji, wkroczenie obcych wojsk to wypowiedzenie wojny i okupacja. 15 marca rzecznik irańskiego ministerstwa spraw wewnętrznych Ramin Mehmanparast powiedział, że obecność zagranicznych wojsk w Bahrajnie jest nie do zaakceptowania. Król wprowadził na trzy miesiące stan wyjątkowy.
16 marca policja i wojsko podjęły szturm na tysiące demonstrantów znajdujących się na Placu Perłowym w Manamie, w wyniku czego wyparto ich stamtąd. Użyto gazu łzawiącego, padły strzały. Zginęło co najmniej pięciu demonstrantów i dwóch policjantów, a setki zostały rannych. Po wyparciu tysięcy ludzi, policja zaczęła usuwać barykady ustawione przez opozycję na głównych drogach prowadzących do finansowej dzielnicy Manamy. Manifestanci uciekli na przedmieścia oraz do sąsiednich miejscowości. Interwencję potępił szyicki Iran, który rywalizuje z Arabią Saudyjską o wpływy w Bahrajnie. Arabia Saudyjska wzięła udział w tłumieniu demonstracji bojąc się o możliwość rozprzestrzenienia się demonstracji szyickich na swoją zdominowaną przez tę grupę religijną i bogatą w ropę naftową prowincję Asz-Szarkija przy granicy z Bahrajnem.
1 czerwca zniesiono stan wyjątkowy. Z Manamy wycofano już czołgi i żołnierzy, lecz władze zapowiedziały, że nie będą tolerować antyrządowych protestów. 3 czerwca na Placu Perłowym w stolicy doszło do demonstracji stłumionych przez policję za pomocą gazu łzawiącego i gumowych kul.
2 lipca rozpoczął się dialog narodowy między władzami a grupami opozycyjnymi, w tym największą partią szyicką al-Wefaq. Tego samego dnia rozpędzono kilkusetosobową manifestację w stolicy kraju Manamie.
3 października Sąd Wojskowy skazał w trzech różnych procesach 36 osób na kary od 15 do 25 lat więzienia za udział w demonstracjach. Większość wyroków umotywowano próbą zabójstwa wojskowych i udział w nielegalnych demonstracjach i powszechnymi aktami wandalizmu.

</doc>
<doc id="2236277" url="https://pl.wikipedia.org/wiki?curid=2236277" title="Héctor Hugo Eugui">
Héctor Hugo Eugui

Héctor Hugo Eugui Simoncelli (ur. 18 lutego 1947 w Mercedes) – urugwajski piłkarz występujący najczęściej na pozycji lewego skrzydłowego, obecnie trener.

</doc>
<doc id="2236279" url="https://pl.wikipedia.org/wiki?curid=2236279" title="Kajakarstwo na Letnich Igrzyskach Olimpijskich 1952">
Kajakarstwo na Letnich Igrzyskach Olimpijskich 1952

Wyniki zawodów w kajakarstwie na Letnich Igrzyskach Olimpijskich 1952. Do zawodów przystąpiło 159 zawodników (146 mężczyzn i 13 kobiet) z 21 krajów. Zawody rozgrywane były na Töölö Rowing Stadium w Helsinkach. Najwięcej medali w konkurencjach kajakarskich zdobyli reprezentacji gospodarzy – 6 medali (4 złote, 1 srebrny i 1 brązowy).

</doc>
<doc id="2236283" url="https://pl.wikipedia.org/wiki?curid=2236283" title="Szczecin.FM">
Szczecin.FM



</doc>
<doc id="2236284" url="https://pl.wikipedia.org/wiki?curid=2236284" title="Love CPR">
Love CPR

Love CPR – czwarty studyjny album szwedzkiej piosenkarki September. W Szwecji został wydany 14 lutego 2011 w formacie digital download, natomiast w wersji CD dwa dni później, 16 lutego. Album zadebiutował na pierwszym miejscu Sverigetopplistan i utrzymywał się na nim przez trzy tygodnie. Jest to pierwszy album September, który osiągnął szczyt tego zestawienia. Album uzyskał status złotej płyty po pierwszym dniu sprzedaży płyty, za sprzedaż ponad 20 000 kopii albumu, a po dwóch miesiącach status platynowej płyty (ponad 40 000 egzemplarzy). Na polskim rynku płyta pojawiła się 25 lutego 2011, nakładem wytwórni Magic Records.

</doc>
<doc id="2236287" url="https://pl.wikipedia.org/wiki?curid=2236287" title="Uniwersytet Świętego Włodzimierza">
Uniwersytet Świętego Włodzimierza



</doc>
<doc id="2236288" url="https://pl.wikipedia.org/wiki?curid=2236288" title="No Name (słowacki zespół muzyczny)">
No Name (słowacki zespół muzyczny)

No Name – słowacki zespół muzyczny wykonujący muzykę z gatunku pop rock oraz rock, który rozpoczął działalność w roku 1996.
Założycielami kapeli byli: Viliam Gutray oraz bracia Igor, Roman i Ivan Timko. W początkowej fazie istnienia, klawiszowcem w zespole był Marián Čekovský. No Name zyskało na Słowacji (a także w sąsiednich Czechach) sporą popularność po wydaniu drugiego albumu pt. "Počkám si na zázrak".

</doc>
<doc id="2236295" url="https://pl.wikipedia.org/wiki?curid=2236295" title="Kościół Wniebowzięcia Najświętszej Maryi Panny w Łodzi">
Kościół Wniebowzięcia Najświętszej Maryi Panny w Łodzi

Kościół Wniebowzięcia Najświętszej Maryi Panny – świątynia znajdująca się na placu Kościelnym w Łodzi. Jest siedzibą parafii WNMP, najstarszej i przez prawie pięćset lat jedynej wspólnoty katolickiej w Łodzi. Należy do sieci łódzkich wielkopostnych kościołów stacyjnych. Kościół został wybudowany w latach 1887–1897 na miejscu drewnianego kościoła pod tym samym wezwaniem, który został przeniesiony na plac pocmentarny przy ulicy Ogrodowej 22 (po przeniesieniu nosi wezwanie św. Józefa).
Projektantem świątyni w stylu wiślano-bałtyckim był Konstanty Wojciechowski, a blisko połowę kosztów jej wzniesienia i wyposażenia pokryli zajmujący wysokie pozycje w XIX-wiecznym przemyśle włókienniczym łódzcy fabrykanci różnych wyznań.
W krypcie kościoła spoczywa trumna ze szczątkami Służebnicy Bożej Stanisławy Leszczyńskiej, zaś na terenie przykościelnym zachował się kamienny nagrobek Macieja Wyszyńskiego z 1822 roku, będący jedynym śladem istnienia w tym miejscu cmentarza staromiejskiego i najstarszym łódzkim kamiennym pomnikiem nagrobnym.
Historia.
Historia budowy (lata 1886–1896).
Inicjatorem pomysłu budowy nowego, murowanego kościoła parafialnego był administrator parafii – ks. Jan Siemiec. Główną przesłanką ku temu była niewystarczająca pojemność dotychczas istniejącego kościoła w stosunku do liczby 26 000 wiernych w parafii. W piśmie dozoru parafialnego z prośbą o zezwolenie na budowę nowej świątyni, skierowanym do władz 3 czerwca 1886 roku, napisano m.in.: "[…] wskutek ciasnoty kościoła tłumy ludzi zmuszone są stać na kościelnym odkrytym dziedzińcu, co w czasie złej pogody, a szczególnie zimową porą stawia je w nieznośnym położeniu". Nieco wcześniej rozważano też rozbudowę istniejącego kościoła drewnianego, lecz w końcu czerwca 1886 roku rada parafialna postanowiła wybudować nowy, murowany, przy czym kościół istniejący miał być rozebrany dopiero po obudowaniu go wznoszonymi murami nowego.
Ostatecznie decyzję o budowie kościoła pw. Wniebowzięcia Najświętszej Maryi Panny zatwierdzono na zebraniu parafialnym, które odbyło się 25 października 1886 roku z udziałem około 150 osób, w obecności zarządu parafii i przedstawicieli władz miasta. Wybrany został komitet budowy oraz jego przewodniczący – łódzki notariusz Konstanty Płachecki. Wierni zobowiązali się do poniesienia kosztów wzniesienia świątyni poprzez własne składki. Postanowiono ponadto, że nowy kościół zostanie wybudowany w miejscu dotychczas istniejącego kościoła z drewna modrzewiowego – na placu Starego Miasta (nazwanym później Kościelnym), ograniczonym ulicami Zgierską od zachodu i Kościelną od wschodu. Dwie pozostałe krawędzie placu były wyznaczone przez pierzeje istniejącej zabudowy. Plac ów stanowi kulminację wzniesień północnej krawędzi doliny Łódki, a od dna doliny dzieli go odległość około 300 m. Wzniesienie to, wraz z najbliższą okolicą, nazywane było przez kilka wieków Górkami Kościelnymi ("vel" Plebańskimi) lub krótko Górką. Taka lokalizacja dużego kościoła miała jednocześnie zamknąć perspektywę ulicy Lutomierskiej (zaczynającej się od skrzyżowania z ul. Zgierską) w kierunku wschodnim. Przykościelny plac, obecnie otoczony ceglanym murem z balustradą, został dodatkowo wyniesiony ponad poziom pl. Kościelnego, ulicy Zgierskiej i częściowo ulicy Kościelnej (różnica poziomów waha się od 0 m, w północno-wschodnim narożniku placu przy skrzyżowaniu ulic Kościelnej z Wojska Polskiego, do około 2 m w narożniku południowo-zachodnim przy skrzyżowaniu pl. Kościelnego z ul. Zgierską), co wynika ze spadku terenu w kierunku doliny Łódki. Wyniesienie to podkreśla strzelistość budowli i jej dominację w krajobrazie Starego Miasta.
Istnieją wątpliwości co do tego, czy nowy kościół murowany jest drugą czy trzecią świątynią w tym miejscu. Wynikają one z rozbieżności co do lokalizacji pierwszego, małego drewnianego kościoła – z jednej strony określana jest ona jako okolice obecnego skrzyżowania ulic Zachodniej i Lutomierskiej, z drugiej spotykane jest sformułowanie, iż drugi, trzykrotnie większy kościół drewniany wzniesiono "na miejscu dawniejszej również drewnianej świątyni" (obie lokalizacje dzieli w linii prostej odległość ok. 250 m).
Projekt.
Projekt świątyni sporządził do września 1886 roku Konstanty Wojciechowski, warszawski architekt specjalizujący się w architekturze sakralnej, pełniący wówczas funkcję architekta diecezji kujawsko-kaliskiej. Sześć rysunków pochodzących z projektu opublikował w październiku 1886 roku „Przegląd Techniczny”, wraz z bardzo przychylną recenzją Zygmunta Kiślańskiego. Projekt przewidywał użycie jako budulca cegły bez tynku (ściany zewnętrzne) i cegły modelowej do konstrukcji m.in. gzymsów, ozdób i pinakli, co było wzorowane na rozwiązaniach architektonicznych katedry włocławskiej. Recenzent podkreślał zalety podniesienia o kilka stopni prezbiterium, znakomitą funkcjonalność świątyni, a także "niezwykły układ zakrystyi z urządzeniem osobnego pomieszczenia dla głuchych przychodzących do spowiedzi". Koszt budowy projektant ocenił na 98 428 rubli. Projekt został przyjęty zarówno przez władze duchowne i dozór kościelny, jak i "Wyższą Władzę Rządową" w Petersburgu (przychylną decyzję przysłano na początku czerwca 1887 roku). Ponadto zawarto umowę z właścicielem cegielni w Łodzi, Hejzlerem, na dostawy cegieł.
Od listopada 1887 roku łodzianie mogli oglądać gipsowy model budowanego kościoła, wykonany przez właściciela Zakładu Artystyczno-Rzeźbiarskiego przy ul. Konstantynowskiej 321 (ob. ul. Legionów 17) – Romualda Gräulicha, umieszczony w oknie wystawowym składu cygar W. Lisnera przy ulicy Piotrkowskiej.
Nabożeństwa zostały przeniesione na czas budowy do kaplicy w katolickiej części Starego Cmentarza przy ul. Ogrodowej. Wzniesienia świątyni podjęło się przedsiębiorstwo Władysława Stelmachowskiego – pochodzącego z Poznania majstra murarskiego, który później osiadł w Warszawie. Ponieważ firma wybudowała już kościół (w Kutnie) zaprojektowany przez Wojciechowskiego, istnieje domniemanie, że polecił ją właśnie sam projektant kościoła Wniebowzięcia NMP.
Istniejący kościół drewniany został pierwotnie przeznaczony do rozbiórki i likwidacji. Pojawił się jednak pomysł przeniesienia go w częściach w inne miejsce i dalszego użytkowania po złożeniu. Wobec rosnącej liczby zwolenników tej idei podjęto pod koniec 1887 roku decyzję o rozbiórce i przeniesieniu kościoła na teren zamkniętego w latach 60. XIX w. i odtąd nieużytkowanego cmentarza w kwartale ulic: Ogrodowej – Zachodniej – Konstantynowskiej (ob. ul. Legionów) – Długiej (ob. ul. Gdańskiej). Projekt rozbiórki kościoła i jego montażu w nowym miejscu, określony dla władz carskich jako dotyczący tymczasowej kaplicy z drewna ze starego kościoła katolickiego, sporządził w grudniu 1887 roku również Konstanty Wojciechowski. Został on zatwierdzony przez władze w marcu 1888 roku. Przeniesiony kościół istnieje nadal, pod nowym wezwaniem św. Józefa, przy ul. Ogrodowej 22.
Kalendarium prac budowlanych.
Prace ziemne rozpoczęto w pierwszych dniach sierpnia, niezwłocznie po zatwierdzeniu planów budowy przez władze, dysponując funduszem ze zgromadzonych składek w łącznej wysokości około 20 000 rubli. Na czas budowy fundamentów konieczne było wzmocnienie konstrukcji starego kościoła drewnianego stojącego w sąsiedztwie. W tym celu użyto stempli. Kamień do budowy fundamentów przywożony był furmankami z Moskuli (obecnie obszar osiedla Wzniesień Łódzkich).
Felietonista „Dziennika Łódzkiego” pisał we wrześniu:
Podczas prac ziemnych natrafiono w drugiej połowie kwietnia na grób mieszczący dwie trumny w dobrym stanie zachowania. Udało się ustalić czas pochówków (1805 i 1808 rok), a zachowane resztki grubego sukna stały się podstawą do przypuszczenia, iż zmarli byli zakonnikami. Zwłoki sprowadzono prawdopodobnie z klasztoru w Lutomiersku .
Fundamenty zostały ukończone w końcu kwietnia. Między 10 a 17 kwietnia rozebrano korpus starego, drewnianego kościoła, przygotowując jego elementy do przenosin na plac pocmentarny przy ul. Ogrodowej, których dokonano na przełomie kwietnia i maja. Pierwszą mszę świętą odprawiono w nim już 6 maja.
21 maja 1888 roku odbyła się uroczystość wmurowania kamienia węgielnego pod świątynię. Został on poświęcony przez arcybiskupa metropolitę warszawskiego Wincentego Teofila Popiela-Chościaka, co miało miejsce w obecności podpisanych pod aktem erekcyjnym przedstawicieli duchowieństwa (członków kapituły warszawskiej i kolegiaty łowickiej, księży miejscowych i sąsiednich parafii), gości (m.in. policmajstra miasta L. Maksimowa, Izraela Poznańskiego, Juliusza Kunitzera, Ludwika Meyera, Juliusza Heinzla, Karola Scheiblera, Edwarda Herbsta, Leona Gajewicza, Antoniego Chomętowskiego, Konstantego Wojciechowskiego) oraz członków komitetu budowy kościoła (m.in. Andrzeja Rosickiego). Kamień węgielny o wymiarach 21×15×15 cali został wykonany z piaskowca w Zakładzie Artystyczno-Rzeźbiarskim Romualda Gräulicha. Wewnątrz umieszczono dwie cynowe puszki ze słojami zawierającymi akt erekcyjny, bieżące wydania gazet łódzkich i warszawskich oraz kilka obiegowych monet.
Po przeniesieniu ks. Jana Siemca, na stanowisko proboszcza parafii św. Antoniego w Warszawie, dalsze dzieło budowy świątyni nadzorował już do końca nowy proboszcz – ks. Karol Szmidel.
W maju budowa musiała zostać wstrzymana z powodu braku dostaw cegieł (ich zapotrzebowanie na budowę różnych gmachów na terenie Łodzi oceniano wówczas na 60 mln sztuk).
4 lipca został oddany do użytku nowo wzniesiony budynek plebanii (przy ul. Kościelnej 10). Do połowy września ukończono tynkowanie ścian wewnętrznych kościoła i sztukaterie wykonane przez Romualda Gräulicha , a na przełomie października i listopada – budowę obu wież frontowych, które następnie pokryto blachą miedzianą. W tym samym roku wstawiono 37 kolorowych, deseniowych okien.
W dzień Wszystkich Świętych 1890 roku o godz. 6:00 proboszcz parafii – ks. Karol Szmidel odprawił przy prowizorycznym ołtarzu pierwsze nabożeństwo w nowym kościele, w intencji jego fundatorów. Podczas sumy pierwsze kazanie wygłosił wikariusz parafii – ks. Ludwik Chyłkowski.
W roku 1891 wstawiono 3 kolorowe okna figuralne, ufundowane przez proboszcza parafii – ks. Karola Szmidla – i kilku obywateli łódzkich: Konstantego Płacheckiego, Maksymiliana Goldfedera, B. Pstrągowskiego, Maurycego Sprzączkowskiego i J. Stelmachowskiego. Od 23 lipca do końca września ułożono posadzkę terakotową na betonowym podkładzie, ufundowaną przez Izraela Poznańskiego, a wykonaną przez niemiecką firmę Villeroy &amp; Boch z Mettlach. W tym okresie zawieszono ponadto na prowizorycznym rusztowaniu dwa dzwony i przygotowano do zawieszenia trzeci – wówczas największy w Łodzi. Na początku października ustawiono na chórze głównym małe organy (pięciorejestrowe, docelowo przeznaczone do chóru małego w kaplicy Matki Boskiej), wykonane w Fabryce Organów Stanisława Krukowskiego w Piotrkowie Trybunalskim, oraz zawieszono trzeci dzwon. Dzwony, które otrzymały imiona „Józef” (największy), „Piotr” i „Stanisław”, poświęcił 5 października 1891 roku abp. Wincenty Teofil Popiel-Chościak podczas swojej czterodniowej wizyty w Łodzi (3–6 października). Dzwony, o łącznej wadze ponad 6000 funtów (ok. 2,5 t), zostały opatrzone łacińskimi inskrypcjami: "Ipse Jesus erat incipiens quasi annorum trygintas, ut putabatur filius Joseph" („Józef”), "Tu es Petrus et super hanc terram et aedificabo ecclesia mea et porta inferi non praevalebunt adversus eam" („Piotr”) i "Talis enim decebat ut nobis esset pontifex sanctus innocens impalutus segraegatus a peccatoribus et excelsior coelis factus" („Stanisław”). Do końca 1891 roku ukończono roboty kamieniarskie i wstawiono część dębowych drzwi.
Na przełomie czerwca i lipca zakończono zewnętrzne prace budowlane i zdjęto rusztowania. Przed końcem roku ukończono cementowe schody prowadzące z dwóch stron na przykościelny cmentarz oraz podmurówkę ogrodzenia, jednak dalsze prace wykończeniowe musiały zostać wstrzymane z powodu braku funduszy – w końcu grudnia brakowało 12 000 rubli na pokrycie już ukończonych robót, o czym donosił „Dziennik Łódzki”.
Wiosną rozpoczęła się budowa głównego ołtarza w stylu gotyckim, według projektu Konstantego Wojciechowskiego, wzorowanego na ołtarzu Wita Stwosza w kościele Mariackim w Krakowie, skrywającego 15 tajemnic różańcowych, której kosztorys opiewał na 20 000 rubli. Budowniczymi byli: Grel (postawienie ołtarza), Antoni Panasiuk (prace rzeźbiarskie), Lewandowski (prace malarskie) i Ludomir Wąsowski (prace kamieniarskie).
26 października 1896 roku po raz pierwszy zabrzmiały duże organy (o 37 głosach i 40 rejestrach), które zostały zbudowane w śląskiej wytwórni Waetera. Inauguracji dokonał ks. Leon Moczyński, profesor śpiewu w seminarium włocławskim, absolwent Szkoły Muzyki Kościelnej w Ratyzbonie. Koszt budowy organów wyniósł 9000 rubli.
Historia po zakończeniu budowy (od roku 1897).
Lata 1897–1939.
Łączny koszt budowy nowej świątyni przekroczył szacowaną wstępnie kwotę niespełna 100 000 rubli. 5 czerwca 1897 roku biskup warszawski Kazimierz Ruszkiewicz dokonał konsekracji kościoła.
Na przełomie czerwca i lipca 1900 roku ukończono prace nad ogrodzeniem budynku plebanii i ogrodu.
W początkowym okresie I wojny światowej kościół Wniebowzięcia Najświętszej Maryi Panny był jednym z obiektów, który najbardziej ucierpiał w wyniku ostrzału podczas bitwy pod Łodzią, prowadzonego przez wojska rosyjskie i niemieckie. Ówczesna prasa donosiła o ostrzale kościoła w pierwszych dniach grudnia 1914 roku. Cztery pociski wyrządziły szkody w samej świątyni, trzy spadły na ogród przy plebanii, zaś pięć na sąsiadujące z kościołem domy przy ul. Kościelnej. Pierwszy granat przebił ścianę kościoła pod sklepieniem od strony głównego ołtarza, zniszczył witraż i spadł na posadzkę prezbiterium nie wybuchając, dzięki czemu ocalał ołtarz. Pocisk natychmiast wyniesiono, oblano wodą i zakopano w ustronnym miejscu. Drugi granat przebił ścianę także od strony głównego ołtarza i wpadł do kościoła dolnego. Trzeci trafił w ścianę tuż obok drzwi zakrystii, a siła wybuchu uszkodziła witraże okienne od strony szczytowej. Eksplozja czwartego pocisku, mimo że nie trafił w świątynię, a w ziemię obok niej, zniszczyła witraże w oknach bocznych. Reporter podkreślał bohaterską postawę proboszcza Kazimierza Merklejna, który pod ostrzałem wyniósł Przenajświętszy Sakrament do kościoła dolnego. Z kolei inż. Eugeniusz Krasuski, sekretarz Głównego Komitetu Obywatelskiego (powołanego z powodu ucieczki carskiej administracji z miasta), wspominał w zapiskach cytowanych przez Mieczysława Hertza, że 1 grudnia 1914 roku do kościoła wpadły dwa granaty, ale nie wybuchły. Ostrzał uszkodził ponadto figurę Boga Ojca w ołtarzu głównym, instalację gazową oraz budynek plebanii.
6 grudnia 1914 roku, w ostatnim dniu bitwy pod Łodzią, mimo wkroczenia do miasta pierwszych oddziałów niemieckich, nadal trwało ostrzeliwanie północno-zachodniej części Łodzi (m.in. okolic ulic Drewnowskiej, Ogrodowej i Zachodniej) przez niemieckie baterie artylerii. Jeden z oficerów niemieckich poprosił o wywieszenie białych flag na kościele Wniebowzięcia NMP. Spełnienie tej prośby, które doprowadziło do wstrzymania ognia, stało się symbolem zakończenia trwającej już ponad trzy tygodnie bitwy.
Lata 1940–1945.
W okresie niemieckiej okupacji, podczas II wojny światowej, od 8 lutego 1940 roku świątynia znalazła się na terenie "Ghetto Litzmannstadt", utworzonego zarządzeniem prezydenta policji w Łodzi – Johannesa Schäfera. Początkowo, w 1941 roku, został w niej ulokowany magazyn zrabowanego mienia żydowskiego, a od wiosny do jesieni roku 1942 – magazyn rzeczy pozostałych po Żydach, których Niemcy zamordowali w obozie zagłady w Chełmnie nad Nerem. Później w kościele została uruchomiona sortownia pierza i puchu, przez co ludność żydowska zaczęła nazywać świątynię "białą fabryką", co było odwołaniem do "Białej Fabryki" założonej w 1835 roku przy ulicy Piotrkowskiej 282/284 przez Ludwika Geyera i także przejętej przez niemieckich okupantów. Wydarzenia wojenne spowodowały dewastację kościoła i jego najbliższego otoczenia .
Według relacji ks. prałata Józefa Masłowskiego, byłego proboszcza parafii, jeden z łódzkich Żydów opowiedział mu, że w latach wojny kościelne wieże były przez pewien czas kryjówką dla czterech uciekinierów z "Litzmannstadt Ghetto", dzięki czemu prawdopodobnie dożyli oni wyzwolenia miasta.
Przykościelny dom parafialny (przy ul. Kościelnej 8/10), w którym przed wojną mieściły się mieszkania pracujących w parafii księży wikariuszy, stał się natomiast siedzibą niemieckiego komisariatu policji kryminalnej – Kripo – placówki powołanej 19 maja 1940 roku jako "Sonderkommando Ghetto", a od 1942 roku do końca wojny noszącej nazwę "Kriminalkommissariat Ghetto". Z uwagi na ceglastoczerwony kolor elewacji i stosowanie tortur przez funkcjonariuszy Kripo mieszkańcy "Ghetto Litzmannstadt" nazywali go "czerwonym domkiem" ().
Od roku 1945.
20 stycznia 1971 roku kościół został wpisany do rejestru zabytków (nr rej. A/279).
W 1994 roku oddano do użytku nowy budynek plebanii, dobudowany do istniejącego domu parafialnego.
W 1996 roku w kościelnej krypcie spoczęła trumna ze szczątkami Służebnicy Bożej Stanisławy Leszczyńskiej, przeniesionymi z cmentarza św. Rocha na Radogoszczu.
W 2011 roku, z inicjatywy ks. prałata Józefa Masłowskiego, rozpoczęto prace remontowo-konserwatorskie. Wiosną 2013 roku przeznaczono na ten cel z budżetu miasta 440 000 zł. Wiosną 2015 roku kościół otrzymał z tego źródła dofinansowanie kosztów remontu wieży północnej w wysokości 380 000 zł.
W 2013 roku, dekretem arcybiskupa metropolity łódzkiego Marka Jędraszewskiego, świątynia została wpisana na listę łódzkich wielkopostnych kościołów stacyjnych. Odtąd w poniedziałki w piątym tygodniu wielkiego postu w kościele odprawiana jest o godz. 18:00 liturgia stacyjna dla łódzkich wiernych, na którą składają się: msza święta celebrowana pod przewodnictwem biskupa, koronka do Miłosierdzia Bożego oraz podjęcie indywidualnej i dobrowolnej praktyki pokutnej.
W kwietniu 2016 roku do rejestru zabytków został wpisany cały zespół kościoła parafialnego Wniebowzięcia NMP (nr rej. A/280 z 29.04.2016), w którego skład wchodzą ponadto:
W latach 2013–18 zrealizowano projekt rozbudowy i rewitalizacji budynku starej plebanii przy ul. Kościelnej 10, opracowany przez łódzką firmę architektoniczną Grupa AGG w latach 2012–13. W 2017 roku projekt nagrodzono tytułem „Perły Roku” w kategorii inwestycji prywatnych w Łodzi. Inwestorem była prywatna Klinika Weterynaryjna „Lancet” w Łodzi, która od czerwca 2018 roku ma swoją siedzibę w zrewitalizowanym budynku.
Ważniejsi fundatorzy.
Łączna suma wpłat gotówkowych dokonanych przez fundatorów w latach 1886–97 (wraz z zyskiem z koncertu), o których informowała łódzka i piotrkowska prasa, przekroczyła 44 000 rubli, a więc stanowiła prawie połowę szacowanego kosztu budowy kościoła:
3 kwietnia 1892 roku, z inicjatywy proboszcza parafii – ks. Karola Szmidla, w Łódzkim Domu Koncertowym Ignacego Vogla przy ul. Dzielnej 18 (ob. ul. prez. Gabriela Narutowicza 20/22) odbył się koncert z udziałem m.in. chóru Warszawskiego Towarzystwa Śpiewaczego „Lutnia”. Zysk z koncertu – w wysokości 1468 rubli 74 kopiejek – został przekazany na rzecz dokończenia budowy kościoła.
Architektura.
Architektonicznie kościół reprezentuje styl wiślano-bałtycki – odmianę neogotyku stosowaną głównie w architekturze sakralnej. Został zbudowany z nieotynkowanej czerwonej cegły, na planie krzyża łacińskiego, którego dłuższe ramię jest przedłużeniem osi ul. Lutomierskiej. Jest trójnawowy, z transeptem i dwiema wieżami krytymi blachą miedzianą, umieszczonymi w fasadzie. Na przecięciu się osi transeptu z osią nawy głównej znajduje się sygnaturka. W górnej części trzeciej kondygnacji obu wież zainstalowane są zegary, których tarcze zwrócone są w kierunkach północnym i zachodnim (wieża północna) oraz południowym i zachodnim (wieża południowa). Okna są zamknięte ostrołukowo i wypełnione witrażami.
Wystrój wnętrza i wyposażenie.
Wnętrze kościoła zostało urządzone w stylu neogotyckim. Główny ołtarz projektu Konstantego Wojciechowskiego znajduje się w półokrągłej apsydzie. W jego nastawie umieszczony jest obustronnie zdobiony, wzorowany na stylu gotyckim tryptyk, autorstwa Antoniego Panasiuka, ze sceną Wniebowzięcia Najświętszej Maryi Panny w części środkowej. Powyżej widoczna jest rzeźba sceny koronacji Najświętszej Maryi Panny. Boczne skrzydła tryptyku podzielone są na kwatery. Na awersie znajdują się płaskorzeźby przedstawiające tajemnice radosne i chwalebne różańca, zaś na rewersie – malowidła na blasze miedzianej, odnoszące się do tajemnic bolesnych. Po bokach tryptyku umieszczone są rzeźby figuralne błogosławionego Czesława (z lewej strony) i Świętego Jana Kantego. Nad tryptykiem umiejscowiono rzeźby Świętego Wojciecha i Świętego Stanisława biskupa i męczennika. W niewielkich niszach na predelli ołtarza stoją rzeźby świętych: Ambrożego, Grzegorza, Hieronima i Augustyna. Drugi ołtarz – pod wezwaniem Najświętszego Serca Pana Jezusa.
Witraże w oknach oświetlających prezbiterium przedstawiają Świętego Wojciecha, Wniebowzięcie Najświętszej Maryi Panny oraz Świętego Stanisława biskupa i męczennika. Pozostałe okna wypełniają witraże z ornamentami geometrycznymi.
Nad drzwiami prowadzącymi z prezbiterium do zakrystii umieszczona jest XVII-wieczna płaskorzeźba Chrystusa w Ogrójcu, a nad drzwiami do kaplicy – przedstawiająca ucieczkę Świętej Rodziny do Egiptu.
W kaplicy obok prezbiterium znajduje się ołtarz z nastawą w stylu gotyckim, a w niej – zachowany ze starego kościoła cudowny obraz Matki Bożej Miłosierdzia – Matki Boskiej Łódzkiej (zwanej również Bałucką), przypuszczalnie zakupiony i podarowany przez łódzkich mieszczan w 1655 roku jako wotum dziękczynne za ocalenie Łodzi w trakcie najazdu szwedzkiego, wzorowany na wizerunku Matki Boskiej Ostrobramskiej i uważany za najdawniejszą z istniejących jego kopii. Pierwsza pisemna wzmianka o nim datowana jest na rok 1718. Istnieje także legenda, według której został przez mieszczan znaleziony w łodzi na pobliskiej rzece Łódce i przeniesiony do kościoła. Jest określany jako słynący łaskami (dawniej używano też nazwy obraz Matki Boskiej Łaskawej), o czym mają świadczyć wota pozostawiane przez wiernych, w tym licznych pielgrzymów.
Ponadto w kaplicy stoi chrzcielnica z białego marmuru, wykonana i podarowana przez łódzki zakład kamieniarski Antoniego Urbanowskiego. Tu odbył się w 1896 roku chrzest Stanisławy Leszczyńskiej, późniejszej Służebnicy Bożej.
W transepcie umieszczony jest w półkolistej apsydzie obraz z barwną rzeźbą Świętej Anny uczącej czytać Maryję. Po drugiej stronie transeptu – kaplica z barwną rzeźbą przedstawiającą Świętą Rodzinę.
Na ścianach świątyni rozmieszczone są stacje drogi krzyżowej w formie płaskorzeźb wykonanych w drewnie lipowym, pochodzących z Tyrolu i podarowanych przez rodzinę Brajerów z Radogoszcza.
Chór muzyczny wspierają dwa filary. Na chórze znajdują się 37-głosowe organy o 40 rejestrach ze śląskiej wytwórni Waetera, w oprawie w stylu gotyckim, które sprowadzono z Wiednia w 1892 roku .
W bocznej kruchcie znajduje się na ścianie tablica epitafijna poświęcona pamięci gen. Jana Henryka Dąbrowskiego – uczestnika insurekcji kościuszkowskiej, twórcy Legionów Polskich we Włoszech.
Posadzka kościoła została wykonana z terakoty niemieckiej firmy Villeroy &amp; Boch z Mettlach i ułożona na betonowym podkładzie. W prezbiterium przed głównym ołtarzem posadzkę wykonano z białego marmuru, a w kruchcie głównej i w kruchtach bocznych tworzą ją płyty piaskowca i cement. Całkowity koszt posadzek pokrył Izrael Poznański.
W świątyni znajduje się XVII-wieczna złocona i srebrzona monstrancja, sygnowana datą 1626 r., podarowana przez łódzkiego mieszczanina Pawła Kubowicza .
Teren przykościelny.
Na teren placu przykościelnego prowadzą z trzech narożników schody:
Wejście z narożnika północno-wschodniego – przy skrzyżowaniu ulic Kościelnej z Wojska Polskiego, prowadzi bezpośrednio z poziomu ulicy.
Na ogrodzonym terenie przykościelnym pierwotnie znajdował się mały cmentarz staromiejski – przez kilka wieków jedyna katolicka nekropolia w niewielkim miasteczku, jakim była Łódź do lat 20. XIX w. Wobec gwałtownego wzrostu liczby ludności, który nastąpił w związku z rozwojem Łodzi jako miasta przemysłowego, władze miasta zostały zmuszone do założenia nowego, znacznie większego cmentarza w innym miejscu. Mały cmentarz staromiejski został zamknięty i uległ stopniowej likwidacji.
Jedynym zachowanym śladem jego istnienia jest obecnie () kamienny nagrobek Macieja Wyszyńskiego, właściciela podłódzkiej huty szkła we wsi Żabieniec lub Radogoszcz, zmarłego 11 czerwca 1822 roku w wieku 38 lat, znajdujący się w tylnej, południowo-wschodniej części przykościelnego placu, przy ogrodzeniu od strony ul. Kościelnej. Jest on najstarszym kamiennym pomnikiem nagrobnym istniejącym w Łodzi. Widnieje na nim wyryta w kamieniu inskrypcja:
W północno-zachodniej części placu przykościelnego, przy ogrodzeniu wzdłuż ul. Wojska Polskiego, ustawiony jest drewniany krzyż misyjny, do którego przymocowane są dwie tablice: metalowa – z napisem „Misje św. 13–21.11.1999 ks. saletyni z Dębowca” oraz z polerowanego czarnego granitu – z napisem „Misje Święte 5–11 maja 2010 A.D. głoszone przed nawiedzeniem Obrazu Matki Bożej Jasnogórskiej przez Ks. Salezjanów z Lutomierska”.
W tej samej części placu, na jednym z filarów ogrodzenia wzdłuż ul. Zgierskiej, na wprost ul. Lutomierskiej, znajduje się płyta z szarego piaskowca z upamiętniającą inskrypcją :
Jej treść odnosi się do wypadku, który wydarzył się na ul. Zgierskiej, tuż obok muru okalającego kościół .
Środkowy filar ogrodzenia wzdłuż ulicy Zgierskiej wieńczy figura Matki Boskiej z aniołkami u stóp, zwrócona frontem w kierunku zachodnim – ulicy Lutomierskiej.

</doc>
<doc id="2236300" url="https://pl.wikipedia.org/wiki?curid=2236300" title="Francisc Zimmermann">
Francisc Zimmermann

Francisc Zimmermann (ur. 1900 lub 1904 w Timișoarze, zm. ?) – rumuński piłkarz, dwukrotny reprezentant Rumunii. Uczestnik Igrzysk Olimpijskich w 1924. Przez całą karierę grał w CA Timișoara

</doc>
<doc id="2236301" url="https://pl.wikipedia.org/wiki?curid=2236301" title="Instrukcja techniczna G-5">
Instrukcja techniczna G-5

Instrukcja techniczna G-5 – archiwalne wytyczne techniczne zalecane do stosowania w Polsce zarządzeniem nr 16 Głównego Geodety Kraju z 3 listopada 2003.
Wytyczne techniczno-organizacyjne w sprawie prowadzenia ewidencji gruntów i budynków „Instrukcja G-5 – Ewidencja gruntów i budynków”, stanowiące zbiór norm dotyczących zakładania i prowadzenia ewidencji gruntów i budynków (katastru nieruchomości) oraz wykonywania opracowań geodezyjnych dla celów prawnych zgodnie z rozporządzeniem Ministra Rozwoju Regionalnego i Budownictwa z dnia 29 marca 2001 w sprawie ewidencji gruntów i budynków nie posiadają charakteru standardu – nie zostały wprowadzone rozporządzeniem Ministra Spraw Wewnętrznych i Administracji z dnia 24 marca 1999 r. w sprawie standardów technicznych dotyczących geodezji, kartografii oraz krajowego systemu informacji o terenie ().
Wydanie I. z 2003 opracowane przez Stanisława Surowca, Andrzeja Hopfera, Tadeusza Lasotę, Stanisława Zarembę, Jerzego Jaworskiego jest szeroko krytykowane za zawieranie zapisów sprzecznych z nadrzędnym rozporządzeniem Ministra Rozwoju Regionalnego i Budownictwa z dnia 29 marca 2001 w sprawie ewidencji gruntów i budynków.
Instrukcja G-5 ustala nomenklatury i definicje podstawowych pojęć stosowanych w ewidencji gruntów i budynków (jako załącznik do instrukcji), kryteria budowy i eksploatacji komputerowych systemów ewidencji oraz normy techniczne dotyczące:
Obiektami podziału kraju dla celów ewidencji są:
Położenie w przestrzeni punktów granicznych wyznaczających obiekty określa się w układzie współrzędnych płaskich prostokątnych 2000.

</doc>
<doc id="2236303" url="https://pl.wikipedia.org/wiki?curid=2236303" title="Ovadia Yosef">
Ovadia Yosef



</doc>
<doc id="2236304" url="https://pl.wikipedia.org/wiki?curid=2236304" title="Mistrzostwa Polski w hokeju na trawie mężczyzn">
Mistrzostwa Polski w hokeju na trawie mężczyzn

Mistrzostwa Polski w hokeju na trawie mężczyzn – najważniejsze klubowe rozgrywki dla mężczyzn w hokeju na trawie w Polsce.
Pierwsza edycja mistrzostw została rozegrana w 1927. Najwięcej tytułów mistrza Polski w dotychczasowych startach (85 edycji w latach 1927–2022) wywalczył Grunwald Poznań – dwadzieścia sześć razy, Sparta Gniezno – czternaście, a po dwanaście razy triumfował Pocztowiec Poznań i Warta Poznań.
Od sezonu 2019/2020 rozgrywki prowadzone są pod nadzorem spółki "Hokej Superliga".
Medaliści Mistrzostw Polski w hokeju na trawie mężczyzn.
Uwaga: w latach 1932–1934 Mistrzostw Polski nie przeprowadzono, natomiast w 1939 mistrzostwa przerwał wybuch II wojny światowej. W 1960 przeprowadzono zmianę systemu rozgrywek na jesień-wiosna.

</doc>
<doc id="2236305" url="https://pl.wikipedia.org/wiki?curid=2236305" title="Iosif Bartha">
Iosif Bartha

Iosif Bartha (ur. 18 lipca 1902 w Oradei, zm. 26 września 1957) – rumuński piłkarz, jedenastokrotny reprezentant Rumunii. Uczestnik Igrzysk Olimpijskich w 1924. Przez całą karierę grał w klubach z Oradei.

</doc>
<doc id="2236313" url="https://pl.wikipedia.org/wiki?curid=2236313" title="Ratusz w Krakowie">
Ratusz w Krakowie

Ratusz w Krakowie (istniejący w latach ok. 1300–1820) – budowla wzniesiona na przełomie XIII i XIV wieku, dziś nieistniejąca, jedna z najstarszych w Polsce siedzib władz miejskich w średniowieczu i czasach nowożytnych. 
Budynek był położony w południowo-zachodniej części Rynku, prostopadle do Sukiennic, zburzony został w 1820 roku. Współczesna szczegółowa rekonstrukcja poza materiałem archeologicznym (wykopaliska prowadzone w latach 2005–2006), dokonana została w oparciu o plan miejski (nazywany "Planem Dominika Pucka") z 1787 roku, którego autorem był miejski geometra Dominik Pucek (1723–1789) oraz liczny materiał ikonograficzny (m.in. krakowski Rynek uwieczniony został na trzech obrazach Michała Stachowicza, z których dwa dotyczyły insurekcji kościuszkowskiej a trzeci pochodu na Rynku w dniu składania homagium ks. Karolowi Auerspergowi 17 sierpnia 1796 roku), jak też archiwalia miejskie (np. Schmaus von Livonegg, dyrektor ck dyrekcji budownictwa w Krakowie, wykonał w roku 1802 inwentaryzację rysunkową i projekty przebudowy ratusza; poza tym liczne akta ławnicze, wójtowskie, radcowskie, księgi rachunkowe, rejestry podatkowe, księgi wiertelnicze i akta cechowe).
Zespół zabudowań ratuszowych.
Ratusz stanowiła kamienna, początkowo dwukondygnacyjna (później trzykondygnacyjna) budowla wzniesiona na planie prostokąta o wymiarach 30 na 10 metrów. Do budynku od południowego wschodu przylegała wieża ratuszowa, przestrzeń pomiędzy ratuszem a wieżą zajmował wewnętrzny dziedziniec, zamknięty z dwóch pozostałych stron przez mur z galerią dla straży i kabaty/kazamaty czyli więzienie. Do ratusza od strony północnej przylegał spichlerz, a od południowej – wieża ratuszowa. Główne wejście do ratusza znajdowało się od strony Sukiennic. Nad bramą wisiały trzy kamienne tarcze z herbami Rzeczypospolitej, Wielkiego Księstwa Litewskiego i Krakowa. We wnętrzu ratusza na parterze znajdowała się obszerna sień z kominkiem, schodami i drzwiami do Izby Pańskiej.
Najważniejsze pomieszczenia dawnego ratusza to: 
Krakowski ratusz był obiektem jak na owe czasy bardzo kompleksowym – w skład ratuszowego zespołu budynków wchodziły następujące zabudowania:
Historia.
Krakowski ratusz wzniesiony został na przełomie XIII i XIV wieku, najstarsza informacja źródłowa o ratuszu pochodzi z 1313 lub 1316 roku. W 1384 roku wzmiankowano istnienie w ratuszu więzienia. W latach 1397–1399 wzniesiono Dom Notariusza. W drugiej połowie XIV wieku w wyniku przebudowy ratusz zyskał trzecią kondygnację, a także blendowane szczyty ze sterczynami, ośmioboczne wieżyczki na narożnikach, arkadowy ganek-loggia od wschodu, pełniący rolę trybuny. Na początku XV wieku zbudowano istniejącą do dzisiaj gotycką wieżę ratuszową.
W latach 30. i 40. XVI w. ratusz zmodernizowano, zakładając wielkie okna w jego wschodniej elewacji. W 1547 roku od południa zbudowano nowe kabaty. W latach 1561–1563 wzniesiono zwieńczony w XVII wieku attyką Spichlerz. W 1678 roku powstało drugie piętro ratusza od strony wschodniej (mieszczące arsenał), nakryte dachem pogrążonym i zwieńczone attyką. Znajdował się tam balkon wsparty na dwunastu konsolach. Balkon ten zawalił się w 1702 roku, przygniatając szwedzkich żołnierzy. W 1713 roku wzmiankowano, że wieża ratusza grozi bliską ruiną, w związku z tym przemurowano część ścian, a w latach 1779-1780 usunięto gotyckie wykusze. Po 1782 roku wzniesiono klasycystyczny odwach przylegający do wieży ratuszowej. Przed 1782 rokiem zmianie uległo zwieńczenie, które nakryto nowym XVIII wiecznym hełmem, w miejsce starego gotyckiego podobnego do zwieńczenia Wieży Mariackiej.
W dniu 1 marca 1817 roku na posiedzeniu Zgromadzenia Reprezentantów Wolnego Miasta Krakowa uchwalono m.in., co następuje: "Ponieważ część gmachu starym Ratuszem zwanego od dawna na spichrze obrócona w stanie opustoszałym znajduje się; te więc spichrza mają być zburzonymi kosztem skarbu i materiał na fabrykę skarbową użyty." Gdy trzy lata później przystąpiono do realizacji tej uchwały, tj. do wyburzania spichlerza, mury właściwego ratusza zarysowały się na tyle poważnie, że musiano rozebrać i sam ratusz, zostawiając jedynie wieżę i obszerne piwnice. W 1820 roku ratusz został zburzony mimo pierwotnych zamiarów wyburzenia jedynie spichlerza. Niektóre elementy zabytkowe zostały zdeponowane w innych krakowskich budynkach (np. portal i drzwi z Izby Pańskiej od 1856 roku w Collegium Maius, galeria portretów sztalugowych z Izby Ławniczej w Instytucie Technicznym, następnie w Szkole Sztuk Pięknych, od 1913 roku w Sali Portretowej magistratu przy placu Wszystkich Świętych). Myśl o odbudowie ratusza kilkakrotnie powracała w ostatnich dekadach XIX i na początku XX w. W roku 1829 nastąpiła zagospodarowanie przestrzeni po zburzonych kabatach, wtedy też rozbudowano odwach. W latach 1881–1882 wzniesiono nowy, neogotycki odwach. 
7 sierpnia 1937 w ratuszu odsłonięto tablicę ze słowami Józefa Piłsudskiego z 10 października 1919.
Po II wojnie światowej, w 1946 zburzono neogotycki odwach utożsamiany z wrogim panowaniem austriackim oraz niemieckim. Obecnie po Krakowskim Ratuszu pozostała jedynie wieża ratuszowa wraz z piwnicami. Pozostałości te są systematycznie odnawiane i remontowane. Prace architektoniczne prowadzone były w następujących latach:

</doc>
<doc id="2236320" url="https://pl.wikipedia.org/wiki?curid=2236320" title="Kapitan Ameryka (film 1990)">
Kapitan Ameryka (film 1990)

Kapitan Ameryka (oryg. tytuł Captain America) – tytuł filmu opartego na przygodach superbohatera komiksów Marvela. Film otrzymał PG-13 z Motion Picture Association of America.
Fabuła.
W 1936 w faszystowskich Włoszech rząd porywa chłopca od jego rodziny, którą następnie zabija, aby zachować tajemnicę operacji. Chłopiec jest potrzebny do eksperymentalnego projektu stworzenia faszystowskiego superżołnierza. Dr Vaselli (Carla Cassola) porzuca projekt i pod osłoną nocy ucieka do USA, aby zaoferować swoje usługi Amerykanom.
Siedem lat później rząd amerykański wybiera wolontariusza Steve’a Rogersa, lojalnego Amerykanina, który jest wyłączony z projektu ze względu na polio. Formuła z powodzeniem przekształca Rogersa w superbohatera, ale żaden superżołnierz nie może być stworzony z pomocą wzoru, który przechowywała w głowie dr Vaselli, gdyż zostaje zamordowana przez nazistowskich szpiegów. Tymczasem włoski chłopiec stał się znany jako Red Skull i planuje wysłać rakiety w Biały Dom. Rogers przyjmuje imię Kapitana Ameryki i wyrusza w celu pokonania Czaszki i dezaktywowania rakiet.
Wersja polska.
Wersja VHS.
Źródło:

</doc>
<doc id="2236322" url="https://pl.wikipedia.org/wiki?curid=2236322" title="Kaulsdorf (Turyngia)">
Kaulsdorf (Turyngia)

Kaulsdorf, Kaulsdorf an der Saale – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt.
Gmina pełni funkcję "gminy realizującej" (niem. "erfüllende Gemeinde") dla trzech gmin wiejskich: Altenbeuthen, Drognitz oraz Hohenwarte.

</doc>
<doc id="2236324" url="https://pl.wikipedia.org/wiki?curid=2236324" title="Kaulsdorf">
Kaulsdorf

Niemcy:
Zobacz też:

</doc>
<doc id="2236332" url="https://pl.wikipedia.org/wiki?curid=2236332" title="Disc-Overy">
Disc-Overy

"Disc-Overy" – debiutancki album brytyjskiego rapera Tinie Tempah wydany po raz pierwszy 1 października 2010 przez wytwórnie Parlophone. Na krążku pojawiają się tacy artyści jak Kelly Rowland, Ellie Goulding, Labrinth, Emeli Sandé, Eric Turner czy Swedish House Mafia. Do tej pory na "Disc-Overy" znalazły się cztery single: "Pass Out", "Frisky", "Written in the Stars" oraz "Invincible". Piąty "Wonderman" ma zostać wydany 7 marca 2011.
Lista utworów.
"Disc-Overy" zadebiutowało na pozycji numer 1 w angielskim notowaniu UK Albums Chart przy sprzedaży 84,993 kopii. Po dwóch tygodniach liczba sprzedanych płyt osiągnęła 120,793. "Disc-Overy" zdobyło "platynę" przyznaną przez BPI.
iTunes bonus tracks:

</doc>
<doc id="2236337" url="https://pl.wikipedia.org/wiki?curid=2236337" title="Wspólnota administracyjna Bergbahnregion/Schwarzatal">
Wspólnota administracyjna Bergbahnregion/Schwarzatal

Wspólnota administracyjna Bergbahnregion/Schwarzatal (niem. "Verwaltungsgemeinschaft Bergbahnregion/Schwarzatal") – dawna wspólnota administracyjna w Niemczech, w kraju związkowym Turyngia, w powiecie Saalfeld-Rudolstadt. Siedziba wspólnoty znajdowała się w mieście Oberweißbach/Thür. Wald. Powstała 9 kwietnia 1994.
Wspólnota administracyjna zrzeszała pięć gmin, w tym jedną gminę miejską "(Stadt)" oraz cztery gminy wiejskie "(Gemeinde)":
1 stycznia 2019 wspólnota została rozwiązana. Gminy Cursdorf, Deesbach i Katzhütte przyłączono do nowo powstałej wspólnoty administracyjnej Schwarzatal. Natomiast gmina Meuselbach-Schwarzmühle oraz miasto Oberweißbach/Thür. Wald zostały przyłączone do nowo założonego miasta Schwarzatal i stały się jego dzielnicami.

</doc>
<doc id="2236340" url="https://pl.wikipedia.org/wiki?curid=2236340" title="Pietro Paolini">
Pietro Paolini

Pietro Paolini (ur. 3 czerwca 1603 w Lukce, zm. 12 kwietnia 1681 tamże) – barokowy malarz włoski.
Życiorys.
Paolini przyszedł na świat w Lukce w Toskanii. W 1619 ojciec wysłał go na studia do Rzymu. W pracowni malarza Angelo Caroselliego zapoznał się ze szkołami bolońską i florencką, poznał twórczość Caravaggia. W 1628 wyjechał do Wenecji, by zapoznać się z tamtejszymi technikami i stylami. Rok później zmarł ojciec malarza, Paolini wrócił do Lukki. Podczas zarazy w 1630 zmarła matka artysty. Od tego momentu malarz tworzył przede wszystkim w swym rodzinnym mieście, gdzie założył w 1652 szkołę malarską − Accademia del naturale. Zaznajamiał adeptów malarskiego fachu z ważnymi nurtami estetycznymi szkoły naturalistycznej. Czołowym jego przeciwnikiem był w tym czasie malarz Paolo Biancucci. Zmarł w Lukce w 1681.
Twórczość.
Podczas pobytu w Rzymie powstały obrazy w stylu szkoły Caravaggia: "Dobra Nowina", "Marta mówiąca do Marii", "Zdjęcie z krzyża" i "Męczeństwo św. Bartłomieja Apostoła".
Większa część dzieł Paoliniego znajduje się w Lukce. W jednej z sal Muzeum Narodowego Villa Guinigi prezentowane są tylko jego obrazy. Inne dzieła znajdują się w ważnych budynkach użyteczności publicznej: "Pokłon pasterzy" w siedzibie Fondazione Cassa di Risparmio di Lucca, "Zabójstwo generała Wallensteina" w Palazzo Orsetti, siedzibie urzędu miasta. Dzieło "Koncert dionizyjski" z 1625 przechowywane jest w Dallas Museum of Art w Stanach Zjednoczonych, zaś "Matka ze swą małą córką" w Musée Fesch Ajaccio na Korsyce. Obraz Paoliniego "Mistyczne zaślubiny św. Katarzyny Aleksandryjskiej" jest w zbiorach Galleria Nazionale d’Arte Antica w Rzymie.

</doc>
<doc id="2236341" url="https://pl.wikipedia.org/wiki?curid=2236341" title="Aratinga maculata">
Aratinga maculata



</doc>
<doc id="2236342" url="https://pl.wikipedia.org/wiki?curid=2236342" title="Il Sole-24 Ore">
Il Sole-24 Ore



</doc>
<doc id="2236343" url="https://pl.wikipedia.org/wiki?curid=2236343" title="Nicolae Bonciocat">
Nicolae Bonciocat

Nicolae Bonciocat (ur. 13 kwietnia 1898 w Klużu-Napoce, zm. 22 marca 1967) – rumuński piłkarz, dwukrotny reprezentant kraju. Uczestnik Igrzysk Olimpijskich w 1924.

</doc>
<doc id="2236344" url="https://pl.wikipedia.org/wiki?curid=2236344" title="Morgana Lefay">
Morgana Lefay

Morgana Lefay – zespół power/thrash-metalowy pochodzący z Bollnäs (Szwecja). Nazwa zespołu pochodzi od legendarnej postaci Morgany Le Fay.

</doc>
<doc id="2236345" url="https://pl.wikipedia.org/wiki?curid=2236345" title="Goran Čabrilo">
Goran Čabrilo

Goran Čabrilo, cyr. Горан Чабрило (ur. 1 lipca 1958) – serbski szachista, arcymistrz od 1995 roku.
Kariera szachowa.
Kilkukrotnie startował w finałach indywidualnych mistrzostw Jugosławii, w latach 1989 i 1990 dwukrotnie zajmując V miejsca. W 1990 r. odniósł jeden z największych sukcesów w karierze, zajmując czołowe miejsce w turnieju strefowym (eliminacji mistrzostw świata) rozegranym w Nea Makri, dzięki czemu w tym samym roku wystąpił w Manili w turnieju międzystrefowym, dzieląc 40. miejsce w stawce 64 zawodników.
Do innych jego indywidualnych sukcesów należą m.in.: 
Najwyższy ranking w karierze osiągnął 1 stycznia 1993 r., z wynikiem 2530 punktów zajmował wówczas 4. miejsce wśród jugosłowiańskich szachistów.

</doc>
<doc id="2236346" url="https://pl.wikipedia.org/wiki?curid=2236346" title="Goran Cabrilo">
Goran Cabrilo



</doc>
<doc id="2236347" url="https://pl.wikipedia.org/wiki?curid=2236347" title="Louis Crayton">
Louis Crayton

Louis Crayton (ur. 26 października 1977 w Monrovii) – liberyjski piłkarz grający na pozycji bramkarza.
Kariera.
Crayton rozpoczął karierę w liberyjskim klubie St. Joseph Warriors, skąd w 1997 przeniósł się do FC Luzern, klubu grającego w lidze szwajcarskiej. Grał tam tylko jeden sezon, bo w 1998 roku został piłkarzem Grasshoppersu Zurych.
W Szwajcarii oprócz tych klubów grał też m.in. w FC Schaffhausen i w Concordii Basel, gdzie w barwach tego klubu rozegrał 44 spotkania. Stamtąd w 2005 roku został piłkarzem lokalnego rywala Concordii, FC Basel. W latach 2005–2008 rozegrał zaledwie 12 spotkań, ponieważ lepsi od niego byli Pascal Zuberbühler i Franco Costanzo.
Po wygaśnięciu kontraktu z FC Basel, w 2008 roku Crayton postanowił zagrać w Stanach Zjednoczonych. Podpisał kontrakt D.C. United, gdzie rozegrał 18 meczów. Po odejściu z klubu, 16 marca 2010 roku, Crayton został piłkarzem NSC Minnesota Stars. Rozegrał tylko jedno spotkanie, z Vancouver Whitecaps, gdzie odniósł kontuzję, która wykluczyła go z gry do końca sezonu.
W reprezentacji Liberii Crayton rozegrał 36 spotkań w latach 1999–2008. Debiutował on w meczu z RPA w 1999 roku. Karierę reprezentacyjną zakończył w 9 lat później meczem z reprezentacją Hongkongu.

</doc>
<doc id="2236351" url="https://pl.wikipedia.org/wiki?curid=2236351" title="Eerste klasse (1943/1944)">
Eerste klasse (1943/1944)

Eerste klasse (1943/1944) był 42. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna KV Mechelen. Nowym mistrzem Belgii został zespół Royal Antwerp.

</doc>
<doc id="2236354" url="https://pl.wikipedia.org/wiki?curid=2236354" title="Bergbahnregion/Schwarzatal">
Bergbahnregion/Schwarzatal



</doc>
<doc id="2236356" url="https://pl.wikipedia.org/wiki?curid=2236356" title="Synod w Zagorsku">
Synod w Zagorsku



</doc>
<doc id="2236358" url="https://pl.wikipedia.org/wiki?curid=2236358" title="Eerste klasse (1944/1945)">
Eerste klasse (1944/1945)

Eerste klasse (1944/1945) miała być 43. edycją najwyższej piłkarskiej klasy rozgrywkowej w Belgii. W rozgrywkach brało udział 12 zespołów. Tytułu broniła drużyna KV Mechelen. Nie wyłoniono Nowego mistrza Belgii. Rozgrywki zostały przerwane z powodu działań wojennych pod koniec II wojny światowej.

</doc>
<doc id="2236359" url="https://pl.wikipedia.org/wiki?curid=2236359" title="Wspólnota administracyjna Lichtetal am Rennsteig">
Wspólnota administracyjna Lichtetal am Rennsteig

Wspólnota administracyjna Lichtetal am Rennsteig (niem. "Verwaltungsgemeinschaft") – dawna wspólnota administracyjna w Niemczech, w kraju związkowym Turyngia, w powiecie Saalfeld-Rudolstadt. Siedziba wspólnoty znajdowała się w miejscowości Lichte. Powstała 18 czerwca 1994.
Wspólnota administracyjna zrzeszała cztery gminy wiejskie "(Gemeinde)":
1 stycznia 2019 wspólnota została rozwiązana. Gminy Reichmannsdorf i Schmiedefeld zostały przyłączone do miasta Saalfeld/Saale, natomiast gminy Lichte i Piesau zostały przyłączone do miasta Neuhaus am Rennweg w powiecie Sonneberg.

</doc>
<doc id="2236361" url="https://pl.wikipedia.org/wiki?curid=2236361" title="Szagryn">
Szagryn

Szagryn, jaszczur (, z ) – skóra końska, ośla, cielęca, kozia lub owcza, garbowana roślinnie z licem groszkowanym, przypominająca skórę jaszczurki. Szagryn jest chropowaty, miękki i sprężysty. Używany głównie do wyrobu galanterii kaletniczej oraz oprawy trzonów rękojeści i niekiedy pochew broni białej. W Polsce znany od XVII wieku.
Na przełomie XVII-XVIII wieku mianem szagrynu/jaszczura zaczęto określać również skórę rekina lub płaszczki (o podobnych właściwościach i wykorzystywaną w tym samym celu).

</doc>
<doc id="2236367" url="https://pl.wikipedia.org/wiki?curid=2236367" title="Kassari">
Kassari



</doc>
<doc id="2236370" url="https://pl.wikipedia.org/wiki?curid=2236370" title="Metoda Cranka-Nicolson">
Metoda Cranka-Nicolson

Metoda Cranka-Nicolson – popularna metoda uwikłana rozwiązywania znanych w fizyce i inżynierii równań różniczkowych cząstkowych metodą różnic skończonych.
Weźmy dla przykładu jednowymiarowe równanie dyfuzji:
Przybliżając w nim pochodne za pomocą ilorazów różnicowych na jednorodnej siatce punktów możemy je zapisać jako
lub
gdzie dolny indeks formula_4 oznacza punkt na siatce a górny formula_5 chwilę dyskretnego czasu. Używanie ostatniego intuicyjnego wzoru akumuluje jednak niestabilności.
Metoda Cranka-Nicolson polega na użyciu po prawej stronie średniej arytmetycznej z wyrażeń w czasie obecnym i w czasie następnym w celu stabilizacji rozwiązania tak aby równanie to stało się układem równań liniowych na wielkość w czasie następnym formula_6 tzn.
czyli było w postaci uwikłanej.
Metoda Cranka-Nicolson zastosowana do równania Schrōdingera na siatce punktów równoważna jest metodzie Cayleya.

</doc>
<doc id="2236371" url="https://pl.wikipedia.org/wiki?curid=2236371" title="Eerste klasse (1945/1946)">
Eerste klasse (1945/1946)

Eerste klasse (1945/1946) była 43. edycją najwyższej piłkarskiej klasy rozgrywkowej w Belgii. W rozgrywkach brało udział 19 zespołów. Tytuł z sezonu 1943/1944 obroniła drużyna KV Mechelen.

</doc>
<doc id="2236372" url="https://pl.wikipedia.org/wiki?curid=2236372" title="Montecampione">
Montecampione

Montecampione – ośrodek narciarski w północnych Włoszech, w regionie Lombardia, w prowincji Brescia. Leży w dolinie Val Camonica, 16 km od jeziora Iseo, 55 km od Bergamo i około 95 km od Mediolanu. Najbliżej położone lotnisko to port lotniczy Bergamo-Orio al Serio.
Znajduje się tutaj 20 tras o łącznej długości około 65 km, trasy te są obsługiwane przez 10 wyciągów. W 1993 r. odbyły się tu 12. mistrzostwa świata juniorów w narciarstwie alpejskim.

</doc>
<doc id="2236374" url="https://pl.wikipedia.org/wiki?curid=2236374" title="Wspólnota administracyjna Mittleres Schwarzatal">
Wspólnota administracyjna Mittleres Schwarzatal

Wspólnota administracyjna Mittleres Schwarzatal (niem. "Verwaltungsgemeinschaft Mittleres Schwarzatal") – dawna wspólnota administracyjna w Niemczech, w kraju związkowym Turyngia, w powiecie Saalfeld-Rudolstadt. Siedziba wspólnoty znajdowała się w miejscowości Sitzendorf. Powstała 14 lipca 1993.
Wspólnota administracyjna zrzeszała jedenaście gmin wiejskich "*Gemeinde)":
6 lipca 2018 gmina Wittgendorf została przyłączona do miasta Saalfeld/Saale i stała się tym samym jego dzielnicą.
1 stycznia 2019 wspólnota została rozwiązana. Gminy Dröbischau i Oberhain zostały przyłączone do miasta Königsee. Miasto Königsee pełni funkcję "gminy realizującej" (niem. "erfüllende Gemeinde") dla gmin Allendorf oraz Bechstedt. Gmina Mellenbach-Glasbach została przyłączona do nowo powstałego miasta Schwarzatal. Gminy Döschnitz, Meura, Rohrbach, Schwarzburg, Sitzendorf i Unterweißbach zostały przyłączone do nowo powstałej wspólnoty administracyjnej Schwarzatal.

</doc>
<doc id="2236378" url="https://pl.wikipedia.org/wiki?curid=2236378" title="Mittleres Schwarzatal">
Mittleres Schwarzatal



</doc>
<doc id="2236383" url="https://pl.wikipedia.org/wiki?curid=2236383" title="Eerste klasse (1946/1947)">
Eerste klasse (1946/1947)

Eerste klasse (1946/1947) była 44. edycją najwyższej piłkarskiej klasy rozgrywkowej w Belgii. W rozgrywkach brało udział 19 zespołów. Tytułu nie obroniła drużyna KV Mechelen. Nowym mistrzem Belgii został zespół RSC Anderlecht.

</doc>
<doc id="2236387" url="https://pl.wikipedia.org/wiki?curid=2236387" title="Galina Wiszniewska">
Galina Wiszniewska

Galina Pawłowna Wiszniewska (ros. Галина Павловна Вишневская; ur. 25 października 1926 w Leningradzie, zm. 11 grudnia 2012 w Moskwie) – radziecka i rosyjska śpiewaczka operowa, operetkowa i aktorka.
Życiorys.
Galina Wiszniewska urodziła się w Leningradzie jako Galina Pawłowna Iwanowa. Ojciec – Rosjanin, matka – pół Polka, pół Cyganka, o czym sama pisze we wspomnieniach. Niemal całe dzieciństwo spędziła w Kronsztadzie. W czasie wojny, jako jedyna z całej rodziny przeżyła blokadę Leningradu. W wieku 16 lat służyła w leningradzkich oddziałach OPL. Wojna spowodowała, że uzyskała tylko wykształcenie podstawowe – edukację zakończyła na siedmiu klasach.
Obdarzona wyjątkowym głosem, w 1944 roku została przyjęta do chóru Leningradzkiego Teatru Komedii Muzycznej, gdzie wkrótce zaczęła wykonywać partie solowe. Nazwisko Wiszniewska przyjęła i zachowała po pierwszym mężu – Gieorgiju Wiszniewskim – marynarzu floty wojennej, z którym rozwiodła się po zaledwie dwóch miesiącach małżeństwa. Po raz drugi wyszła za mąż za Marka Rubina – dyrektora teatru operetki, w którym śpiewała. W latach 1951–1952, po opuszczeniu operetki, brała lekcje śpiewu u Wiery Gariny. W roku 1952 przeszła przez eliminacje do grupy stażystów Teatru Bolszoj – została przyjęta pomimo braku ukończonego konserwatorium muzycznego.
Szybko zdobyła sobie uznanie i na deskach tego teatru przez następne lata jako jego primadonna zaśpiewała ponad 30 partii solowych. Występowała na najsłynniejszych scenach operowych świata i z najsłynniejszymi dyrygentami XX wieku, m.in.: Herbertem von Karajanem, Otto Klempererem, Igorem Markevitchem, Krzysztofem Pendereckim, Hermannem Abendrothem i oczywiście swoim mężem Mstisławem Rostropowiczem z którym tworzyła sceniczny duet przez blisko 30 lat (początkowo jako z pianistą, a później jako z dyrygentem). Partnerowała m.in.: Plácido Domingo, Dietrichowi Fischer-Dieskau, Nicolai Geddzie, Franco Corelli i Birgit Nilsson.
Wielu kompozytorów pisało swoje dzieła specjalnie dla niej (m.in. Dmitrij Szostakowicz, Benjamin Britten). W 1996 roku Marcel Landowski napisał operę "Galina", która oparta została na losach artystki. Anna Achmatowa, po usłyszeniu jej głosu, poświęciła jej jeden ze swoich wierszy ("Żenskij gołos"). W roku 1955, po zaledwie czterech dniach znajomości, wyszła za mąż (po raz trzeci) za dyrygenta Mstisława Rostropowicza, z którym w udanym związku przeżyła ponad pół wieku. Wraz z nim w 1974 roku została zmuszona do opuszczenia ZSRR za poparcie udzielone dysydentowi Aleksandrowi Sołżenicynowi. Obydwoje żyli w USA i we Francji oraz podróżowali, utrzymując się ze spektakli wystawianych w największych teatrach i salach operowych świata. W 1978 roku zostali decyzją prezydium Rady Najwyższej ZSRR pozbawieni radzieckiego obywatelstwa oraz wszelkich odznaczeń i nagród. W 1990 roku decyzję tę anulowano, dzięki czemu Wiszniewska triumfalnie powróciła do ZSRR. Przywrócono jej wszystkie tytuły oraz mianowano profesorem honorowym Konserwatorium Moskiewskiego. Było to już jednak po jej oficjalnym rozstaniu ze sceną operową w 1982 roku.
W Rosji rozpoczęła występy jako aktorka dramatyczna na scenie MChAT-u. Zagrała również główne role w dwóch filmach: "Prowincjonalny benefis" z 1993 i "Aleksandra" z 2007 roku. W 2002 roku została szefową założonego przez siebie w Moskwie Centrum Śpiewu Operowego Galiny Wiszniewskiej. W 2006 roku objęła funkcję przewodniczącej jury Międzynarodowego Otwartego Konkursu Artystów Operowych Galiny Wiszniewskiej. W 1984 roku wydała w Stanach Zjednoczonych w języku angielskim swoją autobiografię, która po roku 1991 została przetłumaczona na kilka języków, w tym również i na polski ("Galina. Historia mojego życia"). Nagrała wiele płyt. Królowie i prezydenci składali jej swe hołdy. Jak napisała jedna z polskich autorek, została „gwiazdą” nie tylko na ziemi, ale i na niebie – planetoidę nr 4919 w Układzie Słonecznym nazwano na jej cześć – (4919) Vishnevskaya.

</doc>
<doc id="2236389" url="https://pl.wikipedia.org/wiki?curid=2236389" title="Wspólnota administracyjna Schiefergebirge">
Wspólnota administracyjna Schiefergebirge

Wspólnota administracyjna Schiefergebirge (niem. "Verwaltungsgemeinschaft Schiefergebirge") – wspólnota administracyjna w Niemczech, w kraju związkowym Turyngia, w powiecie Saalfeld-Rudolstadt. Siedziba wspólnoty znajduje się w miejscowości Probstzella. Do 30 grudnia 2013 nazwa wspólnoty brzmiała Probstzella-Lehesten-Marktgölitz. 31 grudnia 2013 do wspólnoty przyłączono miasto Gräfenthal.
Wspólnota administracyjna zrzesza trzy gminy, w tym dwie gminy miejskie "(Stadt)" oraz jedną gminę wiejską:
Do dnia 15 marca 2004 do wspólnoty należała również gmina Marktgölitz, która następnego dnia stała się dzielnicą gminy Probstzella.

</doc>
<doc id="2236391" url="https://pl.wikipedia.org/wiki?curid=2236391" title="Eerste klasse (1947/1948)">
Eerste klasse (1947/1948)

Eerste klasse (1947/1948) była 45. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół KV Mechelen.

</doc>
<doc id="2236393" url="https://pl.wikipedia.org/wiki?curid=2236393" title="Probstzella-Lehesten-Marktgölitz">
Probstzella-Lehesten-Marktgölitz



</doc>
<doc id="2236394" url="https://pl.wikipedia.org/wiki?curid=2236394" title="Ismail Abdoul">
Ismail Abdoul

Ismail Abdoul (ur. 22 września 1976 w Gandawie) – belgijski bokser wagi junior ciężkiej.
Kariera bokserska.
Początki i regionalne sukcesy.
11 listopada 1996 Ismail Abdoul stoczył swoją pierwszą walkę w boksie zawodowym. Po 6 rundach, wygrał na punkty z Hubert Martie.
15 listopada 1998 Abdoul w swojej ósmej zawodowej walce, pokonał przez techniczny nokaut w 8. rundzie Patrick Titeux, zdobywając tytuł Mistrza Belgii w wadze pół ciężkiej.
15 października 1999 Ismail Abdoul wygrał, po 10 rundach, niejednogłośnie na punkty z Yurim Filipko. Stawką pojedynku był tytuł Mistrza Beneluksu.
24 kwietnia 2000 Abdoul stanął do obrony tytułu Mistrza Belgii. Po 10 rundach, przegrał na punkty z Rudim Lupo. Była to trzynasta walka Ismaila Abdoula w zawodowej karierze, a zarazem pierwsza porażka. Po tym pojedynku Ismail Abdoul zdecydował się przejść do kategorii junior ciężkiej, choć jeszcze dwukrotnie walczył w niższym limicie wagowym.
Dalsza kariera.
23 listopada 2002 Ismail Abdoul zmierzył się z Polakiem Krzysztofem Włodarczykiem, o interkontynentalne mistrzostwo IBF w wadze junior ciężkiej. Był to dwudziesty pojedynek na zawodowym ringu Belga, zarazem pierwszy poza granicami swojej ojczyzny. Abdoul przegrał przez techniczny nokaut w 12. rundzie. Jest to jego jedyna porażka jaką poniósł przed czasem.
10 maja 2003 Abdoul zdobył interkontynentalne mistrzostwo federacji IBO, pokonując w 6. rundzie przez techniczny nokaut Milana Konecnego. Równo trzy tygodnie później otrzymał szansę walki o Mistrzostwo Unii Europejskiej organizacji EBU. Po 10-rundowym starciu przegrał jednogłośnie na punkty z Niemcem Ruedigerem Mayem.
27 marca 2004 Ismail Abdoul przegrał po 12 rundach, jednogłośnie na punkty z Vincenzo Cantatore, stosunkiem 111-117, 109-119 i 112-117. Stawką pojedynku było Mistrzostwo Europy organizacji EBU.
3 lipca 2004 Abdoul zmierzył się w 12-rundowym pojedynku z Enzo Maccarinellim o tytuł Mistrza Świata mało prestiżowej federacji WBU. Belg przegrał jednogłośnie na punkty, stosunkiem 108-120 oraz dwukrotnie 109-119.
10 września 2004 Abdoul przegrał jednogłośnie na punkty walkę z Tomaszem Adamkiem, zakontraktowaną na 8 rund.
14 stycznia 2005 Belg, po raz drugi w swojej karierze, otrzymał szansę walki o interkontynentalne mistrzostwo IBF, jednak tym razem w wadze pół ciężkiej. Po 12 rundach przegrał jednogłośnie na punkty z Oleksiejem Trofimowem.
15 października 2005 w Rzeszowie zmierzył się z Dawidem Kosteckim o tytuł Mistrza Świata organizacji WBF w kategorii pół ciężkiej. Abdoul po 12 rundach przegrał z Polakiem, jednogłośnie na punkty (113-116, 115-117 i 115-116). Była to ostatnia walka w karierze Belga w limicie kategorii pół ciężkiej.
25 grudnia 2005 Abdoul wywalczył tytuł Mistrza Beneluksu w kategorii junior ciężkiej, pokonując po 10 rundach jednogłośnie na punkty Don Diego Poedera. Niespełna cztery miesiące później doszło do rewanżu między oboma bokserami.
23 kwietnia 2005 Ismail Abdoul zdobył Mistrzostwo Unii Europejskiej EBU pokonując, na punkty, drugi raz w swojej karierze, Don Diego Poedera. Był to największy sukces w zawodowej karierze bokserskiej Belga.
21 lipca 2006 Belg otrzymał szansę walki o tytuł Mistrza Europy z Davidem Hayem. Po jednostronnym pojedynku, Abdoul przegrał jednogłośnie na punkty stosunkiem 108-120 u wszystkich trzech sędziów.
20 stycznia 2007 Abdoul przegrał jednogłośnie na punkty, 12-rundowy pojedynek z Marko Huckiem o tytuł Mistrza Unii Europejskiej.
30 marca 2007 Ismail Abdoul został pokonany na punkty, w 12-rundowej walce z Gyorgy Hidvegim. Stawką pojedynku był tytuł Mistrza Świata federacji WBF oraz interkontynentalny pas organizacji IBO.
12 czerwca 2007 w Mariborze Abdoul stoczył pojedynek z Rudolfem Krajem o interkontynentalne mistrzostwo federacji WBC. Belg przegrał jednogłośnie na punkty, po 12 rundach.
27 listopada 2009 Ismail Abdoul przegrał jednogłośnie na punkty z Tomaszem Hutkowskim w 10-rundowej walce o tytuł Młodzieżowego Mistrza Świata federacji WBC.
5 listopada 2010 Belg zmierzył się z Mateuszem Masternakiem o wakujący interkontynentalny pas organizacji IBO. Po 12-rundowym pojedynku, pewną wygraną zanotował Polak, zwyciężając u wszystkich trzech sędziów stosunkiem punktowym 120:108.
17 marca 2012 Abdoul przegrał po 6 rundach, jednogłośnie na punkty, z Krzysztofem Głowackim.
8 grudnia 2012 Ismail Abdoul przegrał jednogłośnie na punkty, w ośmiorundowej walce, z Łukaszem Janikiem, stosunkiem punktowym 75:77, 73:80 oraz 76:77.
28 czerwca 2014 w Rzeszowie przegrał jednogłośnie na punkty (74:80, 74:79 i 72:80) z Krzysztofem Głowackim, w rewanżowym ośmiorundowym pojedynku.
19 września 2014 w radomskiej hali MOSiR w gali Roko Boxing Night Abdoul po sześciu rundach przegrał jednogłośnie na punkty 54:60, 54:60 i 55:60 z Michałem Cieślakiem (6-0. 3 KO).

</doc>
<doc id="2236397" url="https://pl.wikipedia.org/wiki?curid=2236397" title="Eerste klasse (1948/1949)">
Eerste klasse (1948/1949)

Eerste klasse (1948/1949) była 46. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna KV Mechelen. Nowym mistrzem Belgii został zespół RSC Anderlecht.

</doc>
<doc id="2236398" url="https://pl.wikipedia.org/wiki?curid=2236398" title="Cursdorf">
Cursdorf

Cursdorf – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Bergbahnregion/Schwarzatal.

</doc>
<doc id="2236402" url="https://pl.wikipedia.org/wiki?curid=2236402" title="Yūichi Nakamaru">
Yūichi Nakamaru

) – japoński wokalista zespołu KAT-TUN, aktor, gospodarz programów telewizyjnych.
Najstarszy członek KAT-TUN. Po odejściu Jina Akanishiego, drugi główny wokal. Jego specjalnościami są: beatbox, Electro dance i rysowanie. Interesuje się tworzeniem akcesoriów. Zawsze zakłada coś własnej roboty na sesje fotograficzne do magazynów.
Jest uzależniony od gier, szczególnie Metal Gear Solid oraz Winning Eleven. Powiedział, że chciałby pracować w firmie Konami (producent i wydawca wymienionych gier).
Ma piękne dłonie, KAT-TUN i juniorzy twierdzą, że mógłby być modelem dłoni. Boi się wysokości, ma też "fobię szpilek".
Ma dwie młodsze siostry (o 4 i 6 lat), ojciec jest policjantem. Ma psa Choco.
Razem z Tanaką i Taguchim pod nazwą "NTT" nagrali piosenkę "Girls".
Z Uedą nazywani są "Maruda", z Akanishim "Nakanishi" lub "Jinru", z Kame "Nakame", z Tanaką "Tanaka".

</doc>
<doc id="2236403" url="https://pl.wikipedia.org/wiki?curid=2236403" title="Rannaküla">
Rannaküla



</doc>
<doc id="2236405" url="https://pl.wikipedia.org/wiki?curid=2236405" title="Eerste klasse (1949/1950)">
Eerste klasse (1949/1950)

Eerste klasse (1949/1950) była 47. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236407" url="https://pl.wikipedia.org/wiki?curid=2236407" title="To Hell with God">
To Hell with God

To Hell With God – dziesiąty album studyjny amerykańskiej grupy muzycznej Deicide. Wydawnictwo ukazało się 15 lutego 2011 roku nakładem wytwórni muzycznej Century Media Records. Nagrania zostały zarejestrowane Audiohammer Studios w Sanford w stanie Floryda we współpracy z producentem muzycznym Markiem Lewisem. 
Płyta zadebiutowała na 10. miejscu listy Billboard Top Heatseekers, sprzedając się w nakładzie 2 200 egzemplarzy w przeciągu tygodnia od dnia premiery w Stanach Zjednoczonych.
Lista utworów.
Opracowano na podstawie materiału źródłowego. 
Twórcy.
Opracowano na podstawie materiału źródłowego. 

</doc>
<doc id="2236408" url="https://pl.wikipedia.org/wiki?curid=2236408" title="Eerste klasse (1950/1951)">
Eerste klasse (1950/1951)

Eerste klasse (1950/1951) była 48. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236409" url="https://pl.wikipedia.org/wiki?curid=2236409" title="Nicolae Hönigsberg">
Nicolae Hönigsberg

Nicolae Hönigsberg (ur. 28 sierpnia 1900, zm. 8 grudnia 1944) – rumuński piłkarz sześciokrotny reprezentant Rumunii. Uczestnik Igrzysk Olimpijskich w 1924. Przez całą karierę grał w klubie CA Oradea.

</doc>
<doc id="2236410" url="https://pl.wikipedia.org/wiki?curid=2236410" title="Mageia">
Mageia

Mageia – organizacja non-profit oraz tworzona i rozwijana przez nią dystrybucja systemu operacyjnego GNU/Linux.
Nazwa.
Słowo "mageia" (z gr. μαγεία) oznacza magię.
Początek.
Grupa wywodząca się spośród byłych pracowników firmy Mandriva oraz ze społeczności zgromadzonej wokół rozwijanej przez tę firmę dystrybucji Mandriva Linux ogłosiła 18 września 2010 roku, rozwidlenie istniejącego projektu otwartego oprogramowania, co zapoczątkowało istnienie nowej dystrybucji o nazwie Mageia.
Cele.
W fundacyjnym obwieszczeniu zostały ogłoszone następujące zadania:
Historia wydań.
Każde nowe wydanie charakteryzuje się nowym wyglądem ekranów uruchamiania i logowania oraz najnowszymi wersjami środowisk graficznych.

</doc>
<doc id="2236411" url="https://pl.wikipedia.org/wiki?curid=2236411" title="Pyramid Song">
Pyramid Song

Pyramid Song – pierwszy singel angielskiej grupy Radiohead z jej piątego albumu Amnesiac i zarazem pierwszy od No Surprises z 1997 roku (z płyty Kid A nie wydano oficjalnego singla). Singiel wydano w maju 2001 roku.
Singiel wydano w większości krajów świata, z pominięciem USA, gdzie singlem radiowym został I Might Be Wrong. Utwór dotarł do 5. pozycji na brytyjskiej liście sprzedaży UK Singles Chart, natomiast do 2. na Canadian Singles Chart, 10. na Irish Singles Chart, 6. we Włoszech oraz 25. w Australii (ARIA Charts).
Inspiracje.
Jak mówi Thom Yorke, "Pyramid Song" zostało zainspirowane przez wiele m.in. książek: Boską komedię Dantego, Księgę umarłych, Tybetańską Księgę Umarłych, Siddharthę autorstwa Hermanna Hessego oraz inne źródła. Pierwsze dwie linijki tekstu wzorowane były na pieśni negro spirituals pt. "Swing Low, Sweet Chariot". Wers "and we all went to heaven in a little row boat" jest bardzo podobny do fragmentu tekstu piosenki "Clap Hands" Toma Waitsa z płyty Rain Dogs (1985), który z kolei został zaczerpnięty z "The Clapping Song" Shirley Ellis z roku 1965.
Recenzje.
Pozytywnie przyjęty przez krytyków oraz fanów utwór od 1999 roku często pojawiał się na koncertach grupy. Umieszczony został na 59. miejscu wśród najlepszych utworów dekady przez serwis muzyczny Pitchfork. Na podobnej liście stworzonej przez Rolling Stone "Pyramid Song" znalazło się na 94. miejscu. Strona acclaimedmusic.net umieściła piosenkę na 8. miejscu najlepiej ocenianych utworów 2001 roku, 71. w dekadzie oraz 778. miejscu na liście wszech czasów.
Teledysk.
Animowany komputerowo (z wykorzystaniem odręcznych rysunków) teledysk do nagrania oparty jest na śnie Thoma Yorke'a. Inspirowana wokalistą postać z klipu znajduje się na dachu dawnego wieżowca, obecnie niemal całkowicie zatopionego przez wodę. Nurkuje ona z butlą tlenową pod wodę, do ruin dawnego miasta. Odnajduje swoje dawne mieszkanie, w którym pozostaje. Kolejne ujęcia pokazują światełko, symbolizujące duszę, wędrujące od powierzchni wody do nieba.

</doc>
<doc id="2236412" url="https://pl.wikipedia.org/wiki?curid=2236412" title="František Metelka">
František Metelka

František Metelka (ur. 8 kwietnia 1980 w Vítkovie) – czeski piłkarz występujący na pozycji pomocnika.
Kariera.
Metelka jest wychowankiem SFC Opawa; w latach 1998–1999, 2001 i 2003–2004 występował w jego barwach w I ligi czeskiej (w czasie rundy wiosennej sezonu 1999/2000 był wypożyczony do FC Vítkovice). Następnie przeniósł się do jednej z czołowych drużyn piłkarskich w Czechach – Baníka Ostrawa, gdzie grał w latach 2005–2009 (z przerwą na rundę jesienną sezonu 2008/2009, gdy został wypożyczony do swego pierwszego klubu). Z Baníkiem wywalczył w 2005 roku Puchar Czech. Łącznie, w najwyższej klasie rozgrywkowej wystąpił w 159 meczach, zdobywając 10 bramek. Od stycznia 2010 roku występował w słoweńskim NK Rudar Velenje. Po wygaśnięciu kontraktu, w lutym 2011 roku związał się roczną umową z Podbeskidziem Bielsko-Biała, z którym wywalczył awans do Ekstraklasy. W zespole z Bielska-Białej rozegrał 20 spotkań.
Metelka jest lewonożny. Gra zwykle na pozycji ofensywnego pomocnika, ale może występować również w ataku.

</doc>
<doc id="2236419" url="https://pl.wikipedia.org/wiki?curid=2236419" title="Eerste klasse (1951/1952)">
Eerste klasse (1951/1952)

Eerste klasse (1951/1952) była 49. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół RFC Liège.

</doc>
<doc id="2236421" url="https://pl.wikipedia.org/wiki?curid=2236421" title="Cmentarz żydowski w Solcu nad Wisłą">
Cmentarz żydowski w Solcu nad Wisłą

Cmentarz żydowski w Solcu nad Wisłą – kirkut społeczności żydowskiej niegdyś zamieszkującej Solec nad Wisłą. Powstał w 1889. Znajduje się w polu w pobliżu Alei Kazimierza Wielkiego (niegdyś ulicy Leśnej). Został zniszczony podczas II wojny światowej. Obecnie na nieogrodzonym terenie zachował się jeden nagrobek.

</doc>
<doc id="2236425" url="https://pl.wikipedia.org/wiki?curid=2236425" title="Siarczek wodorowo-wapniowy">
Siarczek wodorowo-wapniowy



</doc>
<doc id="2236426" url="https://pl.wikipedia.org/wiki?curid=2236426" title="Katarína Knechtová">
Katarína Knechtová

Katarína Knechtová (ur. 14 marca 1981 w Preszowie) – słowacka wokalistka, gitarzystka oraz autorka tekstów. Znana w rodzimym kraju głównie z występów w formacji Peha.
Życiorys.
Knechtová urodziła się w Preszowie, gdzie uczęszczała do Gimnazjum im. Jána Adama Raymanna. Ukończywszy tę szkołę, studiowała przez jeden semestr filozofię. Odbyła siedmioletnią naukę gry na instrumentach klawiszowych, sama zaś nauczyła się grać na gitarze. Pierwsze kroki w muzyce stawiała w lokalnym zespole "Prešovčatá" (pol. „Preszowianki”).
Panna, ma młodszą siostrę o imieniu Veronika (ur. 1998).
Kariera.
Katarína Knechtová zadebiutowała na słowackiej scenie muzycznej w 1996 roku w zespole IMT Smile pod przewodnictwem Ivana Táslera. Rok później opuściła zespół razem z perkusistą Martinem Migašem, aby zasilić skład formacji Peha, którą w 1999 roku okrzyknięto objawieniem roku na Słowacji. Dwa lata później Knechtová otrzymała nagrodę "Aurel" w kategorii najlepsza wokalistka (w 2005 dostała ją ponownie). Jest również laureatką nagrody OTO 2007.
Choć sama jest autorką wielu tekstów, przyznaje, że „czołowym autorem” słów jej piosenek pozostaje Vlado Krausz.
W 2008 roku rozstała się z zespołem Peha i rozpoczęła karierę solową. Wydała 3 albumy. Od 2010 roku udziela się również – wraz z Janą Humeňanską i Petrą Humeňanską – w kapeli The Cubes.
Dyskografia.
Z grupą IMT Smile.
"Klik Klak" (1997)
Z zespołem Peha.
"Niečo sa chystá" (1999) 
"Krajinou" (2001) 
"Experiment" (2003) 
"Deň medzi nedeľou a pondelkom" (2005) 
"Best of Peha" (2006) 
Podczas kariery solowej.
"Zodiak" (2008) 
"Tajomstvá" (2012) 
"Prežijú len milenci" (2015)

</doc>
<doc id="2236427" url="https://pl.wikipedia.org/wiki?curid=2236427" title="Eerste klasse (1952/1953)">
Eerste klasse (1952/1953)

Eerste klasse (1952/1953) była 50. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RFC Liège.

</doc>
<doc id="2236428" url="https://pl.wikipedia.org/wiki?curid=2236428" title="Edyta Węcławek">
Edyta Węcławek

Edyta Węcławek (ur. 16 sierpnia 1985 w Wołominie) – polska siatkarka grająca na pozycji przyjmującej. Obecnie (sezon 2011/2012) występuje w klubie Oslo Volley. Uprawia również siatkówkę plażową.
Wielokrotnie startowała w rozgrywkach akademickich, na różnym szczeblu. W Akademickich Mistrzostwach Europy w 2007 roku w barwach drużyny SPS Politechnika Częstochowska zdobyła brązowy medal. W tych samych zawodach w siatkówce plażowej w 2010 roku zajęła 4. pozycję, a rok później była siódma.
W rozgrywkach krajowych w 2007 roku, wraz z Politechniką Częstochowską, zdobyła tytuł mistrzyni Polski szkół wyższych w siatkówce kobiet (podczas turnieju finałowego została wybrana najlepszą przyjmującą), rok później, z tą samą drużyną, zdobyła tytuł akademickiej mistrzyni Polski w siatkówce halowej (podczas turnieju finałowego została wybrana MVP), a w 2010 roku powtórzyła to osiągnięcie (ponownie została także wybrana MVP turnieju finałowego). Ponadto w tym samym roku zdobyła także tytuł akademickiej mistrzyni Polski w siatkówce plażowej.
Sukcesy odnosiła również w wieku juniorskim: w 2003 roku zdobyła srebrny medal mistrzostw Polski juniorek.

</doc>
<doc id="2236431" url="https://pl.wikipedia.org/wiki?curid=2236431" title="Bahijja al-Hariri">
Bahijja al-Hariri

Bahijja al-Hariri, arab. بهية الحريري (ur. 26 czerwca 1952 w Sydonie) – libańska działaczka społeczna i polityczna, siostra byłego premiera Rafika al-Haririego, wielokrotna deputowana Zgromadzenia Narodowego, w latach 2008–2009 minister edukacji i szkolnictwa wyższego. Jest także ambasadorką dobrej woli UNESCO oraz pełni funkcję prezesa Hariri Foundation for Sustainable Human Development.

</doc>
<doc id="2236432" url="https://pl.wikipedia.org/wiki?curid=2236432" title="We Rule the Night">
We Rule the Night

We Rule the Night – czwarty studyjny album zespołu Sonic Syndicate. Producentem albumu jest Toby Wright, który współpracował z takimi wykonawcami jak Alice in Chains, Metallica, Sevendust oraz Korn. Album został wydany 27 sierpnia 2010 roku na rynku europejskim.

</doc>
<doc id="2236436" url="https://pl.wikipedia.org/wiki?curid=2236436" title="Eerste klasse (1953/1954)">
Eerste klasse (1953/1954)

Eerste klasse (1953/1954) była 51. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RFC Liège. Nowym mistrzem Belgii został zespół RSC Anderlecht.

</doc>
<doc id="2236437" url="https://pl.wikipedia.org/wiki?curid=2236437" title="Forest Silence">
Forest Silence

Forest Silence to węgierski zespół black metal, założony w 1996 roku w Szombathely.

</doc>
<doc id="2236440" url="https://pl.wikipedia.org/wiki?curid=2236440" title="Marta Lach (siatkarka)">
Marta Lach (siatkarka)

Marta Lach (ur. 15 maja 1978 w Białymstoku) – polska siatkarka 
grająca na pozycji atakującej, a później i przyjmującej. Siatkarka odnosząca sukcesy juniorskie – wielokrotne mistrzostwa Polski, a także wielokrotny awans, m.in. do I ligi serii B, A. W 2004 została wybrana Sportowcem Roku w woj. mazowieckim.
Jest absolwentką AWF w Warszawie, trenerką II klasy piłki siatkowej. Obecnie pracuje jako nauczyciel wychowania fizycznego w Szkole Podstawowej nr 2 im. Orła Białego w Chotomowie. Jest również instruktorem–wychowawcą i kierownikiem na obozach młodzieżowych w Biurze Podróży i Turystyki Almatur.

</doc>
<doc id="2236443" url="https://pl.wikipedia.org/wiki?curid=2236443" title="Bulbine krzewiasta">
Bulbine krzewiasta

Bulbine krzewiasta ("Bulbine frutescens") – gatunek roślin z rodziny żółtakowatych. Naturalnie występuje w republice Południowej Afryki, najliczniej w suchych dolinach Prowincji Przylądkowej Wschodniej. Gatunek rozpowszechniony jako roślina uprawna, sadzona zwłaszcza w ogrodach skalnych.
Morfologia.
Sukulent o mięsistych, równowąskich i gładkich (pozbawionych kolców) liściach tworzących przyziemną rozetę. Z rozet tych wyrastają szarawe pędy, często wytwarzające korzenie przybyszowe. Na szczycie pędu wyrasta groniasto rozgałęziony kwiatostan z promienistymi kwiatami o 6 listkach okwiatu. Listki te są żółto-pomarańczowe i tworzą ciekawy efekt barwny z żółtymi i okazałymi pręcikami. Owocem jest niewielka torebka z drobnymi, czarnymi nasionami rozsiewanymi przez wiatr.
Zastosowanie.
Żel z liści rośliny aplikuje się zewnętrznie na bóle, skaleczenia, wysypki, spierzchnięte usta, wypryski, liszaje, rzadziej w rwie kulszowej. Korzenie i kłącza bulbine wykorzystywane są do przygotowywania wlewek i płukanek stosowanych na błony śluzowe, w leczeniu takich dolegliwości jak: biegunka i infekcje narządów moczowo-płciowych. W tradycyjnej medycynie ludowej stosowany jest świeżo wyciśnięty żel z liści na: trądzik, bąble, opryszczkę (w ustach i nosie), ukąszenia, swędzenia, wrzody, poparzenia słoneczne, spękania skóry. 
Wodne i alkoholowe ekstrakty z liści bulbine krzewiastej okazały się być nieaktywne wobec mikroorganizmów patogennych ("Staphylococcus aureus, S. epidermidis" i "Bacillis subtilis") w stężeniu 1 g/dm³.

</doc>
<doc id="2236445" url="https://pl.wikipedia.org/wiki?curid=2236445" title="Eerste klasse (1954/1955)">
Eerste klasse (1954/1955)

Eerste klasse (1954/1955) była 52. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236447" url="https://pl.wikipedia.org/wiki?curid=2236447" title="Peraküla">
Peraküla

2 miejscowości w Estonii: 

</doc>
<doc id="2236448" url="https://pl.wikipedia.org/wiki?curid=2236448" title="Valerio Zanone">
Valerio Zanone

Valerio Zanone (ur. 22 stycznia 1936 w Turynie, zm. 7 stycznia 2016 w Rzymie) – włoski dziennikarz, polityk, minister w kilku rządach i parlamentarzysta.
Życiorys.
Ukończył studia filozoficzne na Uniwersytecie Turyńskim, pracował jako dziennikarz. W 1970 został radnym regionalnym w Piemoncie. Od 1976 do 1990 i od 1992 do 1994 sprawował mandat posła do Izby Deputowanych VII, VIII, IX, X i XI kadencji.
Przez wiele lat działał we Włoskiej Partii Liberalnej, był jej sekretarzem (1976–1985), a później formalnym przewodniczącym. Sprawował urząd ministra ds. ekologii w pierwszym rządzie Bettina Craxiego (1985–1986), następnie do 1987 ministra przemysłu w drugim rządzie tego premiera. Od 1987 do 1989 pełnił funkcję ministra obrony w gabinetach, którymi kierowali Giovanni Goria i Ciriaco De Mita.
Od lipca 1990 do grudnia 1991 zajmował stanowisko burmistrza Turynu. W 1993 ustąpił z funkcji partyjnych, gdy okazało się, że jego następca na funkcji sekretarza, Renato Altissimo, jest uwikłany w aferę korupcyjną znaną jako sprawa Enimont. W latach 90. angażował się w działalność niewielkich partii liberalnych, stał na czele Federacji Włoskich Liberałów. W 2001 przystąpił do partii Margherita, a z nią w 2007 do Partii Demokratycznej.
Rok wcześniej uzyskał mandat senatora XV kadencji, który sprawował do 2008. W 2010 został członkiem Sojuszu dla Włoch, wszedł w skład władz krajowych tego ugrupowania.

</doc>
<doc id="2236452" url="https://pl.wikipedia.org/wiki?curid=2236452" title="Stanisław Arct">
Stanisław Arct

Stanisław Arct (ur. 18 kwietnia 1818 w Lublinie, zm. 31 grudnia 1900 w Warszawie) – polski księgarz i wydawca, założyciel przedsiębiorstwa księgarskiego, działacz patriotyczny.
Biografia.
Rodzicami Stanisława Arcta byli Michał (Mojżesz) Arzt, lekarz pochodzenia żydowskiego, pracujący jako ordynator w szpitalu więziennym w Lublinie i Judyta. W 1853 roku cała rodzina odeszła od wyznania mojżeszowego, przyjmując chrzest w kościele ewangelicko-reformowanym. Stanisław Arct otworzył w 1836 roku księgarnię przy lubelskiej ulicy Krakowskie Przedmieście. Prowadził w niej sprzedaż (także wysyłkową) książek, nut, dzieł sztuki, dewocjonaliów, artykułów piśmienniczych, oferował również usługi introligatorskie, wypożyczania książek oraz prenumeraty czasopism. Od 1850 roku funkcjonował jako nakładca, odkupując od innych wydawnictw nakłady książek i firmując je własnym znakiem (sygnet z dwoma dłońmi w uścisku i dewizą „Prawdą i Pracą” lub stylizowanym słońcem z tą samą dewizą, monogramem S.A. i datą założenia przedsiębiorstwa).
Działalność Arcta nie ograniczała się do prowadzenia przedsiębiorstwa. W 1843 roku był przesłuchiwany w sprawie zrywu niepodległościowego przygotowywanego przez Związek Narodu Polskiego, rok później był podejrzewany o powiązania ze spiskiem Ściegiennego i finansowanie zakupu nielegalnych wydawnictw. W obydwu przypadkach śledztwa zawieszono z braku dowodów obciążających. Na początku lat 60. w jego księgarni funkcjonował punkt kontaktowy dla przerzutu zakazanych książek z Galicji.
Od 1855 roku przedsiębiorstwo Arcta rozpoczęło działalność wydawniczą, początkowo współpracując z Samuelem Orgelbrandem. Po upadku powstania styczniowego Stanisław Arct wyjechał z Królestwa Polskiego w obawie przed szykanami. Przez dwa kolejne lata przedsiębiorstwo prowadził jego bratanek Michał. Po powrocie objął ponownie kierownictwo wydawnictwa, które ostatecznie przekazał Michałowi Arctowi w 1881 roku. Przez kilka lat podróżował za granicą, po powrocie zamieszkał w Warszawie. Tam zmarł i został pochowany na cmentarzu ewangelicko-reformowanym (kwatera F-5-2).
Wydawnictwo, prowadzone przez Michała Arcta a później jego synów i wnuka, funkcjonowało w Warszawie, dokąd zostało przeniesione w latach 80. XIX wieku, do 1953 roku.

</doc>
<doc id="2236453" url="https://pl.wikipedia.org/wiki?curid=2236453" title="Cmentarz żydowski w Wolanowie">
Cmentarz żydowski w Wolanowie

Cmentarz żydowski w Wolanowie – kirkut społeczności żydowskiej niegdyś zamieszkującej Wolanów. Powstał w XVIII wieku. Znajdował się na zachód od drogi łączącej Wolanów z miejscowością Garno, na wysokości przysiółka Gapów, przy ul. Polnej. Został zniszczony podczas II wojny światowej. Wedle różnych źródeł jest wykorzystywany jako wysypisko śmieci lub pole orne.

</doc>
<doc id="2236454" url="https://pl.wikipedia.org/wiki?curid=2236454" title="Eerste klasse (1955/1956)">
Eerste klasse (1955/1956)

Eerste klasse (1955/1956) była 53. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236457" url="https://pl.wikipedia.org/wiki?curid=2236457" title="Region Północno-Zachodni (Rosja)">
Region Północno-Zachodni (Rosja)

Północno-Zachodni region ekonomiczny (ros. Се́веро-За́падный экономи́ческий райо́н wymawia się: [Severo-Zapadnyj ekonomicheskij rajon]) – jest jednym z dwunastu regionów ekonomicznych Rosji, znajdujący się w jej europejskiej części.
Powierzchnia regionu wynosi 196 500 km ², zamieszkuje go blisko 8 034 000 osób, przy gęstości zaludnienia około 41 osób / km ², 87% ludności to mieszkańcy miast. Centrum przemysłowym regionu jest drugie co do wielkości i ilości zaludnienia miasto w Rosji, Petersburg, innymi ważnymi ośrodkami gospodarczymi tego regionu są m.in.: Nowogród Wielki i Psków. 

</doc>
<doc id="2236458" url="https://pl.wikipedia.org/wiki?curid=2236458" title="Alberta Scotties Tournament of Hearts">
Alberta Scotties Tournament of Hearts

Alberta Scotties Tournament of Hearts – prowincjonalne mistrzostwa kobiet Alberty w curlingu, zwycięzca występuje jako reprezentacja prowincji na Tournament of Hearts. Zawody rozgrywane są od 1957, Alberta brała udział we wszystkich mistrzostwach Kanady – od 1961.
System gry i kwalifikacje.
Obecnie w turnieju rywalizuje ze sobą 12 drużyn, grają zmodyfikowanym systemem triple knock-out.
Do zawodów kwalifikują się:
Drużyny z czterech pierwszych podpunktów powyższej listy rozpoczynają rywalizację od drugiej kolejki rundy A.
Reprezentacja Alberty na Tournament of Hearts i mistrzostwach świata.
Łącznie zespoły z Alberty wygrywały Tournament of Hearts 7 razy, 11-krotnie docierały do finałów i go przegrywały. 4 razy Alberta zdobyła brązowe medale. Alberta tylko raz wygrała mistrzostwa kraju po wprowadzeniu "Team Canada" w 1998 i rok później jako "Canada" zespół Cathy Borst zdobył srebrny medal. W 1994 zespół Glorii Palinkas z jedną wygraną i dziesięcioma porażkami zajął ostatnie, 12. miejsce.
Na rozgrywanych od 1979 mistrzostwach świata zawodniczki z Alberty wystąpiły czterokrotnie: w 1981, 1998, 2012 i 2016. Zdobyły odpowiednio srebrny i dwa brązowe medale. W 2016 Kanadyjki zajęły 4. miejsce.

</doc>
<doc id="2236461" url="https://pl.wikipedia.org/wiki?curid=2236461" title="Agnieszka Mitręga">
Agnieszka Mitręga

Agnieszka Mitręga (ur. 26 kwietnia 1985 w Cieszynie) – polska siatkarka grająca na pozycji przyjmującej.
Kariera sportowa.
Jej pierwszym klubem była Victoria Cieszyn, w sezonie 1999/2000 występowała w juniorskim zespole BKS Stal Bielsko-Biała. W 2000 została uczennicą Szkoły Mistrzostwa Sportowego w Sosnowcu. W 2002 została mistrzynią Europy juniorek, w 2003 zdobyła brązowy medal mistrzostw świata juniorek. W 2004 została zawodniczką Wisły Kraków. W 2007 zawodniczką PLKS Pszczyna. Z zespołem z Pszczyny spadła w sezonie 2007/2008 z I ligi (II poziom rozgrywek), ponownie wywalczyła awans do tych rozgrywek w 2009, spadek w 2012 i awans w 2014. W sezonie 2014/2015 jej zespół występował początkowo pod nazwą KS Jastrzębie-Borynia PLKS Pszczyna, od stycznia 2015 pod nazwą KS Jastrzębie-Borynia. Po wycofaniu się zespołu z rozgrywek I ligi została jesienią 2015 zawodniczką czeskiej drużyny TJ Sokol Frydek-Mistek.
Jest absolwentką Akademii Wychowania Fizycznego im. Bronisława Czecha w Krakowie, pracę magisterską "Działalność sekcji piłki siatkowej mężczyzn klubu sportowego 'Olimpia' Goleszów w latach 1959–2007" napisała pod kierunkiem Haliny Zdebskiej. Pracuje jako nauczycielka w-f.

</doc>
<doc id="2236466" url="https://pl.wikipedia.org/wiki?curid=2236466" title="Prudente de Morais (Minas Gerais)">
Prudente de Morais (Minas Gerais)

Prudente de Morais – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Sete Lagoas.

</doc>
<doc id="2236468" url="https://pl.wikipedia.org/wiki?curid=2236468" title="FC Bruksela">
FC Bruksela



</doc>
<doc id="2236469" url="https://pl.wikipedia.org/wiki?curid=2236469" title="Santana de Pirapama">
Santana de Pirapama

Santana de Pirapama – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Sete Lagoas.

</doc>
<doc id="2236472" url="https://pl.wikipedia.org/wiki?curid=2236472" title="Santana do Riacho">
Santana do Riacho

Santana do Riacho – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Sete Lagoas.

</doc>
<doc id="2236473" url="https://pl.wikipedia.org/wiki?curid=2236473" title="Ehakivi">
Ehakivi



</doc>
<doc id="2236474" url="https://pl.wikipedia.org/wiki?curid=2236474" title="Linnukivi">
Linnukivi



</doc>
<doc id="2236475" url="https://pl.wikipedia.org/wiki?curid=2236475" title="Veljastekivi">
Veljastekivi



</doc>
<doc id="2236476" url="https://pl.wikipedia.org/wiki?curid=2236476" title="Brumadinho">
Brumadinho

Brumadinho – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236477" url="https://pl.wikipedia.org/wiki?curid=2236477" title="James Thornhill">
James Thornhill

sir James Thornhill (ur. 1675/1676, zm. 4 maja 1734) − angielski malarz epoki baroku, wyspecjalizowany w wielkoformatowych dekoracjach wnętrz budowli. Jego pierwszym dużym projektem była dekoracja sklepienia (1707-14) w Painted Hall w Greenwich Hospital w Greenwich, następnie zaś w Hampton Court (1714-15) i Blenheim (1716). Był także odpowiedzialny za dekorację kopuły, latarni i galerii szeptów w katedrze św. Pawła w Londynie. Thornhill prowadził także prywatną akademię sztuki, jednym z jego uczniów był jego późniejszy zięć, William Hogarth.

</doc>
<doc id="2236478" url="https://pl.wikipedia.org/wiki?curid=2236478" title="Caeté">
Caeté

Caeté – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236480" url="https://pl.wikipedia.org/wiki?curid=2236480" title="Confins">
Confins

Confins – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236481" url="https://pl.wikipedia.org/wiki?curid=2236481" title="Esmeraldas (Minas Gerais)">
Esmeraldas (Minas Gerais)

Esmeraldas – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236482" url="https://pl.wikipedia.org/wiki?curid=2236482" title="Parafia św. Wawrzyńca w Bujnach">
Parafia św. Wawrzyńca w Bujnach

Parafia pw. św. Wawrzyńca Męczennika w Bujnach – rzymskokatolicka parafia w dekanacie sulejowskim należącym do archidiecezji łódzkiej.
Historia parafii i kościoła.
Parafia erygowana 1 maja 1990 przez bp. Władysława Ziółka. Kościół budowany był w latach 1990–2005. Budowę rozpoczął ks. Marian Pazurek, a zakończył ks. Jerzy Wiśniewski. Biskup Władysław Ziółek poświęcił świątynię 30 czerwca 1990, a konsekrował 23 maja 2009. Kościół bezstylowy. Parafia liczy 1200 wiernych.
Miejscowości należące do parafii.
Bujny (wieś kościelna), Bujny Kolonia, Bujny Parcela, Gąski, Wola Rokszycka.

</doc>
<doc id="2236483" url="https://pl.wikipedia.org/wiki?curid=2236483" title="Port lotniczy La Florida">
Port lotniczy La Florida

Port lotniczy La Florida – port lotniczy zlokalizowany w chilijskim mieście La Serena.

</doc>
<doc id="2236484" url="https://pl.wikipedia.org/wiki?curid=2236484" title="Auron">
Auron

Auron – francuski ośrodek narciarski położony w regionie Prowansja-Alpy-Lazurowe Wybrzeże, w departamencie Alpy Nadmorskie. Leży w paśmie Alp Nadmorskich, części Alp Zachodnich, na wysokości od 1100 do 2474 m n.p.m. Najbliżej położoną miejscowością jest oddalone o parę kilometrów na północny wschód Saint-Étienne-de-Tinée. Najbliższym dużym miastem jest Nicea oddalona o około 64 km na południowy wschód.
Ośrodek oferuje 42 trasy o łącznej długości 135 km, a także snowpark. W 1982 r. odbyły się tutaj 1. Mistrzostwa Świata Juniorów w Narciarstwie Alpejskim.

</doc>
<doc id="2236485" url="https://pl.wikipedia.org/wiki?curid=2236485" title="Region Wołżańsko-Wiacki">
Region Wołżańsko-Wiacki

Region Wołżańsko-Wiacki (ros. , Wołgo-Wiatskij ekonomiczeskij rajon) – jeden z dwunastu regionów ekonomicznych Rosji. Powierzchnia regionu wynosi ponad 265 tysięcy km kwadratowych. Region zamieszkuje około 7 517 700 ludzi (dane z 2010 roku), przy gęstości zaludnienia 32 osób/km ², z czego 70% populacji mieszka w miastach.
Największy miastami przemysłowymi regionu są tu: Niżny Nowogród, Kirow, Czeboksary, Sarańsk, i Joszkar-Oła.

</doc>
<doc id="2236486" url="https://pl.wikipedia.org/wiki?curid=2236486" title="Pauline Guichard">
Pauline Guichard

Pauline Guichard (ur. 14 listopada 1988 w Colombes) – francuska szachistka, arcymistrzyni od 2011 roku.
Kariera szachowa.
Wielokrotnie startowała w finałach mistrzostw Francji juniorek, w latach 2003–2006 była również reprezentantką kraju na mistrzostwach świata i Europy juniorek w różnych kategoriach wiekowych. Trzykrotnie zdobyła medale indywidualnych mistrzostw Francji: srebrny (Besançon 2006) oraz dwa brązowe (Aix-les-Bains 2007, Nîmes 2009). W 2009 r. reprezentowała narodowe barwy na rozegranych w Nowym Sadzie drużynowych mistrzostwach Europy, natomiast w 2010 r. – na szachowej olimpiadzie w Chanty-Mansyjsku.
W 2007 r. odniosła znaczny sukces, samodzielnie zwyciężając w otwartym turnieju w Lozannie (m.in. przed arcymistrzami Florinem Gheorghiu i Josephem Gallagherem). Normy na tytuł arcymistrzyni wypełniła w latach 2009 (w Condomie) oraz 2010 (w Malakoffie i Condomie). 
Najwyższy ranking w dotychczasowej karierze osiągnęła 1 sierpnia 2013 r., z wynikiem 2374 punktów zajmowała wówczas 91. miejsce na światowej liście FIDE, jednocześnie zajmując 4. miejsce wśród francuskich szachistek.

</doc>
<doc id="2236489" url="https://pl.wikipedia.org/wiki?curid=2236489" title="Ibirité">
Ibirité

Ibirité – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236490" url="https://pl.wikipedia.org/wiki?curid=2236490" title="Drzewa i poszycie">
Drzewa i poszycie

Drzewa i poszycie (hol. "Kreupelhout", ang. "Trees and Undergrowth") – dwa obrazy Vincenta van Gogha namalowane latem 1887 podczas pobytu artysty w Paryżu.
Nr kat.: F 307, JH 1318; F 309a, JH 1312.
Historia.
Na malarstwo van Gogha duży wpływ wywarli impresjoniści, z którymi zetknął się i których dzieła poznał podczas dwuletniego pobytu w Paryżu, od marca 1886 do początku 1888. Dzięki temu mógł nauczyć się konsekwentnego podziału tonów i wybierać z nowych środków to, co mu było potrzebne i przetwarzać na swój sposób, dostosowując do własnej koncepcji malarskiej. Sceny leśne były popularnym motywem impresjonistów.
Opis.
Van Gogh malując obraz "Drzewa i poszycie" wykorzystał swoje doświadczenia z impresjonizmem we własny sposób. Za pomocą bezładnej mieszaniny zielonych i żółtych plam dał imponujący obraz natury. Cienkie, jasnofioletowe pnie drzew oddane przy pomocy długich pociągnięć pędzla są otoczone przez niemal nieprzeniknioną masę listowia, przez które prześwituje żółte światło słoneczne. Jasnofioletowe kreski oraz żółte i zielone punkty wyodrębniają na pierwszym planie niskie zarośla, za którymi rozciąga się gęsty zagajnik mieniący się w promieniach słonecznych.
Gra promieni słonecznych przezierających przez gęstwinę liści stworzyła artyście możliwość eksperymentowania z różnymi odcieniami zieleni, którą uwydatnia biel, żółć, a nawet czerwień.

</doc>
<doc id="2236491" url="https://pl.wikipedia.org/wiki?curid=2236491" title="Las Lenas">
Las Lenas



</doc>
<doc id="2236492" url="https://pl.wikipedia.org/wiki?curid=2236492" title="Igarapé">
Igarapé

Igarapé – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236493" url="https://pl.wikipedia.org/wiki?curid=2236493" title="Matt Smith">
Matt Smith

Matt Smith, właśc. Matthew Robert Smith (ur. 28 października 1982 w Northampton) – brytyjski aktor teatralny, filmowy i telewizyjny. Wystąpił w roli jedenastego Doktora w brytyjskim serialu science-fiction "Doktor Who", także jako książę Filip w serialu Netflix "The Crown" oraz jako książę Daemon Targaryen w serialu "Ród Smoka".
Życiorys.
Urodził się i wychowywał w Northampton w hrabstwie Northamptonshire jako syn Lynne i Davida Smith. Dorastał wraz z siostrą Laurą Jayne, która wystąpiła jako tancerka w teledysku Erica Prydza do piosenki „Call on Me” (2004). Uczęszczał do szkoły dla chłopców w Northampton. Jako nastolatek planował profesjonalną karierę piłkarską, grając w młodzikach Northampton Town F.C., Nottingham Forest F.C. i Leicester City F.C. W 2005 ukończył studia na Uniwersytecie Wschodniej Anglii.
Występował na scenie londyńskiego National Youth Theatre, m.in. w widowisku Tomasza Becketa "Morderstwo w katedrze" i jako Korowiow/Fagot w przedstawieniu Michaiła Bułhakowa "Mistrz i Małgorzata". Grał też pupila w sztuce Alana Bennetta "Męska historia" i na West Endzie jako Guy w spektaklu "Szkoła Buddy’ego" u boku Christiana Slatera i Arthura Darvilla.
Mając 26 był najmłodszym aktorem, który został obsadzony w roli jedenastego Doktora w brytyjskim serialu science-fiction "Doktor Who" (2005). Drugim najmłodszym był Peter Davison, który miał 29 lat, kiedy został obsadzony w 1981.
W 2015 roku pojawił się na 23. miejscu listy najlepiej ubierający się mężczyzn w Wielkiej Brytanii, magazynu „GQ”.
Życie prywatne.
Od maja 2010 do stycznia 2013 był związany z Daisy Lowe, córką lidera zespołu Bush Gavina Rossdale’a. W czerwcu 2014 związał się z aktorką Lily James. Rozstali się pod koniec 2019.
Smith deklaruje się jako ateista oraz fan klubu piłkarskiego Blackburn Rovers F.C. Cytował swój ulubiony zespół, Radiohead, jako inspirację.

</doc>
<doc id="2236496" url="https://pl.wikipedia.org/wiki?curid=2236496" title="Juatuba">
Juatuba

Juatuba – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2236498" url="https://pl.wikipedia.org/wiki?curid=2236498" title="Góry MacDonnella">
Góry MacDonnella



</doc>
<doc id="2236499" url="https://pl.wikipedia.org/wiki?curid=2236499" title="Toninho Carlos">
Toninho Carlos

Toninho Carlos, właśc. Antônio Carlos Corrêa (ur. 17 maja 1961 w Lins) – brazylijski piłkarz, występujący podczas kariery na pozycji środkowego obrońcy.
Kariera klubowa.
Karierę piłkarską rozpoczynał w klubie Santos FC w 1978. W latach 1980–1981 występował w Matsubarze Cambará, po czym powrócił do Santosu i grał w nim przez kolejne siedem lat. Z Santosem zdobył mistrzostwo stanu São Paulo – Campeonato Paulista w 1984. W lidze brazylijskiej zadebiutował 20 stycznia 1982 w wygranym 4:1 meczu z Moto Club São Luís.
W latach 1988–1991 był zawodnikiem Coritiby, Bangu AC, Internacionalu Limeira, portugalskim FC Famalicão oraz Clube Atlético Mineiro. Z Atlético Mineiro zdobył mistrzostwo stanu Minas Gerais – Campeonato Mineiro w 1991. W latach 1992–1994 był zawodnikiem Portuguesy Santisty Santos, EC Santo André meksykańskim Universidad de Guadalajara oraz Figueirense Florianópolis. Z Figueirense zdobył mistrzostwo stanu Santa Catarina – Campeonato Catarinense w 1994.
W latach 1994–1995 występował w Remo Belém. Z Remo zdobył mistrzostwo stanu Pará – Campeonato Paraense w 1995. W Remo 3 listopada 1994 w zremisowanym 0:0 meczu z União São João Araras Toninho Carlos po raz ostatni wystąpił w lidze. Ogółem w latach 1982–1994 wystąpił w lidze w 113 meczach i strzelił 1 bramkę. Karierę zakończył w Portuguesie Santista w 1996.
Kariera reprezentacyjna.
W reprezentacji Brazylii Toninho Carlos zadebiutował 17 czerwca 1983 w wygranym 2:1 towarzyskim meczu z reprezentacją Szwajcarii. W tym samym roku wystąpił w Copa América 1983, na którym Brazylia zajęła drugie miejsce. Na turnieju wystąpił w dwóch meczach z Argentyną i Ekwadorem, który okazał się jego ostatnim meczem w reprezentacji. W reprezentacji wystąpił w 4 meczach.

</doc>
<doc id="2236500" url="https://pl.wikipedia.org/wiki?curid=2236500" title="LiveConnect">
LiveConnect

LiveConnect – funkcja, która pozwala przeglądarce internetowej na komunikację pomiędzy oprogramowaniem pisanym w języku Java i JavaScript za pośrednictwem sieci Web. Od strony Java pozwala to na wywoływanie skryptów strony lub dostęp do wbudowanego środowiska JavaScript. Od strony JavaScript umożliwia wywoływanie metod apletów lub dostęp do bibliotek Java runtime.

</doc>
<doc id="2236501" url="https://pl.wikipedia.org/wiki?curid=2236501" title="Hariri">
Hariri

Hariri – arabskie nazwisko, pochodzące od słowa "harir", czyli jedwab.
Liban.
Hariri - wpływowa rodzina sunnicka, wywodząca się z Sydonu, uważana jest za najzamożniejszą w Libanie.

</doc>
<doc id="2236503" url="https://pl.wikipedia.org/wiki?curid=2236503" title="Antônio Carlos Pires">
Antônio Carlos Pires



</doc>
<doc id="2236504" url="https://pl.wikipedia.org/wiki?curid=2236504" title="Francisco-Javier Lozano">
Francisco-Javier Lozano

Francisco-Javier Lozano Sebastián (ur. 28 listopada 1943 w Villaverde de Íscar w Hiszpanii) – duchowny katolicki, arcybiskup, nuncjusz apostolski.
Życiorys.
19 marca 1968 otrzymał święcenia kapłańskie i został inkardynowany do archidiecezji Sewilli. W 1970 rozpoczął przygotowanie do służby dyplomatycznej na Papieskiej Akademii Kościelnej. 
9 lipca 1994 został mianowany przez Jana Pawła II pro-nuncjuszem apostolskim w Tanzanii oraz arcybiskupem tytularnym "Penafiel". Sakry biskupiej 25 lipca 1994 udzielił mu ówczesny Sekretarz Stanu Angelo Sodano. 
W 1999 został przeniesiony do nuncjatury w Demokratycznej Republice Konga. W 2001 wrócił do Watykanu gdzie został oficjałem w Sekretariacie Stanu.
W 2003 powrócił do służby dyplomatycznej, zostając nuncjuszem apostolskim w Chorwacji. W 2007 został nuncjuszem w Rumunii, jego misja dyplomatyczna obejmowała również Mołdawię.

</doc>
<doc id="2236510" url="https://pl.wikipedia.org/wiki?curid=2236510" title="Eerste klasse (1956/1957)">
Eerste klasse (1956/1957)

Eerste klasse (1956/1957) była 54. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół Royal Antwerp.

</doc>
<doc id="2236512" url="https://pl.wikipedia.org/wiki?curid=2236512" title="An-72">
An-72

An-72 (ros. Ан-72) – dwusilnikowy, odrzutowy samolot transportowy konstrukcji radzieckiej zaprojektowany w biurze Olega Antonowa. Samolot może działać z lotnisk o krótkim pasie (STOL). Jego wersją rozwojową jest samolot An-74.
Konstrukcja.
An-72 jest górnopłatem, gondole silników są zintegrowane ze skrzydłami, samolot posiada usterzenie w kształcie litery „T”. Podwozie chowane w locie.
Silniki zostały umieszczone nad skrzydłami w celu wytworzenia efektu Coandy, co zwiększa nośność samolotu.

</doc>
<doc id="2236514" url="https://pl.wikipedia.org/wiki?curid=2236514" title="Eisenhütten- und Fischereimuseum Peitz">
Eisenhütten- und Fischereimuseum Peitz

Eisenhütten- und Fischereimuseum Peitz (dolnołuż. "Picańska zelezarnja") – zespół muzealny zlokalizowany w dawnej hucie żelaza w Peitz (dolnołuż. "Picnjo") na Łużycach. Otwarty w 2001 r.
Historia huty.
Hutę założył w XVI wieku margrabia Johann von Küstrin, a jej produkcja odbierana była przede wszystkim przez twierdzę w Peitz. Zakład zakończył działalność około 1850. Jego pomieszczenia wykorzystywano następnie na potrzeby rybołówstwa.
Muzeum.
Obecnie dział hutniczy muzeum eksponuje oryginalną halę wielkiego pieca i odlewni z 1810 wraz z wyposażeniem technicznym. Unikalna jest m.in. wiązarowa konstrukcja dachowa z użyciem dyli.
Część poświęcona rybołówstwu (otwarta 24 marca 2006) związana jest z największym w Niemczech kompleksem stawów rybnych rozlewających się w okolicach Peitz, a pochodzących z XVI wieku. Część ta eksponuje przedmioty związane z szeroko rozumianym rybołówstwem śródlądowym – stawowym i rzecznym, a także z wędkarstwem. Hodowla ryb, podobnie jak hutnictwo, w dużym stopniu związana była z utrzymaniem załogi wojskowej w Peitz.
Z muzeum związana jest ścieżka dydaktyczna profesora Wilhelma Schäperclausa (2,3 km), dostosowana dla pieszych i rowerzystów, prowadząca przez tereny stawów. Organizowane są ponadto weekendowe przechadzki z przewodnikiem, festyny, wędkowanie, spływy łódkami, a także zwiedzanie pobliskiej elektrowni Jänschwalde (dolnołuż. "Janšojce").
Dojazd.
Dojazd zapewniają linie autobusowe nr 21, 29 i 77, pomiędzy Chociebuże a Lieberose/Goyatz i Guben. Obok huty prowadzi też Szlak Ogórkowy.

</doc>
<doc id="2236520" url="https://pl.wikipedia.org/wiki?curid=2236520" title="Wrona brązowogłowa">
Wrona brązowogłowa

Wrona brązowogłowa ("Corvus fuscicapillus") – gatunek ptaka z rodziny krukowatych (Corvidae).
Systematyka.
Wyróżniono dwa podgatunki "C. fuscicapillus":
Międzynarodowy Komitet Ornitologiczny (IOC) obecnie (2020) uznaje ten gatunek za monotypowy.
Występowanie.
To endemiczny gatunek dla obszaru wschodniej Indonezji. Doniesienia z dolnego biegu rzeki Mamberamo i Nimbokrang (niedaleko miasta Jayapura) w północnej Papui dowodzą o większym jego rozpowszechnieniu niż początkowo sądzono.
Naturalnym siedliskiem wrony brązowogłowej są nizinne subtropikalne lub tropikalne pierwotne lasy wilgotne oraz subtropikalne lub tropikalne lasy mangrowe. Czasem też spotykana jest w lasach wtórnych, odrosłych po ścięciu. Rzadko można ją spotkać na otwartych przestrzeniach, a nigdy na wybrzeżach lub odległych wyspach. Występuje od nizin po tereny pagórkowate do 500 m n.p.m.
Status.
IUCN od 1994 roku uznaje wronę brązowogłową za gatunek bliski zagrożenia (NT, "Near Threatened"); wcześniej, od 1988 roku miała ona status gatunku najmniejszej troski (LC, "Least Concern"). Liczebność populacji szacuje się na około 10–20 tysięcy dorosłych osobników. Trend liczebności populacji oceniany jest jako spadkowy.
Populacja tego gatunku jest umiarkowanie mało liczna, co może prowadzić do miejscowej jej fragmentacji. Spadek liczebności wynika z utraty naturalnego biotopu przez wycinkę drzew, budowę kopalni kobaltu na Waigeo i zapory na rzece Mamberamo, choć nadal pozostaje wiele miejsc z odpowiednimi warunkami dla rozwoju gwarantującymi przetrwanie, w tym na obszarach chronionych.

</doc>
<doc id="2236521" url="https://pl.wikipedia.org/wiki?curid=2236521" title="Parafia św. Mikołaja w Baniach Mazurskich">
Parafia św. Mikołaja w Baniach Mazurskich

Parafia Świętego Mikołaja w Baniach Mazurskich – parafia greckokatolicka w Baniach Mazurskich, w dekanacie węgorzewskim eparchii olsztyńsko-gdańskiej. 
Założona w 1954. Mieści się przy ulicy Marii Konopnickiej.
Od 1957 do 1978 wikariuszem parafii był ks. Eugeniusz Uscki.

</doc>
<doc id="2236525" url="https://pl.wikipedia.org/wiki?curid=2236525" title="Rondo Grzegórzeckie">
Rondo Grzegórzeckie



</doc>
<doc id="2236527" url="https://pl.wikipedia.org/wiki?curid=2236527" title="Rosenstein">
Rosenstein

Niemcy:
Osoby:
Inne:

</doc>
<doc id="2236534" url="https://pl.wikipedia.org/wiki?curid=2236534" title="Parafia św. Jozafata Kuncewicza w Kruklankach">
Parafia św. Jozafata Kuncewicza w Kruklankach

Parafia Świętego Jozafata Kuncewicza – parafia greckokatolicka w Kruklankach, w dekanacie węgorzewskim eparchii olsztyńsko-gdańskiej. Założona w 1962. Mieści się przy ulicy Wodnej.

</doc>
<doc id="2236535" url="https://pl.wikipedia.org/wiki?curid=2236535" title="Nakamaru Yuichi">
Nakamaru Yuichi



</doc>
<doc id="2236538" url="https://pl.wikipedia.org/wiki?curid=2236538" title="Ministrowie spraw wewnętrznych Republiki Włoskiej">
Ministrowie spraw wewnętrznych Republiki Włoskiej

Ministrowie spraw wewnętrznych we Włoszech kierują Ministerstwem Spraw Wewnętrznych. Urząd ten powstał w okresie Królestwa Włoch i funkcjonuje również po wprowadzeniu ustroju republikańskiego.

</doc>
<doc id="2236541" url="https://pl.wikipedia.org/wiki?curid=2236541" title="Liga Mistrzów UEFA (2010/2011)/Faza pucharowa">
Liga Mistrzów UEFA (2010/2011)/Faza pucharowa

W tej fazie do dalszych etapów turnieju przechodzą zwycięzcy poszczególnych dwumeczów.
 Drużyny rozstawione
 Drużyny nierozstawione
1/8 finału.
Zwycięzcy fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej. Drużyny z tych samych federacji oraz grup nie mogły zostać zestawione w 1 parze. Pierwsze mecze zostały rozegrane 15 lutego, 16 lutego, 22 lutego, 23 lutego, a rewanże 8 marca, 9 marca, 15 marca, 16 marca.
1/4 finału.
Od tej rundy pary były rozlosowane niezależnie od przynależności drużyn do poszczególnych federacji oraz pozycji zajętej w fazie grupowej. Pierwsze mecze zostały rozegrane 5 kwietnia i 6 kwietnia, rewanże – 12 i 13 kwietnia 2011.
1/2 finału.
Pierwsze mecze zostały rozegrane 26 i 27 kwietnia, rewanże – 3 i 4 maja 2011.

</doc>
<doc id="2236542" url="https://pl.wikipedia.org/wiki?curid=2236542" title="Błogosławiony Hilary">
Błogosławiony Hilary



</doc>
<doc id="2236543" url="https://pl.wikipedia.org/wiki?curid=2236543" title="Bł. Hilary">
Bł. Hilary



</doc>
<doc id="2236544" url="https://pl.wikipedia.org/wiki?curid=2236544" title="Parafia św. św. Włodzimierza i Olgi w Wydminach">
Parafia św. św. Włodzimierza i Olgi w Wydminach

Parafia Świętych Włodzimierza i Olgi w Wydminach – parafia greckokatolicka w Wydminach, w dekanacie węgorzewskim eparchii olsztyńsko-gdańskiej.
Historia.
Założona w 1976. Mieści się przy ulicy Dworcowej. W lipcu 2001 poświęcono kamień węgielny pod budowę cerkwi przy ul. Dworcowej 2a, którą oddano do użytku w 2003 roku. Autorami projektu budynku są Jarosław Gumieniak i Jerzy Wiensko z Białegostoku. Do czasu budowy świątyni parafialnej wierni korzystali z kościoła rzymskokatolickiego pw. Chrystusa Zbawiciela w Wydminach. Na terenie parafii katechizacja dzieci i młodzieży jest prowadzona w szkole podstawowej w Wydminach i Gawlikach Wielkich. 

</doc>
<doc id="2236552" url="https://pl.wikipedia.org/wiki?curid=2236552" title="Rubinsztejn">
Rubinsztejn



</doc>
<doc id="2236561" url="https://pl.wikipedia.org/wiki?curid=2236561" title="Brugmansja">
Brugmansja

Brugmansja ("Brugmansia" Pers.) – rodzaj wieloletnich roślin z rodziny psiankowatych ("Solanaceae"), obejmujący 6 gatunków i 4 mieszańce, występujące naturalnie w południowoamerykańskich Andach, gdzie zasiedlają lasy mgliste. Niegdyś gatunki zaliczane do tego rodzaju były włączane do blisko spokrewnionego rodzaju bieluń ("Datura"), stąd zachowała się ich zwyczajowa, aczkolwiek nieprawidłowa polska nazwa "bieluń". W handlu spotyka się je pod spolszczoną, angielską nazwą zwyczajową "trąby anielskie". Są to rośliny śmiertelnie trujące. W ich tkankach obecne są alkaloidy tropanowe: skopolamina i atropina.
Zagrożenie.
Siedem gatunków "Brugmansia", ujętych w Czerwonej księdze gatunków zagrożonych ma status EW czyli "nie występujący na wolności / wyginął w stanie dzikim ":
Uprawa.
Są to rośliny wrażliwe na mróz (strefy mrozoodporności 9–11), zazwyczaj nie przeżywają zim panujących w Polsce (szkodliwe są już temperatury około 0°C). Dlatego też brugmansje należy zimować w pomieszczeniach. Najlepiej rosną na stanowiskach osłoniętych, nasłonecznionych (gdzie wtedy zakwitają najbardziej obficie), w półcieniu kwitnienie jest mniej obfite. Znoszą doskonale letnie upały i ostre słońce (pod warunkiem stałej wilgotności podłoża). Brugmansje rosną najlepiej na zasobnych, żyznych glebach o średniej wilgotności. Można je uprawiać w podłożach dla roślin balkonowych z domieszką piasku lub drobnego żwiru. Najlepiej uprawiać je na osłoniętych stanowiskach ze względu na dużą wrażliwość kwiatów i pędów na wiatr. Są często atakowane przez mączliki, przędziorki i ślimaki.

</doc>
<doc id="2236566" url="https://pl.wikipedia.org/wiki?curid=2236566" title="Edgar Pacheco">
Edgar Pacheco



</doc>
<doc id="2236567" url="https://pl.wikipedia.org/wiki?curid=2236567" title="Binti Jua">
Binti Jua

Binti Jua – gorylica nizinna, będąca jednym z okazów Brookfield Zoo w Brookfield, w stanie Illinois, na przedmieściach Chicago.
Binti Jua (w języku suahili: Córka Promienia Słonecznego) jest bratanicą słynnego goryla Koko. Jej matka nazywała się Lulu, zmarła 24 stycznia 2011, po przeniesieniu się z Bronx Zoo do Columbus Zoo. Ojciec Binti Jua ma na imię Sunshine.
16 sierpnia 1996.
Jest najbardziej znana z wydarzenia mającego miejsce 16 sierpnia 1996 roku. Wtedy to, w Brookfield Zoo, kiedy do betonowej fosy otaczającej wybieg goryli wpadł trzyletni chłopczyk, Binti Jua natychmiast ruszyła w stronę nieprzytomnego dziecka, bardzo delikatnie podniosła go z ziemi i przeniosła do bramki, gdzie czekali już opiekunowie, w międzyczasie zanurzając jeszcze głowę chłopca w wodzie, chcąc go ocucić. Po tym Binti Jua zdobyła w Stanach Zjednoczonych olbrzymią popularność. Całe zajście nagrał jeden z widzów. Filmik pokazywany był w prawie wszystkich stacjach telewizyjnych.
Poszkodowany chłopiec po spędzeniu czterech dni w szpitalu wrócił do zdrowia. Przypadek z 1996 roku często podawany jest jako przykład empatii występującej u zwierząt.

</doc>
<doc id="2236569" url="https://pl.wikipedia.org/wiki?curid=2236569" title="Mirrors (album Blue Öyster Cult)">
Mirrors (album Blue Öyster Cult)

Mirrors - szósty album studyjny zespołu Blue Öyster Cult z czerwca 1979 roku. Piosenka "In Thee" autorstwa Allena Laniera zajęła 74. miejsce na amerykańskiej liście przebojów. Nagrania dotarły do 44. miejsca listy Billboard 200 w USA.

</doc>
<doc id="2236571" url="https://pl.wikipedia.org/wiki?curid=2236571" title="Ministrowie obrony Włoch">
Ministrowie obrony Włoch

Ministrowie obrony we Włoszech kierują Ministerstwem Obrony. Urząd ten powstał w 1947, zastępując dotychczasowe Ministerstwo Wojny, funkcjonuje w ramach ustroju republikańskiego.

</doc>
<doc id="2236572" url="https://pl.wikipedia.org/wiki?curid=2236572" title="Port lotniczy Chaszm al-Kirba">
Port lotniczy Chaszm al-Kirba

Port lotniczy Chaszm al-Kirba (ICAO: HSKG, IATA GBU) – port lotniczy położony w Chaszm al-Kirba, w Sudanie (stan Kassala).

</doc>
<doc id="2236576" url="https://pl.wikipedia.org/wiki?curid=2236576" title="Eerste klasse (1957/1958)">
Eerste klasse (1957/1958)

Eerste klasse (1957/1958) była 55. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Royal Antwerp. Nowym mistrzem Belgii został zespół Standard Liège.

</doc>
<doc id="2236578" url="https://pl.wikipedia.org/wiki?curid=2236578" title="Port lotniczy Merowe">
Port lotniczy Merowe

Port lotniczy Merowe (ICAO: HSMR, IATA MWE) – port lotniczy położony w Merowe, w Sudanie (stan Asz-Szamalija).

</doc>
<doc id="2236586" url="https://pl.wikipedia.org/wiki?curid=2236586" title="Eerste klasse (1958/1959)">
Eerste klasse (1958/1959)

Eerste klasse (1958/1959) była 56. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Standard Liège. Nowym mistrzem Belgii został zespół RSC Anderlecht.

</doc>
<doc id="2236587" url="https://pl.wikipedia.org/wiki?curid=2236587" title="Powiat grodzki">
Powiat grodzki

Powiat grodzki (powiat miejski, kalka z niem. "Stadtkreis") – jednostka samorządu terytorialnego w Polsce, w okresie międzywojennym. Powiaty grodzkie (wówczas nazywane „miejskimi”) istniały w Polsce także po II wojnie światowej. Szczebel powiatów zniesiono w ramach reformy administracyjnej przeprowadzonej w 1975 r.
 Ostatecznie utworzono powiaty tylko jednego rodzaju (bez żadnego przymiotnika w nazwie). Jednocześnie największym miastom powierzono zadania powiatów, jednak nadal pozostały one gminami.
Obecnie termin „powiat grodzki”, jako potoczny, stosowany jest czasami w stosunku do miast na prawach powiatu, pomimo że nie są one powiatami.

</doc>
<doc id="2236588" url="https://pl.wikipedia.org/wiki?curid=2236588" title="Aleyska">
Aleyska

Aleyska – amerykański ośrodek narciarski położony na Alasce, w górach Chugach. Najbliżej położonym miastem jest oddalone o 65 km na północny zachód Anchorage. Najbliższym lotniskiem jest port lotniczy Anchorage-Ted Stevens.
Ośrodek oferuje 68 tras, z których: 11% przeznaczone jest dla początkujących, 52% dla średnio-zaawansowanych, 37% dla doświadczonych narciarzy. Trasy obsługiwane są przez 9 wyciągów. Ponadto znajduje się tutaj 50 km tras do narciarstwa biegowego oraz snowpark. Sezon trwa tu od listopada do kwietnia.
W 1989 r. odbyły się tutaj 8. Mistrzostwa Świata Juniorów w Narciarstwie Alpejskim.

</doc>
<doc id="2236590" url="https://pl.wikipedia.org/wiki?curid=2236590" title="Rosemiro Correia de Souza">
Rosemiro Correia de Souza

Rosemiro, właśc. Rosemiro Correia de Souza (ur. 22 lutego 1954 w Belém) – piłkarz brazylijski, występujący na pozycji prawego obrońcy.
Kariera klubowa.
W karierę piłkarską Rosemiro rozpoczął w klubie Remo Belém w 1972 roku. Z Remo czterokrotnie zdobył mistrzostwo stanu Pará – Campeonato Paraense w 1972, 1973, 1974 i 1975 roku. W Remo 10 marca 1974 w zremisowanym 2-2 meczu z Botafogo FR Rosemiro zadebiutował w lidze brazylijskiej. W latach 1975–1980 występował w SE Palmeiras. Z Palmeiras zdobył mistrzostwo stanu São Paulo - Campeonato Paulista w 1976 roku.
W latach 1980–1983 występował w CR Vasco da Gama. Z Vasco da Gama zdobył mistrzostwo stanu Rio de Janeiro - Campeonato Carioca w 1981 roku. W latach 1982–1985 był zawodnikiem Bangu AC. W barwach Bangu Rosemiro wystąpił ostatni raz w lidze brazylijskiej 22 lutego 1984 w przegranym 0-1 meczu z Treze Campina Grande. Ogółem w I lidze wystąpił w 138 meczach, w których strzelił 2 bramki. Karierę zakończył w Marcílio Dias Itajaí w 1989 roku.
Kariera reprezentacyjna.
Rosemiro występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił we wszystkich siedmiu meczach z Kostaryką, Salwadorem, Nikaraguą (bramka), Boliwią, Argentyną, Trynidadem i Tobago i Meksykiem.
W 1976 roku Rosemiro uczestniczył w Igrzyskach Olimpijskich w Montrealu. Na turnieju Rosemiro wystąpił w czterech meczach reprezentacji Brazylii z NRD, Hiszpanią (bramka), Polską i ZSRR.

</doc>
<doc id="2236591" url="https://pl.wikipedia.org/wiki?curid=2236591" title="Krystyna Stankiewicz">
Krystyna Stankiewicz

Krystyna Stankiewicz (ur. 1 kwietnia 1941 w Dolinie, zm. 29 października 2009, pochowana w Opolu) – aktorka Teatru Bagatela w Krakowie.
Życiorys.
W 1965 ukończyła studia PWST w Krakowie pod kierunkiem Zygmunta Hübnera (początkowo przyjęta na studia lalkarskie, w trakcie nauki przesunięta na Wydział Aktorski). Pracowała w teatrach dramatycznych w Bielsku-Białej, Częstochowie, Katowicach i Krakowie, a od 1970 w teatrze Bagatela (wówczas Teatr Rozmaitości). Zagrała około 100 ról m.in. Jagnę w "Chłopach", Laodamię w "Protesilasie i Laodamii" Wyspiańskiego, Krasawicę w "Bolesławie Śmiałym", Dianę w "Fantazym", Podstolinę w "Fircyku w zalotach", Anusię w "Panu Jowialskim", Mańkę w "Królowej Przedmieścia" Krumłowskiego, Horodniczankę w "Rewizorze", tytułową Elektrę w "sztuce" Goreckiego, Heloizę w "Abelardzie i Heloizie". Występowała w repertuarze muzycznym i kabaretowym (kabaret "Boya wina"). Związana była z Teatrem Piosenki francuskiej.

</doc>
<doc id="2236592" url="https://pl.wikipedia.org/wiki?curid=2236592" title="Eerste klasse (1959/1960)">
Eerste klasse (1959/1960)

Eerste klasse (1959/1960) była 57. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół Lierse SK.

</doc>
<doc id="2236593" url="https://pl.wikipedia.org/wiki?curid=2236593" title="Least Worst Of">
Least Worst Of



</doc>
<doc id="2236594" url="https://pl.wikipedia.org/wiki?curid=2236594" title="Monte Campione">
Monte Campione



</doc>
<doc id="2236596" url="https://pl.wikipedia.org/wiki?curid=2236596" title="Edward Przybysz">
Edward Przybysz

Edward Przybysz ps. "Bogdan", "Twardy" (ur. 15 kwietnia 1907 w Rykach, zm. 18 lipca 1944 w Liśniku Małym) – harcmistrz, założyciel harcerstwa błońskiego, sierżant podchorąży rezerwy Wojska Polskiego, działacz Związku Odbudowy Rzeczypospolitej, pedagog.
Dzieciństwo i młodość.
Urodził się w rodzinie o patriotycznej przeszłości. Ojciec Józef był działaczem Polskiej Organizacji Wojskowej, członkiem Ochotniczej Straży Pożarnej i kołodziejem. Na wychowanie Edwarda duży wpływ miała pamięć o powstaniach narodowowyzwoleńczych, w których udział brali jego przodkowie i powstająca na jego oczach legenda Józefa Piłsudskiego.
Praca zawodowa.
Ukończył seminarium nauczycielskie w Ursynowie, obecnie dzielnicy Warszawy. Po otrzymaniu przydziału, przeprowadził się do Błonia, gdzie uczył w Szkole Powszechnej nr 2, dzisiejszym Gimnazjum nr 2 im. św. Maksymiliana Marii Kolbego w Błoniu.
Praca harcerska i konspiracyjna.
Wprowadził harcerstwo do Błonia. W 1929 (około 15 lat po pojawieniu się idei skautowej w Polsce) założył pierwszą błońską drużynę harcerską. Działała ona przy Szkole Powszechnej nr 2. Członkowie drużyny zarabiali na własne potrzeby (na sprzęt harcerski) prowadząc warsztat introligatorski. W 1930 roku drużyna przyjęła imię i numer, została 60. Mazowiecką Drużyną Harcerzy im. ks. Józefa Poniatowskiego, a w okresie największej świetności liczyła sobie 80 harcerzy, podzielonych na dwa plutony. W 1932 Edward Przybysz został mianowany komendantem hufca Błonie. Pierwszy obóz środowiska odbył się w Łubcu w Puszczy Kampinoskiej. Edward Przybysz osobiście znał prof. hm. Aleksandra Kamińskiego, który był jego nauczycielem w Szkole Instruktorów Zuchowych w Górkach Wielkich.
Po wybuchu II wojny światowej hufiec Błonie przeszedł do konspiracji jako "rój" „Łom” w "ulu" „Puszcza”. Harcerze błońscy pod dowództwem hm. Przybysza pełnili służbę sanitarną, opiekując się na terenie Błonia rannymi z bitwy nad Bzurą. Na początku okupacji Przybysz wstąpił do tajnej organizacji wojskowej noszącej nazwę Związek Odbudowy Rzeczypospolitej. Był organizatorem i pierwszym komendantem ZOR w Błoniu. W ramach organizacji rozwijał działalność konspiracyjną na terenie Puszczy Kampinoskiej, Błonia, Grodziska, Radzikowa i Warszawy. Prowadził także konspiracyjną pracę harcerską w strukturach tajnego Związku Harcerstwa Polskiego – Szarych Szeregów.
2 października 1942 roku został zatrzymany przed bramą swojego domu w Błoniu w ramach akcji aresztowania harcmistrzów ZHP przez Gestapo. Czekał w tym czasie na łącznika Komendy Głównej ZOR – miał przy sobie wniosek o wyróżnienie dla uczestników akcji przejęcia pierwszego lotniczego zrzutu ludzi i broni, jakiego dokonali alianci na terenie Puszczy Kampinoskiej. Dokumenty te pogrążyły go całkowicie. Trafił do więzienia na Pawiaku. Postawiono mu pięć zarzutów – za każdy groziła kara śmierci. Przeszedł ciężkie przesłuchania, w czasie śledztwa gestapowcy wybili mu oko, ale nie zdradził żadnego ze swoich kolegów. Jego żona Irena, z inicjatywy władz konspiracyjnych, podjęła nieudaną próbę wykupienia męża. W efekcie sama trafiła do obozu koncentracyjnego w Oświęcimiu.
W styczniu 1943 został przewieziony do obozu koncentracyjnego na Majdanku. W koszmarnych obozowych warunkach działał w konspiracyjnej organizacji, która namawiała więźniów do wolnej i niewydajnej pracy dla okupantów, symbolizowanej znakiem żółwia. W czasie ewakuacji więźniów Majdanka podjął próbę ucieczki. Nie powiodła się – został postrzelony przez SS, a następnie dobity przez żołnierzy Wehrmachtu na polach we wsi Liśnik Mały koło Kraśnika Lubelskiego w dniu 18 lipca 1944.
Odznaczenia.
Odznaczony Srebrnym Krzyżem Zasługi w 1938.
Upamiętnienie.
Po wojnie jego prochy sprowadzono do Błonia i w sposób uroczysty pochowano na miejscowym cmentarzu. Pogrzeb odbył się 18 maja 1945 roku i stał się okazją do kilkutysięcznej patriotycznej manifestacji.
W 1979 hufiec Związku Harcerstwa Polskiego, działający na terenie Błonia i okolic, otrzymał imię Edwarda Przybysza. W ten sposób upamiętnili go harcerze i instruktorzy kontynuujący jego pracę.
W Błoniu znajduje się ulica im. Edwarda Przybysza.

</doc>
<doc id="2236599" url="https://pl.wikipedia.org/wiki?curid=2236599" title="Cmentarz żydowski w Wierzbicy">
Cmentarz żydowski w Wierzbicy

Cmentarz żydowski w Wierzbicy – kirkut społeczności żydowskiej niegdyś zamieszkującej Wierzbicę. Powstał w XIX wieku. Został zniszczony podczas II wojny światowej. Nie zachowały się żadne nagrobki. Ocalały fragmenty murowanego ogrodzenia. W 1982 wzniesiono symboliczną bramę na cmentarz, lecz nie znajduje się ona w miejscu dawnego wejścia na cmentarz. Cmentarz znajduje się przy drodze prowadzącej z Wierzbicy do Radomia

</doc>
<doc id="2236601" url="https://pl.wikipedia.org/wiki?curid=2236601" title="Pole pszenicy">
Pole pszenicy



</doc>
<doc id="2236603" url="https://pl.wikipedia.org/wiki?curid=2236603" title="Eerste klasse (1960/1961)">
Eerste klasse (1960/1961)

Eerste klasse (1960/1961) była 58. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Lierse SK. Nowym mistrzem Belgii został zespół Standard Liège.

</doc>
<doc id="2236612" url="https://pl.wikipedia.org/wiki?curid=2236612" title="Eerste klasse (1961/1962)">
Eerste klasse (1961/1962)

Eerste klasse (1961/1962) była 59. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Standard Liège. Nowym mistrzem Belgii został zespół RSC Anderlecht.

</doc>
<doc id="2236613" url="https://pl.wikipedia.org/wiki?curid=2236613" title="Cultösaurus Erectus">
Cultösaurus Erectus

Cultösaurus Erectus – siódmy album studyjny zespołu Blue Öyster Cult z czerwca 1980 roku. Nagrania dotarły do 34. miejsca listy Billboard 200 w USA.

</doc>
<doc id="2236617" url="https://pl.wikipedia.org/wiki?curid=2236617" title="Eerste klasse (1962/1963)">
Eerste klasse (1962/1963)

Eerste klasse (1962/1963) była 60. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół Standard Liège.

</doc>
<doc id="2236618" url="https://pl.wikipedia.org/wiki?curid=2236618" title="UNITAR">
UNITAR



</doc>
<doc id="2236619" url="https://pl.wikipedia.org/wiki?curid=2236619" title="Black No.1 (Little Miss Scare-All)">
Black No.1 (Little Miss Scare-All)

Black No.1 (Little Miss Scare-All) – singel grupy Type O Negative promujący album "Bloody Kisses".
Tekst, opisujący dziewczynę będącą reprezentantką subkultury gotów, zawiera odniesienia do tematów takich jak Halloween, Nosferatu i Lily Munster.
Lista utworów.
Piosenki i teksty napisał Peter Steele, o ile nie zaznaczono inaczej.

</doc>
<doc id="2236620" url="https://pl.wikipedia.org/wiki?curid=2236620" title="Dolby Digital Plus">
Dolby Digital Plus

Dolby Digital Plus (DD + lub E-AC-3 ("Enhanced Audio Compression - 3"), a czasami niepoprawnie jako EC-3) jest cyfrowym sposobem kompresji audio.
E-AC-3 posiada szereg usprawnień mających na celu zwiększenie jakości w danym bitrate w porównaniu z wcześniejszymi Dolby Digital (AC-3).
Podczas gdy AC-3 obsługuje maksymalnie 5 pełnozakresowych kanałów audio w zakodowanym bitrate 640 kbit/s, E-AC-3 obsługuje do 15 kanałów audio w pełnym zakresie w zakodowanym bitrate 6.144 Mbit/s max.
Strumienie bitowe E-AC3 nie są wstecznie kompatybilne z wcześniejszymi dekoderami DD i poprzez wyjście S/PDIF i muszą zostać przekształcone do starszego formatu PCM, AC-3 lub DTS.
Dane techniczne.
DD+ posiada następujące parametry:
Komplet specyfikacji technicznych dla E-AC-3 został opublikowany w załączniku E ATSC A/52B, jak również w ETSI TS 102 366 V1.2.1 (2008-08).
Sposób przesyłu.
W roku 2007, HDMI 1.3 lub wyższy jest jedynym środkiem transportu surowców DD + bitstream między dwoma różnymi urządzeniami konsumenckimi. Starszy i bardziej powszechny interfejs S/PDIF nie może bezpośrednio dokonać transportu strumieni bitów DD + .
HD DVD i Blu-Ray.
Maksymalna liczba dyskretnych kanałów kodowanych jest taka sama dla obu formatów: 7.1. Jednakże, HD DVD i Blu-ray mogą wprowadzić ograniczenia techniczne dla obsługiwanych kodeków audio. Dlatego też korzystanie z DD + różni się znacznie w HD DVD od Blu-ray.
Odtwarzacze i zmniejszanie liczby kanałów.
W przypadku braku połączenia HDMI 1.3, odtwarzacz potrafi dekodować audio, a następnie przekazuje je za pośrednictwem różnych metod:

</doc>
<doc id="2236622" url="https://pl.wikipedia.org/wiki?curid=2236622" title="Eerste klasse (1963/1964)">
Eerste klasse (1963/1964)

Eerste klasse (1963/1964) była 61. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Standard Liège. Nowym mistrzem Belgii został zespół RSC Anderlecht.

</doc>
<doc id="2236624" url="https://pl.wikipedia.org/wiki?curid=2236624" title="Christian Woman">
Christian Woman

Christian Woman – singel grupy Type O Negative promujący album "Bloody Kisses".
Tekst w pierwszej części nazywanej "Body of Christ (Corpus Christi)", opisuje pobożną chrześcijankę mającą fantazje erotyczne na temat stosunku z Jezusem. Tekst drugiej części utworu stanowi powtarzana fraza "Jesus Christ looks like me" ("Jezus Chrystus wygląda jak ja").
Powstały dwie wersje teledysku do piosenki tytułowej singla - wersja złagodzona (reżyser Jon Reiss) do jedynie pierwszej części utworu, ze zmienionym, "złagodzonym" tekstem i wersja pełna portretująca pełną wersję utworu trwającą 8 minut i 55 sekund.

</doc>
<doc id="2236628" url="https://pl.wikipedia.org/wiki?curid=2236628" title="Biez Bileta">
Biez Bileta

Biez Bileta (biał. Без Бiлета, ros. Без Билета) – białoruski zespół muzyczny, utworzony w 1999 roku.
Historia.
Grupa została założona przez Witala Artysta w 1999 roku. Początkowo zespół grał muzykę folkową. W 2004 nastąpiła zmiana stylu Biez Bileta na Indie rock z elementami muzyki elektronicznej. W 2005 roku muzycy grupy zaczęli kierować się w stronę uproszczenia dźwięku. Trzy etapy ewolucji zespołu odzwierciedlają ich albumy "Na nieba", "Narisowana" oraz "Poprawka 22".
Zespół występował m.in. na takich festiwalach jak: „Słowiański Bazar” (Białoruś), „Basowiszcza”, „Fiesta Borealis” (Polska), „Spirit of Woodstock” (Włochy), „Good. BY” (Niemcy), „Europe des Cultures" (Francja).
Większość teledysków Biez Bileta wyreżyserowała żona lidera zespołu, Tacciana Kusznier. Wśród teledysków są zarówno animowane („Stop Business”, „Went Further”), artystyczne („Narisowana”) jak i realistyczne („Dwie łodki”). Animowany teledysk „Szła dalsze” (w reżyserii Kusznier, animacje wykonał Dzianis Wołkau) brał udział w wielu festiwalach filmów animowanych w Niderlandach, Czechach, Włoszech, Wielkiej Brytanii i Australii. Teledysk „Miesto dla tiebia”, który powstał w 2006 roku, został wykonany ze zdjęć członków zespołu, ich przyjaciół oraz fanów.
Wokalista i lider zespołu Wital Artyst stworzył ścieżkę dźwiękową do rosyjskich filmów „Polowanie na Piranię” (2006) i „Szutka” (2007). Skomponował również muzykę do serialu „Mużcziny nie płaczut” (2004), „Supiermarket”, spektakli teatralnych grupy plastycznej „Inżest”, programów telewizyjnych, kreskówek i reklam.

</doc>
<doc id="2236629" url="https://pl.wikipedia.org/wiki?curid=2236629" title="Eerste klasse (1964/1965)">
Eerste klasse (1964/1965)

Eerste klasse (1964/1965) była 62. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236631" url="https://pl.wikipedia.org/wiki?curid=2236631" title="Burg (Spreewald) (stacja kolejowa)">
Burg (Spreewald) (stacja kolejowa)

Burg (Spreewald), także niem. "Erlebnisbahnhof Burg" – budynek stacji kolejowej w Burgu (Spreewald), dolnołuż. "Bórkowy (Błota)", na Łużycach. Dworzec wybudowano w 1898 wraz z linią kolejową z Lubina, przez Straupitz do Chociebuża, na kilometrze 33,8.
Od czasu zamknięcia wąskotorowej (1000 mm) sieci kolejowej "Spreewaldbahn" (dolnołuż. "Błośańska zeleznica") w dniu 3 stycznia 1970, stacja jest nieczynna w sensie przewozowym. W związku z dużą wartością historyczną stacji w Burg, pozostawiono dworzec w niezmienionym stanie. Służy on ruchowi turystycznemu jako restauracja i pensjonat. Na terenie torowisk stacyjnych utworzono natomiast wystawę taboru kolejowego związanego ze Spreewaldbahn.
Tabor wystawiany na torowiskach stacyjnych.
Wagony:
Ponadto istnieje możliwość przejazdów drezynami po torowiskach w obrębie stacji.

</doc>
<doc id="2236636" url="https://pl.wikipedia.org/wiki?curid=2236636" title="Eerste klasse (1965/1966)">
Eerste klasse (1965/1966)

Eerste klasse (1965/1966) była 63. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236641" url="https://pl.wikipedia.org/wiki?curid=2236641" title="Przywry zewnętrzniaki">
Przywry zewnętrzniaki



</doc>
<doc id="2236642" url="https://pl.wikipedia.org/wiki?curid=2236642" title="Eerste klasse (1966/1967)">
Eerste klasse (1966/1967)

Eerste klasse (1966/1967) była 64. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236644" url="https://pl.wikipedia.org/wiki?curid=2236644" title="Cmentarz żydowski w Wyśmierzycach">
Cmentarz żydowski w Wyśmierzycach

Cmentarz żydowski w Wyśmierzycach – kirkut społeczności żydowskiej zamieszkującej niegdyś Wyśmierzyce.
Kirkut powstał podczas II wojny światowej, prawdopodobnie wiosną 1943. Data powstania cmentarza wiąże się bezpośrednio z istniejącym w Wyśmierzycach podczas niemieckiej okupacji gettem dla ludności żydowskiej. Przed wybuchem wojny wyśmierzyccy Żydzi grzebali swych zmarłych na kirkucie w Przytyku. Śmiertelność w getcie sięgająca kilkunastu osób dziennie zmusiła władze okupacyjne do wyznaczenia miejsca na pochówki w pobliżu miasteczka. Cmentarz znajduje się w lesie na południe od Wyśmierzyc, na zachód od drogi wiodącej do Paprotna. Cmentarz zakończył funkcjonowanie wraz z kresem istnienia getta we wrześniu 1943. Liczba pochowanych, powierzchnia i dokładne położenie cmentarza są trudne do ustalenia, gdyż Niemcy zakazywali oznaczania grobów.

</doc>
<doc id="2236645" url="https://pl.wikipedia.org/wiki?curid=2236645" title="Mihai Tänzer">
Mihai Tänzer

Mihai Tänzer (, ur. 7 lutego 1905 w Timișoarze, zm. 22 września 1993 w Klużu-Napoce) – rumuńsko–węgierski piłkarz niemieckiego pochodzenia występujący na pozycji pomocnika lub napastnika, reprezentant Rumunii (1923–1929) i Węgier (1930–1932), olimpijczyk, trener piłkarski.

</doc>
<doc id="2236646" url="https://pl.wikipedia.org/wiki?curid=2236646" title="Eerste klasse (1967/1968)">
Eerste klasse (1967/1968)

Eerste klasse (1967/1968) była 65. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna RSC Anderlecht.

</doc>
<doc id="2236647" url="https://pl.wikipedia.org/wiki?curid=2236647" title="Fire of Unknown Origin">
Fire of Unknown Origin

Fire of Unknown Origin – ósmy album studyjny zespołu Blue Öyster Cult z lipca 1981 roku. Przyniósł
obok "(Don't Fear) The Reaper" kolejny przebój autorstwa Donalda "Buck Dharma" Roesera i Richarda Meltzera "Burnin' for You", który zajął 40 miejsce na amerykańskiej liście przebojów. Utwór "Veteran of the Psychic Wars" autorstwa Erica Blooma i Michaela Moorcocka trafił na ścieżkę dźwiękową do filmu animowanego pt. "Heavy Metal" z 1981 roku. W 1982 roku album ten uzyskał status złotej. Ostatni album z udziałem perkusisty Alberta Boucharda. Nagrania dotarły do 24. miejsca listy Billboard 200 w USA.

</doc>
<doc id="2236650" url="https://pl.wikipedia.org/wiki?curid=2236650" title="Eerste klasse (1968/1969)">
Eerste klasse (1968/1969)

Eerste klasse (1968/1969) była 66. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół Standard Liège.

</doc>
<doc id="2236651" url="https://pl.wikipedia.org/wiki?curid=2236651" title="Mistrzostwa Europy w Łyżwiarstwie Szybkim w Wieloboju 1910">
Mistrzostwa Europy w Łyżwiarstwie Szybkim w Wieloboju 1910

20. mistrzostwa Europy w łyżwiarstwie szybkim w wieloboju odbyły się w dniach 26–27 lutego 1910 roku w Wyborgu, na terenie Imperium Rosyjskiego. W zawodach brali udział tylko mężczyźni. Zawodnicy startowali na czterech dystansach: 500 m, 1500 m, 5000 m i 10000 m. Złoto wywalczył reprezentant gospodarzy Nikołaj Strunnikow.
Uczestnicy.
W zawodach wzięło udział 20 łyżwiarzy z 5 krajów. Sklasyfikowanych zostało 8.

</doc>
<doc id="2236652" url="https://pl.wikipedia.org/wiki?curid=2236652" title="Deesbach">
Deesbach

Deesbach – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Bergbahnregion/Schwarzatal.

</doc>
<doc id="2236653" url="https://pl.wikipedia.org/wiki?curid=2236653" title="Black No.1">
Black No.1



</doc>
<doc id="2236655" url="https://pl.wikipedia.org/wiki?curid=2236655" title="Gharbi">
Gharbi

Gharbi (arab. جزيرة غربي, "Jazīrat al-Gharbī") – tunezyjska wyspa, położona na Morzu Śródziemnym, w Małej Syrcie, należąca do archipelagu wysp Karkana. Jest to druga pod względem wielkości i najbardziej wysunięta na zachód wyspa archipelagu.
Gharbi połączona jest zbudowaną przez Rzymian groblą z położoną na wschód od niej wyspą Chergui. Wyspa posiada połączenia promowe ze znajdującym się na kontynencie miastem Safakis.
Główną miejscowością na wyspie jest Mellita.

</doc>
<doc id="2236656" url="https://pl.wikipedia.org/wiki?curid=2236656" title="Digi-pack">
Digi-pack



</doc>
<doc id="2236657" url="https://pl.wikipedia.org/wiki?curid=2236657" title="Katzhütte">
Katzhütte

Katzhütte – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Bergbahnregion/Schwarzatal.

</doc>
<doc id="2236659" url="https://pl.wikipedia.org/wiki?curid=2236659" title="Katzhuette">
Katzhuette



</doc>
<doc id="2236665" url="https://pl.wikipedia.org/wiki?curid=2236665" title="Eerste klasse (1969/1970)">
Eerste klasse (1969/1970)

Eerste klasse (1969/1970) była 67. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna Standard Liège.

</doc>
<doc id="2236666" url="https://pl.wikipedia.org/wiki?curid=2236666" title="Meuselbach-Schwarzmühle">
Meuselbach-Schwarzmühle

Meuselbach-Schwarzmühle – dzielnica miasta Schwarzatal w Niemczech, w kraju związkowym Turyngia, w powiecie Saalfeld-Rudolstadt, we wspólnocie administracyjnej Schwarzatal. Do 31 grudnia 2018 jako samodzielna gmina wchodziła w skład wspólnoty administracyjnej Bergbahnregion/Schwarzatal.

</doc>
<doc id="2236667" url="https://pl.wikipedia.org/wiki?curid=2236667" title="Papugi wschodnie">
Papugi wschodnie

Papugi wschodnie (Psittaculidae) – rodzina ptaków z rzędu papugowych (Psittaciformes). 
Zasięg występowania.
Rodzina obejmuje gatunki występujące w Afryce, Azji, Australii i Oceanii. 
Systematyka.
Do rodziny należą następujące podrodziny:

</doc>
<doc id="2236668" url="https://pl.wikipedia.org/wiki?curid=2236668" title="Kevin Strootman">
Kevin Strootman

Kevin Strootman (wym. ur. 13 lutego 1990 w Ridderkerk) – holenderski piłkarz, występujący na pozycji pomocnika we włoskim klubie Genoa CFC, do którego jest wypożyczony z Olympique Marsylia. Były reprezentant Holandii.
Kariera klubowa.
Karierę piłkarską Strootman rozpoczął w amatorskim klubie Rijsoord. W 2007 odszedł do Sparty Rotterdam, grającej w pierwszej lidze. W niej zadebiutował 15 lutego 2008 w przegranym 2:6 wyjazdowym spotkaniu z Ajaksem Amsterdam. Swojego pierwszego gola w Eredivisie strzelił 30 listopada 2008 w meczu z NAC Breda (4:0). W 2010 roku spadł ze Spartą z Eredivisie do Eerste Divisie. Na początku 2011 roku Strootman odszedł ze Sparty do FC Utrecht. W nowym klubie po raz pierwszy wystąpił 19 stycznia 2011 w zwycięskim 2:1 wyjazdowym meczu z VVV Venlo. 29 czerwca 2011 podpisał pięcioletni kontrakt z PSV Eindhoven. Latem 2013 roku został zawodnikiem Romy, z którą związał się pięcioletnią umową. W ciągu 5 lat w zespole rozegrał w Serie A 102 mecze, w których zdobył 10 bramek i zaliczył 17 asyst, a w pozostałych rozgrywkach rozegrał w barwach Giallorossich 29 meczy, w których zdobył 3 gole i 3 asysty.
28 sierpnia 2018 oficjalna strona internetowa francuskiego Olympique'u Marsylia ogłosiła, że Strootman podpisał z klubem 5-letni kontrakt. Według różnych źródeł kwota transferu opiewała na 25 milionów euro. Debiut we francuskim klubie zaliczył 2 września 2018 roku w wygranym 3:2 spotkaniu z AS Monaco. Natomiast pierwszego gola w Ligue 1 zdobył 16 stycznia 2019 roku w przegranym 2:1 spotkaniu z Saint-Étienne. Strootman wpisał się na listę strzelców w 16. minucie, dając prowadzenie swojemu klubowi.
Kariera reprezentacyjna.
W swojej karierze Strootman grał w młodzieżowych reprezentacjach Holandii, w różnych kategoriach wiekowych: w U-18, U-19 i U-21. W dorosłej reprezentacji Holandii zadebiutował 9 lutego 2011 w wygranym 3:1 towarzyskim meczu z Austrią.

</doc>
<doc id="2236669" url="https://pl.wikipedia.org/wiki?curid=2236669" title="Medicus">
Medicus

Medicus

</doc>
<doc id="2236670" url="https://pl.wikipedia.org/wiki?curid=2236670" title="Piesau">
Piesau

Piesau – dzielnica miasta Neuhaus am Rennweg w Niemczech, w kraju związkowym Turyngia, w powiecie Sonneberg. Do 31 grudnia 2018 jako samodzielna gmina wchodziła w skład wspólnoty administracyjnej Lichtetal am Rennsteig w powiecie Saalfeld-Rudolstadt.

</doc>
<doc id="2236671" url="https://pl.wikipedia.org/wiki?curid=2236671" title="Wieża Bismarcka w Burgu (Spreewald)">
Wieża Bismarcka w Burgu (Spreewald)

Wieża Bismarcka w Burgu (Spreewald) (w latach 1950–1990: "Jugendturm") – jedna z wież Bismarcka, zlokalizowana na Górze Zamkowej, około 1,5 km na północ od miasta Burg (Spreewald) (dolnołuż. "Bórkowy (Błota)") na Łużycach.
Wieża ma 29 metrów wysokości i wzniesiona jest z czerwonej cegły (1.500.000 sztuk) na dawnym wale obronnym. Zbudowano ją w latach 1914–1917 z inicjatywy miejscowego lekarza – dra Behla, co planowano już od 1900. Obiekt jest udostępniony – z platformy widokowej rozpościera się widok na znaczącą część Spreewaldu i tereny przyległe (widać m.in. kopułę Tropical Islands i kopalnię węgla brunatnego "Schwarze Pumpe"). Wewnątrz ulokowano niewielką izbę tradycji Ottona von Bismarcka, a w strefie wejściowej znajduje się tablica pamiątkowa z płaskorzeźbą kanclerza, obramowana kolorowymi pasami kafli z motywami roślinnymi. Napis na tablicy głosi: "Ihm, der aus Volkes Nacht und Not gegründet Reich und Kaisermacht und Ihnen, deren Heldentod Sein Riesenwerk erst ganz vollbracht" ("Temu, który z mroku i nędzy ludu zbudował zjednoczone państwo i cesarską władzę, oraz tym, których bohaterska śmierć Jego wiekopomne dzieło doprowadziła do spełnienia").
Wokół wieży odbywają się coroczne festiwale: "Szprewaldzka noc baśni" i "Noc duchów dyniowych". Do 1970, w bezpośrednim sąsiedztwie wieży, przebiegało torowisko kolei wąskotorowej "Spreewaldbahn" (obecnie droga rowerowa).

</doc>
<doc id="2236672" url="https://pl.wikipedia.org/wiki?curid=2236672" title="Pomnik 27 Wołyńskiej Dywizji Piechoty AK w Warszawie">
Pomnik 27 Wołyńskiej Dywizji Piechoty AK w Warszawie

Pomnik 27 Wołyńskiej Dywizji Piechoty AK – monument znajdujący się na skwerze Wołyńskim w Warszawie.
Opis.
Pomnik projektu rzeźbiarza Kazimierza Danilewicza znajduje się na skwerze Wołyńskim przy Trasie Armii Krajowej, w pobliżu ul. Gdańskiej. Został odsłonięty 12 września 1993. 
Pomnik ma kształt wielkiego kamiennego miecza. 13 lipca 2003 ustawiono 11 kamiennych kolumn-świec upamiętniających męczeństwo Polaków z 11 wołyńskich powiatów, ofiar rzezi wołyńskiej. Na każdej z kolumn umieszczono herb i nazwę powiatu. Kolumny zakończone są od góry „knotami” - lampami, od dołu są podświetlane reflektorami ukrytymi w bruku. Na prawo od pomnika znajduje się popiersie generała Jana Wojciecha Kiwerskiego.
W pobliżu znajduje się inne upamiętnienie – pomnik Rzezi Wołyńskiej.

</doc>
<doc id="2236673" url="https://pl.wikipedia.org/wiki?curid=2236673" title="Eerste klasse (1970/1971)">
Eerste klasse (1970/1971)

Eerste klasse (1970/1971) była 68. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytuł obroniła drużyna Standard Liège.

</doc>
<doc id="2236674" url="https://pl.wikipedia.org/wiki?curid=2236674" title="Fryderyk Koziarz">
Fryderyk Koziarz

Fryderyk Koziarz (ur. 5 marca 1899 w Pittsburghu, zm. 16 czerwca 1977 w Gliwicach) – instruktor harcerski, podharcmistrz, komendant Hufca Męskiego Związku Harcerstwa Polskiego w Łukowie, drużynowy II Męskiej Drużyny Harcerzy im. Stefana Czarnieckiego, nauczyciel wychowania fizycznego, śpiewu i geografii. 
Życiorys.
Wykształcenie.
Skończył szkołę ludową w Sokołowie Małopolskim. Uczęszczał do Seminarium Nauczycielskiego w Rzeszowie, tam też zdał maturę. W roku szkolnym 1924/25 skończył Wyższy Kurs Nauczycielski z wychowania fizycznego w Poznaniu.
Działalność społeczna.
Uczestniczył w walkach polsko-ukraińskich w 1918 r., zmobilizowano go do Armii „Łódź” w czasie wojny obronnej 1939 r. i po klęsce uwięziono w stalagu jako jeńca wojennego. Już jako nauczyciel angażował się w pracę różnorodnych organizacji społecznych: stowarzyszeń sportowych, związków zawodowych, prasy lokalnej. Działał w Związku Nauczycielstwa Polskiego. Z jego inicjatywy został wzniesiony na łukowskim cmentarzu pomnik harcerzy – bohaterów II wojny światowej.
Praca.
Z zawodu był nauczycielem – przede wszystkim uczył wychowania fizycznego, ale prowadził również lekcje śpiewu, geografii. W 1918 r. rozpoczął pracę w szkole w Nienadówce (pow. Kolbuszowa). Potem piastował wiele posad: w Jędrzejowie, Nowej Kolonii Dalechowy (pow. Jędrzejów), Szereszowie (pow. Prużany – obecnie Białoruś), Holszanach (pow. Oszmiana – obecnie Białoruś) i w samej Oszmianie. W roku 1927 z Oszmiany przybył do Łukowa, gdzie otrzymał posadę nauczyciela wychowania fizycznego, geografii i śpiewu w Szkole Powszechnej nr 3 im. Józefa Piłsudskiego, pracował tam do 1939 roku. Nauczał również w Gimnazjum i Liceum im. Tadeusza Kościuszki w latach 1944 – 45 oraz w Liceum Pedagogicznym w Gliwicach. Przede wszystkim uczył wychowania fizycznego, ale prowadził również lekcje śpiewu, geografii.
Działalność harcerska.
Związek Harcerstwa Polskiego Koziarz poznał jako nauczyciel w Oszmianie. W 1927 r. objął funkcję drużynowego II Drużyny Harcerzy im. Stefana Czarnieckiego działającej przy Szkole Powszechnej nr 3 w Łukowie. Od 1928 r. był komendantem Hufca Męskiego ZHP w Łukowie. Już rok później Hufiec Łuków został włączony w skład Chorągwi Lubelskiej, powstały też nowe drużyny nie tylko w Łukowie, ale też w Stoczku Łukowskim, Trzebieszowie, Okrzei, Białobrzegach, Zastawiu, Kocku. W „Gazecie Powiatu Łukowskiego” Koziarz napisał o harcerstwie, że „wychowuje do czynu przez czyn, skierowuje instynkty i upodobania młodzieży w kierunku zajęć kształtujących dobre nałogi i szlachetne uczucia”. Kiedy został komendantem i drużynowym w Łukowie, pojawiło się wiele nowych form aktywności. Łukowscy harcerze wzięli wtedy udział w II Zlocie Narodowym w Poznaniu w 1928 r., Zlocie Jubileuszowym w Spale w 1935 r., samodzielnych obozach pod namiotami, organizowanych od 1933 r. między innymi w Turce nad Stryjem, Barcicach nad Popradem, Skolem nad Oporem, Przywiązkach nad Jez. Białym, Stoczku Łukowskim. Organizowano też dużo wycieczek na terenie powiatu: do Turzych Rogów, Aleksandrowa, Jezior, Gręzówki, bagna Jaty. Koziarz o znaczeniu aktywnego wypoczynku mówił: „Na wycieczkach drużyny zapoznają się wzajemnie i przeżywają wspólnie kilka godzin w atmosferze harcerskiej. Ileż to radości, humoru, pomysłów cechuje brać harcerską na takiej wycieczce, a jakie apetyty!”.
Opuszczenie Łukowa.
Od 1945 r. z Łukowa przeniósł się do Gliwic, był nauczycielem wychowania fizycznego, działał w Miejskim Klubie Sportowym Gliwice. Zanim wyprowadził się do Gliwic, zapisał w kronice: „Po 18 latach pracy harcerskiej na terenie m. Łukowa i powiatu opuszczam tak mi znane i drogie strony Podlasia (…). Tyle miłych chwil spędziłem z Wami wśród pracy nad urobieniem Waszych charakterów, byłem zawsze dla Was najpierw druhem, a dopiero następnie nauczycielem. Dziś kiedy opuszczam Wasz Gród wynoszę najpiękniejsze wspomnienie, że spełniliście sumiennie swoje obowiązki wobec Ojczyzny tak wykrwawionej w latach 1939–45”. Koziarz rzeczywiście często przyjeżdżał z rodziną do miasta, kontaktował się ze swoimi wychowankami. Z jego inicjatywy w kościele w Gręzówce odsłonięta została tablica ku czci łukowskich harcerzy w 1975 r., a w 1976 r. na cmentarzu św. Rocha w Łukowie stanął pomnik poświęcony druhnom i druhom, którzy zginęli za Ojczyznę w czasie II wojny światowej. Kiedy Koziarz umarł, na tym symbolicznym grobowcu pojawiło się zdjęcie i krótka informacja o jego życiu z adnotacją: „Sercem pozostał przy swoich druhach…".
Rodzina.
Jego żoną była Jadwiga z Sinickich, miał troje dzieci: Zbigniewa, Grażynę i Halinę.

</doc>
<doc id="2236676" url="https://pl.wikipedia.org/wiki?curid=2236676" title="Reichmannsdorf (Saalfeld)">
Reichmannsdorf (Saalfeld)

Reichmannsdorf – dzielnica miasta Saalfeld/Saale w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 jako samodzielna gmina wchodziła w skład wspólnoty administracyjnej Lichtetal am Rennsteig.

</doc>
<doc id="2236681" url="https://pl.wikipedia.org/wiki?curid=2236681" title="Mistrzostwa Europy w Łyżwiarstwie Szybkim w Wieloboju 1911">
Mistrzostwa Europy w Łyżwiarstwie Szybkim w Wieloboju 1911

21. mistrzostwa Europy w łyżwiarstwie szybkim w wieloboju odbyły się w dniach 18–19 lutego 1911 roku w Hamarze, w Norwegii. W zawodach brali udział tylko mężczyźni. Zawodnicy startowali na czterech dystansach: 500 m, 1500 m, 5000 m i 10000 m. Mistrzem Europy, podobnie jak przed rokiem, został reprezentant Imperium Rosyjskiego, Nikołaj Strunnikow.
Uczestnicy.
W zawodach wzięło udział 16 łyżwiarzy z 5 krajów. Sklasyfikowanych zostało 13.

</doc>
<doc id="2236682" url="https://pl.wikipedia.org/wiki?curid=2236682" title="Skala Forresta">
Skala Forresta

Skala Forresta – klasyfikacja krwawienia z górnego odcinka przewodu pokarmowego używana do celów porównawczych i przy kwalifikowaniu pacjentów do leczenia endoskopowego.
Skalę opracowali John A.H. Forrest i współpracownicy w 1974 roku. Skala Forresta jest ważnym narzędziem do klasyfikowania pacjentów z krwawieniem z górnego odcinka przewodu pokarmowego pod względem ryzyka zgonu. Jest również stosowana do przewidywania ryzyka powtórnego krwawienia, a także do oceny sposobów interwencji endoskopowej. Kryteria te są niezbędne do prawidłowego planowania leczenia endoskopowego i chirurgicznego krwawienia z wrzodów żołądka.

</doc>
<doc id="2236684" url="https://pl.wikipedia.org/wiki?curid=2236684" title="Reichmannsdorf">
Reichmannsdorf

Niemcy:

</doc>
<doc id="2236685" url="https://pl.wikipedia.org/wiki?curid=2236685" title="Eerste klasse (1971/1972)">
Eerste klasse (1971/1972)

Eerste klasse (1971/1972) była 69. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Standard Liège. Nowym mistrzem Belgii został zespół RSC Anderlecht.

</doc>
<doc id="2236691" url="https://pl.wikipedia.org/wiki?curid=2236691" title="Schmiedefeld (Saalfeld)">
Schmiedefeld (Saalfeld)

Schmiedefeld (do 31 grudnia 2018 "Schmiedefeld (Lichtetal)") – dzielnica miasta Saalfeld/Saale w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 jako samodzielna gmina wchodziła w skład wspólnoty administracyjnej Lichtetal am Rennsteig.

</doc>
<doc id="2236695" url="https://pl.wikipedia.org/wiki?curid=2236695" title="Szarki (Tunezja)">
Szarki (Tunezja)

Szarki, Dżazirat asz-Szarki (arab. جزيرة شرقي, "Jazīrat ash-Sharqī", fr. "Île Chergui") – tunezyjska wyspa, położona na Morzu Śródziemnym, w Małej Syrcie, należąca do archieplagu wysp Karkanna. Jest to największa i najliczniej zaludniona wyspa archipelagu, znajdująca się w jego środkowej części.
Szarki połączona jest zbudowaną przez Rzymian groblą z położoną na zachód od niej wyspą Gharbi.
Głównym miastem wyspy, a zarazem całego archipelagu jest Ramla.

</doc>
<doc id="2236699" url="https://pl.wikipedia.org/wiki?curid=2236699" title="Lichte (Neuhaus am Rennweg)">
Lichte (Neuhaus am Rennweg)

Lichte – dzielnica miasta Neuhaus am Rennweg w Niemczech, w kraju związkowym Turyngia, w powiecie Sonneberg. Do 31 grudnia 2018 jako samodzielna gmina była siedzibą wspólnoty administracyjnej Lichtetal am Rennsteig w powiecie Saalfeld-Rudolstadt.

</doc>
<doc id="2236701" url="https://pl.wikipedia.org/wiki?curid=2236701" title="Kysak">
Kysak

Kysak (dawniej również Kysag, węg. "Sároskőszeg", "Kőszeg") – wieś (obec) w powiecie Koszyce-okolice w kraju koszyckim na Słowacji, w historycznej krainie Šariš. Liczy 1457 mieszkańców (31 grudnia 2016 r.).
Położenie.
Kysak położony jest na wschodnim krańcu Rudaw Spiskich, u wschodnich podnóży pasma Czarnej Góry, w głębokiej dolinie Hornadu. Leży ok. 15 km na północ od Koszyc, na wysokości 300 m n.p.m.
Historia.
W średniowieczu był osadą strażniczą. Pierwsza wzmianka o miejscowości pochodzi z 1330 roku. Do XV w. władał nią możny ród Abów, później jako wieś poddańska należała do różnych panów feudalnych. Na zachód od wsi, na wzgórzu Hrad (501 m n.p.m.), stał gotycki zamek, wzniesiony na miejscu starszego – prawdopodobnie słowiańskiego – grodziska tuż po najazdach tatarskich, ok. połowy XIII w. Swą funkcję pełnił do XV stulecia, później już o nim słuch zanika.
Od początku lat 70. XIX w. Kysak stał się znaczącym węzłem kolejowym, w którym od Kolei Koszycko-Bogumińskiej odgałęziała się linia do Preszowa. Już w XX w. powstało tu kilka małych zakładów wapienniczych. W 1919 r. toczyły się tu walki wojsk czechosłowackich z węgierska Armią Czerwoną.
Współczesność.
Kysak jest ważnym kolejowym węzłem komunikacyjnym. Zbiegają się tu wspomniane, ważne linie kolejowe Żylina – Koszyce i Preszów – Koszyce. Działa zakład produkcji prefabrykatów betonowych.
Wieś jest również węzłem drogowym: krzyżują się tu drogi nr 547 (Koszyce – Spiskie Podgrodzie) i nr 546 (Nowa Wieś Spiska – Gelnica – Preszów).

</doc>
<doc id="2236704" url="https://pl.wikipedia.org/wiki?curid=2236704" title="Lichte">
Lichte

Niemcy:
Osoby:
Zobacz też:

</doc>
<doc id="2236713" url="https://pl.wikipedia.org/wiki?curid=2236713" title="Giuseppe Lazzarotto">
Giuseppe Lazzarotto

Giuseppe Lazzarotto (ur. 24 maja 1942 w Carpané di San Nazario we Włoszech) – duchowny katolicki, arcybiskup, nuncjusz apostolski.
Życiorys.
1 kwietnia 1967 otrzymał święcenia kapłańskie i został inkardynowany do diecezji Padwy. W 1967 rozpoczął przygotowanie do służby dyplomatycznej na Papieskiej Akademii Kościelnej. 
23 lipca 1994 został mianowany przez Jana Pawła II nuncjuszem apostolskim w Iraku i Jordanii oraz arcybiskupem tytularnym "Numana". Sakry biskupiej 7 października 1994 udzielił mu kard. Angelo Sodano. 
W 2000 został przeniesiony do nuncjatury w Irlandii. 
22 grudnia 2007 został nuncjuszem w Australii.
18 sierpnia 2012 został nuncjuszem w Izraelu. Reprezentuje również Watykan wobec władz Autonomii Palestyńskiej. 30 sierpnia został równocześnie akredytowany nuncjuszem apostolskim na Cyprze.
28 sierpnia 2017 przeszedł na emeryturę.

</doc>
<doc id="2236714" url="https://pl.wikipedia.org/wiki?curid=2236714" title="Symphony for the Devil">
Symphony for the Devil

Symphony for the Devil - koncertowy film Type O Negative wydany na płycie DVD 14 marca 2006. Film prezentuje zapis koncertu jaki grupa dała na festiwalu Bizarre w 1999 roku. Wydawnictwo dodatkowo zawiera materiały zza kulis, wywiad z zespołem, komentarze, biografie członków grupy i zbiór fotografii.
Koncert został zarejestrowany przy pomocy 12 kamer, 22 sierpnia 1999 roku podczas 12. Bizarre Festival w niemieckiej Kolonii, w zamierzeniu na potrzeby programu 'WDR Rockpalast', wyemitowanego później w niemieckiej telewizji, a w późniejszym okresie zespół wykupił prawa do tego nagrania. Wydanie DVD koncertu nie zawiera zarejestrowanych i odtworzonych oryginalnie w TV piosenek "Back in the USSR" i "Day Tripper medley".
Dysk dodatkowy albumu "Dead Again" zawiera pięć utworów pochodzących z tego koncertu.
Lista utworów.
Piosenki i teksty napisał Peter Steele, o ile nie zaznaczono inaczej.

</doc>
<doc id="2236722" url="https://pl.wikipedia.org/wiki?curid=2236722" title="1,2-Dioksetan">
1,2-Dioksetan

1,2-Dioksetan (nadtlenek etylenu) – nasycony organiczny związek heterocykliczny. Jeden z 2 izomerów dioksetanu, zbudowany z czteroatomowego pierścienia, w skład którego wchodzą dwa atomy węgla, oraz dwa atomy tlenu, sąsiadujące ze sobą bezpośrednio w cząsteczce i będące jednocześnie heteroatomami. Cząsteczkę 1,2-dioksetanu można rozpatrywać jako dimer formaldehydu.
W roku 1960 biochemicy odkryli, że niektóre pochodne 1,2-dioksetanu mają istotne znaczenie jako półprodukty w reakcjach odpowiedzialnych za bioluminescencję świetlików. Hipotezy tej nie można było dowieść, gdyż czteroczłonowe cykliczne nadtlenki są dość nietrwałe. Następnie w 1968 roku pierwszy przykład stabilnej pochodnej dioksetanu został otrzymany na Uniwersytecie Alberty w Edmonton, którym był 3,3,4-trimetylo-1,2-dioksetan, przygotowany jako żółty roztwór w benzenie. Przy podgrzaniu go do temperatury 60 °C rozkłada się stopniowo (a nie gwałtownie, jak wiele innych nadtlenków) do aldehydu octowego i acetonu, emitując bladoniebieskie światło.
Inna uzyskana pochodna 1,2-dioksetanu to 3,3,4,4-tetrametylo-1,2-dioksetan, symetryczny związek otrzymany w postaci jasnożółtych kryształów (o temperaturze topnienia 77–78 °C), rozkładających się w sposób wybuchowy podczas przechowywania w warunkach próżniowych (a także okazjonalnie przy ogrzewaniu i uderzeniu). Jest natomiast trwały w temperaturze −20 °C w obecności powietrza. Łatwo sublimuje. Po stopieniu wykazuje słabą ciemnoniebieską luminescencję. W roztworze benzenowym rozkłada się stopniowo, emitując niebieskie światło. .

</doc>
<doc id="2236724" url="https://pl.wikipedia.org/wiki?curid=2236724" title="Martine Billard">
Martine Billard

Martine Billard (ur. 7 października 1952 w Boulogne-Billancourt) – francuska polityk, działaczka ekologiczna i feministyczna, deputowana do Zgromadzenia Narodowego, w latach 2010–2014 współprzewodnicząca Partii Lewicy.
Życiorys.
Z wykształcenia ekonomistka, studiowała na Université Panthéon-Assas. W 1980 uzyskała dyplom bibliotekarki. Pracowała w tym zawodzie na uniwersytecie, później m.in. w sektorze małych i średnich przedsiębiorstw.
W 1968, będąc jeszcze uczennicą liceum, brała aktywny udział w demonstracjach majowych. W okresie studenckim związana ze skrajną lewicą, działała w komunistycznej organizacji OCT. W latach 70. związała się ze środowiskami feministycznymi, a w latach 80. z ruchami popierającymi Palestyńczyków w konflikcie z Izraelem.
W 1993 wstąpiła do Zielonych, z ramienia tej partii w latach 1995–2001 reprezentowała 12. dzielnicę Paryża w radzie stołecznej. W latach 1996–1997 pełniła funkcję partyjnego rzecznika prasowego na okręg paryski, później została członkinią władz krajowych ugrupowania i jednym z jego rzeczników.
W wyborach w 2002 z ramienia Zielonych wystartowała jednym z paryskich okręgów. Uzyskała mandat deputowanej do Zgromadzenia Narodowego XII kadencji, pokonując Jeana-François Legareta, mera 1. dzielnicy Paryża. W 2007 z powodzeniem ubiegała się o reelekcję na XIII kadencję, zasiadając w niższej izbie francuskiego parlamentu do 2012, kiedy to nie została ponownie wybrana.
Przed referendum z 2005, wbrew oficjalnego stanowisku Zielonych, publicznie wzywała do odrzucenia tzw. Konstytucji dla Europy. W 2009 opuściła swoje ugrupowanie, w tym samym roku dołączyła do Partii Lewicy, którą założył Jean-Luc Mélenchon. W 2010 została współprzewodniczącą tej partii. W 2014 w związku z reorganizacją struktury Partii Lewicy ustąpiła z tego stanowiska. Zaangażowała się również w działalność ruchu politycznego Niepokorna Francja, w 2017 koordynując program tego ugrupowania w zakresie ekologii.

</doc>
<doc id="2236728" url="https://pl.wikipedia.org/wiki?curid=2236728" title="Ulica Bolesława Limanowskiego w Krakowie">
Ulica Bolesława Limanowskiego w Krakowie

Ulica Bolesława Limanowskiego – ulica w Krakowie. Główna, a jednocześnie należąca do najstarszych ulic dzielnicy Podgórze. Stanowi fragment głównej arterii Starego Podgórza, którą jest ciąg ulic Limanowskiego-Kalwaryjska przedzielony pierzeją Rynku Podgórskiego. Biegnie jako przedłużenie ulicy Kalwaryjskiej (i fragmentu jezdni będącego częścią Rynku Podgórskiego) do ulicy Wielickiej.
Historia.
Wytyczona w pierwszej fazie rozwoju miasta (Wolne Królewskie Miasto Podgórze), pod koniec XVIII w. (w roku 1787) i określona jako "trakt solny" (droga w kierunku Wieliczki i Bochni).
Pierwotnie nosiła nazwę "ul. Lwowskiej", bowiem stanowiła trasę wylotową na wschód, poprzez Wieliczkę i Tarnów do Lwowa.
Nazwę na obecną ustanowiono w 1935 roku na cześć Bolesława Limanowskiego, który w latach 1909-1919 mieszkał w Krakowie.

</doc>
<doc id="2236733" url="https://pl.wikipedia.org/wiki?curid=2236733" title="Michael Madhusudan Dutt">
Michael Madhusudan Dutt

Michael Madhusudan Dutt (ur. 25 stycznia 1824 zm. 29 czerwca 1873), indyjski poeta i dramaturg.
Kształcił się w Hindu College (1833–1843), a następnie w Bishop's College w Kalkucie. W Madrasie natomiast uczył się greki, łaciny i hebrajskiego. Początkowo pisał wyłącznie po angielsku, później stopniowo przechodził na bengalski. W swojej twórczości eksperymentował z formą i językiem, dążąc do możliwie największej elastyczności słowa. Odnosił się również do ważkich problemów społecznych (przetłumaczył między innymi na angielski dramat "Nildarpan", opowiadający o eksploatacji robotników na plantacjach indyga). Zajmował się również reinterpretacją mitów i klasycznych dzieł literackich.
Jeden z jego sonetów, "Bangabhasa", jest wykorzystywany jako czytanka w bengalskich szkołach.

</doc>
<doc id="2236734" url="https://pl.wikipedia.org/wiki?curid=2236734" title="Narambuenatitan">
Narambuenatitan

Narambuenatitan – rodzaj zauropoda z kladu Titanosauria żyjącego w późnej kredzie (wczesny lub środkowy kampan) na terenach dzisiejszej Ameryki Południowej. Gatunkiem typowym jest "N. palomoi", którego holotypem jest niekompletny szkielet oznaczony MAU-Pv-N-425 z zachowaną lewą kością przedszczękową, lewą kością szczękową, puszką mózgową, obiema kośćmi kwadratowymi, przednim kręgiem szyjnym, fragmentami żeber szyjnych, tylnym kręgiem grzbietowym, trzema żebrami, jedenastoma przednimi kręgami ogonowymi, sześcioma środkowymi kręgami ogonowymi, dwoma wyrostkami poprzecznymi kręgów ogonowych, dwoma fragmentami szewronów, lewą płytą mostkową ("sternal plate"), prawą kością kruczą, lewą kością ramienną, lewą kością łokciową, obiema kośćmi łonowymi, szypułką łonową ("pubic peduncle") lewej kości biodrowej, fragmentem kości kulszowej oraz niekompletną lewą kością udową. Okaz holotypowy odkryto w osadach (należącej do grupy Neuquén i podgrupy Río Colorado) formacji Anacleto ok. 20 km na zachód od miasta Rincón de los Sauces w argentyńskiej prowincji Neuquén. Autorzy opisu "N. palomoi" wyróżnili dziewięć autapomorfii tego gatunku, w tym m.in. rostralną (bliższą czubkowi pyska) krawędź dołu nadskroniowego ("supratemporal fossa") w dużym stopniu tworzoną przez kość czołową; obecność blaszek kostnych łączących grzebienie ciemieniowe z przednią powierzchnią kości nadskroniowej; przedni wyrostek stawowy ("prezygapophysis") tylnego kręgu grzbietowego o kształcie zbliżonym do nerki; przednie i środkowe kręgi ogonowe, których wyrostki kolczyste są pochylone ku przodowi; oraz cienkie przednie wyrostki stawowe i szewrony środkowych kręgów ogonowych. Z przeprowadzonej przez autorów jego opisu analizy kladystycznej wynika, że "Narambuenatitan" był bazalnym przedstawicielem grupy Lithostrotia nie należącym do kladu Eutitanosauria; według tej analizy "N. palomoi" był w nierozwikłanej trychotomii z kladem Eutitanosauria oraz z rodzajem "Epachthosaurus".
Pozycja filogenetyczna "Narambuenatitan palomoi" według Filippiego, Garcíi i Garrido (2011):

</doc>
<doc id="2236735" url="https://pl.wikipedia.org/wiki?curid=2236735" title="1,2-dioksetan">
1,2-dioksetan



</doc>
<doc id="2236737" url="https://pl.wikipedia.org/wiki?curid=2236737" title="Gant (ujednoznacznienie)">
Gant (ujednoznacznienie)

Gant:

</doc>
<doc id="2236738" url="https://pl.wikipedia.org/wiki?curid=2236738" title="Rádio Klasika">
Rádio Klasika

Rádio Klasika (Slovenský rozhlas 7) – siódma rozgłośnia radiowa Slovenskego rozhlasu. Jest ona dostępna przez satelitę oraz przez internet. Jest ona poświęcona muzyce poważnej wszystkich epok - od średniowiecza do muzyki współczesnej.

</doc>
<doc id="2236739" url="https://pl.wikipedia.org/wiki?curid=2236739" title="Narambuenatitan palomoi">
Narambuenatitan palomoi



</doc>
<doc id="2236740" url="https://pl.wikipedia.org/wiki?curid=2236740" title="Death Monsters">
Death Monsters

Death Monsters – split album polskich grup muzycznych Azarath i Stillborn. Wydawnictwo ukazało się w 2004 roku nakładem wytwórni muzycznej Time Before Time Records. Na płycie znalazły się utwory pochodzące z "Promo 2000" - Azarath oraz "Promo 2004" - Stillborn.
Sesja nagraniowa materiału Azarath odbyła się w składzie Bartłomiej "Bruno" Waruszewski (śpiew, gitara basowa), Andrzej "D." Zdrojewski (gitara) oraz Zbigniew "Inferno" Promiński (perkusja).
Lista utworów.
Opracowano na podstawie materiału źródłowego.

</doc>
<doc id="2236753" url="https://pl.wikipedia.org/wiki?curid=2236753" title="Chlebowiec chempedak">
Chlebowiec chempedak

Chlebowiec chempedak ("Artocarpus integer") – gatunek drzewa z rodziny morwowatych. Pochodzi z Tajlandii i Malezji. Uprawiany jest w Azji Południowo-Wschodniej, gdzie występuje częściej niż chlebowiec właściwy czy chlebowiec różnolistny.
Zastosowanie.
Powszechnie uprawiany ze względu na smaczne owoce, wykorzystywane także w kuchni tajskiej i malajskiej.

</doc>
<doc id="2236754" url="https://pl.wikipedia.org/wiki?curid=2236754" title="Cyfry wietnamskie">
Cyfry wietnamskie

W języku wietnamskim istnieją dwa zestawy liczebników: rodzimy i sino-wietnamski.
Wprowadzenie.
Wśród języków wschodniej Azji będących pod silnym wpływem kultury chińskiej, języki japoński i koreański używają dwóch zestawów liczebników – rodzimego i zapożyczonego z języka chińskiego – przy czym ten drugi jest powszechniejszy. Natomiast w języku wietnamskim, wariant wywodzący się z języka chińskiego nie osiągnął jeszcze powszechnej akceptacji. Liczby od 1 do 1000 są zwykle wyrażane w rodzimym systemie wietnamskim i tylko kilka liczb (jak np. 1000000 "triệu") jest wyrażane w systemie chińskim.
Liczby w języku wietnamskim można zapisywać na dwa sposoby. Sposób nowoczesny, liczby z obu wariantów zapisywane są przez latynizację "quốc ngữ". Zapis archaiczny, używający pisma "Hán-Nôm". Liczby wywodzące się z języka chińskiego zapisywano w "Hán tự" (wietnamskie pismo chińskie), a liczby rodzime w "Chữ nôm".
Podstawowe cechy.
Poniższa tabela zawiera zestawienie podstawowych danych liczbowych w języku wietnamskim dla obu wariantów. Dla każdej liczby podświetlony jest powszechniejszy wariant.

</doc>
<doc id="2236757" url="https://pl.wikipedia.org/wiki?curid=2236757" title="Tramwaje w Norwegii">
Tramwaje w Norwegii



</doc>
<doc id="2236776" url="https://pl.wikipedia.org/wiki?curid=2236776" title="Ster (czasopismo)">
Ster (czasopismo)

Ster. Dwutygodnik do spraw wychowania i pracy kobiet – polskie czasopismo poświęcone prawom kobiet. Ukazywało się w latach 1895–1897 we Lwowie, a następnie zostało reaktywowane w roku 1907 w Warszawie, gdzie wychodziło jako publikacja Związku Równouprawnienia Kobiet Polskich do roku 1914. Jego redaktorką naczelną była Paulina Kuczalska-Reinschmit.

</doc>
<doc id="2236795" url="https://pl.wikipedia.org/wiki?curid=2236795" title="1,3-Dioksetan">
1,3-Dioksetan

1,3-Dioksetan – nasycony organiczny związek heterocykliczny. Jeden z 2 izomerów dioksetanu, zbudowany z czteroatomowego pierścienia zawierającego dwa atomy tlenu rozdzielone przez dwa atomy węgla. Może być traktowany jako dimer aldehydu mrówkowego (formaldehydu).
Związek ten nie został otrzymany, pomimo że obliczenia teoretyczne wskazują, że powinien być trwalszy niż izomer 1,2. Szkielet 1,3-dioksetanu bywa sporadycznie opisywany w produktach niektórych reakcji, np. 2,4-di(5-norboren-2-ylo)-1,3-oksetan jako produkt reakcji Dielsa-Aldera pomiędzy akroleiną a cyklopentadienem w obecności CCl4.

</doc>
<doc id="2236798" url="https://pl.wikipedia.org/wiki?curid=2236798" title="British Columbia Scotties Tournament of Hearts">
British Columbia Scotties Tournament of Hearts

British Columbia Scotties Tournament of Hearts - prowincjonalne mistrzostwa kobiet Kolumbii Brytyjskiej w curlingu, zwycięzca występuje jako reprezentacja prowincji na Tournament of Hearts. Zawody rozgrywane są od 1951, Kolumbia Brytyjska brała udział we wszystkich mistrzostwach Kanady - od 1961.
System gry i kwalifikacje.
Obecnie w turnieju rywalizuje ze sobą 8 drużyn, grają ze sobą systemem kołowym. 
Do zawodów kwalifikują się:
Reprezentacja Kolumbii Brytyjskiej na Tournament of Hearts i mistrzostwach świata.
Kolumbia Brytyjska zajmuje 3. miejsce w tabeli medalowej mistrzostw Kanady, wygrywała ten turniej 9-krotnie, 5 razy zdobywała srebrne medale a 10 brązowe. 5 razy po wygraniu mistrzostw Kolumbijki grały dodatkowo jako obrończynie tytułów w "Team Canada". Występy w latach 1986, 1988, 1992 i 2001 zespół ten kończył na 2. miejscu, w 2007 Kelly Scott zdołała obronić tytuł mistrzyń.
Reprezentantki tej prowincji wygrały mistrzostwa w 1979, kiedy to po raz pierwszy rozegrano mistrzostwa świata, Kanadyjki zajęły 3. miejsce. W mistrzostwach świata wystąpiły później jeszcze 5 razy, zdobywając 3 złote, oraz po jednym srebrnym i brązowym medalu. Ponadto w 2007 Scott zdobyła również złoty medal.

</doc>
<doc id="2236806" url="https://pl.wikipedia.org/wiki?curid=2236806" title="Walbert i Bertylla">
Walbert i Bertylla

Wal(de)bert i Bertylla (zm. w VII wieku) – rodzice św. Waldetrudy i św. Adelgundy, święci Kościoła katolickiego.
Walbert był grafem hrabstwa Hainaut i majordomem króla Chlotara II (co potwierdza kronika Fredegara) oraz jego regentem dla Sambry i Mozy. Był również właścicielem zamku w Cousolre. Przed ok. 612 rokiem ożenił się z księżniczką Bertyllą ("Bertylla z Turyngii"), córką księcia Turyngii.
Oboje cieszyli się po śmierci lokalnym kultem, a w Cousolre do chwili obecnej znajduje się kaplica poświęcona św. Walbertowi.
Wspomnienie liturgiczne małżonków obchodzone jest 11 maja.
Św. Bertylla lokalnie wspominana jest również 3 stycznia.

</doc>
<doc id="2236840" url="https://pl.wikipedia.org/wiki?curid=2236840" title="W/index.php">
W/index.php



</doc>
<doc id="2236842" url="https://pl.wikipedia.org/wiki?curid=2236842" title="Patrycja Kazadi">
Patrycja Kazadi



</doc>
<doc id="2236848" url="https://pl.wikipedia.org/wiki?curid=2236848" title="Odontofobia">
Odontofobia



</doc>
<doc id="2236852" url="https://pl.wikipedia.org/wiki?curid=2236852" title="Ole Borud">
Ole Borud



</doc>
<doc id="2236857" url="https://pl.wikipedia.org/wiki?curid=2236857" title="Ney de Oliveira">
Ney de Oliveira

Ney de Oliveira (ur. 6 czerwca 1944 w Sorocabie) − piłkarz brazylijski, występujący na pozycji napastnika.
Kariera klubowa.
Karierę piłkarską Ney de Oliveira rozpoczął w klubie Corinthians São Paulo w 1961 roku. W latach 1961–1967 rozegrał w barwach Corinthians 152 mecze, w których strzelił 67 bramek. Kolejnym jego klubem było CR Vasco da Gama, gdzie występował w latach 1967–1968. Z Vasco przeszedł do lokalnego rywala - CR Flamengo, w którym grał w latach 1968–1971.
Ostatnim klubem w jego karierze było Botafogo FR, w którym występował w latach 1971–1973. W barwach Botafogo 18 sierpnia 1971 w zremisowanym 0-0 meczu z Santosem FC Ney zadebiutował w nowo utworzonej lidze brazylijskiej. Ostatni raz w lidze zagrał 19 grudnia 1971 roku w przegranym 0-1 meczu z Atlético Mineiro.
Kariera reprezentacyjna.
W reprezentacji Brazylii Ney de Oliveira zadebiutował 13 kwietnia 1963 w przegranym 2-3 meczu z reprezentacją Argentyny. Ostatni raz w reprezentacji Ney wystąpił 8 sierpnia 1968 w wygranym 4-1 towarzyskim meczu z reprezentacją Argentyny. W reprezentacji Brazylii wystąpił w 8 meczach (prócz tego wystąpił w 3 meczach nieoficjalnych).

</doc>
<doc id="2236876" url="https://pl.wikipedia.org/wiki?curid=2236876" title="United States Marshals Service">
United States Marshals Service

United States Marshals Service (USMS) – amerykańska agencja federalna, kontrolowana i zarządzana przez Departament Sprawiedliwości Stanów Zjednoczonych. Mimo że USMS uzyskała formalny status agencji federalnej dopiero w 1969, faktyczne powstanie służby US Marshal datuje się na rok 1789, co czyni ją najdłużej istniejącą agencją w Stanach Zjednoczonych.
USMS odpowiada za egzekwowanie wyroków sądów federalnych, a także za ochronę budynków i urzędników sądowych. Służba ta współpracuje w zakresie transportowania więźniów, poszukiwaniu osób ściganych listem gończym i lokalizowaniu osób podejrzanych w sprawach sądowych. Agenci nazywani są, w zależności od stanu i miasta, konstablami bądź marshalami.

</doc>
<doc id="2236882" url="https://pl.wikipedia.org/wiki?curid=2236882" title="Włodzimierz Wolny">
Włodzimierz Wolny

Włodzimierz Wolny, "Juhas", "Mały" (ur. 3 sierpnia 1921 w Krakowie, zm. w lipcu 2021) – harcerz, harcmistrz, kapitan, żołnierz ZWZ i AK na terenie Krakowa.
Życiorys.
Młodość.
Syn Zdzisława Wolnego i Julii Wolnej (z domu Zabłocka). Urodził się 3 sierpnia 1921 r. w Krakowie przy ul. Wrocławskiej jako czwarty syn. Jego ojciec początkowo był listonoszem, potem pracował jako kolejarz. Matka była gospodynią i krawcową. Udzielała się też w Stowarzyszeniu Przyjaciół Strzelca na Woli Duchackiej, gdzie była prezesem. Miał czterech braci: najstarszego Tadeusza (w czasie II wojny dowódca 4 plutonu, pseudonim: „Boruta II”), Zygmunta (brał udział w kampanii wrześniowej, walczył na wielu frontach II wojny światowej, rozstrzelany w Argentynie razem z żoną i dwójką dzieci), Mieczysława (żołnierz KOP) i Jerzego (w czasie wojny wykorzystywany przez AK do roznoszenia ulotek i pism konspiracyjnych).
W 1923 r. rodzina Wolnych zamieszkała na Woli Duchackiej. Od 1929 do 1938 r. Wolny uczęszczał do Szkoły Powszechnej im. J. Piłsudskiego na Woli Duchackiej – szkoła znajdowała się i znajduje w Prokocimu. Pierwszy kontakt z harcerstwem miał w roku 1928, kiedy ojciec zaczął przyprowadzać go na zuchowe zbiórki 2 Drużyny Kolejowej przy Dworcu Głównym. W 1931 r. na Woli zaczęła działać z inicjatywy dh. Stanisława Watycha 1 Drużyna im. Tadeusza Kościuszki, do której dołączył w tymże roku. W 1934 r. pojechał na swój pierwszy obóz harcerski do Spały. W 1936 r. dołączył do Związku Strzeleckiego i jeszcze w tym samym roku uczestniczył wraz z nią w Marszu Szlakiem Kadrówki do Kielc. W czasie roku szkolnego 1934/1935, aby zarobić trochę pieniędzy sprzedawał w Krakowie popołudniówkę „Goniec Krakowski”.
II wojna światowa.
W 1939 r. miesiąc przed wybuchem wojny wyjechał razem z młodszym bratem Jerzym w odwiedziny do jednostki wojskowej w Bydgoszczy, w której służył brat, Zygmunt. Został tam poinformowany o wybuchu wojny, co przyczyniło się do szybszego powrotu do Krakowa. Kiedy 1 września Niemcy zaatakowali Polskę, Włodzimierz Wolny postanowił pójść wraz z 20 pułkiem piechoty jako ochotnik do Lwowa. Tam z marszu został przydzielony do obrony Cmentarza Janowskiego. Ranny w lewe ramię po trzech szturmach Niemców i walce na bagnety, trafił wraz ze swoim kolegą, sierżantem Czesławem Rudym (również rannym) do prowizorycznego szpitala w szkole przy ul. Kurkowej. Po opuszczeniu szpitala został zwerbowany do ścisłej Obrony Lwowa jako łącznik. Kiedy 23 września Lwów się poddał, Wolny trafił wraz z częścią innych podzielonych pułków, do niemieckiej części okupowanej Polski. Pięć dni spędził pod gołym niebem na polu ogrodzonym drutem kolczastym w okolicach miejscowości Gródek Jagielloński, czekając na pociąg z wagonami bydlęcymi, który miał zawieźć jeńców w kierunku Krakowa. W okolicy krakowskiego Bieżanowa, Wolny wraz z kolegami uciekł z wagonu. Przeżył on i czterej inni mężczyźni. Po powrocie do domu wstąpił w szeregi Związku Walki Zbrojnej (późniejszej AK), gdzie został łącznikiem w II Kompanii „Żelbetu”. Początkowo jego rola w szeregach konspiracyjnej organizacji ograniczała się do roznoszenia ulotek i pism konspiracyjnych (np. „Grunwald”) oraz działalności przy kościele na Woli Duchackiej.
W 1941 r. jego kuzynka, Sztetner (z domu Żmudkówna), załatwiła mu pracę w wojskowym przedsiębiorstwie „Elin” przy ul. Kopernika 5, które zajmowało się montażem kabli wysokiego napięcia. Praca w „Elinie” dawała mu nieograniczoną możliwość wykradania Niemcom tajnych planów, dokumentów, sprawdzania, gdzie w budynkach są ukryte punkty uzbrojenia oraz możliwość poruszania się po mieście o każdej porze poprzez liczne przepustki firmowe (praca odbywała się zwykle nocą, co ułatwiało dostarczanie tajnych meldunków).
13 listopada 1942 r. wziął ślub z Haliną Bobrowską, która pochodziła z Jędrzejowa. Doczekali się trójki dzieci: Andrzeja (1943–1983), Jacka (ur. 1946) i Teresy (ur. 1950).
Wolny po ślubie dalej kontynuował pracę w „Elinie”. W czasie prac w Hotelu Royal (gdzie znajdował się punkt obserwacyjny żołnierzy AK na siedzibę Hansa Franka), Wolny został przyłapany przez niemieckiego majstra na odrysowywaniu planów budynków zajętych przez Niemców. Przez ten incydent został przeniesiony w grudniu 1942 r. przez dowództwo AK do partyzantki myślenickiej. Tam przez prawie rok działał w okolicach Myślenic i Lubina. Do Krakowa i do firmy „Elin” powrócił dopiero pod koniec 1943 r. Po przyjeździe i ponownemu podjęciu pracy w przedsiębiorstwie, został pojmany w czasie łapanki na Kazimierzu i wysłany do obozu „Płaszów” mieszczącego się na krakowskich Krzemionkach. Tam pracował przy rozbudowie ogrodzeń pod napięciem w tzw. grupie „Arbeit Komando”. Uwolniony został po 10 miesiącach dzięki interwencji swojego pracodawcy, Niemca – Messinga. W czasie wojny Włodzimierz Wolny ukończył tajną Szkołę Pedagogiczną.
Działalność Włodzimierza Wolnego w AK.
Relacja z działalności Włodzimierza Wolnego ps. Mały i Juhas napisana przez dowódcę 2 kompanii AK Żelbet – porucznika Tadeusza Foremnego, ps. „Kulawy”:
Po wojnie.
1 marca 1945 r. wraz z hm. Franciszkiem Olko założył 56 Drużynę Harcerską na Woli Duchackiej, która po powstaniu Hufca Kraków-Podgórze została przemianowana na 13 Drużynę Harcerską. Do 1947 r. działał w niej jako przyboczny. Potem jego obowiązki przejął jego brat, Tadeusz, a następnie syn Jacek. Od 1947 r. do 1949 r. pracował w firmie produkującej kable wysokiego napięcia w Łodzi. W 1948 r. dostał wezwanie do ujawnienia swoich powiązań z AK w czasie wojny. W czasie przesłuchania przyznał się, przez co został mu odebrany srebrny krzyż za zasługi i stopień wojskowy sierżanta. W roku 1956 Wolny został aresztowany wraz ze swoimi dwoma braćmi i ojcem. Przez 2 tygodnie był maltretowany i przesłuchiwany przez Urząd Bezpieczeństwa w sprawie swojej przynależności do AK. Miało to miejsce w podziemiach siedziby UB przy ul. Straszewskiego. Wtedy pierwszy raz wyparł się przynależności do organizacji i udziału w jakiejkolwiek akcji.
Od 1960 r. do 1980 r. Włodzimierz Wolny pracował jako nauczyciel w Zespole Szkół Energetycznych przy ul. Loretańskiej i w szkole Elektromontażu przy ul. Kazimierza Wielkiego. W 1970 r. zgodził się przygotowywać do zawodu młodzież z Domu Poprawczego z Witkowic. Z roku na rok, przybywało mu klas z „poprawczaka”. Współpraca z trudną młodzieżą trwała do roku 1980, kiedy to Włodzimierz Wolny przeszedł na emeryturę. Od 1966 r. do 1973 r. uczestniczył w akcji „operacja 1001-Frombork”, gdzie otrzymał w 1966 roku stopień harcmistrza. Od 1974 r. do 1977 r. organizował Nieobozowe Akcje Letnie dla ubogich dzieci i krakowskich drużyn i szczepów (przede wszystkim w okolicach Mnikowa).
Od 1978 r. Włodzimierz Wolny jest członkiem Związku Kombatantów RP i Byłych Więźniów Politycznych, w której to organizacji jest prezesem koła Kraków-Podgórze i wiceprezesem komisji rewizyjnej w Małopolsce.
Srebrny krzyż za zasługi i stopnień wojskowy, został mu zwrócony po przemianach ustrojowych. 12 listopada 2003 został mu nadany, przez Ministra Obrony Narodowej, stopień kapitana.

</doc>
<doc id="2236895" url="https://pl.wikipedia.org/wiki?curid=2236895" title="Mark Messier">
Mark Messier

Mark Douglas John Messier (ur. 18 stycznia 1961 w Edmonton) – były kanadyjski hokeista. Reprezentant Kanady.
Kariera klubowa.
W lidze NHL grał przez ćwierć wieku. Wieloletni zawodnik Edmonton Oilers i New York Rangers. Sześć razy zdobywał Puchar Stanleya i jako jedyny zawodnik zdobył to trofeum mistrzowskie z dwoma drużynami pełniąc w nich rolę kapitana (1990 z Edmonton Oilers i 1994 z New York Rangers).
Uczestniczył w turniejach Canada Cup 1984, 1987, 1991, turniejach mistrzostw świata 1989 oraz Pucharu Świata 1996.
W trakcie kariery określany pseudonimem The Moose (Łoś).
W 2009 został starszym doradcą w klubie New York Rangers. Na mistrzostwach świata edycji 2010 był menedżerem generalnym reprezentacji Kanady.

</doc>
<doc id="2236902" url="https://pl.wikipedia.org/wiki?curid=2236902" title="Spinak">
Spinak

Spinak (czasem spotykana nazwa opinak, zacisk do serwet, kleszczyki do serwet) – narzędzie chirurgiczne używane w czasie operacji do umocowania obłożenia wokół pola operacyjnego, przez przypięcie go do powłok ciała pacjenta i poszczególnych elementów obłożenia do siebie nawzajem, a także umocowania za pomocą serwet kabla elektrokautera, aparatu ssącego lub innych przewodów, aby zapobiec ich splątaniu lub przypadkowemu zrzuceniu ze stołu operacyjnego.
Stosowane są różne typy tego przyrządu (spinaki Backhausa, spinaki Doyena i inne), których wspólną cechą są spiczaste, ostro zakończone robocze końce narzędzia.
Jednorazowe obłożenia chirurgiczne z fabrycznie przygotowaną samoprzylepną krawędzią ograniczają potrzebę użycia spinaków.

</doc>
<doc id="2236903" url="https://pl.wikipedia.org/wiki?curid=2236903" title="Opinak">
Opinak



</doc>
<doc id="2236916" url="https://pl.wikipedia.org/wiki?curid=2236916" title="Staw Płaszowski">
Staw Płaszowski

Staw Płaszowski (potocznie zwany "Małymi Bagrami") – jeden z największych sztucznych zbiorników wodnych w Krakowie.
Charakterystyka na tle innych krakowskich zbiorników wodnych.
Wody stojące na terenie Krakowa występują w formie zbiorników naturalnych, sztucznych, stawów i oczek wodnych. Występują licznie starorzecza, powstałe w wyniku odcięcia odcinków Wisły, ale też i w wyniku działalności antropogenicznych (budowa stopni wodnych).
Sztuczne zbiorniki wodne powstały głównie w wyniku zalania wyrobiska po zakończonej eksploatacji kopalin, do największych należą: Bagry, Przylasek Rusiecki, zalew Zakrzówek, Staw Dąbski (zwany też stawem Dąbie), oraz Staw Płaszowski ze względu na sąsiedztwo Bagrów zwany Małymi Bagrami. Zbiorniki te pełnią funkcję rekreacyjną, nierzadko wykorzystywane są w celach wędkarskich. Do urządzonych zbiorników, wykorzystywanych do celów rekreacyjno-sportowych należy Zalew Nowohucki (zwany też zalewem Nowa Huta).
Położenie.
Staw Płaszowski znajduje się w południowo-wschodniej części Krakowa, w dawnej dzielnicy przemysłowej Płaszów. Leży pomiędzy ul. Wodną, ul. Krzywda, ul. Powstańców Wielkopolskich, a torowiskiem, ciągnącym się równolegle do ul. Wielickiej.
Położony jest w cennej pod względem krajobrazowym i przyrodniczym części miasta. W jego sąsiedztwie znajduje się m.in. Kopiec Krakusa, Wzgórze Lasoty, kamieniołom Liban, kompleks zbiorników wodnych przy Stacji PKP Kraków Bonarka, oraz Rezerwat przyrody Bonarka. Cały ten teren został zaproponowany przez Fundację Wspierania Inicjatyw Ekologicznych do objęcia ochroną w formie zespołu krajobrazowo-przyrodniczego.
Powstanie.
Zbiornik powstał w miejscu dawnego wyrobiska gliny i żwiru dla rozbudowywanego węzła kolejowego w Płaszowie. Eksploatację prowadzono poniżej poziomu wód gruntowych. Po jej zakończeniu woda wypełniła wyrobiska, tworząc dzisiejszy zbiornik.
Ekosystem.
Jeszcze w 2001 roku woda w stawie miała pierwszą klasę czystości. Zbiornik podlega procesom naturalnej sukcesji. Brzegi są porośnięte szuwarem trzcinowym i pałkowym. Stwarza to dogodne warunki do gniazdowania ptaków wodnych. Można spotkać szablaka i żagnicę. Lustro wody nie jest zarośnięte. Zbiornik jest zarybiony, występują m.in.: karaś srebrzysty, karp, szczupak, okoń, lin, wzdręga, płoć i leszcz.
W stawie występuje zjawisko przyduchy. Niewielka głębokość i nagrzanie słońcem powodują znaczny rozrost podwodnej roślinności, który nie sprzyja zarybianiu. Pod koniec lat 90. XX w. staw zarybiono amurem, niestety z powodu przyduchy większość ryb wyginęła.
Zgodnie z uchwałą nr XII/127/2007 Rady Dzielnicy XIII Podgórze z dnia 22 maja 2007 roku:

</doc>
<doc id="2236917" url="https://pl.wikipedia.org/wiki?curid=2236917" title="Zgon na pogrzebie (film 2010)">
Zgon na pogrzebie (film 2010)

Zgon na pogrzebie – amerykańska komedia z 2010 roku w reżyserii Neila LaBute, z udziałem gwiazdorskiej obsady. Film jest remakiem brytyjskiego filmu z 2007 r. pod tym samym tytułem.
Opis fabuły.
Opowieść o zjeździe pewnej dysfunkcyjnej rodziny, której członkowie spotykają się na pogrzebie seniora rodu. W uroczystości bierze też udział mężczyzna, który domaga się pieniędzy za utrzymanie w tajemnicy wielkiego sekretu zmarłego. Synowie zmarłego robią wszystko, aby tajemnica nie wyszła na jaw. Okazuje się jednak, że sprawy się komplikują, a spokojna uroczystość zmienia się w katastrofę.

</doc>
<doc id="2236918" url="https://pl.wikipedia.org/wiki?curid=2236918" title="Metoda równoległoboku">
Metoda równoległoboku



</doc>
<doc id="2236919" url="https://pl.wikipedia.org/wiki?curid=2236919" title="Zgon na pogrzebie">
Zgon na pogrzebie



</doc>
<doc id="2236926" url="https://pl.wikipedia.org/wiki?curid=2236926" title="Sebastian Miłkowski">
Sebastian Miłkowski

Sebastian Miłkowski (ur. 15 marca 1976 w Warszawie) – polski prezenter telewizyjny (prowadził programy w TVP2, Atomic TV, TVP1, Polsat 2, TMT, Tele 5), gitarzysta basowy (członek zespołu rockowego Róże Europy), kompozytor (autor utworów dla zespołu “Róże Europy”, współpracował również z innymi muzykami m.in. Artur Gadowski), dziennikarz telewizyjny (“Kontrowersje” TVP1).
Sebastian Miłkowski grał w zespole rockowym “Róże Europy” w latach 1994-2007 na gitarze basowej. W tym czasie nagrał z zespołem dwie płyty długogrające. Wystąpił również w wielu teledyskach tego zespołu. Skomponował kilka piosenek dla “Róż Europy” m.in.: Teraz, Kosmetyki. Sebastian Miłkowski zadebiutował jako prezenter telewizyjny w 1995 roku w programie muzycznym “Pozytywka” w TVP2. “Pozytywkę” prowadził przez dwa lata. Był to najpopularniejszy program muzyczny w Polsce w połowie lat 90. Następnie w pierwszej polskiej telewizji muzycznej Atomic TV (która w 2000 roku przerodziła się w MTV) prowadził takie programy jak: “Atomizer”, “Pop planeta” i “A20”. W stacji telewizyjnej Polsat2 prowadził teleturniej nadawany na żywo “Kuźnia Szczęście”. Poprowadził również talk show “Noc z TMT” w stacji telewizyjnej TMT. W 2006 roku Sebastian poprowadził w TVP1 muzyczny program “Czarna Owca”. Towarzyszyły mu w charakterze współprowadzących największe gwiazdy polskiej sceny muzycznej. Magazyn muzyczny “Czarna Owca” był nadawany w sobotnie poranki na antenie TVP1.

</doc>
<doc id="2236937" url="https://pl.wikipedia.org/wiki?curid=2236937" title="Piotr Nowopaszennyj">
Piotr Nowopaszennyj

Piotr Aleksiejewicz Nowopaszennyj, ros. Петр Алексеевич Новопашенный (ur. 6 marca 1881 r., zm. w październiku 1950 r. w Orszy) – rosyjski wojskowy marynarki wojennej (kapitan 1 rangi), hydrografik, emigracyjny działacz społeczno-kombatancki, oficer Abwehry podczas II wojny światowej.
W 1902 r. ukończył morski korpus kadetów. Objął funkcję rewizora na bałtyckim niszczycielu obrony wybrzeża "Адмирал Грейг". Od 1903 r. służył jako wachtowy na torpedowcu "Севастополь". W 1904 r. uczestniczył w wojnie rosyjsko-japońskiej. Był odznaczony Orderem Św. Anny 4 klasy. Dostał się do niewoli, po czym krótko przebywał w obozie jenieckim w Japonii. W latach 1907-1908 był starszym flag-oficerem w sztabie dowódcy 2 oddziału minowców Morza Bałtyckiego. W 1910 r. ukończył hydrograficzny wydział nikołajewskiej akademii morskiej. Od stycznia 1911 r. pracował w nikołajewskim głównym laboratorium astronomicznym. W latach 1913-1915 uczestniczył w hydrograficznej ekspedycji naukowej pod przewodnictwem B. A. Wilkickiego, która badała północną część Oceanu Lodowatego. Dowodził jednym z 2 statków o nazwie "Вайгач", biorących w niej udział. Odkryto archipelag Ziemia Północna, nazwany wówczas Ziemią Mikołaja II. Po powrocie z ekspedycji uczestniczył w I wojnie światowej. Objął dowodzenie bałtyckich niszczycieli "Десна", a pod koniec lutego 1916 r. "Константин". Od 7 grudnia tego roku pełnił funkcję zastępcy szefa służby łączności Morza Bałtyckiego. 28 lipca 1917 r. awansował do stopnia kapitana 1 rangi, stając na czele służby łączności. Po rewolucji październikowej służył w bolszewickiej marynarce wojennej. W kwietniu 1918 r. brał udział w rozmowach z przedstawicielami niemieckiej marynarki wojennej w sprawie sytuacji okrętów bolszewickich przebywających w porcie w Helsinkach. Na pocz. 1919 r. został redaktorem głównym pisma "Морскoй сборник". 24 czerwca tego roku podczas podróży z Piotrogradu do Astrachania zdezerterował, wstępując do wojsk Białych gen. Nikołaja N. Judenicza. Według części źródeł stanął na czele wydziału wywiadu i kontrwywiadu morskiego sztabu Armii Północno-Zachodniej, według innych służby zaopatrzenia i łączności zarządu morskiego. Organizował ucieczki oficerów z Piotrogradu do Rewla. Na emigracji zamieszkał początkowo w Londynie, pracując w obserwatorium królewskim w Greenwich. W 1921 r. przeniósł się do Berlina, gdzie w 1928 r. został przewodniczącym Związku Samopomocy Służących w Rosyjskiej Flocie Wojennej. Od poł. lat 30. pracował w oddziale deszyfracji sztabu głównego Reichswehry. Podczas II wojny światowej służył w Abwehrze jako szef oddziału szyfrów. Po zakończeniu wojny został w lipcu 1946 r. w Berlinie aresztowany przez Sowietów i przewieziony do ZSRR. W październiku 1950 r. zmarł w obozie przejściowym w Orszy.

</doc>
<doc id="2236938" url="https://pl.wikipedia.org/wiki?curid=2236938" title="Ludwig Benedek">
Ludwig Benedek



</doc>
<doc id="2236939" url="https://pl.wikipedia.org/wiki?curid=2236939" title="Jan Andrusikiewicz">
Jan Andrusikiewicz



</doc>
<doc id="2236940" url="https://pl.wikipedia.org/wiki?curid=2236940" title="Pałac w Osieku">
Pałac w Osieku

Pałac w Osieku – pałac w stylu mauretańskim w Polsce położony w Osieku (województwo małopolskie). Obecnie we wnętrzach pałacu znajduje się niewielkie prywatne muzeum rodu Rudzińskich (historia rodu i posiadłości).
Opis architektoniczny.
Pałac jest budynkiem dwukondygnacyjnym (drugą kondygnację dobudowano w połowie XIX wieku), posiada dwie wieże kryte cebulastymi hełmami. Niegdyś wejścia do pałacu broniły dwa potężne posągi gryfów. Ściany i sufity wnętrza są pokryte w całości misternymi malowidłami i mozaikami utrzymanymi w tonacji błękitno-białej. Wśród ozdobnych dekoracji przeważają motywy geometryczne i roślinne. W pałacu zachowały się napisy w języku arabskim, między innymi Allah Akbar (Bóg Wszechmocny). W sali balowej, zwanej Salą Mauretańską, znajdują się arabeski i wejścia z zamkniętym łukiem ozdobione motywem muszli. Pałac otoczony jest parkiem krajobrazowym z klasycystycznymi i neogotyckimi zabudowaniami mieszkalnych i gospodarczymi, w tym neogotycką oficyną z okrągłą basztą z 1843 r.
Rejestr zabytków.
Pałac w 1972 roku został wpisany do rejestru zabytków jako zespół pałacowy z pierwszej połowy XIX wieku pod numerem A-389 z dnia 17.11.1972, następnie wpisy rozszerzono - A-278 z 27.02.1978 i A-78 z 7.07.1997. Zabytkowy zespół pałacowy w Osieku składa się z:
Historia.
Pierwsze wzmianki mówiące o dworze obronnym w Osieku pochodzą z 1653 roku, ale prawdopodobnie dwór istniał w tym miejscu dużo wcześniej. W 1784 roku osiecki majątek kupił baron Karol Wacław Larisch, który dokonał gruntownej przebudowy dawnego dworu przekształcając go w klasycystyczny pałac. Obecny kształt pałacu jest efektem jego gruntownej przebudowy, jakiej dokonał syn barona, Karol Józef Larisch, najprawdopodobniej w 1835 roku (na pewno już przed 1840 rokiem) według projektów włoskiego architekta Franciszka Marii Lanciego. Pałac był w posiadaniu rodziny Larischów niemal do końca XIX w.
W 1885 r. zaniedbaną i zadłużoną posiadłość wykupił Oskar von Rudziński (Oskar z Rudna Rudziński herbu Prus III) i przywrócił jej blask. Po jego śmierci, w latach 1919–1940 pałacem zarządzali jego synowie. W pałacu w trakcie organizowanych tutaj licznych bali i spotkań, przyjeżdżali przedstawiciele polskiej elity, m.in. prezydent Ignacy Mościcki, generał Józef Haller, marszałek Józef Piłsudski i kardynał Adam Stefan Sapieha, czy artyści, m.in. akwarelista Julian Fałat.
W czasie II wojny światowej majątek przejęli Niemcy zmuszając Rudzińskich do opuszczenia Osieka. Po 1945 majątek został znacjonalizowany i rozparcelowany, a Rudzińskim za czasów PRL zakaz zbliżania się do posiadłości na odległość 30 km. Rodzina Rudzińskich odzyskała pałac oraz budynki gospodarcze w styczniu 2009 roku. Obecnym właścicielem pałacu jest biznesmen Ryszard Szajter, który odkupił go w 2011 roku od Macieja Rudzińskiego, ostatniego z rodu Rudzińskich, wychowanego w Osieku.

</doc>
<doc id="2236941" url="https://pl.wikipedia.org/wiki?curid=2236941" title="Ganz">
Ganz



</doc>
<doc id="2236946" url="https://pl.wikipedia.org/wiki?curid=2236946" title="Olejek bergamotowy">
Olejek bergamotowy

Olejek bergamotowy (łac. "Oleum Bergamottae, Oleum Bergamiae") – olejek eteryczny pozyskiwany ze skórek owoców pomarańczy bergamoty (cytryńca bergamotki). Drzewo bergamotowe to gatunek z rodziny rutowatych. Jest uprawiane niemal wyłącznie we Włoszech (prowincja Reggio di Calabria w Kalabrii). Za jego ojczyznę uważa się Indie.
Olejek jest uzyskiwany z zewnętrznej części skórki (naowocnia) metodą wytłaczania (prasowania) i destylacji z parą wodną. Uzyskuje się wydajność ok. 0,5% w przeliczeniu na cały owoc. Głównymi składnikami olejku są octan linalilu i linalol.
Olejek bergamotowy jest stosowany jako substancja zapachowa oraz składnik środków dezynfekujących i farmaceutyków (farmakognozja).
Pozyskiwanie olejku bergamotowego.
Drzewo bergamotowe, rosnące niemal wyłącznie w Kalabrii (południowe Włochy), jest trudne w uprawie (duże wymagania glebowe i klimatyczne, mała odporność na choroby). Osiąga wysokość czterech metrów. Kwitnie dwukrotnie w ciągu roku. Owoce zbiera się od grudnia do marca. Jedno dojrzałe dwunastoletnie drzewo wydaje ok. 350 owoców, a starsze – do 800 owoców. Z tej ilości owoców można otrzymać 0,5–1 kg olejku. Olejek pozyskuje się z użyciem maszyn-obieraczek ("pelatrici"). W obieraczkach owoce są obtaczane między dwoma tarczami, z kolcami i ostrzami na powierzchni. Olejek z wodą i startymi fragmentami naowocni jest wyciskany i odsączany, a następnie poddawany destylacji z parą wodną.
Poza tak otrzymanym olejkiem najwyższej jakości produkowane są olejki mniej wartościowe:
Składniki i właściwości olejku.
Świeżo wyciśnięty olejek bergamotowy jest cieczą zielonawożółtą lub zielonawobrunatną (kolor zielony pojawia się w wyniku przechowywania olejku w miedzianych naczyniach). Zapach olejku określa się jako przyjemny, orzeźwiający. Zapach, skład i inne właściwości zależą od jakości surowców i zastosowanej technologii pozyskiwania. Olejki z owoców dojrzałych zawierają więcej estrów niż pozyskiwane z owoców niedojrzałych:
Olejek bergamotowy wolny od terpenów zawiera ok. 60–70% estrów.
Głównym składnikiem olejków bergamotowych jest -octan linalilu (bergamol, C12H20O2, 196,29 g/mol). Występuje on w mieszaninach z wieloma innymi związkami wonnymi.
Zastosowanie.
Olejek bergamotowy jest stosowany do aromatyzowania artykułów spożywczych (np. herbata Earl Grey) oraz w produkcji wielu perfum, wód perfumowanych i mydeł toaletowych. W przypadkach stosowania kosmetyków zawierających ten olejek istnieje ryzyko pojawienia się nadwrażliwości skóry na działanie promieni słonecznych (np. długo nieznikające plamy, zaczerwienienie, pokrzywka, pęcherze).
Olejek ma działanie dezynfekujące, przeciwgrzybicze, dezodorujące. Zażyty doustnie działa wykrztuśnie, wiatropędnie i moczopędnie, pobudza trawienie. Przeciwwskazane jest stosowanie olejku przez kobiety w ciąży.
Podrabianie.
Podrabianie olejku bergamotowego z użyciem tańszych zamienników (np. drzewa różanego lub mięty cytrynowej) od dawna stanowiło problem dla konsumentów. Aby chronić renomę swoich produktów, włoski rząd wprowadził ścisłą kontrolę, na którą składa się sprawdzanie i zatwierdzanie czystości. Stacja Kontroli Aromatów i Produktów Cytrusowych (wł. "Stazione Sperimentale per le Industrie delle Essenze e dei Derivati dagli Agrumi") położona w Reggio di Calabria była instytucją kontroli jakości olejku aromatyzującego "Bergamotto di Reggio Calabria". Podczas II wojny światowej Włochy nie miały możliwości eksportu do krajów Ententy. Wobec tego na rynek europejski wpływały konkurencyjne produkty z Brazylii i Meksyku, lecz były one produkowane z innych owoców cytrusowych.

</doc>
<doc id="2236947" url="https://pl.wikipedia.org/wiki?curid=2236947" title="Bechstedt">
Bechstedt

Bechstedt – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 wchodziła w skład wspólnoty administracyjnej Mittleres Schwarzatal. Od 1 stycznia 2019 niektóre zadania administracyjne gminy realizowane są przez miasto Königsee, które pełni rolę "gminy realizującej" (niem. "erfüllende Gemeinde").

</doc>
<doc id="2236948" url="https://pl.wikipedia.org/wiki?curid=2236948" title="Döschnitz">
Döschnitz

Döschnitz – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Mittleres Schwarzatal.

</doc>
<doc id="2236949" url="https://pl.wikipedia.org/wiki?curid=2236949" title="Doeschnitz">
Doeschnitz



</doc>
<doc id="2236951" url="https://pl.wikipedia.org/wiki?curid=2236951" title="Dröbischau">
Dröbischau

Dröbischau – dzielnica miasta Königsee w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 jako samodzielna gmina wchodziła w skład wspólnoty administracyjnej Mittleres Schwarzatal.

</doc>
<doc id="2236952" url="https://pl.wikipedia.org/wiki?curid=2236952" title="Droebischau">
Droebischau



</doc>
<doc id="2236953" url="https://pl.wikipedia.org/wiki?curid=2236953" title="Meura">
Meura

Meura – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Mittleres Schwarzatal.

</doc>
<doc id="2236954" url="https://pl.wikipedia.org/wiki?curid=2236954" title="Oberhain">
Oberhain

Oberhain – dzielnica miasta Königsee w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 jako samodzielna gmina wchodziła w skład wspólnoty administracyjnej Mittleres Schwarzatal.
Współpraca.
Miejscowość partnerska:

</doc>
<doc id="2236956" url="https://pl.wikipedia.org/wiki?curid=2236956" title="Unterweißbach">
Unterweißbach

Unterweißbach – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Mittleres Schwarzatal.

</doc>
<doc id="2236957" url="https://pl.wikipedia.org/wiki?curid=2236957" title="Unterweissbach">
Unterweissbach



</doc>
<doc id="2236960" url="https://pl.wikipedia.org/wiki?curid=2236960" title="Mellenbach-Glasbach">
Mellenbach-Glasbach

Mellenbach-Glasbach – dzielnica miasta Schwarzatal w Niemczech, w kraju związkowym Turyngia, w powiecie Saalfeld-Rudolstadt, we wspólnocie administracyjnej Schwarzatal. Do 31 grudnia 2018 jako samodzielna gmina wchodziła w skład wspólnoty administracyjnej Mittleres Schwarzatal.

</doc>
<doc id="2236962" url="https://pl.wikipedia.org/wiki?curid=2236962" title="Glasbach">
Glasbach

Niemcy:
Zobacz też:

</doc>
<doc id="2236963" url="https://pl.wikipedia.org/wiki?curid=2236963" title="Allendorf (Turyngia)">
Allendorf (Turyngia)

Allendorf – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt. Do 31 grudnia 2018 wchodziła w skład wspólnoty administracyjnej Mittleres Schwarzatal. Od 1 stycznia 2019 niektóre zadania administracyjne gminy realizowane są przez miasto Königsee, które pełni rolę "gminy realizującej" (niem. "erfüllende Gemeinde").
Współpraca.
Miejscowość partnerska:

</doc>
<doc id="2236964" url="https://pl.wikipedia.org/wiki?curid=2236964" title="Allendorf">
Allendorf

Niemcy:
Osoby:
Zobacz też:

</doc>
<doc id="2236965" url="https://pl.wikipedia.org/wiki?curid=2236965" title="Hugon Grotius">
Hugon Grotius



</doc>
<doc id="2236966" url="https://pl.wikipedia.org/wiki?curid=2236966" title="Doktorzy honoris causa Uniwersytetu Opolskiego">
Doktorzy honoris causa Uniwersytetu Opolskiego

Doktorami honoris causa Uniwersytetu Opolskiego są:

</doc>
<doc id="2236967" url="https://pl.wikipedia.org/wiki?curid=2236967" title="After Dark (wideo)">
After Dark (wideo)

After Dark – kaseta VHS/płyta DVD zespołu Type O Negative zawierająca fragmenty koncertów zespołu, ujęcia zza sceny, teledyski, wywiady z zespołem i poszczególnymi muzykami. Przedstawione jest także nagranie z "wojny na jedzenie", do jakiej doszło między zespołami Type O Negative a zespołem Pantera w czasie koncertu drugiego zespołu.
Lista utworów.
Piosenki i teksty napisał Peter Steele, o ile nie zaznaczono inaczej.

</doc>
<doc id="2236968" url="https://pl.wikipedia.org/wiki?curid=2236968" title="Wittgendorf (Saalfeld)">
Wittgendorf (Saalfeld)

Wittgendorf – dzielnica miasta Saalfeld/Saale w Niemczech, w kraju związkowym Turyngia, w powiecie Saalfeld-Rudolstadt. Do 5 lipca 2018 jako samodzielna gmina wchodziła w skład wspólnoty administracyjnej Mittleres Schwarzatal.

</doc>
<doc id="2236969" url="https://pl.wikipedia.org/wiki?curid=2236969" title="Kazimierz Danilewicz">
Kazimierz Danilewicz

Kazimierz Danilewicz (ur. 7 listopada 1927 w Włodzimierzu Wołyńskim, zm. 15 lutego 2013 w Warszawie) – polski rzeźbiarz.
Życiorys.
W latach 1943–1944 pracował w drukarni. W 1945 repatriowany z rodziną do Hrubieszowa. Uczestniczył w konspiracji w 27 WDP AK w Hrubieszowie ps. Kizak.
Uczył się w liceum plastycznym w Zamościu. W 1947 zamieszkał w Łodzi, gdzie uczył się w szkole charakteryzacji filmowej. Od 1949 w Warszawie studiował na Akademii Sztuk Pięknych na Wydziale Rzeźby u prof. Mariana Wnuka.
Jest autorem wielu pomników. W Warce w parku na Winiarach znajduje się pomnik Kazimierza Pułaskiego odsłonięty 13 października 1979. Również w roku 1979 odsłonięto w Buffalo pomnik generała Kazimierza Pułaskiego stanowiący dar narodu polskiego z okazji 200-lecia niepodległości USA. Pomnik znajduje się u zbiegu Main St. i S. Division St. – pomnik jest kopią pomnika w Warce. W roku 1985 odsłonięto przy Trasie Łazienkowskiej po stronie praskiej nad Wisłą pomnik generała Zygmunta Berlinga. Pomnik 27 Wołyńskiej Dywizji Piechoty AK w Warszawie znajduje się na Skwerze Wołyńskim przy al. Armii Krajowej w pobliżu ul. Gdańskiej. Został odsłonięty 12 września 1993. Pomnik ma kształt wielkiego kamiennego miecza. 13 lipca 2003 ustawiono 11 kamiennych kolumn upamiętniających męczeństwo Polaków z 11 wołyńskich powiatów, ofiar rzezi wołyńskiej. Skwer otwarto 11 lipca 2004. W Warszawie przy ul. Franciszka Rymkiewicza stoi popiersie majora Hubala, wykute przed wielu laty na zamówienie władz, lecz nie odebrane, i ustawione w 30 lat później koło domu rzeźbiarza.

</doc>
<doc id="2236971" url="https://pl.wikipedia.org/wiki?curid=2236971" title="Schwarzburg (gmina)">
Schwarzburg (gmina)

Schwarzburg – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Mittleres Schwarzatal.

</doc>
<doc id="2236972" url="https://pl.wikipedia.org/wiki?curid=2236972" title="For When it Rains">
For When it Rains

For When it Rains – kaseta VHS zawierająca dwa teledyski zespołu Type O Negative – do piosenek Christian Woman (reżyser Jon Reiss, okrojona i "ułagodzona" wersja) i Black No.1 (reżyser Parris Mayhew).
Kaseta wydana była w limitowanej edycji 20 000 egzemplarzy i stanowiła dodatek do wydania digi-pack albumu "Bloody Kisses".

</doc>
<doc id="2236973" url="https://pl.wikipedia.org/wiki?curid=2236973" title="Schwarzburg">
Schwarzburg

Niemcy:
Inne:
Zobacz też:

</doc>
<doc id="2236974" url="https://pl.wikipedia.org/wiki?curid=2236974" title="Józef Horst">
Józef Horst

Józef Horst (ur. 22 marca 1914 w Zakrzewie, zm. 3 lutego 1942 w Brandenburgu) – podharcmistrz Związku Harcerstwa Polskiego w Niemczech, działacz narodowy mniejszości polskiej w międzywojennych Niemczech, członek Związku Polaków w Niemczech.
Życiorys.
Urodził się w rodzinie Antoniego Horsta, działacza narodowego w Zakrzewie i Gertrudy Brzostowicz. Był absolwentem Seminarium Nauczycielskiego w Bydgoszczy. Pełnił funkcję komendanta hufca harcerskiego w Złotowie. W 1936 roku zdobył stopień podharcmistrza (według innego źródła harcmistrza).
Po wybuchu II wojny światowej jego rodzina została wysiedlona z rodzinnego domu do Berlina, a Józef Horst wraz z trzema braćmi: Marianem, Tadeuszem i Ignacym zostali wcieleni do Wehrmachtu. Józef został wkrótce wysłany na front norweski. W 1940 roku został zwolniony z wojska i ponownie powołany w 1941, po czym w tym samym roku aresztowała go Abwehra pod zarzutem zdrady stanu. Po procesie został skazany na śmierć i ścięty w Brandenburgu. Dwaj pozostali bracia: Edmund oraz Stanisław, zostali uwięzieni w obozie koncentracyjnym Sachsenhausen. 
Józef Horst ożenił się z Ireną Groblewską. Z małżeństwa tego urodziła się córka Krystyna.
Upamiętnienie.
Józef Horst jest patronem Szkoły Podstawowej nr 138 w Warszawie.

</doc>
<doc id="2236975" url="https://pl.wikipedia.org/wiki?curid=2236975" title="Rohrbach (powiat Saalfeld-Rudolstadt)">
Rohrbach (powiat Saalfeld-Rudolstadt)

Rohrbach – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 wchodziła w skład wspólnoty administracyjnej Mittleres Schwarzatal.

</doc>
<doc id="2236978" url="https://pl.wikipedia.org/wiki?curid=2236978" title="Artocarpus integer">
Artocarpus integer



</doc>
<doc id="2236980" url="https://pl.wikipedia.org/wiki?curid=2236980" title="Mistrzostwa Świata w Narciarstwie Alpejskim 2011 – rywalizacja drużynowa">
Mistrzostwa Świata w Narciarstwie Alpejskim 2011 – rywalizacja drużynowa

Zawody drużynowe na 41. Mistrzostwach Świata w Narciarstwie Alpejskim zostały rozegrane 16 lutego 2011 r. w formie slalomu równoległego. Tytułu mistrzów świata z 2007 roku, nie obroniła reprezentacja Austrii, która uplasowała się na drugim miejscu. Nowymi mistrzami świata zostali Francuzi, natomiast brązowy krązek mistrzowski wywalczyła reprezentacja Szwecji.
Zasady.
16 najlepszych państw w rankingu punktowym FIS kwalifikowało się do udziału w konkurencji drużynowej. Każda drużyna składała się 4-6 zawodników, wymienionych poniżej.
Zawody zostały rozegrane w systemie pucharowym. Każda runda rozegrana została w czterech przejazdach, zgodnych z zasadami slalomu równoległego.
Wyniki.
Według FIS punktów (Austria, Szwajcaria, Francja, Włochy i Stany Zjednoczone), nie muszą się kwalifikować do ćwierćfinału.

</doc>
<doc id="2236982" url="https://pl.wikipedia.org/wiki?curid=2236982" title="Sitzendorf (Niemcy)">
Sitzendorf (Niemcy)

Sitzendorf – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, wchodzi w skład wspólnoty administracyjnej Schwarzatal. Do 31 grudnia 2018 siedziba wspólnoty administracyjnej Mittleres Schwarzatal.

</doc>
<doc id="2236983" url="https://pl.wikipedia.org/wiki?curid=2236983" title="Sitzendorf">
Sitzendorf



</doc>
<doc id="2236984" url="https://pl.wikipedia.org/wiki?curid=2236984" title="Artocarpus odoratissimus">
Artocarpus odoratissimus

Artocarpus odoratissimus – gatunek drzewa z rodziny morwowatych, pochodzący z Indonezji i Filipin. Jest uprawiany w niektórych krajach Azji Południowo-Wschodniej.
Zastosowanie.
Uprawiany w Malezji, Tajlandii i na Filipinach ze względu na smaczne owoce, po obróbce termicznej wykorzystywane także w kuchni tajskiej i malajskiej. Poza tym obszarem praktycznie nieznany.

</doc>
<doc id="2236985" url="https://pl.wikipedia.org/wiki?curid=2236985" title="Probstzella">
Probstzella

Probstzella – miejscowość i gmina w Niemczech, w kraju związkowym Turyngia, w powiecie Saalfeld-Rudolstadt, siedziba wspólnoty administracyjnej Schiefergebirge, której nazwa do 30 grudnia 2013 brzmiała Probstzella-Lehesten-Marktgölitz.

</doc>
<doc id="2236992" url="https://pl.wikipedia.org/wiki?curid=2236992" title="1,3-dioksetan">
1,3-dioksetan



</doc>
<doc id="2236993" url="https://pl.wikipedia.org/wiki?curid=2236993" title="Robin Pecknold">
Robin Pecknold

Robin Pecknold (urodzony 30 marca 1986 w Seattle, w stanie Waszyngton) – amerykański wokalista, gitarzysta rytmiczny i autor tekstów zespołu Fleet Foxes.
Gitary
Robin większość medodii odgrywa na gitarze 6 strunowej Martin D-18. Korzysta również z Martin D12-20 12-strunowa i Gibson J-45 6 String. Obie ostatnie sięgają roku 1970. Wokalista grywał również na nowszych gitarach, m.in. na gitarze elektrycznej Epiphone Casino i akustycznej Oberon Fylde.

</doc>
<doc id="2236995" url="https://pl.wikipedia.org/wiki?curid=2236995" title="Tacotalpa (gmina)">
Tacotalpa (gmina)

Tacotalpa - gmina meksykańskiego stanu Tabasco, położona w połowie rozciągniętego wschód-zachód stanu w jego najbardziej wysuniętej na południe części, około 120 km od wybrzeża Zatoki Meksykańskiej. Jest jedną z 17 gmin w tym stanie. Siedzibą władz gminy jest miasto o tej samej nazwie. Nazwa gminy pochodzi od słów w języku nahuatl “Taco – tlal – pan” które znaczą "Ziemia krzewów i chwastów". Gminę utworzono w 1883 roku decyzją gubernatora stanu Tabasco.
Ludność gminy Tacotalpa w 2010 roku liczyła 46 302 mieszkańców, co czyniło ją mało liczebną gminą w stanie Tabasco.
Geografia gminy.
Powierzchnia gminy wynosi 738,52 km² zajmując tylko 3,01% powierzchni stanu, co czyni ją jedną z mniejszych gmin w stanie Tabasco. Obszar gminy jest bardzo zróżnicowany wyniesiony od 20 m aż do ponad 1000 m n.p.m. Na terenie gminy znajdują się szczyty o nazwach El Madrigal, La Campana, Murciélago, Palo Quemado i Cora de Poaná. Obszar gminy należy do zlewiska systemu rzek Grijalva-Usumacinta. Urozmaicony teren gminy jest w większości pokryty lasami, które mają charakter lasów deszczowych.
Klimat.
Klimat jest ciepły ze średnią roczną temperaturą wynoszącą 26,4 °C oraz z niewielką roczną amplitudą, gdyż średnia temperatura najcieplejszego miesiąca (maj) wynosi 29,6 °C, podczas gdy średnia temperatura najchłodniejszych (grudzień - styczeń) wynosi 22 °C. Wiatry znad Morza Karaibskiego oraz znad Zatoki Meksykańskiej przynoszą dużą masę wilgotnego powietrza, które ochładzając się wraz z wysokością ponad poziom morza uwalnia wodę powodując gwałtowne opady (głównie w porze deszczowej przypadającej w lecie), czyniąc klimat wilgotnym ze średniorocznym opadem na poziomie aż 4 014 mm.
Gospodarka.
Spośród całej ludności około 63% jest aktywnych ekonomicznie, lecz większość to ludność zatrudniona w rolnictwie co sprawia, że gmina należy do ubogich. Ludność gminy jest zatrudniona według udziału procentowego w następujących gałęziach: rolnictwie, hodowli i rybołówstwie a następnie w handlu, turystyce i usługach oraz w mniejszym stopniu w przemyśle petrochemicznym, budownictwie oraz zakładach bazujących na pracy ręcznej. Najczęściej uprawia się kukurydzę, zboża oraz trzcinę cukrową.

</doc>
<doc id="2236997" url="https://pl.wikipedia.org/wiki?curid=2236997" title="Honorowi obywatele Opola">
Honorowi obywatele Opola

Honorowi obywatele Opola – lista osób, którym Rada Miasta Opola przyznała „Honorowe Obywatelstwo Miasta Opola” – szczególny tytuł otrzymywany za wyjątkowe zasługi na rzecz miasta, przyczyniające się do jego rozwoju, wzbogacającego dorobek miasta w różnych dziedzinach (np. przemysł, budownictwo, służba zdrowia, oświata, nauka, kultura itp.).
Regulamin nadania tytułu przyjęła Rada Miasta Opola w dniu 28 maja 1991 roku.

</doc>
<doc id="2237005" url="https://pl.wikipedia.org/wiki?curid=2237005" title="Artocarpus hirsutus">
Artocarpus hirsutus

Artocarpus hirsutus – gatunek drzewa z rodziny morwowatych, pochodzące z południowych Indii (Karnataka, Kerala, Maharashtra, Tamil Nadu).

</doc>
<doc id="2237014" url="https://pl.wikipedia.org/wiki?curid=2237014" title="HMAS Alfie Cam">
HMAS Alfie Cam

HMAS Alfie Cam (FY97) - trałowiec pomocniczy z okresu II wojny światowej należący do Royal Australian Navy.
Historia.
Trawler Asama był wodowany w 1920 w Cardiff. W 1928 statek został zakupiony przez T. A. Fielda i obył dwumiesięczną podróż do Australii przez Kanał Sueski, do Sydney dotarł w listopadzie 1928. Już w Sydney statek został zakupiony przez firmę Cams and Sons zajmującą się połowem ryb w pobliżu Sydney i został przemianowany na Alfie Cam. Należał wówczas do największych trawlerów w sydneyskiej flocie rybackiej.
Po wybuchu II wojny światowej Alfie Cam wraz z 34 innymi statkami zostały wcielone do Royal Australian Navy i przystosowane do roli trałowca.
22 czerwca 1940 został wcielony do Marynarki, do służby wszedł 22 lipca. Statek został odkupiony od właściciela 29 czerwca 1943, wycofany do rezerwy 6 lipca 1944 i sprzedany 27 września 1944.
12 lipca 1952 statek wszedł na rafę i ciężko uszkodził kadłub (w akcji ratowniczej brał udział trawler który w czasie wojny także służył jako trałowiec pomocniczy), naprawa została uznana za nieekonomiczną, i statek złomowano.

</doc>
<doc id="2237018" url="https://pl.wikipedia.org/wiki?curid=2237018" title="Nika Dzalamidze">
Nika Dzalamidze

Nikoloz „Nika” Dzalamidze (, ur. 6 stycznia 1992 w Oczamczyrze) – gruziński piłkarz występujący na pozycji pomocnika, reprezentant Gruzji w latach 2012–2015.
Kariera.
Dzalamidze jest wychowankiem zespołu SK Zugdidi, w którego barwach rozegrał 49 spotkań w Umaglesi Lidze. 18 grudnia 2009 został wypożyczony do rosyjskiego CSKA Moskwa, gdzie grał w zespole młodzieżowym. 13 lutego 2011 został ponownie wypożyczony, tym razem do Widzewa Łódź. W barwach nowego klubu zadebiutował 27 lutego w meczu z Lechem Poznań (0:1). Już w drugim spotkaniu rozegranym w barwach Widzewa (z Koroną Kielce) zdobył swoją pierwszą bramkę dla łódzkiego zespołu, zaliczył też dwie asysty. Pod koniec okresu wypożyczenia Widzew nie zdecydował się wykupić młodego zawodnika z gruzińskiego klubu, a Dzalamidze został przesunięty do zespołu Młodej Ekstraklasy.
W grudniu 2011 roku podpisał czteroletni kontrakt z Jagiellonią Białystok. Umowa zaczęła obowiązywać od 1 stycznia 2012. W nowym zespole zadebiutował 20 lutego w meczu z Koroną Kielce (0:2).
Kariera piłkarska.
"Aktualne na 1 czerwca 2018:"
Kariera reprezentacyjna.
Dzalamidze występował w młodzieżowych kadrach Gruzji. W 2011 roku zagrał w rozgrywanym w Austrii Turnieju Czterech Narodów, w którym występują reprezentacje narodowe U-21. Gruzin pojawił się na boisku w spotkaniach z Izraelem, Albanią oraz Rumunią. Gruzja przegrała wszystkie mecze w swojej grupie.
24 maja 2012 Dzalamidze zadebiutował w seniorskiej reprezentacji w przegranym 1:3 towarzyskim meczu z Turcją.

</doc>
<doc id="2237025" url="https://pl.wikipedia.org/wiki?curid=2237025" title="Raúl Meireles">
Raúl Meireles



</doc>
<doc id="2237028" url="https://pl.wikipedia.org/wiki?curid=2237028" title="Węzeł austriacki">
Węzeł austriacki

Węzeł austriacki (tyrolski, węgierski) – rodzaj węzła ozdobnego, wykonanego kordonkiem bądź koronką, będącego częścią munduru galowego. Naszywano go zwykle na mankietach jako oznakę rangi wojskowej.
W marynistyce zaliczany jest do węzłów z grupy „turbanowych”, o czterech ramionach i trzech kierunkach.

</doc>
<doc id="2237029" url="https://pl.wikipedia.org/wiki?curid=2237029" title="Plac Piastów w Gliwicach">
Plac Piastów w Gliwicach

Plac Piastów (niem. "Germaniaplatz", przed 1874 "Neumarkt") – rozległy plac znajdujący się w pobliżu dworca kolejowego w Gliwicach u zbiegu ulic: Bohaterów Getta Warszawskiego, Dubois, Dworcowej, Jagiellońskiej, Na Piasku, Okopowej i Piwnej.
W latach 1874–1928 na placu stał Pomnik Germanii, przeniesiony następnie w inne miejsce.
Informacje ogólne.
Plac Piastów pełni funkcję dworca komunikacji miejskiej, podzielonego na kilka stanowisk kierunkowych:
Stanowiska:

</doc>
<doc id="2237034" url="https://pl.wikipedia.org/wiki?curid=2237034" title="Chergui">
Chergui



</doc>
<doc id="2237040" url="https://pl.wikipedia.org/wiki?curid=2237040" title="HMAS Marrawah">
HMAS Marrawah

HMAS Marrawah - trałowiec pomocniczy z okresu II wojny światowej należący do Royal Australian Navy.
Po wybuchu II wojny światowej, kabotażowiec Marrawah wraz z 34 innymi statkami zostały wcielone do Royal Australian Navy i przystosowane do roli trałowca.
Marrawah był wodowany w 1910. 2 września 1941 został wcielony do Marynarki, do służby wszedł tymczasowo 3 września 1941 i powtórnie już permanentnie 9 grudnia 1941, został zwrócony właścicielowi 23 czerwca 1946.

</doc>
<doc id="2237041" url="https://pl.wikipedia.org/wiki?curid=2237041" title="Oberhof (ujednoznacznienie)">
Oberhof (ujednoznacznienie)



</doc>
<doc id="2237042" url="https://pl.wikipedia.org/wiki?curid=2237042" title="GZA-651">
GZA-651

GZA-651 (PAZ-651, KAwZ-651) – rodzina radzieckich autobusów produkowanych przez firmy Gorkowskie Zakłady Autobusowe, PAZ i KAwZ w latach 1950–1973. Do napędu użyto silnika R6 o pojemności 3,5 l. Moc przenoszona była na oś tylną (4x2) poprzez 4-biegową manualną skrzynię biegów. Pojazd przewozić mógł 19–20 pasażerów na miejscach siedzących. Konstrukcyjnie oparty był na ciężarowym GAZie-51 i budowano je na podwoziach dostarczanych przez GAZ.
Rozwój i produkcja.
Autobus został opracowany w 1949 roku i pierwotnie produkowany był w latach 1950–1951 w Gorkowskich Zakładach Autobusowych w Gorkim, pod marką GZA-651. Oparty był na kompletnym podwoziu ciężarówki GAZ-51, zbudowanej w klasycznym układzie, z wystającą do przodu maską silnika, i taki układ zachował też autobus. Na podwoziu w jego środkowej i tylnej części zabudowano przedział pasażerski, połączony z kabiną kierowcy. Szkielet nadwozia był drewniany, pokryty blachą, drewniana była również podłoga. Produkcję rozpoczęto w październiku 1950.
Opracowano też alternatywny model GZA-650, zbudowany na przedłużonym podwoziu GAZ-51, lecz z nowocześniejszym wagonowym nadwoziem, ale władze wybrały do produkcji model GZA-651 z uwagi na możliwość szybszego skierowania go do produkcji.
W związku ze zmianą profilu zakładów w Gorkim, produkcję autobusu przekazano następnie wraz z dokumentacją i oprzyrządowaniem do zakładów PAZ, które do tej pory produkowały części samochodowe. Pierwsze autobusy w Pawłowie wyprodukowano 8 sierpnia 1952. Otrzymały one oznaczenie PAZ-651, lecz stosowano także poprzednie oznaczenie GZA-651, zwłaszcza w dokumentacji zakładowej. W odróżnieniu od pierwowzoru, maskę silnika ciężarówki zastąpiono przez nową, bardziej estetyczną, z zaokrągloną kratą atrapy chłodnicy i zaokrąglonym nosem maski, podobną do GAZ-69. Otrzymały one też dodatkowo kierunkowskazy od Pobiedy na przedniej ściance kabiny. W 1957 przeprowadzono modernizację modelu, otrzymał on wówczas całkowicie metalowe nadwozie i nazwę PAZ-651A. W związku z wdrożeniem do produkcji w 1958 roku nowego autobusu PAZ-652, produkcję PAZ-651A przeniesiono do nowo utworzonych zakładów KAwZ, lecz mimo to były one produkowane w Pawłowie jeszcze do 1961 roku. Łącznie wyprodukowano w zakładach PAZ 34 475 autobusów tego modelu, w tym większość – ok. 24 tys. w wersji PAZ-651A.
Produkcja autobusu PAZ-651A została w 1958 roku przekazana także do fabryki KAwZ w Kurganie, gdzie był produkowany pod nazwą KAwZ-651A. Pierwszy wyprodukowano tam 14 stycznia 1958. Autobusy wczesnej produkcji odpowiadały w pełni modelowi PAZ-651A. Jeszcze w 1958 roku zaprzestano montowania przednich kierunkowskazów od Pobiedy. Od końca 1962 roku, dla uproszczenia produkcji, autobusy miały typową maskę i płaską atrapę chłodnicy zunifikowane z ciężarówką GAZ-51, zamiast oryginalnej konstrukcji stosowanej w PAZ-ach. Wprowadzane były następnie niewielkie zmiany, głównie dotyczące oświetlenia tylnego i gabarytowego. W 1970 roku usunięto kwadratowe okienko z numerem linii z dachu znad szyby przedniej. We wrześniu 1970 roku wprowadzono do produkcji ulepszony model KAwZ-651B, różniący się dodaniem ogrzewania kabiny pasażerskiej. Produkowano go do 1973 roku, kiedy został zastąpiony przez nowy model KAwZ-685.
Prosta drewniano-metalowa konstrukcja nadwozia wczesnej wersji oraz zastosowanie gotowego podwozia spowodowały, że autobusy typu GZA-651 produkowano także w innych miejscach. Oprócz wymienionych zakładów, produkowano je też w Ryskich Zakładach Autoremontowych w Rydze (pod oznaczeniem RARZ-651) i w Tartuskich Zakładach Autoremontowych w Tartu (jako GZA-651). Podobne nieseryjne modele autobusów budowano też lokalnie na podwoziach GAZ-51 w innych warsztatach, w tym w moskiewskich zakładach autoremontowych Ariemkuz, które opracowały dokumentację uproszczonej wersji.
W latach 1950–1956 produkowano wersję PAZ-653 – ambulans, w latach 1950–1958 zaś PAZ-657 i PAZ-659 – vany o zamkniętym nadwoziu.
Wersją autobusu był KAwZ-663, z napędem na obie osie, oparty na podwoziu ciężarówki terenowej GAZ-63.
Opis.
Nadwozie pierwotnie było metalowe na drewnianym szkielecie. Miało troje pojedynczych drzwi: z przodu po prawej stronie dla pasażerów i po lewej dla kierowcy oraz awaryjne w tylnej ścianie. Dla zwiększenia komfortu, tylne resory ciężarówki zastąpiono przez bardziej miękkie, z czterema hydraulicznymi amortyzatorami podwójnego działania.
Na bocznych odejmowanych ścianach maski GZA-651 i wczesnych PAZ-651 był wytłoczony napis „Автозавод им. Молотова” ("Awtozawod im. Mołotowa"), następnie „Павловский автобусный завод им. Жданова” ("Pawłowskij awtobusnyj zawod im. Żdanowa"), a na samochodach KAwZ był napis „Курганский автобусный завод” ("Kurganskij awtobusnyj zawod").

</doc>
<doc id="2237045" url="https://pl.wikipedia.org/wiki?curid=2237045" title="Sandra Martinović">
Sandra Martinović

Sandra Martinović (ur. 4 października 1979) – bośniacka tenisistka.
Tenisistka zadebiutowała w roku 1996 w niewielkim turnieju ITF w Skopje, gdzie wygrała kwalifikacje i zagrała w pierwszej rundzie turnieju głównego. Następnie, w latach 1997-2003, grała w podobnych turniejach ale bez większych sukcesów. Jedyne znaczące osiągnięcia z tego okresu to dwa finały, w 1999 roku w Kairze i w 2003 roku w Alphen aan den Rijn. W 2004 roku wygrała swój pierwszy w karierze turniej, w holenderskim Heerhugowaard, pokonując w finale Szwedkę Aleksandrę Srndovic. W sumie wygrała trzynaście turniejów w grze pojedynczej i jedenaście w grze podwójnej rangi ITF.
W 2007 roku wzięła udział w kwalifikacjach do turnieju WTA w Linzu, które wygrała, pokonując takie zawodniczki jak: Vladimíra Uhlířová, Wolha Hawarcowa i Patricia Mayr. W turnieju głównym przegrała jednak z Giselą Dulko już w pierwszej rundzie. W roku następnym zagrała w kwalifikacjach do trzech turniejów wielkoszlemowych, Roland Garros, Wimbledon i US Open. Największy sukces odniosła w Roland Garros, gdzie dotarła do trzeciej rundy kwalifikacji, pokonując po drodze Kumiko Iijimę i Ahshę Rolle a przegrywając w trzeciej rundzie z Ivetą Benešovą. Były to jej najlepsze osiągnięcia w historii występów w rozgrywkach WTA.
Wielokrotnie reprezentowała także swój kraj w rozgrywkach Pucharu Federacji.

</doc>
<doc id="2237046" url="https://pl.wikipedia.org/wiki?curid=2237046" title="Snajper. Broń odwetu">
Snajper. Broń odwetu

Snajper. Broń odwetu (org. "Снайпер. Оружие возмездия") – białorusko-rosyjski dramat wojenny z 2009 roku w reż. Aleksandra Jefremowa. Wyprodukowano również wersję telewizyjną filmu w postaci czteroodcinkowego miniserialu.
Opis fabuły.
Rok 1942, bitwa pod Stalingradem. Dziewięciu radzieckich snajperów pod dowództwem por. Jaszyna precyzyjnym ogniem zatrzymuje atak niemieckiego pułku piechoty. W trakcie odejścia z pozycji ginie jednak trafiona przez niemieckiego strzelca wyborowego Kleista jedna z radzieckich snajperów, ukochana Jaszyna – Alesia. 
Mijają trzy lata. Jaszyn, już w stopniu majora, jest komendantem niemieckiego miasteczka w Prusach Wsch. Pewnego dnia przybywa do niego wraz z asystentką Marią i mjr. NKWD Osipowem inż. Michajłowski – specjalista od rakiet, którzy w miejscowym zamku poszukują śladów niemieckiej "wunderwaffe" – pocisku rakietowego V-2. Zamku i jego tajemnic pilnuje jednak grupa niemieckich snajperów pod dowództwem "starego znajomego" Jaszyna – Kleista. Jaszyn, dowiadując się o tym, wzywa na pomoc snajperów ze swojego starego oddziału. Na terenie zamczyska dochodzi do niemiecko-radzieckiego pojedynku snajperów, w którym Jaszyn i Kleist muszą stoczyć finalny pojedynek na śmierć i życie. Zwycięsko wychodzi z niego Jaszyn, mszcząc się za śmierć ukochanej Alesi i przyjaciół.
Główne role.
i inni.
Produkcja.
Zdjęcia scen w wojennym Stalingradzie kręcono w nieczynnej betoniarni w Mińsku, a za pruski zamek, w którym rozgrywa się główna akcja filmu, posłużył zamek w Mirze.

</doc>
<doc id="2237048" url="https://pl.wikipedia.org/wiki?curid=2237048" title="Sandra Martinovic">
Sandra Martinovic



</doc>
<doc id="2237057" url="https://pl.wikipedia.org/wiki?curid=2237057" title="Jan Stone">
Jan Stone

Jan Stone OSA (ur. ?, zm. 24 grudnia 1539 w Canterbury) – angielski męczennik, ofiara prześladowań antykatolickich okresu reformacji, święty Kościoła katolickiego.
Życiorys.
Dzięki relacji anglikańskiego biskupa Dover Richarda Yngwortha złożonej Cromwellowi dowiadujemy się, iż kiedy 14 grudnia 1538 roku przybył do klasztoru Zakonu Świętego Augustyna w Canterbury by odebrać przysięgę na uznanie króla zwierzchnikiem Kościoła w Anglii i przejąć dobra wspólnoty zakonnej, Jan Stone mino nacisków odmówił. Mimo odosobnienia i poddaniu przesłuchaniom postawy nie zmienił. Został prawdopodobnie przewieziony do Londynu i uwięziony w Tower of London, ale proces wytoczono mu w Canterbury, gdzie skazano go na śmierć i wykonano wyrok. Według Mikołaja Harpsfielda w czasie pobytu w więzieniu w Canterbury miało miejsce niezwykłe zdarzenie. Jan Stone miał usłyszeć głos wzywający do przyjęcia śmierci za wiarę. Relację z o wydarzeniu przekazał sam Stone. Z egzekucji zachowały się rachunki za szubienicę i wynagrodzenie dla kata i jego pomocnika.
Na podstawie analiz czasów i miejsca śmierci wokół życia postaci pojawiły się legendy. Wedle tych przekazów miał prowadzić działalność w Canterbury we wspólnocie klasztornej „Braci Augustianów”, jak ówcześnie określano zakon. Najstarsze biografie przypisują mu ukończenie studiów uniwersyteckich ze stopniem naukowym magistra lub doktora. Te same źródła określają go jako kaznodzieję i przypisują stanowisko przeora w Droitwich, oraz wykładowcy uniwersyteckiego. Działalność Jana Stone’a miała wywierać znaczący wpływ na życie mu współczesnych w stopniu, który sprawił, iż król Henryk VIII zabiegał o jego pozyskanie dla własnych celów.
Wspominany jest w dniu 25 października.
Beatyfikowany 29 grudnia 1886 przez papieża Leona XIII, a kanonizowany został w grupie Czterdziestu męczenników Anglii i Walii przez Pawła VI 25 października 1970 roku.
Jest patronem parafii St John Stone’s w Southport.

</doc>
<doc id="2237071" url="https://pl.wikipedia.org/wiki?curid=2237071" title="Steven Zierk">
Steven Zierk

Steven C. Zierk (ur. 27 sierpnia 1993 w Mountain View) – amerykański szachista, arcymistrz od 2018 roku.
Kariera szachowa.
W szachy gra od 6. roku życia. Do 2007 startował wyłącznie w turniejach regionalnych. W 2007 zajął II m. w grupie rankingowej do 2000 punktów otwartego turnieju "World Open" w Filadelfii. W styczniu 2008 zadebiutował na światowej liście rankingowej, natomiast w czerwcu tego roku otrzymał tytuł mistrza (ang. "National Master"). W kolejnych miesiącach, współpracując m.in. z arcymistrzem Melikseten Chaczijanem, sukcesywnie podnosił swój poziom gry. W październiku 2009 pokonał podczas turnieju w Reno holenderskiego arcymistrza Loeka van Wely'ego w partii trwającej zaledwie 27 posunięć. W 2010 zwyciężył w rozegranym w San Francisco turnieju pamięci Wasilija Smysłowa oraz odniósł największy sukces w dotychczasowej karierze, zdobywając w Porto Carras tytuł mistrza świata juniorów do 18 lat, jednocześnie wypełniając pierwszą normę arcymistrzowską. Jego zwycięstwo, a także styl, w którym je odniósł, było dużą niespodzianką, bowiem na liście startowej zajmował 26. miejsce, a w czasie turnieju zdobył 9½ pkt z 11 partii, pokonując m.in. dwóch arcymistrzów (Nilsa Grandeliusa ze Szwecji oraz Wasifa Durarbejliego z Azerbejdżanu). Za zdobycie tytułu mistrza świata do 18 lat Międzynarodowa Federacja Szachowa przyznała mu również tytuł mistrza międzynarodowego. W 2012 podzielił I m. w turnieju "CCSCSL Fall GM Invitational" w Saint Louis. 
Najwyższy ranking w dotychczasowej karierze osiągnął 1 września 2019, z wynikiem 2517 punktów zajmował wówczas 34. miejsce wśród amerykańskich szachistów.

</doc>
<doc id="2237074" url="https://pl.wikipedia.org/wiki?curid=2237074" title="190th Street">
190th Street

190th Street – stacja metra nowojorskiego, na linii A. Znajduje się w dzielnicy Queens, w Nowym Jorku i zlokalizowana jest pomiędzy stacjami Dyckman Street i 181st Street. Została otwarta 10 września 1932.

</doc>
<doc id="2237077" url="https://pl.wikipedia.org/wiki?curid=2237077" title="181st Street (stacja metra na Eighth Avenue Line)">
181st Street (stacja metra na Eighth Avenue Line)

181st Street – stacja metra nowojorskiego, na linii A. Znajduje się w dzielnicy Manhattan, w Nowym Jorku i zlokalizowana jest pomiędzy stacjami 190th Street i 175th Street. Została otwarta 10 września 1932.

</doc>
<doc id="2237082" url="https://pl.wikipedia.org/wiki?curid=2237082" title="Bogdan Śmidowicz">
Bogdan Śmidowicz

Bogdan Mścisław Śmidowicz (ur. 31 stycznia 1914 w Hamburgu, zm. 14 marca 2010 w Gdyni) – hydrogeolog, podczas II wojny światowej podporucznik pilot Polskich Siłach Powietrznych w Wielkiej Brytanii (ang. "Flying Officer") Królewskich Sił Powietrznych.
Życiorys.
Syn Jana i Zofii. W 1919 r. rodzina przeprowadziła się do Polski. Uczył się w szkołach w Poznaniu i Zakopanem, w 1932 r. zdał maturę. W latach 1932–1939 studiował na Politechnice Gdańskiej, której nie ukończył na skutek hitlerowskich represji.
Pod koniec 1939 r. przedostaje się do Francji, a następnie do Wielkiej Brytanii. W latach 1940–1941 pracował w Centrum Wyszkolenia Lotnictwa w Blackpool, następnie był pilotem 315. dywizjonu myśliwskiego „Dęblińskiego” od 1943 do 1944 (service number P2340). Nie odniósł zwycięstw powietrznych.
W 1944 r. wstąpił na Wydział Mechaniczny Polish University College przy Uniwersytecie Londyńskim, gdzie w 1947 r. uzyskał dyplom inżyniera mechanika. We wrześniu wrócił do Polski i nostryfikował swój dyplom na Politechnice Warszawskiej. W latach 1947–1948 pracował w firmie ojca. Następnie zatrudnił się w PPB „Hydrotrest”, Zarządzie Budowlano-Montażowym nr 5 w Gdyni, Zjednoczeniu Robót Wiertniczych i Fundamentowych w Warszawie, Przedsiębiorstwie Geologicznym Gospodarki Komunalnej, Biurze Projektów Budawnictwa i „Prozamecie”. W 1965 r. rozpoczął pracę w Biurze Projektów Budownictwa komunalnego w Gdańsku, gdzie pracował do emerytury.
Był współzałożycielem i członkiem Morskiego Klubu Seniorów Lotnictwa.
Zmarł 14 marca 2010 r. i został pochowany w Gdyni na Cmentarzu Witomińskim.

</doc>
<doc id="2237084" url="https://pl.wikipedia.org/wiki?curid=2237084" title="Góry Samsarskie">
Góry Samsarskie

Góry Samsarskie (gruz. სამსარის ქედი, "Samsaris kedi") – wulkaniczne pasmo górskie w południowej Gruzji, około 120 km na południowy zachód od Tbilisi. Stanowi część Małego Kaukazu. Wznosi się z płaskowyżów: Dżawacheckiego oraz Calka. Pasmo ma długość około 40 km; ciągnie się z północy na południe. Wysokość waha się pomiędzy 2500 a 3000 m n.p.m.
W paśmie znajduje się około 20 wulkanów. Najwyższe z nich to:
Góry Samsarskie porośnięte są głównie górskimi łąkami. Lasy praktycznie nie występują. Klimat pasma należy do najbardziej surowych w Gruzji. Lata są krótkie i chłodne, za to zimy niezwykle długie jak na Południowy Kaukaz, z temperaturami spadającymi do -25 lub nawet -35 stopni.

</doc>
<doc id="2237085" url="https://pl.wikipedia.org/wiki?curid=2237085" title="Oostende (stacja kolejowa)">
Oostende (stacja kolejowa)

Oostende (nid: "Station Oostende") – stacja kolejowa w Ostendzie, w prowincji Flandria Zachodnia, w Belgii. Jest stacją końcową na linii 50A. Jest to główna stacja na belgijskim wybrzeżu. W lecie obsługuje ponad 250 000 pasażerów w każdym miesiącu. 
Od 1868 do 1963 istniało połączenia kolejowa na linii 62 do Torhout.

</doc>
<doc id="2237088" url="https://pl.wikipedia.org/wiki?curid=2237088" title="Porto Karas">
Porto Karas

Porto Karas (gr. Πόρτο Καρράς), także Limani Karas (gr. Λιμάνι Καρράς) – kurort w Grecji, nieopodal miejscowości Neos Marmaras, na półwyspie Sithonia, ok. 100 km na południe od Salonik, w administracji zdecentralizowanej Macedonia-Tracja, w regionie Macedonia Środkowa, w jednostce regionalnej Chalkidiki, w gminie Sithonia. W 2011 roku miejscowość liczyła 95 mieszkańców. Na terenie "Porto Carras Grand Resort" znajduje się wiele ekskluzywnych i drogich hoteli oraz domów wypoczynkowych.
W 2010 i 2015 zostały tam rozegrane Mistrzostwa świata juniorów w szachach.

</doc>
<doc id="2237090" url="https://pl.wikipedia.org/wiki?curid=2237090" title="Góry Mescheckie">
Góry Mescheckie

Góry Mescheckie (gruz. მესხეთის ქედი - trb. "Meschetis Kedi", t. Góry Adżarsko-Imeretyńskie) - pasmo górskie Małego Kaukazu, w całości leżące w Gruzji (w Adżarii i Imeretii). Ciągną się na długości 150 km od wybrzeża Morza Czarnego koło Batumi do przełomu Kury koło Bordżomi. Najwyższy szczyt - Mepisckaro (2850 m n.p.m.). Zbudowane z fliszu oraz tufu i andezytu pochodzenia wulkanicznego. Porośnięte lasami liściastymi i iglastymi, w najwyższych partiach łąki górskie. 

</doc>
<doc id="2237092" url="https://pl.wikipedia.org/wiki?curid=2237092" title="Podlesie Śląskie">
Podlesie Śląskie



</doc>
<doc id="2237093" url="https://pl.wikipedia.org/wiki?curid=2237093" title="Port lotniczy Soalala">
Port lotniczy Soalala

Port lotniczy Soalala (IATA: DWB, ICAO: FMNO) – port lotniczy położony w Soalala, w prowincji Mahajanga, na Madagaskarze. Pas startowy ma powierzchnię betonową, natomiast jego długość wynosi 1250 m.

</doc>
<doc id="2237094" url="https://pl.wikipedia.org/wiki?curid=2237094" title="Petter Vaagan Moen">
Petter Vaagan Moen

Petter Vaagan Moen (ur. 5 lutego 1984 w Hamar) – norweski piłkarz występujący na pozycji pomocnika. Zawodnik klubu Strømsgodset IF.
Kariera klubowa.
Vaagan Moen zawodową karierę rozpoczynał w 2001 roku w klubie Hamarkameratene z Adeccoligaen. W 2003 roku awansował z zespołem do Tippeligaen. W tych rozgrywkach zadebiutował 12 kwietnia 2004 roku w zremisowanym 1:1 pojedynku z Sogndal Fotball. 25 lipca 2004 roku w wygranym 3:0 spotkaniu z Tromsø strzelił pierwszego gola w Tippeligaen. W Hamarkameratene spędził 4 lata.
W 2006 roku Vaagan Moen odszedł do SK Brann, również grającego w Tippeligaen. Pierwszy ligowy mecz zaliczył tam 10 kwietnia 2006 roku przeciwko Fredrikstadowi (1:1). W tym samym roku wywalczył z klubem wicemistrzostwo Norwegii, a rok później zdobył z nim mistrzostwo Norwegii.
W styczniu 2011 roku podpisał kontrakt z angielskim Queens Park Rangers z Championship. W tych rozgrywkach zadebiutował 3 stycznia 2011 roku w zremisowanym 2:2 spotkaniu z Bristolem City.
Kariera reprezentacyjna.
Vaagan Moen jest byłym reprezentantem Norwegii U-21. W pierwszej reprezentacji Norwegii zadebiutował 26 stycznia 2006 roku w przegranym 1:2 towarzyskim meczu z Meksykiem, w którym strzelił także gola.

</doc>
<doc id="2237096" url="https://pl.wikipedia.org/wiki?curid=2237096" title="Jautuba">
Jautuba



</doc>
<doc id="2237100" url="https://pl.wikipedia.org/wiki?curid=2237100" title="Lagoa Santa (Minas Gerais)">
Lagoa Santa (Minas Gerais)

Lagoa Santa – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237101" url="https://pl.wikipedia.org/wiki?curid=2237101" title="Miareczkowanie Karla Fischera">
Miareczkowanie Karla Fischera

Miareczkowanie Karla Fischera – metoda miareczkowania w chemii analitycznej do oznaczania niewielkich ilości wody w próbce. Metoda ta zaliczana jest do akwametrii. W metodzie tej stosuje się miareczkowanie kulometryczne lub wolumetryczne. Metodę opracował w 1935 roku niemiecki chemik Karl Fischer (1901–1958).
Miareczkowanie kulometryczne.
W modelach z diafragmą roztwór anodowy i katodowy oddzielone są od siebie przegrodą ze spieku ceramicznego. W głównej komorze naczynia miareczkowego znajduje się roztwór anodowy z analitem. Roztwór anodowy zawiera alkohol (ROH), zasadę (B), SO2 i I2. Typowymi alkoholami, stosowanymi w tej metodzie, są metanol lub eter etylowy glikolu dietylenowego (EtO(CH2)2O(CH2)2OH), często stosowaną zasadą jest imidazol.
W naczyniu miareczkowym znajduje się mniejsza komora z katodą i katolitem, zanurzona w roztworze anodowym z głównej komory. Jej dno stanowi diafragmę utrudniającą mieszanie się roztworów, dzięki czemu wygenerowane na anodzie cząsteczki jodu nie są redukowane do jodków, lecz reagują z wodą. W roku 1989 wprowadzono do handlu modele bez diafragmy, prostsze w obsłudze, lecz nie nadające się do niektórych zastosowań.
Po przyłożeniu do platynowej anody odpowiedniego napięcia w obwodzie zaczyna płynąć prąd. Przepływ prądu powoduje generowanie jodu I2 Przedstawiona poniżej reakcja jest reakcją utlenienia SO2 przez I2. Jeden mol I2 przypada na jeden mol H2O (2 mole elektronów przypada na jeden mol wody).
Metodą powszechnie używaną do detekcji punktu końcowego jest metoda bipotencjometryczna. Druga para elektrod platynowych jest zanurzona w roztworze anodowym. W obwodzie detekcyjnym w trakcie miareczkowania pomiędzy elektrodami detekcyjnymi utrzymywany jest stały prąd. Przed punktem równoważnikowym roztwór zawiera I− i bardzo małą ilość I2. W punkcie równoważnikowym pojawia się nadmiar I2 co powoduje nagły spadek napięcia. Ilość prądu potrzebną do wygenerowania I2 w celu osiągnięcia punktu końcowego można użyć do obliczenia zawartości wody w próbce.
Miareczkowanie wolumetryczne.
W miareczkowaniu wolumetrycznym wykorzystywane są te same zasady jak w miareczkowaniu kulometrycznym, z tą jednak różnicą, że wymieniony powyżej roztwór anodowy staje się titrantem. Titrant zawiera alkohol (ROH), zasadę (B), SO2 i I2 o znanym stężeniu.
Jeden mol I2 jest zużywany w trakcie miareczkowania jednego mola H2O. Reakcja chemiczna przebiegająca w trakcie miareczkowania jest dokładnie taka sama jak przedstawiona powyżej. Detekcja punktu końcowego odbywa się również za pomocą metody bipotencjometrycznej.
Zalety analizy.
Popularność miareczkowania Karla Fischera wynika w znacznej mierze z jego przewagi nad innymi metodami oznaczania wilgoci. Do zalet tej metody należą:
W przeciwieństwie do tej metody, w metodzie oznaczania straty przy suszeniu na wynik oznaczenia wpływa również strata innych substancji lotnych.

</doc>
<doc id="2237105" url="https://pl.wikipedia.org/wiki?curid=2237105" title="Mário Campos">
Mário Campos

Mário Campos – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237106" url="https://pl.wikipedia.org/wiki?curid=2237106" title="My Boy">
My Boy

My Boy – piosenka autorstwa Claude’a François, Jean-Pierre’a Bourtayre (muzyka), Phila Coultera i Billa Martina (tekst), która powstała w 1971 roku. Słowa do oryginalnej wersji utworu „Parce que je t’aime, mon enfant” (ponieważ cię kocham, moje dziecko) napisał Yves Dessca. Pierwotnie piosenkę z angielskim tekstem nagrał Richard Harris, którą wydano w grudniu 1971 roku. Trzy lata później wydany został singiel z nagraniem Elvisa Presleya.
Wersja Presleya.
Singiel z nagraniem Elvisa Presleya dotarł do 20 miejsca amerykańskiej listy przebojów "Billboard" Hot 100.

</doc>
<doc id="2237107" url="https://pl.wikipedia.org/wiki?curid=2237107" title="Teatr Propozycji „Dialog” w Koszalinie">
Teatr Propozycji „Dialog” w Koszalinie

Teatr Propozycji „Dialog” im. Henryki Rodkiewicz – teatr rapsodyczny działający w Koszalinie od roku 1959.
Prowadzone działania.
Ze względu na prezentowany repertuar w teatrze wyróżnia się scenę teatru, scenę poezji oraz scenę muzyczną. Oprócz wystawianych przedstawień teatralnych, odbywają się tu spotkania miłośników poezji w ramach wieczorów poezji, spotkania autorskie z wybitnymi i cenionymi postaciami kultury. Ponadto w ramach Klubu Muzycznego odbywają się koncerty m.in. jazzowe. Teatr jest także organizatorem, wspólnie z innymi instytucjami kulturalnymi, Koszalińskich Ogólnopolskich Dni Monodramu-Debiuty „Strzała Północy”, na których odbywa się od 2013 r. (w październiku) turniej debiutanckich monodramów.
Historia teatru.
W sierpniu 1959 aktorka Bałtyckiego Teatru Dramatycznego Henryka Rodkiewicz porzuciła macierzystą scenę, by wraz z grupą miłośników teatru założyć teatr poezji.
Pierwszym spektaklem była „Godzina myśli” poświęcona poezji i prozie Juliusza Słowackiego. W trzy miesiące później odbyła się premiera sztuki Wolfganga Borcherta „Pod drzwiami”, a w marcu 1960 spektaklu „Nie będzie końca dialogu”. Wtedy zespół przyjął nazwę „Teatr Propozycji Dialog”. Na Ogólnopolskim Festiwalu Amatorskich Teatrów Poezji 1960 teatr zdobył za inscenizację „Róży” Żeromskiego pierwszą nagrodę, w roku 1965 również pierwszą nagrodę za inscenizację staroruskiej byliny „Słowo o wyprawie Igora”.
W końcu roku 1962 teatr wystawił „Słowo o Jakubie Szeli” Bruno Jasieńskiego w adaptacji Jadwigi Ślipińskiej i reżyserii Janusza Marca.
W „Księdze Apokryfów” Karela Čapka reżyserowanej przez Tadeusza Mroczka wystąpili: Jadwiga Ślipińska, Jerzy Domin, Jerzy Litwin, Wacław Dąbrowski i Jerzy Bokiej.
W grudniu 1998 roku młodzi uczestnicy warsztatów, prowadzonych pod hasłem „Akademii Słowa” przez Marka Kołowskiego pokazali spektakl oparty na twórczości Bertolta Brechta według scenariusza i w reżyserii Marka Kołowskiego.
Teatr wielokrotnie wystawiał spektakle poświęcone poezji Cypriana Kamila Norwida.
W listopadzie 1995 spektaklem „Skar i Bonka” rozpoczął w Dialogu działalność „Teatr przy stoliku” zainicjowany przez Tadeusza Mroczka. W pierwszym spektaklu wzięli udział Diana Łozińska i Tadeusz Mroczek. Podczas trzech sezonów Teatr przy stoliku pokazał publiczności prawie dwadzieścia premier.

</doc>
<doc id="2237108" url="https://pl.wikipedia.org/wiki?curid=2237108" title="Mateus Leme">
Mateus Leme

Mateus Leme – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237110" url="https://pl.wikipedia.org/wiki?curid=2237110" title="Pedro Leopoldo">
Pedro Leopoldo

Pedro Leopoldo – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237111" url="https://pl.wikipedia.org/wiki?curid=2237111" title="Impeckable">
Impeckable

Impeckable – siódmy album studyjny walijskiej grupy Budgie wydany w 1978 roku. Ostatni album, w którego powstaniu brał udział gitarzysta Tony Bourge. Wszystkie utwory skomponowali Burke Shelley i Tony Bourge z wyjątkiem „Don't Go Away”, którego autorami są Blanche i Burke Shelley.

</doc>
<doc id="2237112" url="https://pl.wikipedia.org/wiki?curid=2237112" title="Mistrzostwa Świata Juniorów w Narciarstwie Alpejskim 2011">
Mistrzostwa Świata Juniorów w Narciarstwie Alpejskim 2011

30. Mistrzostwa świata juniorów w narciarstwie alpejskim odbyły się w dniach 30 stycznia - 5 lutego 2011 r. w szwajcarskiej miejscowości Crans-Montana w kantonie Valais. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja gospodarzy, której zawodnicy zdobyli także najwięcej medali, jedenaście, w tym 3 złote, 5 srebrnych i 3 brązowe.

</doc>
<doc id="2237114" url="https://pl.wikipedia.org/wiki?curid=2237114" title="Raposos">
Raposos

Raposos – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237115" url="https://pl.wikipedia.org/wiki?curid=2237115" title="Czapetka samarangijska">
Czapetka samarangijska

Czapetka samarangijska ("Syzygium samarangense" (Blume) Merr. &amp; Perry) – gatunek drzewa z rodziny mirtowatych. Pochodzi z Birmy, Tajlandii, Indonezji, Filipin, Malezji, Papui-Nowej Gwinei i Wysp Salomona. Jest uprawiany również w innych krajach o klimacie tropikalnym. W różnych częściach świata owoce posiadają wiele lokalnych nazw.

</doc>
<doc id="2237116" url="https://pl.wikipedia.org/wiki?curid=2237116" title="Rio Acima">
Rio Acima

Rio Acima – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237117" url="https://pl.wikipedia.org/wiki?curid=2237117" title="Księga kormcza">
Księga kormcza

Księga kormcza (ros. Кормчая книга, "Kormczaja kniga" z cs кормчий i scs кръмьчии – sternik, gr. Νόμος Κανόνες z gr. Νόμος – statut i gr. Κανόνες – kanon, dosł. "księga kierująca") – zbiór przepisów i praw cerkiewnych, regulujących postępowanie w zakresie kierowania Kościołem oraz pracę sądów kościelnych w niektórych państwach słowiańskich.
Geneza ksiąg kormczych sięga VI wieku, gdy został wydany przez patriarchę Jana III Scholastyka bizantyjski Nomokanon. W XI wieku Nomokanon został przetłumaczony na potrzeby Kościoła bułgarskiego, stąd został rozpowszechniony na Rusi. Pod koniec XIII wieku Nomokanony ruskie zaczęto nazywać księgami kormczymi. Ruskie zbiory praw różniły się nieco od bułgarskich i bizantyjskich zawartością, na Rusi uzupełniano je o świeckie przypisy prawne.
W 1274 roku na Soborze we Włodzimierzu metropolita Cyryl II za podstawę do kierowania Cerkwią zaproponował serbski nomokanon z 1225 roku, przetłumaczony z greki na język cerkiewnosłowiański. W XIII wieku pojawiła się kolejna modyfikacja księgi kormczej, polegająca na połączeniu zbiorów praw bułgarskich i serbskich oraz dodaniu elementów Ruskiej Prawdy i ustaw Włodzimierza Wielkiego i Jarosława Mądrego, a także postanowień Soboru z 1274 roku. Ta redakcja księgi kormczej została nazwana "Sofijską (lub Nowogrodzka) księgą kormczą" – od miejsca jej późniejszego odnalezienia w Sofijskim Soborze w Nowgorodzie – lub "Synodalną księgą kormczą" – od miejsca jej przechowywania w Synodalnej Bibliotece w Moskwie.
Na przełomie XV–XVI wieku dokonano rewizji różnych wersji ksiąg kormczych. W 1650 roku została wydana drukiem "Kormcza Józefa", w 1653 roku – "Kormcza Nikona", a w 1787 roku "Kormcza Katarzyny". Ostatnie wydanie księgi kormczej miało miejsce w 1816 roku.

</doc>
<doc id="2237119" url="https://pl.wikipedia.org/wiki?curid=2237119" title="Canadian Direct Insurance BC Men’s Curling Championship">
Canadian Direct Insurance BC Men’s Curling Championship

Canadian Direct Insurance BC Men’s Curling Championship – prowincjonalne mistrzostwa mężczyzn Kolumbii Brytyjskiej w curlingu, zwycięzca występuje jako reprezentacja prowincji na the Brier. Zawody rozgrywane są od 1936. Turniej wcześniej rozgrywany był pod nazwą Safeway Select.
System gry i kwalifikacje.
Obecnie w turnieju rywalizuje ze sobą 10 drużyn, grają ze sobą systemem kołowym.
Do zawodów kwalifikują się:
Reprezentacja Kolumbii Brytyjskiej na the Brier i mistrzostwach świata.
Łącznie zespoły z Kolumbii Brytyjskiej wygrywały the Brier 4 razy, 12-krotnie docierały do finałów i przegrywały. 14 razy Kolumbia Brytyjska zdobyła brązowe medale.
Na rozgrywanych od 1959 mistrzostwach świata zawodnicy z Kolumbii Brytyjskiej wystąpili trzy razy, za każdym razem zdobywając złote medale.

</doc>
<doc id="2237122" url="https://pl.wikipedia.org/wiki?curid=2237122" title="Muhamed Bešić">
Muhamed Bešić

Muhamed Bešić (ur. 10 września 1992 w Berlinie) – bośniacki piłkarz występujący na pozycji obrońcy w angielskim klubie Evertonie F.C..
Kariera klubowa.
Bešić jako junior grał w zespołach SpVgg Tiergarten 58, Reinickendorfer Füchse, Tennis Borussia Berlin oraz Hamburger SV, do którego trafił w 2009 roku. W połowie 2010 roku został włączony do jego rezerw, grających w Regionallidze Nord. W listopadzie 2010 roku został przesunięty do pierwszej drużyny HSV, występującej w Bundeslidze. W tych rozgrywkach zadebiutował 12 listopada 2010 roku w przegranym 0:2 pojedynku z Borussią Dortmund.
Kariera reprezentacyjna.
W 2010 roku Bešić zadebiutował w reprezentacji Bośni i Hercegowiny U-21, a 17 listopada tego samego roku w pierwszej reprezentacji Bośni i Hercegowiny w wygranym 3:2 towarzyskim meczu ze Słowacją.

</doc>
<doc id="2237123" url="https://pl.wikipedia.org/wiki?curid=2237123" title="Syzygium samarangense">
Syzygium samarangense



</doc>
<doc id="2237124" url="https://pl.wikipedia.org/wiki?curid=2237124" title="Muhamed Besić">
Muhamed Besić



</doc>
<doc id="2237125" url="https://pl.wikipedia.org/wiki?curid=2237125" title="Muhamed Besic">
Muhamed Besic



</doc>
<doc id="2237126" url="https://pl.wikipedia.org/wiki?curid=2237126" title="São Joaquim de Bicas">
São Joaquim de Bicas

São Joaquim de Bicas – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237130" url="https://pl.wikipedia.org/wiki?curid=2237130" title="São José da Lapa">
São José da Lapa

São José da Lapa – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237132" url="https://pl.wikipedia.org/wiki?curid=2237132" title="Wężownica (armata)">
Wężownica (armata)

Wężownica (niem. "Schlange") – rodzaj bezkomorowej kolubryny używanej w Europie w XVI i XVII w., a sporadycznie nawet w 1. poł. XIX w. Wężownica charakteryzowała się długą lufą, której zawdzięczała swoją nazwę. Była stosowana w wielu państwach – szczególnie popularna była w Cesarstwie – i w różnych odmianach, dlatego ta sama armata mogła należeć do różnych kategorii wagowych.

</doc>
<doc id="2237134" url="https://pl.wikipedia.org/wiki?curid=2237134" title="Sarzedo">
Sarzedo

Sarzedo – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237136" url="https://pl.wikipedia.org/wiki?curid=2237136" title="Vespasiano">
Vespasiano

Vespasiano – miasto i gmina w Brazylii, w stanie Minas Gerais. Znajduje się w mezoregionie Metropolitana de Belo Horizonte i mikroregionie Belo Horizonte.

</doc>
<doc id="2237139" url="https://pl.wikipedia.org/wiki?curid=2237139" title="PAZ-652">
PAZ-652

PAZ-652 – mały autobus produkowany przez radziecką firmę PAZ w latach 1958–1968. Do napędu użyto silnika R6 o pojemności 3,5 l. Moc przenoszona była na oś tylną (4x2) poprzez 4-biegową manualną skrzynię biegów. Pojazd przewozić mógł 23 pasażerów na miejscach siedzących i 19 na miejscach stojących. 
Autobus PAZ-651 był następcą modelu PAZ-651. Oparty był na tych samych podzespołach mechanicznych ciężarówki GAZ-51A, w tym silnika, lecz zastosowano w nim nowoczesne samonośne wagonowe nadwozie. W 1964 roku model przeszedł modernizację - otrzymał wówczas nazwę PAZ-652B. Jego następcą, wywodzącym się z jego konstrukcji, był PAZ-672.

</doc>
<doc id="2237144" url="https://pl.wikipedia.org/wiki?curid=2237144" title="Yitong">
Yitong

Yitong (chiń. 伊通满族自治县; pinyin: "Yītōng Mǎnzú Zìzhìxiàn") – mandżurski powiat autonomiczny w północno-wschodnich Chinach, w prowincji Jilin, w prefekturze miejskiej Siping. W 1999 roku liczył 473 842 mieszkańców. 
Powiat otrzymał status powiatu autonomicznego 30 sierpnia 1988 roku.

</doc>
<doc id="2237148" url="https://pl.wikipedia.org/wiki?curid=2237148" title="PAZ-672">
PAZ-672

PAZ-672 - autobus produkowany przez firmę PAZ w latach 1968-1989. Do napędu użyto silnika V8 o pojemności 4,3 l. Moc przenoszona była na oś tylną (4x2) poprzez 4-biegową manualną skrzynię biegów. Pojazd przewozić mógł 23 pasażerów na miejscach siedzących i 22 na miejscach stojących.

</doc>
<doc id="2237149" url="https://pl.wikipedia.org/wiki?curid=2237149" title="Adnan Mravac">
Adnan Mravac

Adnan Mravac (ur. 10 kwietnia 1982 w Banja Luce) – bośniacki piłkarz występujący na pozycji obrońcy. Zawodnik klubu SV Mattersburg.
Kariera klubowa.
Mravac zawodową karierę rozpoczynał w 2000 roku w chorwackim klubie NK Čakovec. Jednak jeszcze przed debiutem w jego barwach, w 2001 roku odszedł do norweskiego Lillestrøm SK. W tym samym roku wrócił jednak do NK Čakovec. W Prva HNL zadebiutował 18 sierpnia 2001 roku w zremisowanym 2:2 pojedynku z HNK Cibalia. Tym razem w zespole NK Čakovec spędził rok.
W 2002 roku Mravac podpisał kontrakt z austriackim SV Mattersburg z Erste Ligi. W 2003 roku awansował z zespołem do tamtejszej Bundesligi. Pierwszy mecz zaliczył w niej 26 lipca 2003 roku przeciwko Sturmowi Graz (3:1). 9 kwietnia 2006 roku w wygranym 2:1 spotkaniu z Red Bull Salzburg strzelił pierwszego gola w Bundeslidze. W Mattersburgu spędził 7 lat.
W 2009 roku Mravac odszedł do belgijskiego KVC Westerlo. W Eerste klasse zadebiutował 20 września 2009 roku w przegranym 1:4 pojedynku z Club Brugge. 23 września 2009 roku w wygranym 2:1 spotkaniu z KAA Gent zdobył pierwszą bramkę w Eerste klasse.
Po dwóch latach przerwy latem 2011 roku Mravac powrócił do SV Mattersburg.
Kariera reprezentacyjna.
W reprezentacji Bośni i Hercegowiny Mravac zadebiutował 15 października 2008 roku w wygranym 4:1 meczu eliminacji Mistrzostw Świata 2010 z Armenią.

</doc>
<doc id="2237150" url="https://pl.wikipedia.org/wiki?curid=2237150" title="Shuangliao">
Shuangliao

Shuangliao (chiń. 双辽; pinyin: "Shuāngliáo") – miasto na prawach powiatu w północno-wschodnich Chinach, w prowincji Jilin, w prefekturze miejskiej Siping. W 1999 roku liczba mieszkańców miasta wynosiła 397 792.

</doc>
<doc id="2237151" url="https://pl.wikipedia.org/wiki?curid=2237151" title="Gongzhuling">
Gongzhuling

Gongzhuling (chiń. 公主岭; pinyin: "Gōngzhǔlǐng") – miasto na prawach powiatu w północno-wschodnich Chinach, w prowincji Jilin, w prefekturze miejskiej Siping. W 1999 roku liczba mieszkańców miasta wynosiła 1 030 322.

</doc>
<doc id="2237155" url="https://pl.wikipedia.org/wiki?curid=2237155" title="Parafia Narodzenia Najświętszej Maryi Panny w Lubiniu">
Parafia Narodzenia Najświętszej Maryi Panny w Lubiniu

Parafia Narodzenia Najświętszej Maryi Panny w Lubiniu – rzymskokatolicka parafia w Lubiniu, należy do dekanatu Krzywińskiego. Powstała w 1070 roku. Jest prowadzona przez zakon benedyktynów.

</doc>
<doc id="2237163" url="https://pl.wikipedia.org/wiki?curid=2237163" title="Michael Koryta">
Michael Koryta

Michael Koryta (ur. w Bloomington (Indiana), Stany Zjednoczone) – amerykański pisarz powieści kryminalnych.
Powieści.
Cykl Lincoln Perry
Pozostałe:

</doc>
<doc id="2237166" url="https://pl.wikipedia.org/wiki?curid=2237166" title="Tiiran">
Tiiran

Tiiran – organiczny związek chemiczny należący do związków heterocyklicznych. Tiiran zbudowany jest z trójatomowego pierścienia, w skład którego wchodzą dwa atomy węgla oraz jeden atom siarki. Jak większość związków siarki, tiiran posiada nieprzyjemny zapach i jest trujący.
Nazwą tiirany lub episiarczaki określa się wszelkie związki zawierające trójczłonowy pierścień z atomem siarki.
Właściwości fizykochemiczne.
Tiiran w temperaturze pokojowej jest cieczą o temperaturze wrzenia 54,0–54,5 °C. Długość wiązania pomiędzy atomem węgla a atomem siarki wynosi 181,9 pm, natomiast pomiędzy dwoma atomami węgla – 149,2 pm.
Otrzymywanie.
Tiiran otrzymuje się w reakcji tlenku etylenu z tiomocznikiem w środowisku wodnym. Produktami są tiiran i mocznik:
Inną możliwością otrzymywania tiiranu jest reakcja węglanu etylenu z rodankiem potasu:

</doc>
<doc id="2237167" url="https://pl.wikipedia.org/wiki?curid=2237167" title="Parafia św. Floriana w Miedarach">
Parafia św. Floriana w Miedarach

Parafia Św. Floriana w Miedarach należy do diecezji gliwickiej (dekanat Pyskowice). Prowadzą ją klaretyni.

</doc>
<doc id="2237171" url="https://pl.wikipedia.org/wiki?curid=2237171" title="Brave (singel Kelis)">
Brave (singel Kelis)

Brave – piosenka electro-house'owa stworzona na piąty album studyjny amerykańskiej piosenkarki Kelis pt. "Flesh Tone" (2010). Wyprodukowany przez kuzynów Alle i Benny'ego Benassi, utwór wydany został jako czwarty singel promujący krążek dnia 6 stycznia 2011 roku.
Informacje o utworze.
Piosenkę "Brave" nagrano w Casa de Kelis, osobistym studio wykonawczyni w jej rezydencji w Los Angeles. Autorami kompozycji są James Fauntleroy II, will.i.am, Jean Baptiste (współautor pierwszych trzech singli promujących album "Flesh Tone"), a także sama Kelis.
Utwór wykorzystano w grze komputerowej . Specjalnie na potrzeby gry Kelis nagrała "Brave" w sztucznym języku simlisz.
Wydanie singla.
Premiera singla miała miejsce 6 stycznia 2011; wówczas utwór opublikowano w systemie digital download na terenie Wielkiej Brytanii. "Brave" spotkał się z ogólnoświatową promocją airplayową, także na terenie Polski.
Singel poniósł porażkę komercyjną, będąc notowanym na dwóch tylko listach przebojów: w Wielkiej Brytanii, na pozycji #123 UK Singles Chart, oraz w Belgii, w zestawieniu Ultratip 30, stanowiącym rozszerzenie flamandzkiego Ultratop 50.
Teledysk.
Teledysk do utworu "Brave" swoją premierą odnotował ponad miesiąc przed oficjalnym wydaniem samego singla, 20 listopada 2010 roku. Wideoklip jest minimalistyczny w formie, przedstawia jedno tylko ujęcie ubranej w biały top wokalistki na śnieżnobiałym tle (czas ujęcia odpowiada czasowi trwania utworu). Kamera porusza się w momentach, gdy pojawia się mocniejszy bit. Reżyserią klipu zajął się brytyjski fotograf John "Rankin" Waddell.

</doc>
<doc id="2237172" url="https://pl.wikipedia.org/wiki?curid=2237172" title="Fleet Foxes (album)">
Fleet Foxes (album)

Fleet Foxes – debiutancki album amerykańskiego zespołu muzycznego Fleet Foxes. Wydany 3 czerwca 2008 w Stanach Zjednoczonych, a 9 czerwca w Wielkiej Brytanii. Album zadebiutował na listach przebojów na pozycji 11, osiągając następnie 3 miejsce, natomiast w Szwecji 26 czerwca 2008, zajmując odpowiednio pozycje 34 i 16. Album otrzymał dobre opinie krytyków, dostając od czterech do pięciu gwiazdek w rankingach Rolling Stone, The Guardian'a i The Times.

</doc>
<doc id="2237173" url="https://pl.wikipedia.org/wiki?curid=2237173" title="Tadeusz Kołeczek">
Tadeusz Kołeczek

Tadeusz Kołeczek (ur. 20 kwietnia 1922 w Zgierzu, zm. 29 grudnia 1950) – polski żużlowiec.
Pasja do motocykli zrodziła się w nim podczas okupacji niemieckiej podczas II wojny światowej, jako 17-letni chłopak wraz z bratem Witoldem dostał nakaz pracy w zakładzie motoryzacyjnym. Kiedy Niemcy uciekali przed Rosjanami z Łodzi udało mu się z bratem skompletować z różnych części dwa wojskowe motocykle: BMW 500 i Zündappa 600, a ponieważ trudno wtedy było zarejestrować prywatny motocykl obaj zapisali się do klubu sportowego.
Sport żużlowy uprawiał zaledwie przez 3 lata, reprezentując barwy klubu Ogniwo (Tramwajarz) Łódź. W 1949 r. po raz pierwszy w karierze wystąpił w rozegranym w Lesznie finale indywidualnych mistrzostw Polski, zajmując X miejsce. W 1950 r. ponownie zakwalifikował się do finału mistrzostw kraju, zdobywając w Krakowie srebrny medal. Reprezentował Polskę w meczach międzynarodowych przeciwko Czechosłowacji (1948, 1950), Szwecji (1949) oraz Holandii (1949).
Zmarł 29 grudnia 1950 r. w wyniku tragicznego wypadku, któremu uległ podczas wykonywania robót remontowych w łódzkim ogrodzie zoologicznym (wybuch butli z acetylenem). Spoczywa na cm. Starym przy ul. Ogrodowej w Łodzi (pogrzeb odbył się 1 stycznia 1951, z kościoła MB Zwycięskiej przy ul. Łąkowej).
W następnych latach organizowano w Łodzi Memoriał Żużlowy im. T. Kołeczka.

</doc>
<doc id="2237174" url="https://pl.wikipedia.org/wiki?curid=2237174" title="Milicja w Rosji">
Milicja w Rosji

Milicja w Rosji – umundurowana i uzbrojona formacja przeznaczona do ochrony bezpieczeństwa ludzi i mienia oraz do utrzymywania bezpieczeństwa i porządku publicznego. Rosyjska milicja została utworzona przez bolszewików 10 listopada 1917 roku, następnie działała także w innych republikach radzieckich. 1 marca 2011 roku milicja rosyjska została zlikwidowana na mocy ustawy o stróżach prawa i porządku, wszyscy milicjanci otrzymali wypowiedzenia i status "pełniących obowiązki" przed trójstopniową weryfikacją poprzedzającą zatrudnienie w powołanej jednocześnie policji.

</doc>
<doc id="2237175" url="https://pl.wikipedia.org/wiki?curid=2237175" title="Olejek brzozowy">
Olejek brzozowy

Olejek brzozowy – olejek eteryczny pozyskiwany z kory brzozy cukrowej ("Betula lenta") lub z pączków liściowych brzozy brodawkowatej ("Betula pendula") lub brzozy omszonej ("Betula pubescens"). Brzoza brodawkowata jest też nazywana brzozą zwisłą, brzeziną lub brzozą białą. W Polsce jest pospolita. Występuje i jest uprawiana w wielu krajach świata.
Olejki pozyskuje się metodami destylacji z parą wodną. Olejek z kory brzozowej jest podobny do olejku wintergrinowego, lecz tańszy. Ma smak i zapach salicylanu metylu. Był popularną substancją zapachową, stosowaną np. do aromatyzowania past do zębów. Obecnie częściej jest stosowany syntetyczny salicylan metylu. Olejek z pączków jest gęstą cieczą o łagodnym, balsamicznym zapachu. Głównym składnikiem jest betulol (wolny lub pod postacią estrów). Jest stosowany w niektórych kompozycjach perfumeryjnych.
Otrzymywanie i właściwości olejków brzozowych.
Brzoza cukrowa (inaczej: wiśniowa, słodka, czarna) jest drzewem powszechnie występującym w południowej Kanadzie i północnej części Stanów Zjednoczonych. Osiąga wysokość 15–20 m. Olejek jest pozyskiwany z kory (czasami również z gałęzi), gdzie jest związany pod postacią glikozydów. Surowiec rozdrabnia się, a następnie poddaje się maceracji(ok. 50°, ok. 12 h). Do maceracji jest używana woda podestylacyjna – wodna warstwa kondensatu z procesu destylacji olejku z parą wodną. Zawiera ona znaczne ilości olejku (jest mleczną zawiesiną), który jest w ten sposób zawracany do procesu. Po maceracji przeprowadza się destylację z parą wodną (ok. 5–10 h). Olejek jest cięższy od fazy wodnej. Nie skręca płaszczyzny polaryzacji światła.
Olejek brzozowy z pączków uzyskuje się metodą destylacji bezpośrednio po zerwaniu pączków liściowych. Faza olejkowa kondensatu jest lżejsza od fazy wodnej. Oba olejki mają różny skład, właściwości fizyczne i zapach.
Zastosowania.
Biologiczna aktywność olejku brzozowego z kory wiąże się z dużą zawartością salicylanu metylowego (łac. " Methylium salicylicum"). Jest to główny składnik wielu olejków eterycznych (np. olejki z golterii rozesłanej, korzenia pierwiosnka lub z fiołka trójbarwnego). Różne estry kwasu salicylowego (salicylany) są stosowane np. w postaci maści i roztworów. Ich wcieranie w skórę powoduje przekrwienie chorych tkanek i zniesienie bólu. Estry wchłonięte przez skórę przenikają do krwi. Są wydalane z moczem w postaci rozłożonej. Salicylan metylowy i inne estry kwasu salicylowego działają bakteriobójczo, a produkty ich rozkładu – bakteriostatycznie, co jest wykorzystywane w leczeniu zakażeń jelit i dróg moczowych.

</doc>
<doc id="2237178" url="https://pl.wikipedia.org/wiki?curid=2237178" title="Tuttul">
Tuttul

Tuttul – starożytne miasto w północnej Mezopotamii, obecnie stanowisko archeologiczne Tell Bi'a w północnej Syrii, w pobliżu miasta Ar-Rakka, u ujścia rzeki Balich do Eufratu. 
Tell Bi'a przebadane zostało w latach dziewięćdziesiątych XX wieku przez archeologów niemieckich. W wyniku przeprowadzonych wykopalisk udało się ustalić, iż stanowisko to zamieszkane było już w III tysiącleciu p.n.e. Do najważniejszych odkrytych tu obiektów z tego okresu należą tak zwane grobowce królewskie i datowany na początek trzeciego okresu wczesnodynastycznego (ok. 2500 p.n.e.) pałac. W pozostałościach późniejszego, bardziej rozległego pałacu, pochodzącego z początku II tysiąclecia p.n.e., odkryto zapisane pismem klinowym tabliczki datowane na okres rządów Szamszi-Adada I (1814-1782 p.n.e.). Większość z nich to dokumenty o charakterze administracyjnym, ale znaleziono też listy i tabliczkę z zaklęciami w języku huryckim. W dwóch miejscach w pałacu odkryto ludzkie szkielety, których ułożenie wskazuje, iż nie doczekały się pochówku, co mogło być spowodowane napaścią wroga na miasto lub panującą tam epidemią. 
W 2 połowie III tys. p.n.e. i 1 połowie II tys. p.n.e. w Tuttul znajdował się ważny ośrodek kultowy boga Dagona.

</doc>
<doc id="2237180" url="https://pl.wikipedia.org/wiki?curid=2237180" title="Göppert">
Göppert

Zobacz też Geppert

</doc>
<doc id="2237187" url="https://pl.wikipedia.org/wiki?curid=2237187" title="Wiktoria Ulma">
Wiktoria Ulma

Wiktoria Ulma z d. Niemczak (ur. 10 grudnia 1912 w Markowej, zm. 24 marca 1944 tamże) – polska rolniczka z Markowej pod Łańcutem, Czcigodna Służebnica Boża, żona Józefa Ulmy. Wraz z mężem i szóstką dzieci została zamordowana przez Niemców za ukrywanie Żydów. W chwili śmierci była w dziewiątym miesiącu ciąży. Sprawiedliwa wśród Narodów Świata.
Życiorys.
Była siódmym dzieckiem Jana i Franciszki Niemczaków. W wieku sześciu lat straciła matkę. Pobierała kursy na Uniwersytecie Ludowym w Gaci. W 1935 roku poślubiła starszego o 12 lat Józefa Ulmę, z którym miała sześcioro dzieci. Zajmowała się domem i potomstwem. W momencie śmierci oczekiwała siódmego dziecka.
Prawdopodobnie w drugiej połowie 1942 roku wraz z mężem przyjęła pod swój dach ośmioro żydowskich uciekinierów z rodzin Goldmanów/„Szallów”, Grünfeldów i Didnerów.
Wiosną 1944 Ulmowie zostali zadenuncjowani przez granatowego policjanta, Włodzimierza Lesia (przesiedleńca z Galicji wschodniej, lokalnie uważanego za "Ukraińca" ), który wcześniej także pomagał ukrywać się rodzinie „Szallów”. Na skutek nieporozumień w rozliczeniach finansowych doszło jednak do konfliktu pomiędzy rodziną Szallów i Lesiem i ten, prawdopodobnie obawiając się dekonspiracji uprzedził wydarzenia informując Niemców o ukrywających się.
24 marca 1944 niemieccy żandarmi z posterunku w Łańcucie rozstrzelali małżeństwo Ulmów i szóstkę ich dzieci. Razem z nimi zginęli również wszyscy ukrywani Żydzi. Prawdopodobnie w czasie egzekucji Wiktoria zaczęła rodzić, gdyż świadek ekshumacji zeznał później, że po wykopaniu zwłok dostrzegł główkę i piersi noworodka wystające z jej narządów rodnych.
13 września 1995 Józef i Wiktoria Ulma zostali pośmiertnie odznaczeni medalem Sprawiedliwy wśród Narodów Świata. 24 marca 2004 w Markowej odsłonięto poświęcony im pomnik. Ponadto postanowieniem prezydenta RP Lecha Kaczyńskiego z 25 stycznia 2010 małżeństwo Ulmów zostało pośmiertnie odznaczone Krzyżem Komandorskim Orderu Odrodzenia Polski.
17 września 2003 biskup pelpliński Jan Bernard Szlaga otworzył proces beatyfikacyjny 122 polskich męczenników z okresu II wojny światowej, wśród których znaleźli się Józef i Wiktoria Ulmowie, ich sześcioro dzieci oraz siódme nienarodzone. 20 lutego 2017 Kongregacja Spraw Kanonizacyjnych zezwoliła na przejęcie prowadzenia procesu rodziny Ulmów przez archidiecezję przemyską.
17 grudnia 2022 papież Franciszek podpisał dekret uznający męczeństwo Wiktorii Ulmy i jej męża Józefa oraz ich siedmiorga dzieci, co otwiera drogę do ich beatyfikacji. 14 lutego 2023 metropolita przemyski abp Adam Szal ogłosił 10 września tegoż roku jako datę uroczystości beatyfikacyjnej rodziny Ulmów, która to data została zatwierdzona przez papieża Franciszka.
Los rodziny Ulmów stał się symbolem martyrologii Polaków mordowanych przez Niemców za niesienie pomocy Żydom. Ich imię nosi Muzeum Polaków Ratujących Żydów podczas II wojny światowej, które otwarto w Markowej 17 marca 2016 roku w obecności prezydenta RP Andrzeja Dudy.

</doc>
<doc id="2237189" url="https://pl.wikipedia.org/wiki?curid=2237189" title="Migdałecznik kabulski">
Migdałecznik kabulski



</doc>
<doc id="2237191" url="https://pl.wikipedia.org/wiki?curid=2237191" title="Jubeat">
Jubeat

 – seria gier muzycznych na automaty wydana przez Konami Computer Entertainment Japan, jako część linii gier Bemani. Do korzystania z automatu służy panel złożony z 16 prostokątnych przycisków poukładanych na siatce 4x4.
Pierwsze otwarte testy automatów były przeprowadzane od 22 do 24 grudnia 2007 w Japonii.

</doc>
<doc id="2237195" url="https://pl.wikipedia.org/wiki?curid=2237195" title="Bitwa pod Nà Sản">
Bitwa pod Nà Sản

Bitwa pod Nà Sản – starcie zbrojne, które miało miejsce podczas I wojny indochińskiej pomiędzy wojskami francuskimi a Việt Minhem w dniach od 23 listopada do 2 grudnia 1952 roku, w okolicach doliny Nà Sản, w prowincji Sơn La, w północnym Wietnamie.
W połowie października 1952 roku oddziały Việt Minhu dowodzone przez generała Võ Nguyên Giápa rozpoczęły zmasowany atak skierowany na południe. Głównodowodzący wojsk francuskich w Indochinach, generał Raoul Salan podjął decyzję o ewakuacji wojsk znajdujących się na północy za Rzekę Czarną, jednocześnie wydając rozkaz ufortyfikowania doliny Nà Sản, gdzie planował odeprzeć wietnamską ofensywę. Istniejący tam niewielki posterunek wojskowy wraz z pasem startowym został otoczony szeregiem samodzielnych punktów oporu, które połączono ze sobą okopami i zasiekami. Dowodzenie nad wojskami stacjonującymi w Nà Sản otrzymał generał Jean Gilles.
Na początku listopada Francuzi przeprowadzili atak pomiędzy Rzeką Czerwoną i Czarną (operacja Lorraine), który opóźnił natarcie generała Võ. 23 listopada pod Nà Sản doszło do pierwszego starcia z oddziałami Việt Minhu. Przez następne dni siły wietnamskie ponawiały atak z różnych kierunków. 1 i 2 grudnia odbyła się właściwa część ofensywy, która jednak zakończyła się niepowodzeniem. Ważną rolę w zwycięstwie wojsk francuskich odegrała artyleria polowa oraz wsparcie z powietrza, bez którego, jak stwierdził po bitwie generał Salan, niemożliwe byłoby zwycięstwo pod Nà Sản.

</doc>
<doc id="2237197" url="https://pl.wikipedia.org/wiki?curid=2237197" title="Wojna domowa w Libii">
Wojna domowa w Libii

Wojna domowa w Libii (zwana również rewolucją libijską) – wojna domowa rozpoczęta po wystąpieniu opozycji przeciwko złej sytuacji materialnej, bezrobociu, korupcji, ograniczaniu swobód obywatelskich oraz długoletnim rządom Mu’ammara al-Kaddafiego. Protesty zapoczątkowane 15 lutego 2011 pod wpływem udanych rewolucji w Tunezji i Egipcie przerodziły się w wojnę domową i interwencję zbrojną NATO.
Do pierwszych wystąpień pod wpływem sytuacji w innych krajach arabskich doszło w styczniu 2011. Libijska sytuacja społeczno-polityczna przedstawiała się na niekorzyść rządu, podobnie jak w krajach objętymi rewolucją. Wówczas rząd, obawiając się wzmocnienia protestów, obniżył podatki i cła na krajowe oraz importowane produkty żywnościowe. Protesty wznowiono jednak 15 lutego, po obaleniu prezydenta Egiptu, Husniego Mubaraka. 17 lutego zorganizowano tzw. "Dzień Gniewu" – masowe antyrządowe wystąpienia w całym kraju.
Doszło wówczas do pierwszych walk zbrojnych. Do walki przeciwko rebeliantom Mu’ammar al-Kaddafi zaciągnął zagranicznych najemników. 21 lutego w Trypolisie doszło do masakry protestujących, w której zginęło ok. 300 osób. Tego samego dnia rebelianci zajęli miasto Bengazi, które później stało się siedzibą władz powstańczych. 22 lutego al-Kaddafi przemówił do narodu, grożąc śmiercią każdemu, kto wykaże się nielojalnością i przystąpi do walki z siłami rządowymi.
24 lutego rozpoczęła się ofensywa rebeliantów na obu frontach – zachodnim (trypolitańskim) i wschodnim (cyrenajskim). W wyniku sukcesów rebeliantów na frontach i buntów kolejnych miast, rząd ogłosił podwyżkę płac. 26 lutego Mustafa Muhammad Abd al-Dżalil, minister sprawiedliwości w rządzie Mu’ammara al-Kaddafiego, który ustąpił ze stanowiska 21 lutego, w Bengazi powołał Narodową Radę Tymczasową. Tego samego dnia RB ONZ wprowadziła rezolucję nr 1970, która zamroziła wszelkie aktywa al-Kaddafiego.
W reakcji na bunt miast w górach Dżabal Nafusa na froncie trypolitańskim, siły rządowe rozpoczęły tam 1 marca ofensywę, w której wyniku jeszcze tego samego dnia odbiły największe miasto w regionie – Gharjan. W kolejnych dniach walki wygasały i opierały się na oblężeniu miast – Az-Zintanu, Jafranu oraz Nalutu.
Na początku marca rebelianci kontrolowali cały wschód kraju i zapowiedzieli marsz na Trypolis. Wówczas zarządzono mobilizację w wojsku narodowym i 6 marca ruszyła rządowa ofensywa. Rebelianci tracili kolejne miasta – Bin Dżawwad (6 marca), Ras al-Unuf (10 marca), Zuwarę (14 marca), Marsę al-Burajkę (15 marca), Adżdabiję (17 marca). Rebelianci zostali zepchnięci do Bengazi. Podczas prowadzenia militarnej operacji przez wojska al-Kaddafiego, arena międzynarodowa debatowała nad wprowadzeniem strefy zakazu lotów nad Libią i ewentualną interwencją wojskową. Gdy wojska al-Kaddafiego stanęły u bram Bengazi, RB ONZ wprowadziła rezolucję nr 1973, która zakazywała lotów libijskich samolotów bojowych bombardujących zarówno pozycje rebeliantów, jak i cywilów. Dzień po tym, 18 marca, rząd ogłosił jednostronne zawieszenie broni, którego jednak nie zamierzał przestrzegać.
Realizując postanowienia rezolucji ONZ nr 1973, 19 marca 2011, kilka państw rozpoczęło militarną „operację reagowania kryzysowego”, mającą na celu egzekucję zakazu lotów nad Libią. W wyniku ataków za pomocą pocisków manewrujących i uderzeń powietrznych lotnictwa, zniszczeniu uległa większość libijskiego systemu przeciwlotniczego. 20 marca libijskie władze ogłosiły kolejne zawieszenie broni, które także nie było przestrzegane. W czasie kiedy siły koalicji bombardowały kolejne cele w Libii, siły powstańcze prowadziły z Bengazi kontrnatarcie na zachód.
W dniach 26–27 marca rebelianci zajęli wszystkie miasta portowe we wschodniej Libii, które siły rządowe odbiły podczas swojej ofensywy – Adżdabija i Marsa al-Burajka (26 marca), Ras al-Unuf i Bin Dżawad (27 marca). Tym samym sytuacja na froncie wschodnim powróciła do stanu sprzed 6 marca. Jednak 28 marca kontrofensywa została zatrzymana pod Syrtą, rodzinnym miastem Mu’ammara al-Kaddafiego. Dzień później lojaliści rozpoczęli uderzenie na wschód. Wojsko zajęło Bin Dżawad (29 marca) i Ras al-Unuf (30 marca).
31 marca NATO przejęło dowództwo nad operacją międzynarodową od koalicji państw zachodnich. Wraz z początkiem kwietnia sytuacja na froncie cyrenajskim stabilizowała się. Ofensywa sił rządowych została wyhamowana w Marsa al-Burajce, która została ostatecznie zdobyta przez lojalistów 6 kwietnia. Następnie wojsko atakowało Adżdabiję, jednak szturm został odparty 11 kwietnia. Po tym dochodziło do pojedynczych potyczek na pustyni między Marsa al-Burajką i Adżdabiją.
Z kolei na froncie zachodnim wojsko oblegało cztery miasta: Nalut, Zintan, Jafran oraz Misratę. W tym ostatnim trwały nieustanne krwawe walki i katastrofalny kryzys humanitarny. 21 kwietnia rebelianci przejęli kontrolę na przejściem granicznym z Tunezją w Wazinie. 23 kwietnia siły rządowe odbiły oblegany Jafran, rozpoczęły oblężenie utraconego Wazinu, który został przejęty przez nich 28 kwietnia. 29 kwietnia siły al-Kaddafiego przekroczyły granicę z Tunezją. Tam doszło do bitwy z armią tunezyjską, która pokonała wojsko libijskie. Po tym wydarzeniu przejście w Wazzinie było ponownie kontrolowane przez rebeliantów.
Siły NATO oprócz codziennych bombardowań infrastruktury wojska atakowały rezydencje samego Mu’ammara al-Kaddafiego. Do pierwszego nalotu na kompleks budynków rządowych w Trypolisie doszło 25 kwietnia. Kolejne podobne uderzenie miało miejsce 30 kwietnia. Zginął w nim syn libijskiego przywódcy – Saif al-Arab al-Kaddafi.
Na początku maja rozpoczęła się ostatnia fazy bitwy o Misratę. Po wielomiesięcznym oblężeniu rebelianci 11 maja ogłosili zwycięstwa w mieście i jednocześnie ruszyli z natarciem na zachód w kierunku stolicy. Mimo powietrznej pomocy NATO marsz na zachód został przez siły al-Kaddafiego przerwany już w połowie maja. Tym samym walki toczyły się na przedpolach Misraty, co pozwoliło lojalistom na wyprowadzanie pojedynczych ataków na miasto, które zostało w znacznym stopniu zniszczone podczas oblężenia.
Pod koniec maja alianci zintensyfikowali naloty na Trypolis. Każdą noc atakowano kompleks rezydencji i biur rządu libijskiego, bunkry oraz infrastrukturę wojskową sił libijskich. 1 czerwca Sojusz przedłużył mandat misji do września. 4 czerwca NATO po raz pierwszy użyło w akcji militarnej w Libii śmigłowców bojowych.
W maju aktywność lojalistów na froncie Dżabal Nafusa spadła. Armia jednak nadal ostrzeliwała za pomocą rakiet oblegane miasta. W czerwcu inicjatywę przejęli rebelianci. Zabezpieczali elektrownie i pola naftowe. 6 czerwca po ciężkich walkach zdobyli kontrolę nad Jafranem. W dniach 11-12 czerwca opozycjoniści dokonali szturmu na Az-Zawiję leżącą 50 km od stolicy, jednak zostali pokonani przez wojsko narodowe. Tymczasem sytuacja pod Misratą stała się patowa. Obie strony dokonywały bezskutecznych ataków na tyły wroga. Do końca czerwca rebelianci zdobyli kontrolę nad niemal całym regionem gór Dżabal Nafusa.
27 czerwca Międzynarodowy Trybunał Karny (MTK) w Hadze wydał nakaz aresztowania Mu’ammara al-Kaddafiego, oraz jego syna Sajfa Al-Islama, a także szefa libijskiego wywiadu Abdullaha Al-Senussiego. Wniosek o aresztowanie Libijczyków za podejrzenie o popełnienie zbrodni przeciwko ludzkości został wystosowany w maju przez głównego prokuratora trybunału Luisa Moreno-Ocampo.
W połowie lipca rebelianci ruszyli z ofensywą na froncie wschodnim oraz południowym. Po kilku dniach ciężkich walk o Marsę al-Burajkę, rebelianci co prawda dostali się do miasta, jednak zostało ono silnie zaminowane i pod wpływem nieustannych ataków ze strony wroga zostali 21 lipca zmuszeni do odwrotu. Dokładnie tydzień po bitwie zamordowano dowódcę rebeliantów – generała Abd al-Fataha Junusa. Natomiast na froncie południowym rebelianci zabezpieczyli kilka miast, poruszając się ze wschodu na zachód. Tymczasem Narodowa Rada Tymczasowa z Bengazi uzyskiwała coraz większe uznanie na arenie międzynarodowej.
Pod koniec lipca rebelianci rozpoczęli ofensywę w Dżabal Nafusie, w której wyniku opanowali cały górzysty region. Po zajęciu miasta Bir al-Ghanem (6 sierpnia), bojownicy ruszyli na Az-Zawiję, do której dotarli 13 sierpnia. Tymczasem, kiedy bojownicy walczyli o Az-Zawiję i prowadzili kampanię na wybrzeżu, oddział z Dżabal Nafusa zajął największe miasto tego regionu – Gharjan (15 sierpnia). 17 sierpnia rebelianci weszli do Sabraty, dzień później do Zuwary. 19 sierpnia padł Zalitan oraz Marsa al-Burajka na froncie wschodnim. 20 sierpnia rebelianci zwyciężyli w Az-Zawiji, a jedna z brygad powstańczych dotarła do Trypolisu, gdzie rozpoczęła się bitwa o kontrolę nad stolicą kraju. Rebelianci opanowali całkowicie miasto 28 sierpnia. Dwa dni wcześniej przeniosła tam swoją siedzibę Narodowa Rada Tymczasowa. Powstańcy rozpoczęli operacje przejmowania pozostałych części kraju i poszukiwania Mu’ammara al-Kaddafiego.
W połowie września siły lojalistów kontrolowały ok. 10–15% powierzchni kraju. Na północy rebelianci odizolowali i otoczyli miasta Bani Walid oraz Syrtę. 21 września powstańcy zdobyli Sabhę, największe miasto w południowej Libii. W Fazzanie ostatnim bastionem sił al-Kaddafiego była gmina Ghat, która została opanowana do końca września.
W październiku ciężkie walki trwały o dwa ostatnie bastiony rządu Mu’ammara al-Kaddafiego – Bani Walid oraz Syrtę. Pierwsze z tych miast zostało zdobyte przez siły rebeliantów 17 października, natomiast Syrta 20 października. Tego samego dnia, po ataku lotniczym NATO na konwój kilkudziesięciu pojazdów opuszczających miasto i późniejszej wymianie ognia pomiędzy rebeliantami a ocalałymi lojalistami, zabity został pojmany wcześniej Mu’ammar al-Kaddafi. Oficjalnie nowe władze wyzwolenie Libii ogłosiły w Bengazi 23 października 2011. Ten dzień uznaje się za zakończenie wojny domowej.
Geneza konfliktu.
W 1969 Mu’ammar al-Kaddafi, po obaleniu 1 września tr. monarchii pierwszego i jedynego króla Libii, Idrisa I, został przywódcą Libii. Proklamowano utworzenie Libijskiej Republiki Arabskiej. Zlikwidowano wojskowe bazy brytyjskie i amerykańskie, zmuszono do wyjazdu 25 000 mieszkających w Libii Włochów oraz przeprowadzono nacjonalizację wydobycia i przetwórstwa ropy naftowej. Al-Kaddafi stworzył państwo autorytarne, oparte na islamie, zarządzane przez Kongresy Ludowe. W latach 70. al-Kaddafi wydał Zieloną książkę, w której opisał ustrój Libii, mający być alternatywą wobec kapitalizmu i komunizmu.
W lipcu 1977 Libia przegrała krótkotrwałą, przygraniczną wojnę z Egiptem, a w latach 1986–1987 Czad pokonał Libię w tzw. wojnie Toyot. Tymczasem Libia rozwijała się ekonomicznie, a dzięki dochodom płynącym z bogatych złóż ropy naftowej stała się krajem niezależnym od Zachodu. Miliardy dolarów uzyskane z ropy wydano na szkoły, drogi, domy, szpitale, rozwój rolnictwa oraz broń i popieranie ruchów narodowowyzwoleńczych w innych częściach świata.
W latach 80. al-Kaddafi zmagał się z islamskimi radykałami. W 1986, w odpowiedzi na sponsorowanie przez Libię zamachów terrorystycznych w Europie, w tym na lotniska w Rzymie i Wiedniu oraz dyskotekę La Belle w Berlinie Zachodnim, Stany Zjednoczone przeprowadziły operację El Dorado Canyon, podczas której wykonano uderzenia lotnicze na cele na terytorium Libii. W 1988 libijskie służby bezpieczeństwa przeprowadziły zamach bombowy nad Lockerbie w Szkocji, w lecącym z Londynu do Nowego Jorku samolocie amerykańskich linii lotniczych Pan Am, w którego wyniku śmierć poniosło 270 osób na pokładzie samolotu i na ziemi.
W 1992 ONZ nałożyła na Libię sankcje gospodarcze. Ograniczenie wymiany międzynarodowej stało się bezpośrednią przyczyną trudności gospodarczych, które doprowadziły do konfliktów politycznych wewnątrz kraju. Sankcje zostały zniesione przez ONZ 12 września 2003, w wyniku przyznania się Libii do odpowiedzialności za atak w 1988 i zgody na wypłacenie 2,7 miliarda USD odszkodowań rodzinom ofiar zamachu. Libia jako członek OPEC była głównym eksporterem ropy naftowej do Europy. Libijska energia stanowiła jedną czwartą zaopatrzenia na światowym rynku dla krajów zachodnioeuropejskich. Wpływy ze sprzedaży ropy stanowiło 95% dochodów eksportowych oraz 20% wpływ PKB.
Kaddafi, po ustąpieniu Fidela Castro na Kubie w 2008 i śmierci prezydenta Gabonu Omara Bongo w 2009, był najdłużej urzędującym niekoronowanym przywódcą na świecie.
Na wybuch wojny domowej w Libii wpływ miały powstania ludowe w krajach arabskich rozpoczęte pod koniec 2010. Do pierwszych wystąpień społecznych doszło w Tunezji, gdzie obalono prezydenta. Taki sam scenariusz miał miejsce w Egipcie. Zainspirowani arabskimi rewolucjami Libijczycy także rozpoczęli od protestów antyrządowych.
W czasie protestów, w artykule w "How Qaddafi Lost Libya" opublikowanym w magazynie The New Yorker, Andrew Solomon napisał, że Sajf al-Islam al-Kaddafi, syn Mu’ammara al-Kaddafiego, miał przeprowadzić jedynie pozorne reformy, które dawały nadzieję, ale w praktyce nie były skuteczne. Dodał również, że dochody z ropy naftowej zostały rozdysponowane wśród stosunkowo niewielkiej populacji spośród sześciu milionów obywateli, a al-Kaddafi nie spełnia "nawet najbardziej podstawowych obowiązków". Jednakże, rząd al-Kaddafiego miał również kilka sukcesów gospodarczych na tle innych krajów arabskich. Libijski parytet siły nabywczej (PPP), PKB per capita w 2010 wyniósł 14 878 dolarów, a jej wskaźnik rozwoju społecznego to 0.755%. Natomiast wskaźnik alfabetyzacji w 2009 wyniósł 86,8%. Liczby te były niższe w Egipcie i Tunezji.
Początek wystąpień.
Pierwsze demonstracje.
Do pierwszych ruchów antyrządowych w Libii doszło w dniach 13-16 stycznia 2011 w miastach Darna i Bengazi. Pod koniec stycznia Dżamal al-Hadżi zainspirowany rewolucjami w Tunezji i Egipcie, zapowiedział w internecie zorganizowanie demonstracji mających na celu, „wywalczenie większej wolności w Libii”. 27 stycznia 2011 rząd ustosunkował się do manifestacji, znosząc podatki i cła na krajowe i importowane produkty żywnościowe. 1 lutego 2011 Dżamal al-Hadżi został aresztowany przez nieumundurowanych funkcjonariuszy policji, a dwa dni później został zraniony przez nieznanego sprawcę, który znajdował się w jego samochodzie. Pozarządowa organizacja zajmując się prawami człowieka, Amnesty International, twierdziła, że wcześniejsze uwięzienie al-Hadżiego było odpowiedzią na pokojowe poglądy polityczne, rzeczywistym powodem obecnego aresztowania było jego wezwanie do demonstracji.
Intensyfikacja działań.
15 lutego 2011 w Libii rozpoczęły się masowe antyrządowe protesty. Pierwszym miastem, na którego ulice wyszli ludzie, by zaprotestować przeciwko 42-letnim rządom Mu’ammara al-Kaddafiego, było Bengazi. Wówczas 500-600 osób wyszło na ulice miasta. Doszło do walk z policją, w których wyniku rannych zostało 14 osób, w tym 10 funkcjonariuszy. Demonstracje zorganizowano za pośrednictwem Facebooka.
Kolejnego dnia protestujący obrzucili policję kamieniami. W odpowiedzi zostali ostrzelani gumowymi pociskami. Według służb medycznych, 38 osób zostało rannych w zamieszkach. Według świadków, bezpośrednią przyczyną protestów było aresztowanie obrońcy praw człowieka, który reprezentował ofiary policyjnych zabójstw w więzieniu Abu Salim. Rządowe media zignorowały protesty, nadawając informacje o prorządowych demonstracjach w Bengazi, Trypolisie i innych miastach.
Podczas „Dnia Gniewu” zorganizowanego 17 lutego 2011, według organizacji Human Rights Watch, zginęły 24 osoby. W trakcie starć pomiędzy siłami bezpieczeństwa i demonstrantami tylko w samym mieście Al-Bajda śmierć poniosło 11 osób, a kilkanaście odniosło rany. Z kolei w Bengazi siły bezpieczeństwa użyły ostrej amunicji przeciwko protestującym. W wyniku ostrzału zginęło sześć osób. W mieście Az-Zintan na zachód od Trypolisu śmierć poniosło dwóch demonstrantów.
18 lutego 2011 tysiące ludzi zgromadziły się w Bengazi. Demonstranci spalili tam kilka posterunków policji, budynków rządowych oraz zajęli siedzibę państwowej telewizji. W walkach zginęło 35 osób. Doszło także do buntu w miejscowym więzieniu, z którego zbiegło około 1000 osadzonych. Czterech zastrzelono, 150 złapano. W niektórych miastach zorganizowano wiece poparcia dla al-Kaddafiego. Demonstranci wyparli wieczorem siły bezpieczeństwa z miasta Bengazi, podpalono też siedzibę rozgłośni radiowej. Walki miały miejsce także w Al-Bajdzie. Siły bezpieczeństwa skierowały do walki z demonstrantami najemników z innych państw afrykańskich. 50 schwytanych najemników zostało straconych.
W nocy z 18 na 19 lutego 2011 zablokowano w Libii dostęp do internetu. Przez internet zwoływano masowe demonstracje. W związku z niespokojną sytuacją, polskie MSZ zaleciło 19 lutego 2011 powstrzymanie się od podróży do tego kraju. Po południu, podczas pogrzebu ofiar wcześniejszych starć w Al-Bajdzie, wojsko ostrzelało ludzi, zabijając 15 osób. Wielu zostało rannych. W tym samym czasie armia została wyparta z miasta.
19 lutego 2011 w Trypolisie doszło do wieców poparcia dla al-Kaddafiego. W mieście Al-Bajda islamiści porwali cywilów, policjantów i członków służb bezpieczeństwa. Domagali się zniesienia stanu wyjątkowego. Tego samego dnia w głównym ośrodku protestów – Bengazi – przed cmentarzem zginęło co najmniej 25 uczestników pogrzebów. Przedstawiciel Libii w Lidze Arabskiej Abd al-Munim al-Huni ogłosił swoją dymisję, która miała być poparciem dla demonstrantów. Według konsula RP w Libii Stanisława Gulińskiego, na terenie Cyrenajki nie sięgała już władza administracji al-Kaddafiego, armia przeszła na stronę protestujących, a do demonstrantów strzelali najemnicy.
20 lutego 2011 syn al-Kaddafiego, Sajf al-Islam, w wieczornym w telewizyjnym wystąpieniu zapewnił o pełnym poparciu armii, oraz że rząd Libii będzie walczyć o władzę do ostatniego człowieka. Przyznał jednak, że cywile zdobyli w walkach w Bengazi kilka czołgów. Media zagraniczne doniosły zaś, że na stronę protestujących przeszła elitarna jednostka „Piorun”. W godzinach popołudniowych i wieczornych wojsko strzelało do bezbronnych cywilów, mordując co najmniej 50 osób. Setki ludzi opuściło demonstracje z ranami postrzałowymi. Do demonstrantów strzelano z karabinów maszynowych, użyto noży oraz rakiet przeciwlotniczych.
Wieczorem tego samego dnia w Trypolisie antyrządowi demonstranci wdarli się do siedziby publicznego radia Asz-Szababia i publicznej telewizji Al-Dżamahirija 2, które następnie splądrowali oraz podpalili komisariaty policji i siedziby prorządowych Komitetów Rewolucyjnych. Tysiące zwolenników libijskiego przywódcy Mu’ammara al-Kaddafiego starły się z jego przeciwnikami na Placu Zielonym w Trypolisie. Według relacji świadków na ulicach słychać było strzały i widać płonące samochody.
21 lutego 2011 przez cały dzień walki trwały w Trypolisie, Bengazi, Al-Bajdzie, Adżdabiji, Darnie i Tobruku.
W Trypolisie demonstranci podpalili gmach parlamentu, Salę Ludu. Do 15:00 opozycjoniści przejęli kontrolę nad miastem Ghadamis. a wieczorem także nad Bengazi i innymi miastami na wschodzie kraju. W stolicy zaatakowano twierdzę Bab al-Azizija w Trypolisie, gdzie mieszkał al-Kaddafi. Siły bezpieczeństwa otworzyły ogień do protestujących w Trypolisie. Wieczorem demonstranci zostali zbombardowani z wojskowych helikopterów. Helikoptery bombardowały cele ruchome co 20 minut. We wschodnich biednych dzielnicach Trypolisu wieczorem wybuchły regularne walki. W masakrze demonstrantów zginęło 200-300 osób.
Do dymisji podali się i przeszli na stronę opozycji ambasadorowie Libii urzędujący w Indiach, Tunezji, USA, Chinach, Indonezji, Wielkiej Brytanii i Malezji. Do dymisji w proteście przeciwko nadmiernemu stosowaniu przemocy wobec demonstrujących podał się także minister sprawiedliwości Mustafa Muhammad Abd al-Dżalil, który wkrótce stanął na czele władz powstańczych. Z kolei koalicja duchownych Sieć Wolnych Ulemów Libii wezwała do rebelii, którą określiła jako obowiązek każdego muzułmanina, a wpływowy egipski duchowny Jusuf Al-Kardawi wydał fatwę nakazującą żołnierzom libijskim zabicie al-Kaddafiego. Minister spraw zagranicznych Wielkiej Brytanii William Hague, powiedział, iż pojawiły się nieoficjalne pogłoski, że Mu’ammar al-Kaddafi mógł uciec do Wenezueli. Władze tego kraju zaprzeczyły jednak wszelkim spekulacjom o przyjęciu al-Kaddafiego, podobnie jak libijski minister informacji. Sajf al-Islam al-Kaddafi ogłosił natomiast wieczorem utworzenie komisji śledczej ds. zbadania aktów przemocy podczas zamieszek, do której wejdą przedstawiciele libijskich i zagranicznych organizacji praw człowieka.
W Bengazi opozycjoniści świętowali przejęcie kontroli nad miastem, zerwali z gmachu sądu wprowadzoną przez al-Kaddafiego flagę i wywiesili na jej miejsce flagę z czasów monarchii. Ochronę mienia i kierowanie ruchem przejęły młodzieżowe milicje. Prawdopodobnie także część jednostek wojskowych przeszła na stronę opozycji. W czasie pięciodniowej bitwy o Bengazi poległo 510 osób: 332 zabitych po stronie rebeliantów (202 demonstrantów i 130 zbuntowanych żołnierzy) oraz 178 zabitych po stronie sił al-Kaddafiego: 111 zabitych żołnierzy, 65 zabitych, 236 pojmanych, 24 zaginionych najemników, 2 zabitych policjantów.
21 lutego 2011 armia maltańska potwierdziła informacje mediów, że dwa libijskie myśliwce Mirage i dwa cywilne śmigłowce wylądowały na Malcie, ich piloci zdezerterowali, jeden z nich poprosił o azyl. Walki trwały też w Trypolisie, najgwałtowniejsze we wschodnich, biednych dzielnicach miasta. BBC doniosła, że niektóre oddziały wojska na zachód od Trypolisu zbuntowały się i walczyły z wiernymi al-Kaddafiemu. Wieczorem libijskie lotnictwo bombardowało ponownie demonstrantów w Trypolisie. Zbuntowało się także miasto Ras al-Unuf, gdzie była położona duża rafineria i zakłady petrochemiczne.
Kolejnego dnia, około godziny 2:00 czasu lokalnego, al-Kaddafi wystąpił w telewizji z niespełna minutowym przemówieniem, zapewniając, że jest w Trypolisie, a nie w Wenezueli. Ok. 16:50 al-Kaddafi przemówił ponownie w telewizji, zapowiadając, że nie ustąpi, potępiając „terrorystów” i wzywając społeczeństwo do posłuszeństwa. Zapowiedział też, że dotąd „jeszcze nie użył siły” i zagroził karą śmierci dla każdego z demonstrujących. Przemówienie zostało okrzyknięte „ostatnim show tyrana”. Po przemówieniu doszło do starć w Trypolisie, w dzielnicy Bin Aszur oraz w Alei Dżumhurija w centrum miasta.
Egipski minister spraw zagranicznych Ahmad Abul Ghajt ogłosił, że lotnisko w Bengazi było niezdatne do użytku z powodu zniszczenia pasów startowych w czasie zamieszek. Cały czas trwała ewakuacja z Libii obywateli Unii Europejskiej i pracowników organizacji międzynarodowych, masowo uciekali też z Libii Tunezyjczycy. Z kolei władze Egiptu zapowiedziały udostępnienie przejścia granicznego w As-Sallum dla uciekających z kraju Libijczyków przy jednoczesnym wzmocnieniu egipskiej straży granicznej. Tego samego dnia libijscy opozycjoniści przejęli kontrolę nad całą libijską stroną pasa granicznego z Egiptem. Reuters doniósł o zamknięciu libijskich portów.
Rano po ucieczce dwóch samolotów Mirage, al-Kaddafi wydał rozkaz karania śmiercią pilotów, którzy odmawiają wykonywania rozkazów. Płk Kasem Nadża, który przeszedł na stronę opozycji, poinformował, że w szeregach korpusu oficerskiego dokonano licznych aresztowań w związku z dezercjami z armii. Telewizja Al-Arabija informowała o ostrzale z powietrza nie tylko demonstrantów, ale też dzielnic mieszkaniowych Trypolisu.
Po południu 22 lutego 2011 libijskie przedstawicielstwo w Aleksandrii wypowiedziało posłuszeństwo Mu’ammarowi al-Kaddafiemu, a żołnierze w Tobruku wsparli opozycję, oświadczając jednocześnie, że cała wschodnia część Libii jest już poza jego kontrolą. Wieczorem Al-Dżazira podała, że Libia została zawieszona w prawach członka Ligi Arabskiej, a późno wieczorem Rada Bezpieczeństwa ONZ potępiła Libię za użycie przemocy wobec obywateli. Wieczorem szef libijskiego MSW i generał armii Abd al-Fatah al-Junis Ubejdi, przeszedł na stronę rewolucji i wezwał wojsko, aby przyłączało się do protestujących.
23 lutego 2011 włoskie MSZ oceniło liczbę ofiar dotychczasowych walk na 1000 osób i potwierdziło przejęcie kontroli nad Cyrenajką przez opozycję. Przez kontrolowaną przez opozycję granicę z Egiptem dotarli do kraju pierwsi zagraniczni reporterzy. W nocy z 22 na 23 lutego do Egiptu uciekło 20 tys. Libijczyków. Tego samego dnia zaginął były szef libijskiego MSW Abd al-Fatah al-Junis, który przeszedł na stronę rewolucji dzień wcześniej. Tymczasem al-Kaddafi ukrywał się w koszarach wojskowych w Bab al-Azizija w Trypolisie pod ochroną czterech brygad sił bezpieczeństwa.
Masowo zaczęły się 23 lutego buntować miasta w górach Dżabal Nafusa na zachodzie kraju. Największe z miast, które przeszły na stronę buntowników to Gharjan, Az-Zintan, Nalut i Jafran.
Wiceminister spraw zagranicznych Libii Chalid Chaim na spotkaniu z ambasadorami krajów UE w Trypolisie oskarżył Al-Ka’idę o ustanowienie „emiratu islamski w Dernie” i dążenie do „talibanizacji” kraju. Władze poinformowały, że zagraniczni dziennikarze, którzy dostali się na teren Libii bez zgody, będą traktowani za współpracowników Al-Ka’idy.
Ofensywa rebeliantów.
Front zachodni.
Rano 24 lutego 2011 libijskie władze wezwały demonstrantów do złożenia broni, w zamian za informacje o przywódcach rebelii, oferując amnestię i nagrody pieniężne. Były libijski minister sprawiedliwości, Mustafa Muhammad Abd al-Dżalil, który ustąpił 21 lutego 2011, odrzucił zaproponowane przez al-Kaddafiego negocjacje i wezwał reżim do natychmiastowego ustąpienia.
Telewizja Al-Dżazira pokazała 24 lutego 2011 film z płonącego komisariatu policji w Az-Zawija, 50 km na zachód od Trypolisu, na którym widać około 20 ciał funkcjonariuszy rozstrzelanych za odmowę pacyfikacji protestów. Armia ostrzelała z pocisków rakietowych i broni maszynowej minaret przy meczecie, gdzie obozowali demonstranci. Podczas 5-godzinnych walk w Az-Zawiji rozpoczętych o godz. 8:00 (7:00 czasu polskiego), zginęło 100 osób, około 400 zostało rannych.
Tego samego dnia Reuters poinformował, że miasto Zuwara, leżące 120 kilometrów na zachód od Trypolisu, znalazło się w rękach opozycji. Uciekający z kraju obcokrajowcy potwierdzali słowa przedstawicieli opozycji, że większość kraju pozostawała w tym dniu poza kontrolą al-Kaddafiego, łącznie z zachodem kraju. Po południu rozpoczęły się ciężkie walki w Misracie, głównie w okolicach lotniska i centrum miasta. Wieczorem miasto było już pod kontrolą opozycji.
25 lutego 2011 do walk ponownie doszło w Trypolisie, gdzie zginęło co najmniej sześć osób. Po przemowie al-Kaddafiego walki się nasiliły, w wyniku czego rewolucjoniści przejęli wieczorem kontrolę nad kilkoma dzielnicami stolicy. Największą w Trypolisie bazę lotniczą Muitika zdobyli opozycjoniści, natomiast USA zamknęła ambasadę w stolicy. Zdaniem libijskiego dziennikarza siły al-Kaddafiego kontrolowały wieczorem tylko rządową dzielnicę Bab al-Azizia.
Tego samego dnia trzy zamieszkane przez Berberów miasta 150 km na południowy zachód od Trypolisu, Jafran, Az-Zintan i Dżadu, zbuntowały się. Przeciwnicy reżimu w mieście Az-Zawija odparli atak sił bezpieczeństwa. Az-Zawija to strategiczny port z terminalem naftowym, leżący na zachód od Trypolisu. Wieczorem siły al-Kaddafiego wspierane przez czołgi przejęły część bazy wojskowej znajdującej się w Misracie. W walkach o bazę do północy poległy 22 osoby.
Nocą 26 lutego 2011, siły rządowe otworzyły ogień do rebeliantów w Az-Zawiji. Po wykonanym rozkazie wojsko opuściło miasto. Walki wybuchły ponownie w Misracie, kontrolowanej przez rebeliantów. W pobliżu miasta Sabrata wojsko otworzyło ogień do demonstrantów. Podobne wydarzenia miały miejsce w gminie Sabrata wa-Surman. W stolicy walki toczyły się w dzielnicy Ghut Aszal. Zabito kilku demonstrantów. Ponadto w stolicy odcięto elektryczność. 27 lutego 2011 w nocy doszło do gwałtownych walk w Az-Zawiji. Główny plac miasta został zajęty przez buntowników. Najemnicy przeprowadzili za pomocą artylerii szturm na demonstrantów, w którym zginęło około 50 demonstrantów, a drugie tyle odniosło rany. W ataku śmierć ponieśli starcy, kobiety oraz dzieci. Siły rządowe uprowadziły także 30 młodych mężczyzn. Agresorom nie udało się przedrzeć do centrum. Okupowali przedmieścia, natomiast demonstranci kontrolowali centrum miasta. W południe zakończyły się walki, po czym rebelianci wywiesili swoją flagę nad budynkiem w centrum miasta.
Rankiem 28 lutego 2011 do miasta Az-Zawija, które dzień wcześniej zostało zdobyte przez rebeliantów, zbliżyło się od zachodu 200 uzbrojonych żołnierzy. W walkach zginęło 10 wojskowych. Wieczorem siły bezpieczeństwa ponowiły atak na Az-Zawiję. Walki nabrały na sile po zmroku. Rebelianci odparli atak, lecz uszkodzony został ich czołg. Mimo tego biorący udział w walce najemnicy uciekli z pola bitwy. Przez cały dzień walki toczyły się również o kontrolę nad miastem Misrata i tamtejszą bazę wojskową, którą kontrolowali rewolucjoniści. Siły rządowe podejmowały liczne ataki. Rano w okolicy miasta rebelianci strącili wojskowy samolot i pojmali jego załogę.
Front wschodni.
24 lutego 2011 główne libijskie terminale naftowe na wschód od stolicy znalazły się w rękach powstańców. W międzyczasie bliski doradca al-Kaddafiego i jego kuzyn, Ahmad Kadaf ad-Dam, wyjechał do Kairu w proteście przeciwko brutalnemu tłumieniu protestów przez libijski rząd. 25 lutego 2011 w mieście Adżdabija armia i policja dołączyła do buntowników. To kolejne miasto, nad którym władza centralna straciła kontrolę. Po południu manifestanci przejęli kontrolę nad miastem Marsa al-Burajka, w którym znajduje się rafineria ropy naftowej.
28 lutego 2011 między godziną 15:00 a 16:00 libijskie samoloty zbombardowały zbuntowane miasto Adżdabija. Bomby spadły na skład broni, który został opanowany przez rebeliantów, co wywołało ogromny pożar. W Trypolisie doszło do manifestacji, w której udział wzięło 10 tys. ludzi. Siły bezpieczeństwa otworzyły ogień, zabijając kilka osób.
Rankiem 2 marca 2011 wybuchły zacięte walki o Marsa al-Burajka − miasto na wschodzie Libii, które przechodziło na zmianę pod kontrolę sił lojalnych wobec al-Kaddafiego i sił antyrządowych. Już po jednym dniu walk powstańcy odzyskali kontrolę nad znajdującym się około 200 km od Bengazi miastem. Bojownicy zestrzelili rządowy myśliwiec Mirage F1, tracąc co najmniej 14 ludzi. W batalii uczestniczyło 250-300 rebeliantów i 400 żołnierzy. Wojska al-Kaddafiego przeprowadziły rano szybki ponowny atak (w tym bombardowanie przez lotnictwo) na położone Adżdabiję, w którego okolicy znajdowały się baza wojskowa i skład broni, opanowane przez powstańców.
Do południa 3 marca 2011 lotnictwo al-Kaddafiego po raz kolejny zbombardowało miasto Marsa al-Burajka. Bomby spadły w pobliżu uniwersytetu, około 2 km od terminalu naftowego. Zbombardowane zostało również tamtejsze lotnisko. Do Marsy al-Burajki zostały skierowane posiłki oddziałów powstańczych Dżajszh-i-Libi al-Hurra, które odparły atak sił rządowych.
4 marca 2011 w nocy wybuchły walki o rafinerię w Ras al-Unuf, w których wyniku wieczorem powstańcy zdobyli kontrolę nad rafinerią, jak i całym miastem. W walkach zginęło 16 rebeliantów, a 31 zostało rannych. W czasie walk do doszło samosądów wśród wojsk al-Kaddafiego. Przeprowadzono egzekucje 20 żołnierzy, którzy odmówili wykonania rozkazu strzelania do rebeliantów. Nad ranem doszło do nalotu w mieście Adżdabija, gdzie rakiety eksplodowały przy murze bazy wojskowej zajmowanej przez opozycję. W wyniku ataku nikt nie ucierpiał. W sąsiednim mieście Marsa al-Burajka trwały pogrzeby ofiar bitwy. Wojska al-Kaddafiego zbombardowały też wieczorem skład amunicji na przedmieściach Bengazi. W nalocie zginęło 17 osób.
Dzień po bitwie o Ras al-Unuf, w mieście nastał względny spokój. Jedynym incydentem było ostrzelanie przez rebeliantów do krążącego nad miastem helikoptera. Jeden z helikopterów został strącony, w wyniku czego zginęło dwóch jego pilotów. Tego dnia po południu doszło tam do niewielkich starć. W południe do walk doszło w Syrcie, rodzinnym mieście al-Kaddafiego, kontrolowanym przez jego lojalistów.
Ofensywa sił rządowych.
Front zachodni.
W efekcie buntujących się miast w górach Dżabal Nafusa leżących na froncie trypolitańskim, siły rządowe rozpoczęły tam 1 marca 2011 ofensywę, w której wyniku jeszcze tego samego dnia odbiły największe miasto w regionie – Gharjan. W kolejnych dniach bezpośrednie walki wygasały i opierały się na oblężeniach miast – Az-Zintanu, Jafranu oraz Nalutu. Po odbiciu miasta Gharjan przez siły rządowe, lojaliści przygotowywali się na szturm na oblegane miasto Az-Zintan, a rebelianci szykowali miasto do obrony. W tym samym czasie opozycjoniści odparli trzy ataki 30 km od bronionego miasta.
Przez sześć godzin w nocy 1 marca 2011 siły antyrządowe odpierały atak wojska libijskiego, które szturmowało Az-Zawiję. Wojsko ponownie zaatakowało z ciężkiej broni Misratę. 4 marca 2011 w nocy wybuchły kolejne walki o Az-Zawiję. W ciągu dnia intensywność walk w Az-Zawiji wzrosła. W walkach zginął m.in. dowódca wojsk rebelianckich w mieście. W wymianie ognia zginęło co najmniej 50 osób, a 300 odniosło rany. Rebelianci w liczbie około 2 tys. ludzi zostali zepchnięci przez armię na centralny plac miasta. Ustawiono tam ostatni bastion, a wojsko libijskie rozpoczęło oblężenie miasta. W Misracie kontrolowanej przez rebeliantów doszło do marszu solidarności z mieszkańcami Trypolisu. W starciach zginęła tam jedna osoba. Po południu na ulice stolicy w dzielnicy Tadżura wyszły setki ludzi.
5 marca 2011 około godz. 6:00 rano (godz. 5:00 czasu polskiego) siły al-Kaddafiego rozpoczęły drugi szturm w Az-Zawiji. W operacji udział wzięły setki żołnierzy oraz czołgi. Po czterech godzinach intensywnych walk rebelianci zdołali odeprzeć atak. Czołgi sił libijskich atakowały według świadków obiekty i budynki cywilne. Ostrzelano 40 samochodów cywilnych. W mieście nie było dziennikarzy, więc media powoływały się na dane świadków bitwy. Według lekarzy w natarciu zginęło ponad 30 ludzi, w większości cywile. O 16:00 (godz. 17:00 czasu polskiego) wojsko rządowe ponowiło atak. Rebeliantów ostrzeliwało 20 czołgów, za którymi operowała piechota. Jednak i tym razem żołnierze musieli uznać wyższość rebeliantów, którzy obronili pozycje w centrum miasta. W obliczu niepowodzenia siły rządowe wycofały się na obrzeża miasta i kontynuowały jego blokadę.
Z kolei atak na Az-Zintan nastąpił 6 marca 2011. Szturm został odparty – zginęło 20 żołnierzy i 5 rebeliantów. Pojmano także 10 żołnierzy, w tym dowódcę brygady. Armia rozpoczęła wówczas oblężenie miasta. Tego samego dnia wojsko otoczyło miasto Jafran. Z kolei pod Az-Zawiją wojska rządowe ponowiły szturm na miasto, który został odparty przez powstańców. W południe siły rządowe rozpoczęły drugi tego dnia atak. Ciężki ostrzał artyleryjski był prowadzony od zachodu. Godzinę po rozpoczęciu ataku lądowego do operacji przystąpiło lotnictwo. Wieczorem wojsko przerwało atak, wycofując się z miasta. W walkach zginęło trzech rebeliantów i 26 żołnierzy. Pojmano jedenastu wojskowych, w tym trzech zagranicznych najemników. Ponadto o 6:00 czasu lokalnego w Trypolisie wybuchły potyczki. Jednak rząd twierdził, że to jedynie odgłosy fajerwerków, a miasto jest kontrolowane przez wojsko i wolne od przemocy. Ok. godz. 9:00 myśliwce zbombardowały siły opozycyjne posuwające się w kierunku Syrty, która było bastionem al-Kaddafiego. Ok. godz. 10 od wschodu, zachodu i południa siły rządowe zaatakowały Misratę. Wojska zabezpieczane przez czołgi i artylerię działały na przedmieściach miasta. Rebelianci odparli ten atak. Powstańcy pojmali 20 żołnierzy i przejęli czołg. W walkach zginęło 16 rebeliantów i 18 żołnierzy, a 71 osób zostało rannych.
7 marca 2011 o 9:00 czasu lokalnego siły rządowe podjęły intensywny atak na Az-Zawiję. Do miasta wjechały czołgi. Ostrzał moździerzowy został przerwany o 13:30. W czasie walk lojaliści al-Kaddafiego po raz pierwszy zdołali przerwać linię obrony rebeliantów i dostać się do centrum miasta. Obszar kontrolowany przez powstańców skurczył się do Placu Męczenników i meczetu w centrum miasta. Wszystkie drogi wjazdowe były kontrolowane przez wojsko narodowe, które kontynuowało tym samym oblężenie. W punkcie kontrolnym 10 km od Az-Zawiji uprowadzono trzech dziennikarzy i wywieziono ich do koszar wojskowych w Trypolisie. Poddano ich tam torturom. Zatrzymano ich, założono im opaski na oczy, skuto kajdankami, bito i poniżano. Po 21 godzinach mężczyźni zostali zwolnieni. Tego samego dnia zaatakowana została także Misrata, jednak siły bezpieczeństwa nie odniosły tam większego powodzenia. Po zakończeniu szturmu rozpoczęto oblężenie miasta.
8 marca 2011 żołnierze podjęli siódmy szturm na centrum Az-Zawiji. W ciągu dnia przeprowadzono dwa kolejne zmasowane ataki. W atakach udział wzięło 50 czołgów i 120 samochodów ciężarowych, z których wysadzono żołnierzy. Ciężkie walki artyleryjskie toczyły się o ostatnie sektory kontrolowane przez rebeliantów. Wieczorem obie strony podały sprzeczne sobie informacje, że kontrolują centrum miasta. Kolejnego dnia wojsko otoczyło centrum miasta Az-Zawija w odległości 1,5 km i wyprowadzało stamtąd ataki. Siły reżimowe kontrolowały przedmieścia oraz główną drogę do miasta. Przez toczące się walki zamknięto tamtejszą największą w Libii rafinerię. W wyniku szturmu lądowego i ciężkiego bombardowania z powietrza, rebelianci ok. 18:00 czasu lokalnego (17:00 czasu polskiego) wycofali się z centrum. W walkach zginęło co najmniej 40 osób. Po sześciu dniach oblężenia i szturmów Az-Zawija znalazła się pod kontrolą rządu. Sytuacja jednak diametralnie się zmieniła, gdyż powstańcy przeszli do natychmiastowego kontrataku. Po dwóch godzinach walk rebelianci odzyskali kontrolę nad centrum, odpychając wojsko na kilometr od miasta. W toku walk duża część miasta została zniszczona. 10 marca 2011 siły rządowe ostatecznie odbiły Az-Zawiję z rąk rebeliantów. Korespondentka gazety The Times doniosła, że na centralnym placu Az-Zawiji obecne były zielone flagi al-Kaddafiego, a miasto było oczyszczane ze śladów walk, choć okresowo słychać pojedyncze strzały. Dzień później władze Libii oprowadziły ok. 100 zagranicznych dziennikarzy po zdobytej dzień wcześniej przez siły al-Kaddafiego Az-Zawiji. Zorganizowano wówczas wiec poparcia dla dyktatora, a jego zwolennicy skandowali „Kochamy Kaddafiego”
12 marca 2011 Brygada Chamisa, po zdobyciu Az-Zawiji, podjęła szturm na Misratę. Podczas walk dezerterowało 32 żołnierzy, którzy przyłączyli się do rebeliantów. 13 marca 2011 w szeregach oddziałów przygotowujących szturm na Misratę doszło do buntu. Grupa żołnierzy wraz z generałem po walce między pododdziałami miała zdezerterować, nie chcąc uczestniczyć w atakach na cywilów. Rząd al-Kaddafiego nie potwierdził tych doniesień. Siły reżimowe zaatakowały w południe miasto Zuwara, kontrolowane od 24 lutego 2011 przez rebeliantów. Czołgi ustawiły się na pozycjach 500 m od centrum miasta. Wieczorem mieszkańcy podali, że Zuwara zostało zdobyte przez wojska rządowe. W walkach cztery osoby zginęły, a siedem odniosło rany. Dzień później zorganizowano tam wiec poparcia dla dyktatora. 16 marca w południe lotnictwo zbombardowało Misratę. W nalocie zginęło pięć osób. Rebelianci zniszczyli 16 czołgów i pojmali 20 żołnierzy. W ciężkich walkach zginęło 80 żołnierzy, 11 rebeliantów, a 20 zostało rannych. Duża część miasta nie miała elektryczności, odcięto dostęp do wody. 17 marca 2011 siły reżimowe podały, że mają wyraźną przewagę w bitwie o Misratę, leżącą na froncie zachodnim i ogłosili rozpoczęcie ostatniej fazy bitwy.
18 marca 2011 lojaliści przeprowadzili szturm na Nalut, jednak 2:00 w nocy rebelianci odparli atak. W walkach zginęło 4 żołnierzy al-Kaddafiego i jeden opozycjonista. 18 żołnierzy dostało się do niewoli. Mimo obowiązującego już wówczas zakazu lotów, siły al-Kaddafiego rano zbombardowały z powietrza Misratę. Strefę zakazu lotów wprowadzono rezolucją ONZ wieczorem 17 marca 2011. Przez całą noc trwał ostrzał artyleryjski. Na ulice miasta wjechało 25 czołgów, a rebelianci zostali zepchnięci do centrum miasta. W walkach 4 osoby zginęły, a 70 zostało rannych. Wieczorem rebelianci ogłosili, że utrzymali miasto i zadali wojskom al-Kaddafiego ciężkie straty. Ok. godziny 14:30 czasu lokalnego (13:30 czasu polskiego) libijskie władze zadeklarowały jednostronne zawieszenie broni. Mussa Kussa, minister spraw zagranicznych, powiedział, że libijskie wojsko zaprzestaje wszelkich działań militarnych na frontach. O 15:00 rebelianci podali, że siły rządowe wstrzymały ofensywę i tym samym zostali wyparci z miasta Misrata. Jednak później rebelianci poinformowali, że rozejm nie jest przestrzegany i ostrzał Misraty był kontynuowany. Siły bezpieczeństwa ustawiły się na posterunkach 3 km od miasta. 90% miasta nie miało elektryczności, nie było wody. W walkach zginęło 18 osób.
19 marca 2011 mimo deklarowanego zawieszenia broni, nastąpiło poranne bombardowanie kontrolowanej przez rebeliantów miejscowości Az-Zintan na zachodzie kraju. Po ostrzale siły rządowe przeszły do oblężenia, w którym udział brało 20-30 czołgów. Wojska al-Kaddafiego wznowiły w południe ostrzał Misraty za pomocą ciężkiej artylerii, snajperzy zastrzelili dwóch mieszkańców miasta. Po południu rebelianci ogłosili, że odparli szturm. Przyznali, że stracili 27 bojowników. Zniszczyli za to 14 pojazdów pancernych. Siły rządowe kontynuowały oblężenie, mimo deklarowanego rozejmu. 20 marca zablokowało port w Misracie. Świadkowie podają, że w obleganym mieście pojawiły się czołgi. Miał miejsce ostrzał portu i budynków cywilnych. Od godziny 21:00 czasu libijskiego (20:00 czasu polskiego) libijska armia wprowadziła kolejne jednostronne zawieszenie broni.
21 marca 2011 w Misracie dwa autobusy z żołnierzami i 11 czołgów wjechało do centrum miasta. Budynek szpitala został zajęty przez wojsko al-Kaddafiego. Armia wykorzystywała cywilów jako żywe tarcze. Wzdłuż głównej ulicy ustawiono 200 snajperów. W mieście cywilom kazano demonstrować zadowolenie z rządów al-Kaddafiego. Jednocześnie wyruszyła demonstracja antyrządowa, do której żołnierze otworzyli ogień. Zginęło 40 osób, a 300 odniosło rany. Po południu siły al-Kaddafiego ostrzelały miasto Az-Zintan, leżące na froncie trypolitańskim. 22 marca 2011 rano rozpoczęło się natarcie sił rządowych na Az-Zintan. Od północnej strony miasta wjechało 50-60 czołgów. Zginęło 10 osób. Żołnierze wstrzymali atak w godzinach popołudniowych. 23 marca 2011 wojska al-Kaddafiego ponowiły tego dnia atak na Misratę, ostrzeliwując szpital. Siły koalicji zbombardowały zgrupowanie wojsk al-Kaddafiego na południe od miasta, co zatrzymało ogień ze strony reżimowych wojsk. Według powstańców zginęło tam 17 osób, z kolei zachodnie media potwierdziły dwie ofiary. Powstańcy poinformowali, że wojska pancerne wycofały się z okolic Misraty lub zostały zniszczone, ale oblężenie było kontynuowane. Armia rządowa wznowiła rano bombardowanie oblężonego Az-Zintan.
24 marca 2011 rankiem powstańcy ogłosili, że siły al-Kaddafiego wokół Misraty zostały zniszczone przez lotnictwo NATO, a w pobliżu miasta zbombardowano zgrupowanie czołgów i samolot rządowy na podmiejskim lotnisku. Koalicyjne lotnictwo nie zaatakowało jednak wojsk rządowych w samym mieście, by nie narażać cywilów na dodatkowe niebezpieczeństwo. Powstańcy informowali też, że w mieście obecni byli tylko snajperzy rządowi i zapowiadali ich pokonanie w najbliższym czasie. Po południu wojska rządowe otrzymały posiłki w postaci kolejnej kolumny pancernej i zdołały z marszu opanować port. Powstańcy do wieczora zabili 30 snajperów wojsk rządowych. Z portu wycofały się rządowe okręty wojenne, a sam port powrócił w ręce powstańców po walkach trwających do wieczora. Władze powstańcze w Misracie poinformowały też, że otrzymały od koalicji zapewnienie o przygotowywaniu konwojów z Malty z pomocą dla powstańców. 25 marca 2011 wojsko libijskie ostrzelało północno-zachodnie przedmieścia Misraty przy pomocy moździerzy i czołgów, zabijając 6 osób, w tym troje dzieci. Armia wciąż podejmowała próby zdobycia miasta.
26 marca 2011 francuskie myśliwce wieczorem zniszczyły w Misracie przynajmniej pięć samolotów Galeb i dwa helikoptery Mi-35. Po nalocie ostrzał artyleryjski miasta osłabł, ale po południu został ponowiony, by wesprzeć zorganizowane wówczas natarcie pancerne. W ciągu tygodnia od 20 do 26 marca 2011 liczba ofiar pośród obrońców Misraty sięgnęła 115. 27 marca 2011 po południu siły al-Kaddafiego ostrzelały Misratę. Tuż przed północą powstańcy poinformowali, że kontrolowali praktycznie całą Misratę.
Rankiem 28 marca 2011 siły al-Kaddafiego zaatakowały miasto Az-Zintan oraz Misratę, o czym poinformował rzecznik powstańców w mieście. Wojska rządowe wciąż korzystały ze snajperów rozmieszczonych na dachach budynków, w wyniku czego osiem osób zginęło, a ponad 24 zostało rannych. 30 marca 2011 siły al-Kaddafiego kontynuowały ostrzał Misraty. Zginęło 20 osób. Do oblężonego miasta dotarły dwa statki z pomocą humanitarną, które następnie ewakuowały rannych.
Front wschodni.
6 marca 2011 siły al-Kaddafiego zaatakowały przy pomocy karabinów maszynowych i granatników RPG powstańców w Bin Dżawwad, położonym na drodze z Ras al-Unuf do Syrty, którą pokonywali wówczas rebelianci. Wojsko wysadziło żołnierzy z 20 pick-upów. W czasie walk jeden pojazd został zniszczony. W starciach zginęło 60 rebeliantów i 1 żołnierz, a co najmniej 20 innych zostało rannych. Obrażenia odniósł także francuski dziennikarz relacjonujący przebieg walk. Tuż przed południem rebelianci w wyniku intensywnych walk wycofali się z miasta. W południe rewolucjoniści rozpoczęli marsz z Ras al-Unuf do Bin Dżawad. Kolumna rebeliantów została czterokrotnie zbombardowana z powietrza. W nocy 6 marca 2011 w Ras al-Unuf kontynuowano ciężkie walki. Siły rządowe przed godziną 9:00 przeprowadziły tam nalot. Jeden z helikopterów został strącony do morza.
7 marca 2011 przed godziną 10:00 czasu lokalnego (9:00 czasu polskiego) libijskie lotnictwo ponownie zbombardowało Ras al-Unuf. Rebelianci próbowali zestrzelić myśliwce przy użyciu dział przeciwlotniczych. Będący na miejscu wydarzeń dziennikarze, podali, że próby te były bezskuteczne. Libijskie porty wywozowe ropy naftowej Ras al-Unuf i Marsa al-Burajka kontrolowane przez rebeliantów, zostały zamknięte przez toczącą się ofensywę wojsk al-Kaddafiego. Zajęte przez wojsko miasto Bin Dżawad było fortyfikowane na wypadek ataku rebeliantów, którzy zatrzymali się kilka kilometrów od stanowisk wroga. Ich pozycje były co pewien czas atakowane przez samoloty rządowe. Siły rządowe zaplanowały atak na port naftowy w As-Sidr, leżący na drodze z Bin Dżawad do Ras al-Unuf. Zarówno port, jak i to drugie miasto kontrolowane było przez powstańców. Ras al-Unaf zostało 8 marca 2011 po godzinie 11:00 czas lokalnego (10:00 czasu polskiego) czterokrotnie zbombardowane. Pociski spadły na dzielnice mieszkalne. Kolejne bombardowania wypchnęły rebeliantów z miasta ku wybrzeżu.
9 marca 2011 lotnictwo libijskie przeprowadziło atak na pozycje rebeliantów w porcie naftowym w As-Sidr, uszkadzając zbiorniki paliwa. Nad terminalem zaczął się po tym unosić czarny dym. Po południu zbombardowano też Ras al-Unaf. Miasto poddano także atakowi artyleryjskiemu. Zginęły co najmniej dwie osoby, a 17 zostało rannych. Libijska telewizja państwowa powtórzyła informację o zdobyciu Bin Dżawad. Rebelianci próbowali podjąć atak na Bin Dżawad, jednak wojsko wystrzeliło 50 rakiet na drodze do tego miasta, co spowodowało wycofanie się powstańców do Ras al-Unaf. Rebelianci odpowiedzieli 40 pociskami przeciwlotniczymi Katiusza, jednak nie spowodowało to strat po stronie rządowej. Siły rządowe zaatakowały również miasto Adżdabija. Intensywny atak wyprowadzono z zachodniej strony. Najemnicy walczący w służbie al-Kaddafiego brali tam cywilów za zakładników.
Rankiem 10 marca 2011 lotnictwo al-Kaddafiego kontynuowało bombardowanie Ras al-Unuf. Wystrzelono 50 rakiet. Jeden z pocisków spadł na dom mieszkalny. Około godz. 17:30 czasu lokalnego (16:30 czasu polskiego), telewizja w Trypolisie podała, że rebelianci w wyniku wymiany ognia opuścili miasto. Przedstawiciele powstańców zdementowali tę informację. Ostatecznie jednak wieczorem wojska al-Kaddafiego zmusiły powstańców do wycofania się z miasta po całodziennym ciężkim ostrzale artyleryjskim i bombardowaniu. 11 marca 2011 do miasta Ras al-Unuf wjechały w nocy rządowe czołgi wysadzone po desancie morskim. Po tym w Ras al-Unuf stacjonowało ok. 150 żołnierzy i 3 czołgi. Miasto zostało dzień wcześniej odbite z rąk rebeliantów po intensywnym bombardowaniu. Jednak 11 marca kontynuowano naloty wokół miasta w promieniu 20 km. 12 marca 2011 libijskie siły zbrojne wyparły w nocy rebeliantów z okolic ośrodka przemysłu naftowego Ras al-Unuf na odległość 20 km do miejscowości Al-Ukajla. Rząd oprowadził zagranicznych dziennikarzy po mieście, by potwierdzić jego odbicie.
13 marca 2011 siły rządowe znajdowały się 30 km od miasta Marsa al-Burajka. Lotnictwo dokonało gwałtownych bombardowań w mieście. Po drodze do Marsa al-Burajki wojsko narodowe zajęło miejscowości Ak-Ukajla i Biszer. W południe państwowa telewizja poinformowała o odbiciu miasta Marsa al-Burajka z rąk powstańców. Informację tę potwierdziły światowe agencje, donoszące o uciekających bojownikach z miasta do Adżdabiji. 14 marca 2011 o 8:30 rebelianci podjęli kontratak na miasto Marsa al-Burajka, nad którym utracili kontrolę dzień wcześniej. Zginęło 25 żołnierzy, a 20 zostało pojmanych. Rebelianci poinformowali, że do wieczora przejęli dzielnicę mieszkalną i przemysłową miasta.
Rankiem 14 marca 2011 lotnictwo zbombardowało miasto kolejne miasto podczas marszu na Bengazi – Adżdabiję. Celem czterech nalotów był posterunek rebeliantów w mieście. 15 marca 2011 al-Kaddafi wysłał na front do Marsy al-Burajki oddziały dowodzone przez synów As-Sa’adiego i Chamisa. Po południu sami rebelianci przyznali, że ponownie utracili kontrolę nad Marsa al-Burajką w wyniku eskalacji walk.
Tymczasem lotnictwo rządowe kontynuowało od rana bombardowanie Adżdabiji, w wyniku czego powstańcy porzucili posterunki na rogatkach Adżdabiji. Po południu do miasta od strony zachodniej zbliżyło się wojsko lądowe. Rebeliancki myśliwiec MiG-23 i helikopter zatopiły dwa okręty wojenne sił al-Kaddafiego na Morzu Śródziemnym, w pobliżu miasta Adżdabija. Ostrzelali także czołgi, które wjechały do miast Adżdabija oraz Marsa al-Burajka. 16 marca 2011 przez całą noc siły rządowe przesuwały się na wschód, zbliżając się do Bengazi, głównego bastionu powstańców. Wojsko wezwało rebeliantów, by złożyli broń, nim rozpocznie się decydująca bitwa. Syn al-Kaddafiego, Sajf al-Islam, ogłosił, że jego oddziały są blisko Bengazi i planuje w 48 godzin zdobyć miasto.
Rebelianci przejęli libijski tankowiec „Światło Afryki” wiozący 25 000 ton ropy z Grecji do Trypolisu. Informację nad ranem podał dowódca sił rebelianckich Abd al-Fattah Junus. Poinformował, że tankowiec należy do Hannibala al-Kaddafiego, syna dyktatora. 30-osobowa załoga znalazła się pod strażą rebeliantów. Statek zawinął do portu w Bengazi, który był tego dnia kontrolowany przez rebeliantów, a przejętą ropę zaplanowano zużyć do celów powstania. Po południu rebelianci zbombardowali wojska al-Kaddafiego zmierzające przez Adżdabiję do Bengazi. W akcji brały udział trzy samoloty rebelianckie. Zginęło 26 osób.
17 marca 2011 siły rządowe ciężko bombardowały Adżdabiję. Według rebeliantów pociski spadały na centrum oraz dzielnice mieszkalne. Adżdabija była otoczona przez siły rządowe ze wszystkich stron. Siły rebeliantów walczących w mieście zostały odcięte od odwrotu do Bengazi. Adżdabija została ostatecznie zdobyta przez siły rządowe. Lotnictwo zaatakowało siedzibę rebelianckich władz – Bengazi. Zbombardowano międzynarodowe lotnisko Bengazi-Benina. Rebelianci zdołali zestrzelić jedną maszynę. Po drodze do Bengazi siły lądowe zajęły terminal portowy Zuitina.
18 marca 2011 około godziny 14:30 czasu lokalnego (13:30 czasu polskiego) libijskie władze zadeklarowały jednostronne zawieszenie broni. Musa Kusa, minister spraw zagranicznych, powiedział, że libijskie wojsko zaprzestaje wszelkich działań militarnych na frontach. O 21:30 doszło do zbombardowania Bengazi przez pojedynczy samolot, natomiast Al-Dżazira poinformowała, że al-Kaddafi złamał ogłoszone zawieszenia broni i wieczorem jego czołgi wciąż poruszały się w stronę powstańczej stolicy.
19 marca 2011 w dniu inicjacji interwencji zagranicznej w Libii od rana trwały walki o Bengazi. Siły al-Kaddafiego poinformowały, że jedynie broniły się przed atakiem powstańców i oskarżyły ich o łamanie zakazów lotów. Powstańcy zastrzelili należący do nich samych MiG-23. Miasto było pod ciągłym ostrzałem artyleryjskim, a w mieście trwały starcia. BBC doniosło o wdarciu się do miasta czołgów al-Kaddafiego. W czasie walk o Bengazi tego dnia zginęło 95 osób.
20 marca 2011 od godziny 21:00 czasu libijskiego (20:00 czasu polskiego) libijska armia wprowadziła kolejne jednostronne zawieszenie broni. Przyczyną tego była lotnicza operacja podmiotów interwencyjnych ONZ. Po godzinie 22:00 w Bengazi według Reutera przez 40 minut było słychać wybuchy i wymianę ognia. 21 marca 2011 libijskie wojsko wycofało się na 100 km od pozycji pod Bengazi i poruszało się na drodze do Adżdabiji. Alianci zbombardowali Adżdabiję, kontrolowaną przez siły al-Kaddafiego. Ponadto Włosi ostrzelali drogę pomiędzy Adżdabiją a Bengazi. 22 marca 2011 po południu doszło do walk między rebeliantami i wojskiem na drodze osiem kilometrów od Adżdabiji, dokąd po pierwszych nalotach koalicji wycofało się wojsko rządowe. Ofensywa powstańców na zachód utknęła pod Adżdabiją.
Międzynarodowa interwencja wojskowa pod egidą ONZ.
7 marca 2011 NATO za pomocą samolotów AWACS wprowadziło ciągłą obserwację Libii z powietrza. Barack Obama powiedział, że wobec zaostrzającej się sytuacji w Libii, NATO rozważa przeprowadzenie militarnej operacji. Amerykanie podali, że jedną z rozważanych możliwości jest uzbrajanie sił rebeliantów. Jakiejkolwiek interwencji z zewnątrz sprzeciwili się Rosjanie, według których Libijczycy powinni sami uporać się ze swoimi problemami.
9 marca 2011 Mu’ammar al-Kaddafi w wywiadzie dla tureckiej telewizji powiedział, że jeśli zostanie zamknięta przestrzeń lotnicza nad Libią, to jego obywatele chwycą za broń. Za wprowadzeniem „no-fly zone” optowali Francja oraz Wielka Brytania. Szef amerykańskiego ośrodka badawczego Stratfor, George Friedman, powiedział, że wprowadzenie tej strefy nie zakończy wojny domowej. Według niego to trudne w praktyce i politycznie kosztowne. Do wprowadzenia zakazów lotów wezwał, przebywający od 1969 na emigracji następca tronu obalonej przez al-Kaddafiego monarchii, książę Muhammad As-Sanussi. Jeśli chodzi o międzynarodową interwencję, to orzekł, że jedynie operacja lotnicza może być rozważana.
16 marca 2011 podczas nocnych obrad Rady Bezpieczeństwa ONZ nie osiągnięto konsensusu ws. zakazu lotów nad Libią. Stany Zjednoczone wprowadziły kolejne sankcje. Zamrożono m.in. majątek szefa libijskiej dyplomacji. Sankcje objęły także 16 przedsiębiorstw, które znajdują się pod kontrolą al-Kaddafiego, a na wiele libijskich firm z kluczowych branż, m.in. paliwowej i energetycznej, nałożono zakaz kontaktów handlowych. Wcześniej rząd USA zamroził majątek al-Kaddafiego i jego najbliższych o wartości 32 mld dol.
17 marca 2011 o 23:30 czasu polskiego Rada Bezpieczeństwa ONZ przyjęła rezolucję nr 1973 ustanawiającą strefę zakazu lotów nad Libią. Za wprowadzeniem rezolucji głosowała Bośnia i Hercegowina, Kolumbia, Francja, Gabon, Liban, Nigeria, Portugalia, RPA, Wielka Brytania oraz USA. Brazylia, Niemcy, Chiny, Indie oraz Rosja wstrzymały się od głosu. Rezolucja wprowadza strefę zakazów lotów i umożliwia ochronę ludności cywilnej poprzez interwencję wojskową. Ponadto zostały zamrożone wszystkie aktywa władz libijskich.
18 marca 2011 po południu minister spraw zagranicznych Francji Alain Juppé, zapewnił, że już wszystko było gotowe do podjęcia militarnej operacji w Libii. Także gotowość do interwencji potwierdził Pentagon. Zakończenie planowania wojskowej operacji ochrony powstańców libijskich przed atakami lotnictwa al-Kaddafiego serwis prasowy NATO zapowiedział na 20 marca 2011. Tymczasem libijskie władze zapewniały, że rozejm jest przestrzegany i zwróciły się do Malty i Turcji o nadzorowanie zawieszenia broni. Oba kraje były przeciwne operacji militarnej. Sajf al-Islam al-Kaddafi powiedział, że reakcja ONZ nie wywiera na władzach żadnego wrażenia. Udział w militarnej interwencji zadeklarowały Norwegia, Francja, Wielka Brytania, USA, Katar i Zjednoczone Emiraty Arabskie. Kanada i Dania rozważały wysłanie swoich samolotów do Libii, natomiast Niemcy i Czesi odmówili wszelkiego udziału. Włochy poinformowały, że udostępnią swoje bazy lotnicze, a rząd Malty zapowiedział, że nie zezwoli na wykorzystanie swojego terytorium. Wieczorem do sytuacji w Libii ustosunkował Barack Obama. Amerykański prezydent powiedział: „celem akcji jest zapewnienie bezpieczeństwa ludności cywilnej”. Obama oświadczył, że al-Kaddafi był już wystarczająco dużo razy ostrzegany. Zdaniem prezydenta, jedyną szansą al-Kaddafiego jest przestrzeganie rozejmu, natychmiastowe wycofanie się z zajętych miast, przywrócenie do nich dostaw prądu i wody. „To nie podlega negocjacjom. Jeśli tego nie zrobi, społeczność międzynarodowa odpowie konsekwencjami” – dodał Obama. Polski minister obrony narodowej Bogdan Klich poinformował, że polskie władze nie przewidziały udziału swoich żołnierzy w operacji w Libii, natomiast zadeklarował możliwość wsparcia operacji humanitarnej.
Początek interwencji ONZ w Libii został zaplanowany na popołudnie 19 marca, kilka godzin po nadzwyczajnym szczycie Unii Europejskiej, Unii Afrykańskiej i Ligi Arabskiej w Paryżu, o czym poinformował 18 marca wieczorem ambasador Francji przy ONZ, Gerard Araud. Do południa chęć udziału w operacji wyraziły rządy Francji, Wielkiej Brytanii, USA, Kanady, Norwegii, Danii i Belgii, a władze Włoch i Hiszpanii ogłosiły gotowość udostępnienia baz lotniczych.
19 marca 2011 o 18:00 , pierwsze francuskie samoloty znalazły się w przestrzeni powietrznej Libii i rozpoczęły patrolowanie obszaru nad Bengazi, aby jak powiedział prezydent Francji Nicolas Sarkozy „przeciwdziałać jakiejkolwiek agresji ze strony sił płk. Kaddafiego przeciwko ludności Bengazi”. Wkrótce doszło też do pierwszych działań zbrojnych pod kryptonimem „Operacja Harmattan” – francuski resort obrony poinformował, że jeden z myśliwców ostrzelał i zniszczył libijski pojazd wojskowy w okolicach Bengazi. W akcji udział brało 20 myśliwców. Wedle informacji Agencji Reutera stało się to o godz. 18:45. Francuskie samoloty zniszczyły cztery libijskie czołgi na południowym zachodzie od Bengazi. Ok. godz. 21:45 amerykański i brytyjski okręt odpalił rakiety Tomahawk. 124 pocisków manewrujących spadło na stanowiska libijskiej obrony powietrznej w okolicach Trypolisu i Misraty. Operację tą nazwano „Odyssey Dawn”. Także brytyjskie siły powietrzne rozpoczęły operację pod kryptonimem „Ellamy” nad Libią.
O godz. 23:30 siły koalicji rozpoczęły bombardowanie bazy lotniczej Mitiga w Trypolisie. O godz. 23:45 Mu’ammar al-Kaddafi wygłosił krótkie orędzie, w którym wezwał Libijczyków o do obrony kraju przed atakiem „krzyżowców i „syjonistów”. Według libijskiej telewizji państwowej nocne naloty koalicji zabiły 68 osób i raniły 150, nazywając ofiary „męczennikami”. Zaprzeczyły temu brytyjskie władze.
20 marca 2011 w nocy o 2:20, 19 samolotów amerykańskich przeprowadziło nalot na Libię. Trzy niewykrywalne dla radarów bombowce B-2 zrzuciły 40 bomb na lotnisko w Trypolisie, a brytyjskie samoloty wojskowe zaatakowały libijskie systemy obrony powietrznej w nocnych nalotach. Dowódca USAFRICOM, James Stockman, ogłosił, że pociski trafiły w 20 z 22 celów, powodując „różny stopień zniszczenia”. Od początku operacji nie stwierdzono aktywności samolotów libijskich. Wojsko al-Kaddafiego wstrzymało działania pod Bengazi, w którym dzień wcześniej zginęło 95 osób.
Tuż po północy 21 marca 2011 Stany Zjednoczone ogłosiły, że nie uznają zawieszenia broni ogłoszonego przez al-Kaddafiego wieczorem 20 marca, ponieważ wojska libijskie faktycznie nie zaprzestały aktywności. Tymczasem siły koalicji w nocnym bombardowaniu zburzyły całkowicie rezydencję Mu’ammara al-Kaddafiego w Trypolisie. W nocy wystrzelono 10-12 pocisków. Alianci zbombardowali Adżdabiję, kontrolowaną przez siły al-Kaddafiego. Ponadto Włosi ostrzelali drogę pomiędzy Adżadabiją a Bengazi. Wieczorem samoloty koalicji międzynarodowej wystrzeliły kolejne dwanaście rakiet typu cruise w kierunku libijskich stanowisk dowództwa i obrony przeciwlotniczej. Wieczorem Norwegia wstrzymała swój udział w libijskiej operacji lotniczej. O 23:30 2011 czasu lokalnego rozbił się amerykański samolot F-15. Dwóch pilotów uratowało się, odpowiednio wcześniej ewakuując się. Przyczyną katastrofy maszyny była usterka techniczna, a nie ostrzał wroga.
Nocą z 21 na 22 marca 2011 lotnictwo sił koalicyjnych prowadziło kolejne ataki na cele w Libii, łącznie wykorzystano 20 pocisków. Według Al-Dżaziry, zaatakowano punkty obrony przeciwlotniczej w okolicach Bengazi, lotniska w Syrcie i bazę marynarki wojennej w Trypolisie. Myśliwce koalicji zaatakowały także wojskowy samolot libijski, który leciał w kierunku Bengazi. Rząd libijski poinformował o śmierci licznych cywilów, czego jednak nie potwierdziły żadne źródła w innych krajach arabskich i czemu zaprzeczyły wojska koalicji.
Pod Trypolisem zginął w nalocie Husajn al-Warfalli, jeden z generałów al-Kaddafiego. W cztery dni Amerykanie wystrzelili 162 pociski Tomahawk.
W sumie nocą z 22 na 23 marca 2011 lotnictwo koalicji odbyło 175 lotów nad Libią, atakując m.in. rządowe kolumny wojska zmechanizowanego, artylerię i ruchome wyrzutnie rakietowe. Lotnictwo libijskie i infrastruktura lotnicza zostały tego dnia określone jako całkowicie zniszczone. Amerykanie poinformowali też, że nie odnotowali do tamtej pory żadnych ofiar wśród cywilów. Wieczorem Amerykanie zbombardowali kompleks rządowy pod Trypolisem, z którego dzień wcześniej nadał swoje orędzie al-Kaddafi. Amerykanie przeprowadzili nalot na wrak utraconego dzień wcześniej samolotu F-15, dzięki czemu uniemożliwili ewentualne przejęcie go przez Libijczyków. Późnym wieczorem odbył się nalot na cele w miejscowości Dżafar na południowy zachód od Trypolisu.
24 marca 2011 siły koalicji przeprowadziły kolejne nocne bombardowanie celów w Libii. Rząd al-Kaddafiego oskarżył koalicję o zbombardowanie szpitala w Trypolisie. W czasie ataku odpalono 14 pocisków Tomahawk. W stolicy zginęło 18 osób – cywili i żołnierzy. W południe odbył się nalot na bazę wojskową Tadżura, na wschód od Trypolisu. Brytyjczycy w nocy z okrętu podwodnego HMS „Triumph” odpalili rakiety Tomahawk, które spadły na Libię. Francuskie lotnictwo dokonało bombardowania bazy lotniczej Seba w środkowej części Libii, gdzie zbierali się najemnicy ściągani z Afryki subsaharyjskiej. Ponadto Francuzi zestrzelili nad Misratą libijski samolot, który naruszył strefę zakazu lotów. Libijską maszynę strącono za pomocą pocisku AASM. 26 marca podano, że samolotem tym był treningowy Galeb produkcji jugosłowiańskiej, a sam samolot ostrzelano już po wylądowaniu przez jego pilota na lotnisku. Władze libijskie poinformowały, że w wyniku bombardowań zginęło ok. 100 cywilów. Na dowód tego pokazali zagranicznym dziennikarzom 15 ciał. Koalicjanci zaprzeczyli, jakoby w nalotach miała ginąć ludność cywilna.
25 marca 2011 francuski samolot zbombardował rano pozycje libijskiej artylerii przeciwlotniczej pod Adżdabiją. Koalicja zniszczyła też szykującą się pod miastem do ataku kolumnę pancerną, w tej akcji brał udział samolot katarski. Po południu w okolicach tego miasta miały miejsce dwie eksplozje. Wieczorem rebelianci weszli po 10-dniowych walkach do Adżdabiji. Łącznie od popołudnia 24 marca do 25 marca siły koalicji wykonały 153 loty nad Libią, zużywając 16 pocisków samosterujących Tomahawk. Do akcji tego dnia weszło lotnictwo katarskie. Na dowódcę misji NATO w Libii wybrano kanadyjskiego generała Charlesa Boucharda.
26 marca 2011 w nocy na dzielnicę Trypolisu Tażura spadły trzy bomby. Lotnictwo koalicji zbombardowało także siły al-Kaddafiego na przedmieściach Misraty, w tym czołgi i składy amunicji. Francuskie myśliwce wieczorem zniszczyły w Misracie przynajmniej pięć samolotów Galeb i dwa helikoptery Mi-35. Po nalocie ostrzał artyleryjski miasta osłabł.
27 marca 2011 lotnictwo koalicji nocą bombardowało wojska al-Kaddafiego na drodze z Adżdabiji do Syrty.
Amerykański sekretarz stanu Robert Gates powiedział, że wywiad amerykański odkrył, że służby libijskie na miejsce ataków lotniczych sił koalicji podkładały ciała zabitych przez siebie ludzi, by za ich śmierć winą obciążyć państwa zachodnie. NATO przejęło odpowiedzialność za operacją morską i lotniczą. Zainicjowana została tym samym operacja Unified Protector. Wieczorem lotnictwo koalicji zbombardowało Trypolis i Syrtę.
28 marca 2011 wieczorem siły koalicji zaatakowały obszar Dżabal Nafusa, w zachodniej części Trypolisu. Bomby spadły też na miejscowość Surman, ok. 45 km od Trypolisu. Zostały tam trafione cele cywilne i wojskowe. W mieście Tadżura, oddalonym o 30 km od Trypolisu, doszło do dziewięciu gwałtownych eksplozji. 29 marca 2011 siły USA zaatakowały nocą trzy libijskie okręty ostrzeliwujące statek handlowy w Misracie. Jeden okręt osiadł na mieliźnie, drugi zatonął, trzeci porzuciła załoga. Siły rządowe kontynuowały ostrzał artyleryjski miasta, w którego wyniku zginęło 18 osób. Rano wojsko al-Kaddafiego podjęło też próbę szturmu od zachodu, a po południu od wschodu. Wieczorem siły koalicji zbombardowały obiekty wojskowe w Tażurze pod Trypolisem.
30 marca 2011 nocą siły koalicji zbombardowały cele w Trypolisie i jego okolicach, w tym dzielnicę Bab Al-Azizja, gdzie znajduje się też rezydencja al-Kaddafiego. W nocy bombardowanie w Libii przeprowadziło belgijskie lotnictwo, uczestniczące w natowskiej operacji Unitifed Protector. W akcji uczestniczyły cztery samoloty typu F-16. Wskutek nalotu sił koalicji na Zawija al-Arkub, wioski leżącej 15 km od Marsa al-Burajki, zginęło siedmiu cywilów, a 25 zostało rannych. Ofiary to cztery kobiety i troje dzieci.
Kontrofensywa rebeliantów i odwet sił rządowych na froncie wschodnim.
W nocy 23 marca 2011 w Trypolisie zostali zwolnieni trzej dziennikarze uprowadzeni w Adżdabiji cztery dni wcześniej. Rebelianci zmierzający do obleganej Adżdabiji zajęli 23 marca 2011 port Zuteina 24 marca 2011, przez cały dzień powstańcy bezskutecznie szturmowali Adżdabiję. 25 marca 2011 po południu w okolicach tego miasta miały miejsce dwie eksplozje. Wieczorem rebelianci weszli po 10-dniowych walkach do Adżdabiji. Powstańcy poinformowali, że wzięli do niewoli wielu rządowych żołnierzy. 26 marca 2011 obecni w Adżdabiji zagraniczni korespondenci potwierdzili, że dzień wcześniej rebelianci opanowali miasto. We wschodnim sektorze miasta stało 20 spalonych czołgów. Po wkraczaniu sił powstańczych mieszkańcy miasta świętowali wyzwolenie. W zdobytym mieście pojmano gen. Bilgasima Al-Ganga, jednego z najważniejszych dowódców al-Kaddafiego. Powstańcy podjęli marsz w kierunku miasta Marsa al-Burajka, zdobywając je już o godzinie 19:00. Siły al-Kaddafiego wycofały się z miasta w stronę Ras-al-Unuf. Wieczorem powstańcy dotarli od miasta Al-Ukajla, ok. 100 km na zachód od Adżdabiji.
27 marca 2011 ok. 10:30 czasu polskiego poinformowano, że powstańcy oczyścili miasto Al-Ukajla, ok. 13:30 poinformowano o zdobyciu Ras al-Unuf i odrzuceniu sił al-Kaddafiego na zachód od miasta, a ok. 15:00 przekazano wiadomość o zdobyciu Bin Dżawad. Ok. 19:00 podano, że wojska al-Kaddafiego częściowo ewakuowały się z Syrty. Wieczorem rebelianci informowali, że weszli do miasta An-Nufilia.
Nad ranem 28 marca powstańcy ogłosili zdobycie Syrty. Poinformowali, że do miasta weszli ok. 1:30. Przebywający na miejscu reporterzy z zachodnich agencji prasowych zaprzeczyli wyparciu z miasta wojsk al-Kaddafiego. Od 6:20 do 6:35 przeprowadzone zostały naloty koalicji na miasto. AFP podała, że natarcie powstańcze zatrzymane zostało 140 km na wschód od Syrty, gdzie doszło do ciężkiego pojedynku ogniowego. Tuż przed południem powstańcy zdobyli ostatecznie położoną na drodze An-Nufilię.
W nocy 29 marca 2011 odbyła się walka pod Syrtą. Siły al-Kaddafiego z ciężkiej artylerii ostrzelały rebeliantów, którzy zarządzili odwrót w kierunku Bin Dżawad. Po południu i to miasto zostało przez nich stracone na rzecz wojsk al-Kaddafiego, którzy podążyli za rebeliantami do Ras al-Unuf.
Siły rządowe prowadzące drugą ofensywę pokonały 30 marca 2011 rebeliantów w Ras al-Unuf. Wojsko zaatakowało buntowników rakietami Grad o zasięgu 40 km. Rebelianci zarządzili pełny odwrót. Przed południem w okolicach wioski Ak-Ukajala, pomiędzy Ras al-Unaf i Marsą al-Burajką, spadły bomby. Siły powstańcze wycofały się do Adżabiji, informując, że siły al-Kaddafiego zostały wsparte przez Gwardię Republikańską Czadu.
31 marca 2011 wycofujące się w stronę Adżdabiji siły powstańcze zatrzymały się pod Marsą al-Burajką, gdzie podjęto kolejną próbę zatrzymania armii al-Kaddafiego poprzez walkę zbrojną.
Przez cały kolejny dzień trwały ciężkie walki o miasto Marsa al-Burajka. Siły NATO zbombardowały przedmieścia miasta, w wyniku czego poległo 10 rebeliantów. W czasie walk rebelianci poinformowali, iż są skorzy do rozejmu. Jednak postawili warunki – wszyscy Libijczycy muszą mieć pełną swobodę wyrażania swych poglądów. W nocy z 1 na 2 kwietnia 2011 siły al-Kaddafiego ponownie ostrzelały miasto Marsa al-Burajka, a od rana w trwały walki w pobliżu położonego na obrzeżach miasta uniwersytetu, który stał się ostatnim punktem oporu wojsk al-Kaddafiego w mieście. 3 kwietnia 2011 walki w Marsie al-Burajce toczyły się w pobliżu zajętego przez lojalistów uniwersytetu. Siły rządowe zaatakowały dzielnicę przemysłową, gdzie doszło do pojedynków artyleryjskich. Armia kontrolowała teren w promieniu 3 km od uniwersytetu. Wieczorem koalicja dokonała bombardowań w mieście, jednak nie przyniosły one większych zmian, gdyż, pociski nie trafiły w pozycje wojska.
4 kwietnia 2011 z rana rebelianci uderzyli na Marsę al-Burajkę od strony zachodniej, walki artyleryjskie toczyły się w odległości 1 km od uniwersytetu. 5 kwietnia 2011 kontynuowano walki o Marsa al-Burajkę, żadna ze stron nie zdołała uzyskać jednak znaczącej przewagi, a intensywność walk była niewielka. 6 kwietnia 2011 wojsko al-Kaddafiego wyparło powstańców z miasta Marsa al-Burajka. W obawie przed zbliżającym się frontem ewakuowano szpital w Adżdabiji, rozpoczęły się także ucieczki cywilów z tego drugiego miasta.
Interwencja NATO i stabilizacja frontu wschodniego.
31 marca 2011 o godz. 8:00 pełną odpowiedzialność za operację militarną przejęło oficjalnie NATO. Tego dnia przedstawiciel Watykanu bp Martinelli poinformował, że dowiedział się od świadków, iż na skutek natowskiego bombardowania zawalił się budynek mieszkalny w mieście Buslim (pod Trypolisem). Zginęło tam 40 cywilów.
Wieczorem 1 kwietnia 2011 koalicja zbombardowała miasta Al-Chums i Arrujban, leżące na froncie zachodnim. 2 kwietnia 2011 koalicja dokonała nalotu na miasto Al-Chums, leżące 120 km od Trypolisu. Francuskie lotnictwo zniszczyło pięć czołgów w Syrcie. Libijska opozycja przejęła tego dnia miasto Kufra, leżące w południowo-wschodniej części Libii. 3 kwietnia 2011 francuskie lotnictwo zniszczyło kilka pojazdów opancerzonych w Ras al-Unuf.
5 kwietnia 2011 armia USA wycofała z Libii swoje samoloty bojowe, pozostawiając je jednak w gotowości i ograniczając się do wsparcia misji rozpoznawczych i logistycznych. Wiąże się to z przejęciem operacji lotniczej przez NATO i chęcią USA do zmniejszenia swojego wkładu w działania koalicji. NATO podsumowało także pierwsze dni swoich działań w Libii, informując, że od przejęcia dowództwa nad operacją 31 marca do 5 kwietnia 2011 siły NATO przeprowadziły 851 lotów bojowych, atakując cele naziemne, radary, składy amunicji, wozy pancerne i wyrzutnie rakiet. W sumie NATO oszacowało, że do 5 kwietnia naloty zniszczyły jedną trzecią potencjału militarnego armii al-Kaddafiego.
W wyniku uderzenia lotniczego dokonanego przez samoloty NATO 7 kwietnia 2011 zginęło co najmniej 12 rebeliantów. Zdarzenie miało miejsce na drodze z Adżdabiji do Marsa al-Burajki, kiedy samoloty sojuszu zaatakowały omyłkowo pozycje rebelianckich czołgów. Następnego dnia w Bengazi ok. 400 osób demonstrowało, wznosząc hasła antynatowskie. Sekretarz generalny NATO złożył w piątek „wyrazy głębokiego ubolewania z powodu tego nieszczęśliwego incydentu”.
W tym czasie siły rządowe rozpoczęły po południu od zachodu ostrzał artyleryjski Adżdabiji. 9 kwietnia 2011 wojska al-Kaddafiego przełamały obronę sił powstańczych, wspieranych przez lotnictwo NATO pod Adżdabiją. Przed południem 10 kwietnia samoloty NATO zniszczyły 25 czołgów al-Kaddafiego w Adżabiji, pomagając powstańcom wyprzeć armię rządową z miasta. 11 kwietnia 2011 rebelianci wyparli lojalistów al-Kaddafiego z miasta Adżdabija. Walki przeniosły się wieczorem na zachód od miasta, gdzie w ataku rakietowym zginęło trzech bojowników. 12 kwietnia 2011 rebelianci odpychali siły rządowe od Adżdabiji, walki toczyły się na zachód od miasta. W nocy w okolicy miasta było słychać eksplozje bomb zrzucanych przez samoloty NATO. 14 kwietnia 2011 w Adżdabiji konwój 60 pojazdów rebeliantów został ostrzelany przez armię libijską. Pod Adżdabiją doszło do potyczki między stronami, w której wyniku zginął jeden rebeliant. 16 kwietnia 2011 rebelianci wzmacniali swoje pozycję pod Adżdabiją. Na pustyni pod tym miastem operowały grupy wojska rządowego. Wykorzystując czterodniowe naloty NATO na grupy lojalistów, rebelianci w południe dotarli na przedmieścia Marsą al-Burajki. Po południu w czasie walk pod Marsą al-Burajką zginęło sześć osób, a 20 odniosło obrażenia. 17 kwietnia 2011 wojsko al-Kaddafiego rakietami ostrzelało powstańców stacjonujących na przedmieściach Adżdabiji, wielu z nich uciekło przed ostrzałem na wschód. Nasilone walki pomiędzy Adżdabiją i Marsą al-Burajką trwały drugi dzień. 20 kwietnia rebelianci wzmocnili fortyfikacje pod Adżdabiją. 24 kwietnia 2011 siły NATO zaatakowały w południe wojska lojalistów na północny zachód i południe od Adżdabiji.
Na froncie między Adżdabiją i Marsą al-Burajką w pierwszej połowie maja dochodziło do niewielkich i sporadycznych potyczek. 21 maja 2011 wieczorem wybuchły walki przy punkcie kontrolnym Arbalin 40 km na zachód od Adżdabiji na drodze prowadzącej do Marsa al-Burajki. Zginęło trzech rebeliantów oraz kilku żołnierzy. Na drodze między Adżdabiją a Marsą al-Burajką od połowy kwietnia była uformowana linia frontu w teatrze wschodniolibijskich walk. 26 maja 2011 siły al-Kaddafiego zaatakowały rebeliantów na pozycjach pod Marsą al-Burajką. Potyczka zakończyła się bez strat. Kolejne niewielkie starcie wydarzyło się 6 czerwca 2011. Lojaliści najpierw odpalili cztery rakiety Grad, sprawdzając chęć bojową rebeliantów. Ci zareagowali na zaczepkę i tym samym 18 km od Adżdabiji doszło do wymiany ognia. Zginęło dwóch rebeliantów, dwóch żołnierzy zostało rannych.
12 czerwca 2011 lojaliści zorganizowali zasadzkę na rebeliantów na drodze między Marsą al-Burajką a Adżdabiją. Początkowo wyjechali z białą flagą, po czym zaczęli strzelać. W wymianie ognia zginęło 21 bojowników, a 65 odniosło rany. 16 czerwca 2011 NATO zbombardowało omyłkowo pozycję bojowników pod Adżdabiją. W tzw. incydencie „friendly fire” rannych zostało 16 rebeliantów.
Udział sił NATO w wojnie domowej.
Od 31 marca do 11 kwietnia 2011 NATO wykonało 1721 lotów bojowych, z czego w 713 przypadkach bombardowano cele. Od połowy kwietnia 2011 alianci dokonywali średnio ok. 150 lotów bojowych, a podczas 30% tych lotów atakowano cele. Przykładowo 16 kwietnia 2011 NATO wykonało 145 lotów bojowych i 58 operacji rozpoznawczych, niszcząc pięć bunkrów koło Syrty, dwa czołgi niedaleko Az-Zintanu i dwa koło Misraty oraz cztery bunkry koło Trypolisu. Łącznie od początku misji w Libii NATO przeprowadziło do tego dnia 3670 operacji powietrznych. Dzienny przebieg działań NATO jest przedstawiony w haśle kalendarium wojny domowej w Libii.
20 kwietnia 2011 Francja odpowiedziała na wcześniejszy apel rebeliantów i zapowiedziała zwiększenie częstotliwości nalotów. Wieczorem tego dnia NATO zbombardowały bunkry Challat al-Fardżan pod Trypolisem. Według oficjalnych libijskich agencji zginęło 7 cywilów, a 18 zostało rannych. NATO zaprzeczyło, jakoby zginęli cywile.
21 kwietnia 2011 sekretarz obrony USA Robert Gates poinformował, że prezydent zgodził się na wysłanie do Libii uzbrojonych samolotów bezzałogowych, które wycofano po przejęciu przez NATO kontroli nad operacją w Libii. Kolejnego dnia Dowódca Kolegium Połączonych Szefów Sztabów poinformował, że wojska lotnicze koalicji unieszkodliwiły 30-40% sił lądowych al-Kaddafiego.
Ministerstwo obrony USA poinformowało 23 kwietnia 2011, że po południu po raz pierwszy użyto w Libii samolotu bezzałogowego Predator. Celem była wyrzutnia rakietowa, używana do ostrzału Misraty. Władze Libii oskarżyły NATO o śmierć trzech osób, zabitych w czasie porannego nalotu na kompleks budynków będących rezydencją al-Kaddafiego. W Trypolisie trafiono obrony przeciwlotniczej. Ponadto NATO zaatakowało stanowiska wojsk rządowych pod Misratą. W wyniku uderzenia zniszczono siedem wyrzutni niekierowanych pocisków rakietowych, trzy ciężkie transportery, dwie hale na pojazdy, bunkier kontrolny, czołg i dużą ciężarówkę. W Syrcie zbombardowano bunkier, czołg oraz kilka pojazdów opancerzonych. Łącznie koalicja wykonała 56 lotów bojowych.
25 kwietnia 2011 w nocy siły NATO zbombardowały Telewizję Libijską, Dżamahiriję i Szababiję. Po półgodzinnej przerwie wszystkie trzy stacje wznowiły emisję. Rano siły NATO zbombardowały natomiast kompleks budynków rządowych w Trypolisie za pomocą czterech rakiet. 45 osób zostało rannych, 15 poważnie, kilka uznawanych został za zaginione.
26 kwietnia 2011 francuskie samoloty rozpoczęły bombardowania za pomocą bomb z betonu, bez materiałów wybuchowych, co miało na celu zmniejszyć niebezpieczeństwo spowodowania szkód materialnych i ofiar cywilnych. Pierwsze bombardowanie tego typu zastosowano przeciwko wojskom pancernym al-Kaddafiego w rejonie Misraty.
27 kwietnia 2011 w omyłkowych nalotach NATO zginęło 12 libijskich powstańców, a 40 zostało rannych. Powstańcy zwrócili się do USA o włączenie do działań samolotów bliskiego wsparcia sił lądowych A-10, które charakteryzują się precyzyjnym prowadzeniem ognia. Tego samego dnia w bazie Sigonella na Sycylii, rozbił się myśliwiec koalicji typu F-16. Pilot ze Zjednoczonych Emiratów Arabskich bezpiecznie się katapultował.
W wyniku nocnego nalotu bombowego z 30 kwietnia na Trypolis zginął młodszy syn Mu’ammara al-Kaddafiego, Sajf al-Arab oraz trzech jego wnuków. Informacji tej nie potwierdziło NATO, które podało, że zaatakowały obiekty rządowe i wojskowe w Trypolisie. Informację potwierdził natomiast katolicki biskup Giovanni Innocenzo Martinelli, który miał widzieć ciało osobiście. Trzynaście bomb koalicji spadło także na Misratę.
1 maja 2011 na wieść o śmierci Sajfa al-Araba al-Kaddafiego, tłumy zwolenników władzy w Trypolisie zaatakowały placówki dyplomatyczne Wielkiej Brytanii, USA i Włoch oraz biura ONZ. Po ataku ONZ wycofała z Libii personel. Tego dnia NATO wykonało 165 lotów bojowych, wystrzeliło 60 pocisków. Celami lotnictwa były skład broni pod Trypolisem, trzy składy broni pod Mizda, dwa składy broni pod Az-Zintan: sześć składów broni pod Syrtą oraz trzy uzbrojone samochody i jedna ciężarówka. Pod Marska al-Burajką zniszczono jeden czołg i działo przeciwlotnicze.
Libijska telewizja państwowa poinformowała 4 maja 2011, że lotnictwo NATO zbombardowało Al-Hajrę i oskarżyła Sojusz o śmierć cywilów. Tego dnia koalicja wykonała 160 lotów, a podczas 49 atakowała cele. Celami myśliwców były dwa składy broni, bunkier oraz lotnisko w Trypolisie, w Misracie jeden pick-up truck, trzy czołgi, dwie przenośnie wyrzutnie rakiet oraz trzy uzbrojone samochody. W Adżdabiji zniszczono wyrzutnię rakiet. 5 maja NATO zbombardowało konwój pod Tiji, który transportował trzy helikoptery sił powietrznych. Maszyny zostały zniszczone.
10 maja 2011 samoloty koalicji zaatakowały w nocy osiem celów w Trypolisie. Rano naloty powtórzono. 11 maja 2011 NATO podało, że w rejonie Trypolisu zaatakowano bazy pojazdów wojskowych i amunicji oraz wyrzutnię rakiet. 12 maja 2011 samoloty NATO kontynuowały naloty na Trypolis, bombardując kompleks al-Kaddafiego w dzielnicy Bab al-Azizija. Zginęło 6 osób, a 10 zostało rannych. 13 maja siły aliantów dokonały nalotu na miasto Marsa al-Burajka. W wyniku tego zginęło 16 cywilów, rannych zostało też 40 osób. Zabici to muzułmanie uczestniczący w uroczystości religijnej. NATO przyznało się do śmierci cywilów i wyraziło ubolewanie.
15 maja 2011 samoloty NATO zbombardowały późno w nocy terminal naftowy w Ras al-Unuf. NATO zbombardowało także pozycje wojsk pod Trypolisem i Bab al-Azizija. Kolejnego dnia lotnictwo brytyjskie zaatakowało ośrodek szkoleniowy ochrony al-Kaddafiego. 20 maja 2011 NATO przechwyciło u libijskich wybrzeży tankowiec, który z Sardynii prawdopodobnie wiózł zaopatrzenie dla wojsk al-Kaddafiego.
W nocy z 19 na 20 maja 2011 po raz pierwszy NATO zastosowało taktykę bombardowania marynarki wojennej. Zatopiono wówczas łącznie osiem libijskich okrętów. W Trypolisie zatopiono pięć okrętów libijskiej marynarki wojennej. W Al-Chums zatopiono dwa statki, natomiast w Syrcie jeden.
23 maja 2011 kraje NATO zdecydowały o użyciu helikopterów do akcji bojowych w Libii. 12 dodatkowych śmigłowców zadeklarowała wysłać Francja.
W nocy z 23 na 24 maja 2011 siły NATO dokonały najpotężniejszych do tego etapu wojny bombardowań Trypolisu. W pół godziny dokonano 20 ataków. Celem uderzeń był kompleks budynków Bab al-Azizja, siedziba Mu’ammara al-Kaddafiego. Zginęło 19 cywilów, a 150 zostało rannych. Samoloty NATO zaatakowały w nocy z 24 na 25 maja 2011 cele w Trypolisie, miało miejsce przynajmniej sześć silnych eksplozji w przeciągu 10 minut. Celem ataku była rezydencja Mu’ammara al-Kaddafiego. W nocy 26 maja 2011 lotnictwo NATO ponownie zbombardowało Trypolis, atakując kompleks rezydencji i biur rządu libijskiego.
26 maja 2011 Wielka Brytania poinformowała, że wyśle swe śmigłowce bojowe typu Apache do walki z siłami libijskimi. Dzień później w nocy lotnictwo NATO ponownie zbombardowało Trypolis, atakując kompleks rezydencji i biur rządu libijskiego. 28 maja 2011 przed południem lotnictwo NATO ponownie zbombardowało Trypolis, atakując kompleks rezydencji i biur rządu libijskiego. W nocy z 30 na 31 maja 2011 NATO atakowało Trypolis i jego przedmieścia, a także na miasto Al-Dżafra. Według strony libijskiej były straty wśród ludności cywilnej.
31 maja 2011 libijskie władze, podały, iż od rozpoczęcia misji NATO zginęło 718 cywili, a 4067, w tym 433 ciężko zostało ranionych w bombardowaniach alianckich. Sojusz natychmiast zaprzeczył, jakoby tyle miało zostać zabitych cywili w nalotach. Rząd libijski odpowiedział, że ofiary nalotów rozproszone były po całym kraju, a nie tylko w stolicy, więc dlatego liczba osiągnęła takie rozmiary.
1 czerwca 2011 NATO przedłużyło misję o 90 dni, gdyż mandat miał wygasnąć 27 czerwca 2011. Tym samym koalicja mogła działać w Libii do września. 3 czerwca 2011 NATO zniszczyło skład amunicji w Hun. 4 czerwca NATO po raz pierwszy użyło w akcji militarnej w Libii śmigłowców bojowych. Maszyny atakowały pojazdy i ekwipunek wojskowy oraz oddziały lojalistów. Brytyjskie śmigłowce typu Apache atakowały cele w Marsy al-Burajki. Zniszczono tam radar oraz posterunek sił al-Kaddafiego. Apache wystartowały ze śmigłowcowca HMS „Ocean” i wróciły bezpiecznie we wczesnych godzinach rannych. Francuskie Tigre i Gazelle wystartowały ze znajdującej się w pobliżu wybrzeży Libii jednostki BPC „Tonnerre” marynarki wojennej.
Intensywne naloty na stolicę miały miejsce po południu 4 czerwca 2011. O godz. 16:30 kilka wybuchów wstrząsnęło stolicą. Kolejnego dnia o 2:30 pociski spadły an dzielnicę Tadżura. Kolejna seria bombardowania miała miejsce o godz. 19:00. Brytyjskie Apache atakowały po raz drugi raz. W akcji udział brały także odrzutowce Tornado, które ostrzelały osiem celów w stolicy. Ostrzelane zostały także 6 czerwca 2011 o godz. 5:00 strategiczne punkty pod Marsą al-Burajką. Rankiem NATO dokonało nalotów na budynek w rejonie siedzib radia i telewizji w Trypolisie. Uderzono także budynek parlamentu, który został już uszkodzony trzy tygodnie wcześniej. Kolejne ciężkie bombardowania stolicy miały miejsce 7 czerwca 2011. W ciągu czterech godzin dokonano 25 uderzeń, na miasto spało 60 bomb. W atakach zginęło 31 osób. 8 czerwca 2011 w nocy i przedpołudniem NATO zbombardowało ponownie Trypolis. Kolejnego dnia na stolicę spadło co najmniej sześć bomb. Wieczorem koalicja zbombardowała miasto Zuwara. 10 czerwca rano dokonano trzech nalotów na stolicę. 11 czerwca 2011 o godz. 18:00 koalicja zbombardowała stolicę. Podczas nalotu ranny został Khweldi Al-Hmeld, wysoką rangą urzędnik w rządzie al-Kaddafiego.
14 czerwca rano NATO zbombardowało po raz kolejny kilka celów w stolicy. W nocy z 14 na 15 czerwca 2011 NATO ponowiło naloty na stolicę. NATO zbombardowało cele cywilne i wojskowe w Firnag, jednej z najgęściej zaludnionych dzielnic w stolicy i Ain Zara. Atakowano cele także w centralnym mieście Dżufra. Kolejno dnia tuż przed godz. 5. NATO zbombardowało ufortyfikowaną rezydencję Bab al-Azizija al-Kaddafiego w Trypolisie. Po zrzuceniu bomb, znad kompleksu budynków unosił się gęsty dym. Sojusz zbombardował pozycje żołnierzy w mieście Kikla. Zginęło tam 12 osób. Po tym rebelianci zadeklarowali przejęcie miasta.
19 czerwca 2011 rano NATO dokonało ataku w Trypolisie, w którego wyniku zginęli cywile. Wieczorem dowództwo Sojuszu podało, iż celem ataku była baza rakietowa, ale w rezultacie „wadliwego zadziałania systemu broni” jeden z wystrzelonych pocisków trafił w obiekt cywilny. Strona libijska podała, że w efekcie uszkodzenia bloku mieszkalnego zginęło 9 cywili, a 18 zostało rannych. Dzień później strona libijska podała, że w wyniku uderzenia lotniczego na miasto Surman, ok. 70 km na zachód od Trypolisu zginęło 15 cywili w tym troje dzieci. NATO tym razem zaprzeczyło tym doniesieniom. Niezależne źródła podały, że faktycznie miał tam miejsce atak o godz. 4. i kilka budynków zostało zniszczonych.
21 czerwca 2011 koalicja o godz. 7:20 straciła nad Libią samolot bezzałogowy MQ-1 Predator. Maszyna prowadziła lot wywiadowczy i wówczas kontrola naziemna utraciła z nią kontakt.
Według strony libijskiej, po nalocie NATO z 25 czerwca 2011 na Marsę al-Burajkę zginęło 15 cywili, a ponad 20 zostało rannych. Pociski miały trafić piekarnię i restaurację. Koalicja zaprzeczyła i powiedziała, że atakowała 35 celi wojskowych w tym pojazdy i instalacje znajdujące się w pobliżu portu w Marsie al-Burajce. 28 czerwca w nalocie na Tawerghę zginęło ośmiu cywili.
NATO 3 lipca 2011 dokonało gwałtownych nalotów pozycje na zachodzie Libii kontrolowane przez al-Kaddafiego. Brytyjskie lotnictwo operowało pod Zuwarą oraz Gharjan.
Samoloty NATO zbombardowały 30 lipca 2011 nadajniki państwowej telewizji libijskiej Al-Dżamahirija w Trypolisie, zabijając trzech dziennikarzy. 15 zostało rannych. Celem ataków było uniemożliwienie nadawania państwowej telewizji, jednak te naloty okazały się niewystarczalne.
Strona libijska podała, że w natowskim nalocie na wioskę Nadżar pod Zalitanem z 9 sierpnia 2011 zginęło 85 cywilów – 33 dzieci, 32 kobiety i 20 mężczyzn z 12 rodzin. Na dowód tego w telewizji pokazano kilka zwęglonych ciał. Rząd Mu’ammara al-Kaddafiego ogłosił trzydniową żałobę po ofiarach. Sojusz odpowiedział, że nie ma dowodów, że to na ofiary cywilne. Celem ataku były budynki rolnicze, które stały się magazynami z bronią. Kolejnego dnia NATO zaprzeczyło, jakoby w nalocie na Nadżar zginęli cywile.
Strategiczną rolę NATO spełniło podczas walk o Trypolis. Powstańcy w krótkim czasie opanowali stolicę dzięki uderzeniom floty powietrznej Sojuszu. Wzmożone naloty pozwoliły wojskom opozycyjnym szybko dojść do centrum stolicy i zdobyć twierdzę Bab al-Azizija. Ponadto ścisła współpraca rebeliantów z dowództwem wojskowym NATO sprawiły, iż naloty były niezwykle skuteczne. Przyczynili się do tego przede wszystkim zagraniczni instruktorzy wojskowi. Ponadto katarscy komandosi opracowali i czuwali nad postępami szturmujących stolicę rebeliantów.
Taka sama sytuacja ułatwiła zdobycie powstańcom ostatniego bastionu lojalistów, którym była Syrta podczas październikowych walk. Bomby NATO wypierały bataliony kaddafistów z kolejnych sektorów miasta, które w następstwie zajmowali powstańcy. 20 października 2011, lotnictwo NATO ostrzelało konwój, w którym poruszał się Mu’ammar al-Kaddafi, chcąc uciec z upadającego miasta. Ranny w ataku al-Kaddafi został pochwycony przez powstańców, którzy go następnie zabili na ulicach Syrty. Dowództwo NATO poinformowało, iż operację powietrzną nad Libią zakończy się wraz z ostatnim dniem października. 27 sierpnia 2011 RB ONZ uchwaliła rezolucję, w której stwierdzono, iż mandat misji powietrznej wygasa 31 października 2011 o godz. 23:59.
Podczas 218 dni operacji samoloty bojowe wykonały ok. 9600 misji, w których czasie zniszczono ok. 5900 celów militarnych. Wszystko to odbyło się podczas 26,1 tys. lotów. Siły NATO skontrolowały także ponad 3 tys. okrętów pływających u wybrzeży Libii. Zniszczono 600 libijskich czołgów i pojazdów opancerzonych, 400 wyrzutni rakietowych i artyleryjskich. Z powodu podejrzeń o łamanie embarga na dostawy broni, uwarunkowanego rezolucją RB ONZ nr 1973, zatrzymanych zostało w sumie 11 statków. W powietrzu działała flota 16 państw.
Kampania pustynna.
Kampania pustynna dotyczy libijski ziem obejmujących Fazzan oraz południową Cyrenajkę. Są to w większości tereny Sahary, jednak z kilkoma kluczowymi miastami, które były słabiej bronione niż te na północy kraju. Podczas kampanii pustynnej rebelianci przejmowali kontrolę nad miastami wraz z całymi gminami, co stanowiło spory odsetek odbijanych ziem spod administracji al-Kaddafiego.
21 kwietnia 2011 konwój dziewięciu pojazdów wojskowych wojska libijskiego zaatakował rebeliantów stacjonujących na polach naftowych pod Al-Buster, 300 km na południowy zachód od Tobruku. Przepompowni broniło dziewięciu ludzi, ośmiu z nich zostało zamordowanych.
Rano 28 kwietnia 2011 wojsko al-Kaddafiego wycofało się z miasta Dżalu, 200 km na południe od Adżdabiji, a kontrolowane przez siły al-Kaddafiego miasto Sabha na południu Libii zostało zbombardowane ok. 4:00 nad ranem przez samoloty koalicji. Tego samego dnia wojsko libijskie przejęło miasto Kufra (znane także jako Al-Dżawf), leżące w południowo-wschodniej części Libii. Do miasta wjechało ok. 50-60 ciężarówek typu pick-up z lojalistami. Podczas krótkiego ostrzału zabito trzy osoby. W mieście powiewały znów zielone libijskie flagi.
6 maja 2011 rebelianci odbili miasto Kufra, leżące w południowo-wschodniej części Libii. Tego samego dnia doszło do walk na pustyni między Dżalu i Kufrą, w której wyniku poległo sześciu rebeliantów. 11 maja 2011 powstańcy zdobyli miasto Dżacharra oraz Dżalu i Audżila, podczas tzw. pustynnej kampanii. 25 maja 2011 rebelianci zaatakowali konwój sił rządowych pod Kufrą. Zniszczono wiele pojazdów oraz broń. Rebelianci podali, że w czasie walk zatrzymali sudańskich najemników.
1 lipca 2011 sudańscy najemnicy przejęli kontrolę nad okolicami miasta Kufra, które leży na libijskiej pustyni i było kluczowym punktem na naftowych polach.
W połowie lipca 2011 Narodowa Armia Wyzwoleńcza przeprowadziła ofensywę na południu kraju. Atakując z kontrolowanej przez siebie Kufry zabezpieczyły ważne miasta na libijskiej pustyni. Wśród nich były Al-Katrun, Al-Wigh, Taraghin oraz wioskę Umm Al Aranib z ważną bazą wojskową i przejście graniczne z Czadem w Tummu. W wyniku skutecznej operacji, w której udział wzięło 300 bojowników, opozycjoniści znacznie rozszerzyli swoje wpływy na froncie południowym.
23 lipca 2011 wojsko libijskie odbiło miasto Al-Katrun podczas kampanii pustynnej. Armia zmusiła plemię Tabu sympatyzujące z rebeliantami do odwrotu na południe.
23 sierpnia 2011 wybuchły gwałtowne walki o miast Sabha. Po tym, jak w stolicy zdobyto budynki rządowe i nie schwytano tam Kaddaiego, padły podejrzenia, że jednym z miast gdzie mógł się ukrywać dyktator, jest Sabha. Podczas trwania bitwy rebelianci wyrazili nadzieję pokojowego rozwiązania w sprawie przekazania im władzy w mieście Sabha. 26 sierpnia 2011 rewolucjoniści zabezpieczyli pustynny posterunek Al-Wyg ze strategicznym portem lotniczym. 4 września 2011 siły demokratyczne ogłosiły, iż otoczyli Sabhę. 11 września 2011, po wygaśnięciu ultimatum, Narodowa Armia Wyzwoleńcza podjęła atak na Sabhę, jednak szturm został zaniechany dzień później.
Mapa z sytuacją w Fazzanie we wrześniu 2011
14 września 2011 rozpoczęła się operacja rebeliantów, która na celu zajęcie gminy Wadi asz-Szati. Kolumna 500 bojowników zajęła bazę lotniczą w Biraku. Do 16 września 2011 przejęto kontrolę nad tym miastem (50 km na północ od Sabhy) oraz Girą. Sama Sabha została zaatakowana ponownie 20 września 2011. W mieście powstańcy napotkali niewielkie punkty oporu, zajęli tamtejsze lotnisko. 21 września kluczowe miasto Fazzanu było pod całkowitą kontrolą rebeliantów.
19 września 2011 powstańcy zajęli oazę Zella pod Al-Dżufrą. 21 września 2011 nastąpił atak na to właśnie miasto, położone ok. 700 km na południowy wschód od Trypolisu. Po tym, jak powstańcy weszli do miasta, zostało ono ostrzelane przez lojalistów, jednak nie powiodło się to i poddali swoje pozycje. 22 września 2011 siły demokratyczne przejęły kontrolę nad miastem Aubari w gminie Wadi al-Hajat. Tak więc Fazzanie, siły al-Kaddafiego kontrolowały jedynie gminę Ghat oraz Al-Katrun, które padły do końca września 2011.
25 września 2011 o świcie w Ghadamis na południu Libii wojska demokratyczne zostały zaatakowane przez liczące ok. stu ludzi siły al-Kaddafiego wspierane przez Tuaregów i najemników z Algierii. Zginęło 6 powstańców, a 63 zostało rannych. Ostatecznie kaddafiści zostali odparci, ale walki o miasto zakończyły się dopiero dnia następnego. Do Ghadamis Narodowa Armia Wyzwoleńcza sprowadziła następnie posiłki, by bronić miasta w razie powtórnego ataku.
1 października 2011 w mieście Ghadamis nowe władze zawarły układ pokojowy z Tuaregami, plemionami lojalnymi wobec obalonego pułkownika Mu’ammara al-Kaddafiego, walczącymi na Saharze. Obie strony zgodziły się na uwolnienie wszystkich jeńców wojennych.
Intensyfikacja walk na froncie zachodnim.
Oblężenie Misraty i walki w górach Dżabal Nafusa.
Wraz z początkiem kwietnia w oblężonej Misracie rozpoczęły się ciężkie walki o centrum miasta oraz port. Nad ranem 1 kwietnia w Trypolisie doszło do 20-minutowej wymiany ognia. Po południu doszło do kolejnego szturmu na Misratę. Wojsko al-Kaddafiego użyło moździerzy, artylerii oraz czołgów. Tymczasem po tygodniowej przerwie w walkach w górach Dżabal Nafusa, wojsko al-Kaddafiego odpaliło kilka rakiet Grad na Az-Zintan. Rozpoczęło się oblężenie miasta Kikla oraz miał miejsce atak na miejscowość Aquilla.
2 kwietnia w nocy siły al-Kaddafiego kontynuowany ostrzał Misraty. W ciągu trzech dni śmierć poniosło tam 28 osób. Działała tam czynnie artyleria oraz czołgi. Następnego ranka siły al-Kaddafiego prowadziły ostrzał Misraty, w wyniku ostrzału zginęła co najmniej jedna osoba, a 71 zostało rannych. 4 kwietnia siły al-Kaddafiego kontynuowały ostrzał Misraty. Wojsko użyło artylerii i granatników, ostrzeliwane były także dzielnice mieszkalne. Władze powstańcze Misraty nie były w stanie podać liczby ofiar. Armia libijska odbiła miasto Kikla na froncie Dżabal Nafusa. 5 kwietnia trwały ciężkie walki w Misracie, gdzie w czasie trwającego od 10:00 do 17:00 ostrzału artyleryjskiego zginęły 2 osoby, a 26 zostało rannych. 6 kwietnia w Misracie siły al-Kaddafiego zabiły w sumie pięciu cywili, a 25 zostało rannych.
W nocy z 6 na 7 kwietnia lotnictwo NATO zbombardowało pozycje wojsk al-Kaddafiego. Lotnictwo NATO uderzyło w magazyny broni należących do sił al-Kaddafiego w odległości 15 km na południowy wschód od Az-Zintan. Miało to miejsce 8 kwietnia. Dzień później walki w Misracie przybrały na sile, wojsko używało do ostrzału rakiet i ciężkiej artylerii. Zginęło 3 cywili i 2 dzieci, 10 osób zostało rannych. Powstańcy skrytykowali NATO za brak pomocy dla miasta. Walki szczególnie silne były we wschodniej części miasta. Kolejnego dnia w Misracie z rąk żołnierzy al-Kaddafiego zginęło minimum 30 ludzi. Siły NATO wzmogły naloty na wojska al-Kaddafiego w Misracie. NATO poinformowało o zniszczeniu w ciągu dwóch dni pod Misratą 15 czołgów al-Kaddafiego i kolejnych dwóch w okolicach Marsy al-Burajki oraz zapasów amunicji na wschód od Trypolisu. Ponowiono też oskarżenie pod adresem wojsk al-Kaddafiego o używanie żywych tarcz.
11 kwietnia nieustanne walki toczyły się w Misracie, gdzie zginęło 10 osób w tym dwoje dzieci, a 10 odniosło obrażenia. Kolejnego dnia rebelianci odparli atak artyleryjski w dwóch dzielnicach Misraty. 13 kwietnia siły NATO w nalotach zniszczyły 16 czołgów libijskich. 12 z nich w pobliżu Misraty, a resztę w Syrcie. Ponadto wyeliminowano działko przeciwlotnicze i półciężarówkę, używaną przez lojalistów. Rebelianci zdobyli przewagę podczas bitwy o centrum i wschodnie dzielnice Misraty. 14 kwietnia nad ranem libijskie wojsko przeprowadziło atak aż dwustoma rakietami Grad w Misracie, zabijając 23 osoby, a 40 odniosło rany. Ofiary to cywile, w większości kobiety i dzieci. Tego samego dnia artyleria libijska ostrzelała samoloty patrolujące NATO nad Trypolisem. Władze libijskie oskarżyły lotnictwo NATO o dokonanie nalotów na miasto i dzielnicę, w której mieściła się rezydencja Mu’ammara al-Kaddafiego. W mieście doszło do czterech eksplozji. NATO poinformowało, że eksplozje nie były wynikiem bombardowań lotnictwa koalicji, a na Trypolis nie spadła tego dnia żadna bomba.
Siły rządowe odpaliły 15 kwietnia w Misracie ok. 120 pocisków rakietowych. W wyniku ostrzały śmierć poniosło osiem osób, a siedem zostało rannych. Z oblężonej Misraty rano ewakuowało się 1200 obywateli państw Afryki i Azji. Ponadto do miasta przywieziono 400 ton pomocy humanitarnej. Po południu i wieczorem walki przybrały na sile. Rebelianci oskarżyli wojska rządowe, że w walce używają bomb kasetowych. Informacje potwierdził "The New York Times", który opublikował zdjęcia bomb, których użycie zostało zakazane przez prawo międzynarodowe w 2010. Równolegle do wydarzeń z Misraty doszło do trzech nalotów NATO pod Trypolisem. Wieczorem koalicja uderzyła na miasto Al-Assa, 170 km na zachód od stolicy kraju. Ośmiu rebeliantów zostało zabitych i 11 ranionych w ciężkich walkach w pobliżu Az-Zintan, podczas którym schwytano także kilku żołnierzy. Rebelianci podali również, że NATO uderzyło w jednostki pancerne lojalistów w okolicach miasta Az-Zintan.
16 kwietnia lojaliści ostrzelali dzielnicę przemysłową Misraty. Odpalono co najmniej 100 pocisków rakietowych typu Grad. Walki toczyły się w pobliżu portu, gdzie tysiące cywilów czekało na ewakuację z miasta droga morską. Rano 17 kwietnia siły al-Kaddafiego ostrzelały Misratę. Zginęło co najmniej 6 osób, a 47 zostało rannych. Walki w dalszym ciągu trwały w Misracie, gdzie 18 kwietnia zginęło 15 osób. Ponadto pojmano 30 żołnierzy i zniszczono 30 czołgów. Władze powstańcze w Misracie podsumowały, że od końca lutego zginęło w mieście ok. 1000 osób, a 300 zostało rannych. Wieczorem NATO zbombardowało koszary 32. brygady Mu’ammara al-Kaddafiego pod Trypolisem.
Wojska al-Kaddafiego prowadziły intensywny ostrzał miast Nalut i Jafran. W sumie w dwóch miastach zginęło 17 i 18 kwietnia 110 powstańców i cywilów. 19 kwietnia ostrzelano Nalut, w wyniku czego zginęły cztery osoby. Wieczorem walki wybuchły przy granicy z Tunezją i toczyły się o przejście graniczne w Wazzinie.
19 kwietnia koalicja zbombardowała Trypolis i Syrtę. Jednocześnie siły al-Kaddafiego atakowały za pomocą moździerzy i rakiet północny zachód Misraty. 20 kwietnia NATO uderzyło w cele telekomunikacji radiowej i telewizyjnej w kilku miastach.
W Misracie 20 kwietnia walka toczyła się na głównej arterii miasta, którą w połowie kontrolowali lojaliści i siły opozycyjne. W wyniku ostrzału moździerzowego zginęli dwaj dziennikarze: brytyjski fotoreporter wojenny Tim Hetherington oraz Amerykanin Chris Hondros, a dwóch innych reporterów zostało poważnie rannych. Ponadto życie straciło pięciu cywilów. 22 kwietnia powstańcy odnieśli lokalny sukces w Misracie, wypierając z części centrum miasta wojska rządowe, które broniły się na swoich pozycjach od wielu dni. Zdobyto także wieżowiec, z którego ostrzał prowadzili snajperzy al-Kaddafiego. Opozycja zdementowała też informacje podane przez media w Trypolisie, które mówiły o kontrolowaniu przez siły al-Kaddafiego 80% miasta. NATO uderzyło w pod Az-Zintan. Zniszczeniu uległy dwa czołgi, dwa bunkry i kilka budynków.
Ujęci 23 kwietnia w Misracie jeńcy z armii al-Kaddafiego zeznali, że wojska rządowe dostały rozkaz wycofania się z Misraty. W czasie wycofywania się z miasta rannych zostało 12 żołnierzy wojsk Kadddafiego. Rząd al-Kaddafiego poinformował, że wojsko dostało rozkaz wycofania z miasta, a powstańcy otrzymali 48-godzinne ultimatum na poddanie Misraty, po którym do walki wejść mają lokalne plemiona. Powstańcy wieczorem poinformowali, że siły al-Kaddafiego opuściły Misratę, ale pozostały w rejonie miasta i kontynuowały ostrzał. Powstańcy utworzyli w opuszczonych przez wojsko rejonach miasta nowe punkty oporu i posterunki. W walkach o miasto tego dnia zginęło 28 osób, a 100 zostało rannych, odnaleziono liczne zaminowane ciała ofiar. Był to najbardziej krwawy dzień podczas dwóch miesięcy walk o Misratę. Lotnictwo NATO w okolicach Misraty zniszczyło siedem wieloprowadnicowych wyrzutni niekierowanych pocisków rakietowych, samobieżną wyrzutnię kierowanych przeciwlotniczych pocisków rakietowych bliskiego zasięgu SA-8, trzy ciężkie transportery, dwie hale na pojazdy, bunkier kontrolny, czołg i ciężarówkę. W Syrcie zniszczono bunkier, czołg i kilka pojazdów. Łącznie lotnictwo sił międzynarodowych wykonało tego dnia 56 misji bojowych, a liczba lotów od początku interwencji w Libii wynosi ok. 3600. Mimo opuszczenia Misraty przez lojalistów w następnej nocy było słychać wymianę ognia, a na miasto spadło kilka rakiet Grad. Libijscy przywódcy plemienni wyznaczyli rebeliantom 48-godzinne ultimatum na wypracowanie porozumienia i zagrozili, że jeżeli do niego nie dojdzie, to zaatakują ich pozycje. Mimo trwania rokowań ciężkie walki toczyły się w centrum i wzdłuż głównej arterii – ulicy Trypolitańskiej. Wojsko al-Kaddafiego prowadziło tam ostrzał artyleryjski. Tego dnia w Misracie zginęło 8 osób.
25 kwietnia w atakach rakietowych wojsk al-Kaddafiego na dzielnice mieszkaniowe Misraty zginęło co najmniej 30 ludzi, a 60 zostało rannych. Rebelianci podali, że lojaliści zostali wyparci na obrzeża Misraty. 26 kwietnia siły al-Kaddafiego przez cały dzień atakowały port w Misracie, po stronie powstańców było co najmniej 3 zabitych i 10 rannych. Do portu w Misracie przybił statek Światowego Programu Żywnościowego. Na zachodzie kraju powstańcy zdobyli wieś Al Majabira. Nocne naloty NATO z 27 kwietnia na Misratę spowodowały wycofanie się wojsk rządowych z jednej z pozycji wokół portu. Uderzenia zniszczyły 37 pojazdów wojskowych, jednak rano ostrzał w wykonaniu żołnierzy został wznowiony. Po południu kontynuowany był ostrzał moździerzowy na zachodzie miasta. 29 kwietnia wojsko al-Kaddafiego ostrzelało ponownie Misratę. W atakach moździerzowych zginęło 12 osób. NATO przejęło kilka jednostek pływających al-Kaddafiego, które minowały podejście do portu w Misracie, co miało uniemożliwić dostęp do miasta m.in. statków z pomocą humanitarną. Strona rządowa podała, że wojsko zdobyło port w Misracie. Nie potwierdziły tego międzynarodowe agencje.
Walki na granicy z Tunezją.
Rebelianci 21 kwietnia przejęli kontrolę na przejściem granicznym w Wazzin, na granicy libijsko-tunezyjskiej. W pobliżu granicy walki toczyły się od wieczoru 19 kwietnia. 150-200 pokonanych i rozbrojonych żołnierzy al-Kaddafiego przekroczyło granicę z Tunezją, szukając tam schronienia. 13 lojalistów, w tym oficerowie i generał oddało się w ręce bojowników. Wojska al-Kaddafiego 23 kwietnia opanowały miasto Jafran, położony na południowy zachód od Trypolisu. W walkach zginęło siedmiu rebeliantów, a 11 zostało rannych. Jednocześnie lojaliści rozpoczęli oblężenie Wazzin, które utracili dwa dni wcześniej. 24 kwietnia późnym wieczorem wojsko al-Kaddafiego odpaliło rakiety Grad w oblężonym od marca mieście Az-Zintan. Śmierć poniosły cztery osoby, a 9 odniosło obrażenia. 27 kwietnia lojaliści zaatakowali 20 rakietami Grad oblężone miasto Az-Zintan. W wyniku ataku uszkodzony został szpitalny parking, a także główne wejście i wjazd dla karetek. Ranne zostały trzy osoby. Wielu mieszkańców miasta uciekło do Tunezji. 28 kwietnia wojska al-Kaddafiego odbiły przejście graniczne z Tunezją Wazin–Az-Zahibat, zdobyte przez powstańców w poprzednim tygodniu. W czasie starć z powstańcami wojska al-Kaddafiego wtargnęły na terytorium Tunezji i ostrzelały tunezyjskie posterunki na przejściu granicznym, co spotkało się z potępieniem ze strony władz tego kraju i żądaniem zaprzestania naruszania granicy przez libijskie wojsko.
29 kwietnia doszło do intensywnego starcia między siłami al-Kaddafiego i wojskami tunezyjskimi w tunezyjskim mieście granicznym Az-Zahibat. Wojsko al-Kaddafiego zaatakowało w mieście libijskich powstańców, którzy wycofali się do niego po zajęciu dzień wcześniej przejścia granicznego Wazzin–Az-Zahibat przez armię al-Kaddafiego. Armia libijska ostrzelała miasto, w wyniku ostrzału miasta zginęła Tunezyjka. Tunezyjskie wojsko powstrzymało natarcie na obrzeżu miasta, ale kilka libijskich pojazdów pancernych dostało się do centrum. W wymianie ognia zginęło lub zostało rannych wielu żołnierzy al-Kaddafiego. Ostatecznie tunezyjskie wojsko wyparło wroga z miasta, żołnierze al-Kaddafiego wycofali się na swoją stronę granicy. Po kilku godzinach bitwy powstańcy ponownie kontrolowali przejście graniczne. Spodziewając się ataku al-Kaddafiego na przejście, tunezyjskie służby graniczne już wcześniej wycofały swoich ludzi z posterunków granicznych. Incydent został zdecydowanie potępiony przez władze Tunezji. 1 maja wojska al-Kaddafiego ostrzelały przedmieścia tunezyjskiej Dehiby, prawdopodobnie nie było ofiar. Strona tunezyjska zamknęła przejście, a na granicy rozmieszczono strażników granicznych, by zapobiec wtargnięciu Libijczyków.
Sytuacja w Dżabal Nafusa oraz na granicy tunezyjskiej.
Rano 29 kwietnia miał miejsce także atak lotniczy NATO na siły al-Kaddafiego w okolicy miasta Az-Zintan, które ostrzeliwały kontrolowane przez powstańców miasto. Po nalocie siły al-Kaddafiego zaprzestały bombardowania. Lotnictwo NATO dokonało 2 maja w nocy ataku na pozycje wojsk al-Kaddafiego w pobliżu Az-Zintanu, zniszczono co najmniej 10 czołgów i innych pojazdów. 3 maja siły al-Kaddafiego dokonały ostrzału artyleryjskiego w Az-Zintan. W akcji brały udział czołgi. 5 maja w nalotach NATO w pobliżu Az-Zintanu zniszczone zostały co najmniej dwa śmigłowce sił al-Kaddafiego, 9 składów broni, trzy czołgi, dwie wyrzutnie rakiet i dwie uzbrojone ciężarówki. Na to miasto armia al-Kaddafiego odpaliła ok. 50 rakiet Grad. Na tunezyjskie miasto Az-Zahibat spadło ok. 12 pocisków moździerzowych, wystrzelonych przez libijską armię. 8 maja NATO zbombardowało rządowe magazyny broni w pobliżu miasta Az-Zintan. 11 maja w starciach w pobliżu Az-Zintanu zginęło dwóch powstańców, a 15 zostało rannych. Siły rebelianckie podjęły atak na miasto Jafran w górach Dżabal Nafusa, jednak został odparty i powstańcy wycofali się do wioski Ghasrou. Walki toczyły się także pod Nalutem oraz Wazzin.
14 maja na przejściu granicznym w Wazzin siły tunezyjskie zatrzymały 200 żołnierzy al-Kaddafiego, którzy 50 pojazdami próbowali przekroczyć granicę. Obyło się bez wymiany ognia i strona tunezyjska zawróciła ich do koszar. 17 maja siły rebeliantów odparły atak wojska na Nalut, niszcząc cztery pojazdy i broń przeciwlotniczą. W walkach zginęło czterech bojowników. W ostrzale przejścia granicznego Wazzin w wykonaniu sił rządowych, zginęło pięciu cywilów. Po tym tunezyjskie lotnictwo rozpoczęło patrole granicy.
19 maja siły al-Kaddafiego przeprowadziły pięciogodzinny ostrzał Az-Zintanu. Do walk doszło też w pobliżu przejścia granicznego z Tunezją Wazzin–Az-Zahibat. Rejon granicy był patrolowany wówczas przez tunezyjskie lotnictwo. 20 maja siły al-Kaddafiego ostrzelały z rakiet Grad miasto Nalut. Następnie doszło do ataku Wazzinu, jednak szturm został odparty przez rebeliantów.
21 maja o godz. 22. na miejscowość Arrubajn w rejonie Dżabal Nafusa spadło pięć rakiet Grad wystrzelonych przez lojalistów. 22 maja na miasto Az-Zintan spadły cztery kolejne rakiety Grad wystrzelone przez oddziały al-Kaddafiego. Miasto nadal było kontrolowane przez opozycję. Dzień później siły rządowe kontynuowały ostrzał Nalutu. 24 maja godz. 10. na Arrujban, spadły trzy rakiety Grad. Na Az-Zintan siły al-Kaddafiego odpaliły 18 rakiet typu Grad. Doszło również do walk pod Wazzinem – zginął jeden powstaniec.
26 maja po atakach w wykonaniu sił al-Kaddafiego na miasta Dżadu, Ar-Rudżban, Ar-Rajhabat, Az-Zintan oraz Kabau, odcięto w nich elektryczność. Miasta te leżą w regionie Dżabal Nafusa. W czasie tych ataków, rebelianci z Kabau wyzwolili miasto Tamzin. 27 maja kontynuowano ostrzał artyleryjski Az-Zintanu. Na miasto spadło pięć rakiet Grad.
Ostatnia faza bitwy o Misratę i natarcie rebeliantów na wschód.
30 kwietnia walki o Misratę przeniosły się na obrzeża miasta. Dzień później ostrzelano port i znajdujący się w nim statek za pomocą rakiet Grad i pocisków moździerzowych. Według powstańców statek przywiózł pomoc humanitarną, według rządu al-Kaddafiego broń. 2 maja ciężkie walki w Misracie trwały całą noc. Do miasta ze strony południowo-zachodniej wjechało co najmniej pięć czołgów, które wjechały na lotnisko, by uniknąć bombardowania ze strony NATO. W wymianie ognia z rebeliantami zginęło sześć osób.
Powstańcy poinformowali 5 maja, że oddziały Mutasima al-Kaddafiego atakujące Misratę były wyposażane w maski przeciwgazowe, co zdaniem powstańców może świadczyć o chęci wykorzystania broni chemicznej. Oddziały atakujące miasto były skoncentrowane w miejscowości Zalitan na zachód od Misraty. Siły al-Kaddafiego przed wybuchem walk dysponowały ok. 9 tonami broni chemicznej. Brytyjski okręt zniszczył minę morską podłożona w okolicach portu w Misracie.
6 maja rebelianci w Misracie wyparli wojska rządowe z przedmieścia Burgueja na zachodzie miasta. Ostrzał artyleryjski miasta i portu ze strony armii znacznie zmalał. 7 maja siły al-Kaddafiego zbombardowały zbiorniki paliwa w mieście przy pomocy samolotów rolniczych. Ciężkie walki trwały w pobliżu lotniska w Misracie. W następnych dniach ostrzał sił al-Kaddafiego w Misracie dławił tam dostawy żywności, wody i środków medycznych. Walki artyleryjskie trwały nadal w pobliżu portu.
11 maja po ciężkich, całonocnych walkach powstańcy zdobyli lotnisko w Misracie i wzięli do niewoli nieokreśloną liczbę jeńców oraz przejęli duże ilości uzbrojenia. Podczas starcia rannych zostało 13 powstańców. Na lotnisku znajdowało się zaplecze logistyczne wojsk al-Kaddafiego. Korespondenci z zachodnich państw poinformowali, że siły powstańcze posuwały się powoli naprzód, odbijając kolejne części miasta.
12 maja powstańcy z Misraty rozpoczęli natarcie w kierunku Zalitanu i dalej Trypolisu i w ciągu dnia posunęli się o 20 km. Większość Misraty znajdowała się tego dnia poza zasięgiem ognia wojsk al-Kaddafiego. 13 maja rebelianci po zdobyciu dzielnicy Hizam w Misracie ogłosili zwycięstwo w bitwie nad siłami rządowymi. Tym samym zakończyły się trwające ponad dwa i pół miesiąca oblężenie i walki o kontrolę nad miastem. Światowa Organizacja Zdrowia podała, że podczas 77 dni walk w Misracie życie straciło 925 osób.
Po zdobyciu Misraty kontynuowano natarcie z Misraty na zachód oraz południe. Rebelianci zajęli miasto Taminah, gdzie przejęli 10 samochodów z 300 kałasznikowami. Wojska rządowe zostały wypchnięte do miasta Al Kararim – 25 km na południe od Misraty. NATO zbombardowało miasto Al-Karjat, co pomogło rebeliantom w jego zdobyciu. Siły al-Kaddafiego ostrzelały w odwecie wioskę Al-Rawjsat pod Misratą, niszcząc pięć domów i zabijając osiem osób, w tym dwoje dzieci. Wojska al-Kaddafiego koncentrowały się w mieście Zalitan. 14 maja rebelianci nadal maszerowali na zachód od Misraty, odbijając miejscowość Ad-Dafinija. W bitwie zniszczono trzy czołgi, rebelianci przejęli trzy wyrzutnie rakietowe i jedno działo.
18 maja siły al-Kaddafiego podjęły atak na przedmieścia Misraty. Pozycje zostały obronione przez rebeliantów. W walkach pod Bani Walid nieopodal Misraty, siły opozycyjne przejęły 75 wrogich pojazdów opancerzonych. Atak artyleryjski przypuszczono również na miasto Nalut. Siły rządowe korzystały z czołgów. 19 maja pod Misratą doszło do walk, podczas których zginął jeden rebeliant. 21 maja siły al-Kaddafiego ostrzelały przedmieścia Misraty, burząc dom mieszkalny. Podobna sytuacja miała miejsce w wiosce Ad-Dafinija na zachód od Misraty, gdzie zginęły dzieci.
23 maja lojaliści zaatakowali rebeliantów w zachodnich i południowych dzielnicach Misraty. Rebelianci odparli ataki. Walki przeniosły się do wioski Ad-Dafinija, gdzie rebelianci zniszczyli rządowy czołg. 24 maja rebelianci pojmali pięciu afrykańskich najemników, którzy zaciągnęli się w szeregi armii al-Kaddafiego. Mężczyźni powiedzieli, że zostali zmuszeni do walki. Do zatrzymań doszło w pobliżu Misraty w miejscowościach Tawurgha oraz Ad-Dafinija, gdzie pojmano także pięciu libijskich żołnierzy. W walkach pod Ad-Dafniją zginął jeden rebeliant. 25 maja rebelianci przeczesywali miejscowość Taminah pod Misratą. 27 maja w wioskach pod Misratą doszło do starć, w których zginęło trzech rebeliantów, a 16 odniosło obrażenia.
Pat pod Misratą.
5 czerwca siły al-Kaddafiego z rebeliantami starły się pod Khums oraz Zalitan. 7 czerwca pod Misratą siły rządowe dokonały ataku między miejscowościami Tawurgha i Zalitan zabijając pięć osób i raniąc 24 rebeliantów. Natarcie zakończyło się ostatecznie niepowodzeniem, jednak lojaliści znacznie zbliżyli się do Misraty. Już dnień później armia podjęła szturm z trzech stron na Misratę. W intensywnym ataku artyleryjskim zginęło 12 rebeliantów.
W czasie walk o Zalitan brytyjskie śmigłowce typu Tajfun i Tornado zaatakowały pozycje lojalistów i zniszczyły kilka czołgów. Helikoptery Apache zniszczyły wyrzutnie rakiet. Mimo wsparcia powietrznego dla opozycjonistów, wojska al-Kaddafiego zajęły dzień później, 10 czerwca miasto Zalitan pod Misratą. W ciężkich walkach pod Misratą zginęło 31 rebeliantów, a 110 odniosło rany. Lojaliści ostrzelali także Ad-Dafinję. W boju zastosowano czołgi oraz artylerię. Ciężkie walki poważnie obniżyły morale rebeliantów na froncie pod Misratę, jednak rebelianci zapewniali, że atak ostatecznie odparli.
11 czerwca do walk doszło w Az-Zawiji leżącej na 50 km zachód od Trypolisu. Miasto to od lutego było kontrolowane przez lojalistów. Rebelianci podjęli szturm za miasto i zajęli jego zachodnie dzielnice. Żołnierze libijskich sił częściowo zamknęli prowadzącą wzdłuż wybrzeża drogę, łączącą Trypolis z Az-Zawiją i granicą tunezyjską oraz ustawili tam punkty kontrolne, uniemożliwiając ruchy wojsk opozycyjnych. W związanym z tym walkach zginęło 13 osób. Pojmanych zostało 20 żołnierzy al-Kaddafiego. Bitwa przeciągła się na kolejny dzień, podczas którego życie stracił m.in. siedmioletni chłopiec. Lojaliści jednak odparli atak rebeliantów i nadal kontrolowali miasto. 12 czerwca ciężkie walki prowadzono w mieście Zalitan, zajętym wcześniej przez lojalistów. 13 czerwca łodzie sił al-Kaddafiego podjęły próbę ataku Misraty z morza. Operacja została udaremniona przez lotnictwo NATO, które zbombardowało jednostki pływające.
Tymczasem 14 czerwca na miasto Zalitan po przełamaniu oporu ze strony wojsk rządowych pod Misratą, parli rebelianci. Zalitan leży 160 km na wschód od Trypolisu, a znajdująca się w rękach powstańczych Misrata – 210 km. 17 czerwca siły rządowe ostrzelały ze wschodu i zachodu Misratę w wyniku czego zginęło 10 osób, a 40 odniosło obrażenia. Jednocześnie trwały walki pod Mistratą, w miejscowościach Naima i Zalitan. Tam z kolei życie straciła jedna osoba, a pięć odniosło obrażenia. Walki w Zalitnie przedłużyły się na dzień kolejny. 19 czerwca armia libijska ostrzelała Ad-Dafiniję, a później ponownie Misratę. Trzy rakiety Grad trafiły w dzielnicę w pobliżu portu i rafinerii. W starciach zginęło 10 osób, a 60 zostało rannych.
21 czerwca siły rządowe z pozycji zajmowanych pod Misratą odpaliły kilka rakiet, które spadły na to miasto. Wzmożone walki miały miejsce w Zalitanie. Armia libijska rozpoczęła oblężenie tego miasta, do którego rebelianci dotarli po zwycięstwie w Misracie. Kolejnego dnia rebelianci odparli za pomocą moździerzy i granatników szturm na Ad-Dafiniję. Zginęło dwóch bojowników.
W nocy 30 czerwca do walk doszło pod Zalitanem. W wymianie ognia zginęło kilku żołnierzy, jeden powstaniec odniósł rany. Do powtórnych bojów na froncie doszło pod Ad-Dafiniją 2 lipca. 11 rebeliantów odniosło rany. 5 lipca w walkach artyleryjskich na zachód od Misraty i w samym mieście zginęło 11 rebeliantów, a 50 zostało rannych. 8 lipca w walkach w Misracie zginęło pięciu rebeliantów, a 17 odniosło rany. Dwa dni później do potyczki doszło pod Zalitanem. W starciu zginęło czterech rebeliantów, a 22 odniosło rany. Podczas walk na opisywanym froncie udział po stronie powstańców brały kilkuletnie dzieci. Na zdjęciach wykonanych dla dziennikarza Daily Mail widać jak chłopy czyścili broń i podawali ją bojownikom.
20 lipca rebelianci podeszli pod miasto Zalitan i zatrzymali się 1,5 km od niego. Rebelianci korzystali z pomocy lotnictwa NATO. Dzień później pod Zalitanem pojmano dowódcę brygady wojsk al-Kaddafiego – generała Abdula Nabiha Zajeda. 31 lipca potyczkę stoczono pod Zalitanem. Zginęło w niej 13 rebeliantów, a co najmniej 50 zostało rannych. 1 sierpnia brytyjskie lotnictwo dokonało bombardowania za pomocą 16 bomb pozycji sił rządowych pod Zalitanem. Zniszczono czołgi, wyrzutnie rakiet, centrum łączności oraz składy amunicji. Rebelianci twierdzili, że weszli do miasta, jednak obecni na miejscu dziennikarze podali, iż ciężkie walki nadal były w toku. Pojmano 40 żołnierzy, zginęło także 15 rebeliantów. 2 sierpnia wczesnym rankiem rebelianci zdołali przeforsować linię obrony armii libijskiej, dzięki czemu dostali się do dzielnicy mieszkalnej Zalitanu. Napotkali tam jednak silny opór drugiej kolumny Brygady Chamisa. W wyniku kontrataku wojska, bojownicy byli zmuszeni do odwrotu, tracąc na polu bitwy 6 osób, a 65 odniosło rany.
3 sierpnia w mieście Msallata, leżącym 110 km na zachód od stolicy doszło do buntu przeciwko władzy al-Kaddafiego. Policja stłumiła pochód cywilów, zabijając trzy osoby. Zbuntowana Msallata została 5 sierpnia oblężona przez armię stacjonującą wcześniej Al-Chums. Miejscowe komitety wojskowe obawiały się krwawej rozprawy z ruchem oporu. 7 sierpnia bunt został całkowicie zdławiony.
Już 4 sierpnia siły al-Kaddafiego w pełni kontrolowali miasto Zalitan, pokonując rebeliantów w dzielnicy mieszkalnej, mimo iż rano o 6:30 doszło do nalotu sił NATO. Według rebeliantów nalocie NATO na Zalitan zginął dowódca wojsk Chamis al-Kaddafi. Miał on być jedną z 32 ofiar ataku. Informacje te zdementował rzecznik rządu Libii Musa Ibrahim, a 10 sierpnia libijska telewizja pokazała Chamisa al-Kaddafiego, który odwiedził rannych w nalocie na Nadżar. 6 sierpnia na lotnisku w Misracie wylądował katarski samolot z bronią dla rebeliantów walczących pod Zalitanem. Tymczasem pod Zalitanem nadal trwały ciężkie walki. Trzon armii wzmocnił oddział z 30 pojazdami wojskowymi. Pięć z nich zostało totalnie zniszczonych przez jednostki bojowników.
12 sierpnia rebelianci zdobyli kontrolę nad miastem Tawurgha, leżącym na południowy zachód od Misraty, odcinając tym samym drogę zaopatrzeniową z Syrty armii rządowej, walczącej pod Zalitanem. 13 sierpnia rebelianci zabezpieczyli także most na autostradzie prowadzącej do Syrty pod miejscowością Tawurgha. W walkach zginęło 12 powstańców. Rebelianci rozpoczęli tym samym pochód na zachód w stronę rodzinnego miasta al-Kaddafiego. 18 sierpnia bojownicy przejęli kontrolę nad miejscowością Hajsza.
19 sierpnia godz. 7:30 rozpoczął się szturm rebeliantów na Zalitan. O godz. 13. bojownicy dostali się do centrum miasta. W czasie walk o Zalitan rannych zostało 30 osób. Rebelianci ogłosili, że zdobyli całkowitą kontrolę nad miastem i wypchnęli przeciwnika poza zachodnie granice miasta, w rejon Al-Chums, które zostało zdobyte przez rebeliantów, co otworzyło im drogę od wschodu na Trypolis.
23 sierpnia wojsko z Syrty wystrzeliło w kierunku Misraty trzy pociski Scud, jednak wszystkie chybiły celu. Tymczasem rebelianci podążali ku Syrcie, będąc wówczas ok. 50 km na zachód od miasta.
Przewaga rebeliantów w Dżabal Nafusa.
Rebelianci z Dżabal Nafusa wraz z początkiem czerwca zdobyli kontrolę nad elektrownią Shakshook oraz miastem naftowym Gasr Al Haj. Pojmano w czasie akcji z 1 czerwca jednego żołnierza oraz przejęto kilka pojazdów wojskowych. 2 czerwca rebelianci zdobyli kontrolę nad miastem Jafran i Szakszuk. To pierwsze miasto było kontrolowane pod administracją lojalistów od końca kwietnia. Następnego dnia rebelianci pokonali wojska al-Kaddafiego w mieście Bir Ayyat pod Jafranem. 18 żołnierzy i 10 rebeliantów zostało rannych w tej walce. 5 czerwca siły al-Kaddafiego odpaliły rakiety na utracony Jafran. O 6:00 na miasto spadło 12 pocisków Grad. Armia libijska skoncentrowana w Nalucie podążyła w stronę miast Ghezaia, Almrabha oraz Takut. Rebelianci odparli atak na miasto Kala. Rebelianci odpierali również z sukcesami ataki rakietowe i szturmy armii na Jafran, co pozwoliło 6 czerwca wywiesić nad miastem własną flagę. Potwierdziło to zdobycie pełnej kontroli nad miastem. Tego samego dnia opozycjoniści zastawili zasadzkę na lojalistów pod Nalutem, w której zniszczyli kilkadziesiąt pojazdów wojskowych wroga.
7 czerwca nad ranem dwie ciężarówki z żywnością dotarły do Az-Zintanu. Na miasto spadło 25 rakiet Grad – piętnaście rano i dziesięć kolejnych w nocy. Walki lądowe odbyły się pod Kiklą, a w mieście Kala rebelianci pokonali lojalistów, wyzwalając je. 11 czerwca armia odpaliła 40 pocisków Grad na Az-Zintan. W wyniku intensywnego ostrzału cześć bojówek wycofała się z miasta. W dniach 11-12 czerwca intensywne walki miały miejsce między miastami Az-Zintan i Jafren. Łącznie 9 osób zginęło, a ponad 40 zostało rannych.
14 czerwca bojownicy zajęli miasto Kikla, położone 150 kilometrów na południowy zachód od stolicy kraju Trypolisu. Po udanym szturmie lojaliści odeszli od miasta na 9 km, a rebelianci rozpoczęli umacnianie fortyfikacji, w razie próby kontrataku. Co najmniej pięć libijskich rakiet Grad spadło na ziemię tunezyjską. Do walk na granicy dochodziło z powodu przemycania z Tunezji broni dla rebeliantów. 15 czerwca na miasto Nalut spadło 20 rakiet typu Grad. Walki odnotowano także przy granicy z Tunezją w Wazzin. W dniach 15-16 czerwca w szeregach armii libijskiej zdezerterowało 46 żołnierzy, którzy uciekli do Tunezji. 16 czerwca Sojusz zbombardował pozycje żołnierzy pod miastem Kikla. Zginęło tam 12 osób.
Z miasta Nalut 17 czerwca rebelianci rozpoczęli natarcie ku granicy z Tunezją, gdzie armia masowo ostrzeliwała bojówki. Walki odnotowano w miejscowościach Al-Ghazaia i Takut. Sojusz ostrzelał pozycje lojalistów w Al-Ghazaia na granicy z Tunezją. Kolejnego dnia toczono ciężkie boje pod Nalutem. Rebelianci wyprowadzali natarcie z tego miasta, natomiast lojaliści spod granicy tunezyjskiej. W konfrontacji zginęło ośmiu rebeliantów, trzynastu zostało rannych. Po stronie wojska straty wyniosło ponad 45 zabitych i sześć przechwyconych pojazdów wojskowych. Rebelianci okrążyli żołnierzy, zajmując wszelkie dotychczas zajmowane przez nich pozycje. W samym Nalucie odcięto dostawy prądu.
Rebelianci dotarli 26 czerwca do miasta Bir al-Ghanam, które leży 85 kilometrów na południowy zachód od stolicy kraju. W starciach poległo kilku rebeliantów. Przechwycono także sprzęt i pojazdy armii narodowej. W wyniku czerwcowych walk, rebelianci kontrolowali niemal cały region gór Dżabal Nafusa. Armia kontrolowała jedynie miasto Gharjan oraz okoliczne wioski, a także wioski na przedpolu Nalutu. Powodzenia rebeliantów wynikły m.in. z pomocy Francji, która zorganizowała przerzuty broni do Dżabal Nafusa.
1 lipca rebelianci ponownie podeszli pod miasto Bir al-Ghanam, ale zostali wyparci stamtąd w wyniku silnego ataku wojsk rządowych, które użyły rakiet Grad. 6 lipca powstańcy zajęli po sześciogodzinnej bitwie miejscowość Al-Qawalish, która leży 50 km na zachód od Gharjan, głównego miasta Dżabal Nafusa, wówczas kontrolowanego przez lojalistów. Al-Qawalish to wschodnie przedpola miast Jafren oraz Kalaa. Rebelianci zablokowali również drogę łącząca Dżabal Nafusa ze stolicą. 8 lipca NATO zrzuciło cztery bomby na pozycje lojalistów pod Al-Qawalish. Human Rights Watch doniosło, że siły rządowe zaminowały pole bitwy pod Al-Qawalish, które stało się areną ciężkich walk. Neutralizowano miny przeciwpiechotne oraz przeciwpancerne. Zabezpieczono od 6 lipca 240 brazylijskich przeciwpiechotnych min T-AB-1 oraz 46 chińskiej produkcji min przeciwpancernych 72SP.
10 lipca siły libijskie podjęły kontratak na Al-Qawalish. Na początku ostrzelano okopy rebeliantów z pocisków Grad, następnie do boju ruszyła piechota. Powstańcy po kilkugodzinnych walkach odparli szturm. 13 lipca siły rządowe jeszcze raz zaatakowały miasto Al-Dżabal, powodując cofnięcie się rebeliantów do Al-Qawalish. Po pięciogodzinnych starciach o Al-Dżabal armia rozpoczęła pościg za powstańcami. Na obrzeżach Asabah zabito dwóch bojowników i raniono 17. 24 lipca armia podjęła szturm na miasto Al-Qawalish. Rebelianci tuż przed atakiem na arenę zmagań wysłali dziesiątki cywilów, którzy posłużyli jako żywe tarcze. Atak został odparty, żołnierze wycofali się z pozycji.
28 lipca rebelianci w Dżabal Nafusa rozpoczęli fazę operacji, której celem było ostateczne pokonanie lojalistów i całkowite kontrolowanie regionu. O świcie powstańcy ruszyli z miast Dżadu oraz Nalut. Do południa rebelianci zdobyli kontrolę nad miejscowością al-Jawsh, leżąca na północ od wymienionych wcześniej miast, mimo iż wojsko zwyczajowo już broniło się za pomocą rakietami Grad. Zginęło 4 rebeliantów, 10 zostało rannych. 18 żołnierzy zostało pojmanych. Bojownicy ruszyli na zachód ku miastu Al-Ghazaia, przy granicy z Tunezją. 30 lipca bojownicy zabezpieczyli miasto Takut oraz Al-Ghazaia, leżące między Nalutem a Wazzinem. Ponadto rebelianci otoczyli Tiji, które broniło 500 żołnierzy. Kolejnego dnia powstańcy toczyli walki o Al-Jaswh. Pomimo przewagi bojowników armia się nie wycofała i próbowała bronić swoich pozycji. Boje toczyły się także o Badr i Tiji w bardzo ciężkich warunkach podczas burzy piaskowej.
6 sierpnia siły opozycyjne zdobyły miasto Bir al-Ghanem, leżące na drodze z Dżabal Nafusa do Trypolisu. W czasie walk zginęło 17 rebeliantów i nieznana liczba żołnierzy. Rebelianci ogłosili, że pójdą na Az-Zawiję, by okrążyć stolicę od zachodu. Dzień później armia podjęła kontratak na Bir al-Ghanam. Po kilkugodzinnych walkach wojsko poddało się, umożliwiając rebeliantom pochód na północ. W kolejnych dniach rebelianci zabezpieczyli miasto Nasr oraz wioskę Wadi al-Hay, lecz napotkali ogień ze strony lojalistów, co spowolniło ich postępy. 11 sierpnia zdobyli miejscowość Bir Shuaib leżącą mniej niż 25 km od Az-Zawiji. NATO zbombardowało tymczasem pobliską Shalghouda, kontrolowaną przez rebeliantów, aby zapobiec ataku wojska libijskiemu.
Kiedy jeden batalion rebeliantów dotarł do Az-Zawiji 13 sierpnia, równolegle rozpoczęły się walki o Gharjan – największe miasto Dżabal Nafusa. Początkowo podczas bitwy znaczną przewagę mieli rebelianci, jednak lojaliści wzmocnili swoje oddziały w mieście, przez co walki stały się bardziej zacięte. 14 sierpnia kontynuowano bitwę w Gharjan. W mieście zdecydowaną przewagę mieli rebelianci, więc już dzień później opozycjoniści pokonali armię, obsadzając tam swój garnizon. 17 sierpnia lojaliści opuścili miasta Tiji i Badr w Dżabal Nafusa, dzięki czemu, rebelianci objęli pełną kontrolę nad miastami. 18 sierpnia bojownicy oczyszczali całkowicie miasto Gharjan, zajmując rynek. Tak więc ostatni punkt w górach Dżabal Nafusa został zdobyty przez rebeliantów.
Ofensywa bojowników na wybrzeżu.
Kiedy 13 sierpnia rebelianci dotarli do Az-Zawiji, rozpoczęła się bitwa o to miasto, a także o inne pobliskie. Bojówki zostały przegrupowane w Az-Zawiji i ruszyły na zachód w stronę przejścia granicznego z Tunezją.
13 sierpnia powstańcy dotarli do bram Az-Zawiji i ogłosili, że po półgodzinnej walce z najemnikami weszli do centrum miasta. Część sił al-Kaddafiego ewakuowała się do Trypolisu, część wycofała się na przedmieścia. Mieszkańcy świętowali na ulicach wyzwolenie miasta. Powstańcy przejęli także kontrolę nad autostradą do Tunezji, którą do stolicy Libii docierało paliwo i żywność. Była to ostatnia z istniejących dróg zaopatrywania Trypolisu, obok zablokowanego przez NATO w kwietniu portu. 14 sierpnia powstańcy kontynuowali walki w Az-Zawiji, gdzie z wojsk al-Kaddafiego pozostali jedynie snajperzy i pojedynczy żołnierze. Rzecznik powstańców zapowiedział oczyszczenie miasta do końca tego dnia.
W nocy z 13 na 14 sierpnia ok. 10 km od przejścia granicznego z Tunezją Ras Adżir, w mieście Abu Kammasz nad Morzem Śródziemnym, do doszło starć. 14 sierpnia podczas ofensywy na wybrzeżu rebelianci zdobyli miasto Surman. Podczas bitwy zginęło 10 rebeliantów. Następnie walki wybuchły również w mieście Sabrata i mieście Al-Adżejlat, które także zostało zdobyte przez rebeliantów. 15 sierpnia w czasie walk o Sabratę, rebelianci otoczyli bazę wojskową, natomiast całe miasto ostatecznie opozycjoniści kontrolowali od 17 sierpnia. 18 sierpnia rebelianci ponadto ogłosili przejęcie Zuwary. Następnego dnia opozycjoniści ogłosili przejęcie miasta Al-Azizija.
15 sierpnia podczas bitwy o Az-Zawiję rebelianci usiłowali zdobyć ostatni strategiczny punkt broniony przez snajperów w centrum miasta – Plac Męczenników. W czasie walk pojmano 15 najemników z Nigerii. Ogłoszono, że 80% było pod pełną kontrolą bojowników. Lojaliści atakowali rebeliantów rakietami Grad. W czasie starć doszło do nalotu NATO, w którego wyniku zniszczono trzy czołgi i dwa wozy pancerne. Do 16 sierpnia rebelianci kontrolowali wszystkie zachodnie dzielnice miasta, a walki toczyły się na wschodzie miasta. W walkach tego dnia w ostrzale rakietowym z pozycji armii zginęło 15 osób w tym dwóch cywilów. Dzień później rebelianci zdobyli dzielnicę Az-Zawiji – Al-Heisha. Ponadto rebelianci zamknęli ropociąg między dwoma wymienionymi miastami.
18 sierpnia rankiem rebelianci zdobyli po walkach główną rafinerię w Az-Zawiji. W ataku na rafinerię, który trwał dwa dni, udział brało 200 bojowników. Kompleksu broniło 100 żołnierzy, w tym wielu najemników. 19 sierpnia odbył się pomyślny szturm rebeliantów na Plac Męczenników w mieście pogrążonym w walkach. 20 sierpnia bojownicy kontrolowali już całą Az-Zawiję. Po zdobytych pozycjach oprowadzeni zostali dziennikarze. Tymczasem walki przeniosły się 27 km na zachód od miasta, gdzie kolumna rebeliantów maszerowała na stolicę, by zasilić jednostki walczące w stolicy. 21 sierpnia jedna z brygad powstańczych opanowała Dżuddaim na wschód od miasta i rozpoczęła marsz w stronę Trypolisu. Powstańcy zdobyli także Tarhunę, 80 km na południowy wschód od Trypolisu.
Wieczorem 23 sierpnia lojaliści ostrzelali Zuwarę, walki w tym kontrolowanym przez bojowników trwały także dzień później, kiedy to z miejscowości Al-Ujaylat (ok. 88 km na zachód od Trypolisu) po ataku rakietami Grad, garnizon rebeliantów musiał uciekać. W nocy z 23 na 24 sierpnia doszło także od szturmu miasta Al-Adżejlat, gdzie wprowadzono czołgi i odpalano rakiety Grad. 26 sierpnia rebelianci zabezpieczyli po całodniowych walkach miasto Ras Adżir i cały pobliski odcinek granicy z Tunezją. Następnie naprawiono gazociąg prowadzący do Europy.
Bitwa o Trypolis.
20 sierpnia późnym wieczorem rebelianci dotarli do stolicy i tym samym rozpoczęła się bitwa o stolicę, co rebelianci nazwali "wybiciem godziny zero". Po modłach imamowie polecili ludziom wyjść na ulice. Doszło do protestów, które szybko zamieniły się w walki. Dostępu do miasta broniło 3800 żołnierzy, jednak w momencie ataku powstańców bram miasta pilnowało zalewie 200 osób. Według szefa aparatu bezpieczeństwa Mansura Daou doszło wówczas do wielkiej zdrady.
21 sierpnia po nalocie NATO w Trypolisie zaczęły się walki między powstańcami a siłami al-Kaddafiego. Walkom nadano kryptonim "operacja Syrena". Powstańcy poinformowali o zajęciu do rana międzynarodowego lotniska, magazynów broni i dzielnicy Tadżura oraz Souk al-Dżumaa na wschodzie miasta oraz zaciętych walkach o bazę lotniczą Mitiga, magazyny broni i dzielnice Tadżura, Souk al-Dżumaa, Arada oraz Al-Saba na wschodzie miasta. Po południu walki miały miejsce w dzielnicach Ben Aszur, Fashlom i Zawijat al-Dahmani. W toku walk, lotnictwo NATO zrzuciło bomby na kompleks rządowy, który został oblężony przez rebeliantów. W pierwszych godzinach walk poległo 123 rebeliantów oraz 31 żołnierzy.
Rebelianci zdobyli opuszczone koszary Brygady Chamisa położone 27 km na zachód od Trypolisu, przejęli znaczną ilość uzbrojenia i amunicji pozostawionej przez wojska al-Kaddafiego. Wieczorem rebelianci z Az-Zawiji dotarli na przedmieścia do Janzour. W kontrolowanych sektorach miasta palono zielone flagi libijskie i zawieszano barwy rebelianckie. Podczas walk pojmano syna dyktatora As-Saa’adiego. Natomiast Muhammad al-Kaddafi poddał się libijskim siłom rebelianckim, jednak dzień później uciekł z niewoli. Po zatrzymaniu synów al-Kaddafiego rebelianci rozpoczęli negocjacje z Międzynarodowym Trybunałem Karnym w Hadze ws. ich przekazania. W walkach w stolicy tego dnia zginęło 1300 osób.
22 sierpnia bitwa rozgrywała się wokół kompleksów rządowych Bab al-Azizia, hotelu Rixos. Także na południu stolicy toczył się pojedynek, w którym wojsko używało czołgów. Rebelianci kontrolowali ok. 90% miasta. Rano setki rebeliantów skierowały się ku Placowi Zielonemu, który został przez nich zdobyty. W czasie trwania walk, premier Al-Baghdadi Ali al-Mahmudi uciekł do Tunezji. Po godz. 16:00 rebelianci przejęli państwową telewizję, która przestała nadawać program. W stolicy pierwszy raz od pół roku działał internet.
23 sierpnia NATO kilka razy bombardowało kompleks rządowy w Trypolisie, wczesnym popołudniem zaostrzyły się walki o niego oraz w okolicy hotelu dla dziennikarzy zagranicznych Rixos. Ok. godz. 17.00 rebelianci sforsowali linię obrony wojska i wdarli się do budynków rządowych Bab al-Azizija, w tym do domu al-Kaddafiego, jednak nie zastano w nim dyktatora. Po zakończeniu wojny wyszło na jaw, iż al-Kaddafi uciekł z Trypolisu do Syrty 18 sierpnia. Podczas trzydniowych walk w Trypolisie zginęło ponad 400 osób, a 2000 zostało rannych, natomiast w czasie całego omawianego dnia w walkach zginęło 15 rebeliantów, a 30 odniosło poważne obrażenia.
24 sierpnia rano doszło do nalotu NATO. Walki toczyły się o hotel Rixos, w którym przetrzymywano ponad 30 zagranicznych dziennikarzy, których przed godz. 17:00 wypuszczono. Strzały były słyszane także w kompleksie Bab al-Azizija, który został ostrzelany przez wojsko. Rebelianci przejęli kontrolę nad dzielnicą Abu Salim. Rebelianci ewakuowali cywilów z rejonów walk, gdyż lojaliści używali ich jako żywych tarcz. Bojownicy totalnie zniszczyli ambasadę Wenezueli, gdyż ten kraj otwarcie popierał pułkownika al-Kaddafiego.
25 sierpnia rebelianci w północno-wschodniej części Trypolisu zajęli bazę wojskową z dziesiątkami niezniszczonych czołgów i ciężkiego uzbrojenia. Po intensywnych walkach powstańcy opanowali ostatecznie lotnisko w Trypolisie. Po południu rebelianci otoczyli budynki mieszkalne nieopodal rezydencji al-Kaddafiego, gdyż mógł ukrywać się tam dyktator. Później odbyła się ok. 45-minutowa wymiana ognia przed hotelem Corinthia Bab Africa, gdzie zakwaterowanych było wielu dziennikarzy.
26 sierpnia wojska al-Kaddafiego ostrzelały lotnisko w Trypolisie, niszcząc co najmniej jeden samolot. Po zajęciu Trypolisu przez rebeliantów, stronnicy al-Kaddafiego zamordowali ponad 150 więźniów, którzy chcieli uciec ze stolicy. Do mordu doszło na terenie Bab al-Azizija. Strażnicy rzucali w więźniów granatami ręcznymi. Co więcej, ponad 200 ciał znaleziono w opuszczonym szpitalu w Trypolisie w dzielnicy Abu Salim. Lekarze i pielęgniarki uciekli z powodu walk, a wielu rannych pacjentów zmarło, gdy zostawiono ich bez pomocy.
28 sierpnia rebelianci poinformowali, że wyparli całkowicie wojska lojalistów z miasta. Od zdobycia przez nich Trypolisu uwolniono w mieście ok. 10 tysięcy więźniów politycznych, podczas gdy los 50 tysięcy pozostawał nieznany. Władze powstańców nie wykluczyły, że spora część z tych osób mogła zostać zabita przez żołnierzy al-Kaddafiego.
Natarcie powstańców na Bani Walid.
Włoska agencja Ansa podała za libijskimi źródłami dyplomatycznymi, że Mu’ammar al-Kaddafi znajdował się w mieście Bani Walid razem z synami As-Saa’adim i Saifem al-Islamem. Tak więc po zajęciu stolicy, powstańcy przeszli przez Tarhunę i skierowali się ku Bani Walid. 29 sierpnia 60 km na południe od Trypolisu ostrzelany został konwój Chamisa al-Kaddafiego. Dowódca elitarnej Brygady Chamisa poruszał się samochodem Toyota Land Cruiser, w który trafił pocisk wystrzelony przez brytyjski śmigłowiec Boeing AH-64 Apache. Początkowo informowano o śmierci Chamisa, jednak objął on dowództwo razem z bratem Sajfem al-Islamem nad batalionem kaddafistów w Bani Walid.
30 sierpnia opozycjoniści dali reżimowi ultimatum na poddanie się do 3 września. Na ten czas zawieszono walki na froncie pod Bani Walid i Syrtą. Rebelianci sądzili, że al-Kaddafi znalazł schronienie wśród członków plemienia Warfalla w Bani Walid. To największe libijskie plemię było wewnętrznie podzielone podczas wojny. Zdecydowana część stanęła po stronie opozycjonistów, jednak najwierniejsi pozostali u boku al-Kaddafiego. 1 września załamały się negocjacje ws. pokojowego przekazania miast rebeliantom. Wobec tego powstańcy przedłużyli ultimatum starszyźnie plemienne o tydzień, do 10 września.
3 września siły rebelianckie (200 pojazdów i 600 bojowników) weszły do wioski Wadi Mardum i zatrzymały się 12 km od Bani Walid. W międzyczasie fiaskiem zakończyły się negocjacje ze starszyzną plemienną i powstańcy ogłosili, że ultimatum wygasa 4 września o 10:00. Jednak tego dnia atak jeszcze nie nastąpił. 5 września Narodowa Armia Wyzwoleńcza osiągnęła porozumienie, na mocy którego rebelianci mogli bez walki wkroczyć do miasta. Mimo tego nie przejęli miasta, a już 8 września obrońcy miasta wystrzelili kilka rakiet. Pociski Grad spadły 20 km od obleganego miasta.
Ciężkie walki o kontrolę nad miastem rozpoczęły się 9 września, czyli dzień przed wygaśnięciem ultimatum. Powstańcy podali, że zajęli miasto wieczorem. W wyniku walk atakujący zabili oraz wzięli do niewoli kilku żołnierzy. 10 września NATO dokonało co najmniej 5 nalotów w okolicach Bani Walid, gdzie trwały wciąż walki powstańców z siłami al-Kaddafiego. Żołnierze broni pozycji na północy i zachodzie miasta, także stanowisk snajperskich na budynkach. Część mieszkańców uciekła z miasta, ponadto przymusowo ewakuowano setki cywilów. Miasta bronił garnizon 1200 lojalistów, w tym 200 snajperów. 16 września powstańcy weszli do centrum Bani Walid, jednak w mieście nadal toczono ciężkie walki, gdyż siły al-Kaddafiego postawiły silny opór. Wieczorem tego dnia Narodowa Armia Wyzwoleńcza została zmuszona do wycofania się z miasta.
Ponowny szturm na miasto nastąpił 18 września. Jednak natarcie prowadzone przez siły demokratyczne było na tyle chaotyczne, że znów musiały wycofać się z pozycji. 21 września Narodowa Armia Wyzwoleńcza wprowadziła do walki czołgi. Na kilka dni walki ustały, odnotowywano sporadyczne wymiany ognia. Jednak 27 września inicjatywę przejęli kaddafiści. Siły demokratyczne wycofały się z niektórych zajętych pozycji ze względu na silny ostrzał ze strony lojalistów. 28 września w walkach w mieście zginął dowódca wojsk powstańczych Daou al-Salhine al-Jadak, wraz z 10 innymi wojskowymi. Żołnierze lojalni wobec al-Kaddafiego dokonali intensywnego ostrzału rakietowego. 30 września lojaliści dokonali szturmu na południowe dzielnice miasta. Według dowództwa powstańczego, był to najpoważniejszy kontratak od początku bitwy.
Jednak po tym walki na kilka dni ponownie ustały. W październiku zwolennicy al-Kaddafiego bronili się już jedynie w Bani Walid oraz Syrcie. Walki w tym pierwszym mieście wznowiono dopiero 9 października. Wówczas to żołnierze sił rządowych zdobyli lotnisko Bani Walid oraz pobliskie wioski Teninai i Shuwaikh, kontrolowane dotąd przez wojska wierne al-Kaddafiemu.
15 października powstańcy ponowili atak na Bani Walid. Zajęli miejscowy szpital oraz dzielnicę przemysłową. Po tym zbliżyli się do rynku bronionego przez snajperów, którzy mieli problemy z zaopatrzeniem w amunicję. Kolejnego dnia wojsko NRT szturmowało miasto od północy i południa i połączyli się w centrum. Atakujący napotkali tam na silny opór zwolenników al-Kaddafiego. Odcięli wszelkie drogi prowadzące do miasta. 17 października powstańcy poinformowali, iż kontrolowali miasto Bani Walid. Żołnierze sił demokratycznych strzelali w powietrze, wznosili okrzyki "Allah akbar!".
Letnia ofensywa rebeliantów na froncie wschodnim.
Walki o Marsa al-Burajka.
Po trzech miesiącach patowej sytuacji na froncie wschodnim w połowie lipca rebelianci zaatakowali strategiczne miasto, będące centrum przemysłu naftowego, Marsa al-Burajka. Decyzja o odbiciu miasta została podjęta, po tym, jak 9 lipca lojaliści zaczęli niszczyć instalacje naftowe pod miastem.
14 lipca rebelianci podjęli szturm na Marsę al-Burajkę. Bojownicy poruszający się czołgami T-72 i T-55, pojazdami opancerzonymi oraz ciężarówkami zaatakowali siły rządowe od wschodu, południa oraz od strony morza. Mimo natowskiej pomocy z powietrza szturm został odparty, a rebelianci zostali odrzuceni an 20 km od rogatek miasta. Kolejnego dnia siły rządowe wysunęły się z Marsy al-Burajki na wschód, by zapobiec ewentualnemu atakowi rebeliantów, którzy to uczynili. Ciężkie straty poniosły obie strony. Z uwagi, iż obrzeża miasta zostały silnie zaminowane, rebelianci mieli problem z dostaniem się do ufortyfikowanego centrum miasta.
16 lipca rebelianci przedostali się na obrzeża miasta. Wówczas broniące miasto wojsko detonowało miny. Napastnicy podjęli atak w kierunku centrum, jednak napotkali tam okopy wypełnione chemicznymi substancjami łatwopalnymi. Ponadto rebelianci z powodu wybuchów setek min nie byli w stanie utrzymać zajętych pozycji, co spowodowało wycofanie się z peryferii miasta. Defensywa armii spowodowała odrzucenie rebeliantów na 20 km od miasta. 17 lipca ciężkie walki toczyły się wokół portu. Rebelianci przedostali się do dzielnicy mieszkalnej, gdzie toczono zacięte walki uliczne. Siły wierne al-Kaddafiemu prowadziły nieustannie ostrzał za pomocą rakiet Grad, co bardzo utrudniało zadanie powstańcom.
18 lipca inicjatywę w bitwie przejęli rebelianci, którzy zajęli dzielnicę przemysłową Marsy-al Burajki. Lojaliści nadal kontrolowali centrum, jednak trzon wojska wycofał się w kierunku Ras al-Unuf. 19 lipca ciężkie walki toczyły się o port. Armia broniła centrum. Na pomoc im ruszały posiłki z Ras al-Unuf, jednak zostały one ostrzelane przez śmigłowce NATO. Rebelianci umocnili swe pozycje na południu i wschodzie miasta.
Rebelianci wycofali się z miasta 21 lipca z powodu silnego zaminowania. Bazę wypadową założono 20 km od miasta w miejscowości Bishr.
28 lipca 2011 w niejasnych okolicznościach w Bengazi zginął dowódca wojsk rebelianckich Abd al-Fattah Junus. Generał został aresztowany i wezwany na przesłuchanie w związku z niezdobyciem miasta Marsa al-Burajka. Padły oskarżenia, że prowadził potajemne rozmowy z rządem w Trypolisie i dlatego został zabity przez swoich ludzi.
9 sierpnia rebelianci podjęli drugi szturm na Marsę al-Burajkę. Ciężkie walki odbyły się na obrzeżach miasta. Kolejnego dnia walki przeniosły się do dzielnicy mieszkalnej, którą rebelianci kontrolowali już 11 sierpnia. 12 sierpnia rebelianci zaniechali atak na dzielnicę przemysłową, która obejmowała terminal ropy naftowej, z powodu silnego zaminowania. Opozycjoniści kontrolujący dzielnicę mieszkalną Marsy al-Burajki próbowali się przedostać do dzielnicy przemysłowej i dlatego w ciągu trzech dni od 13 do 15 sierpnia, saperzy zneutralizowali 3 tys. min. 13 sierpnia w czasie ataku, powstańcy zniszczyli dwa czołgi. W uderzeniu NATO pod Marsą al-Burajką zniszczone zostały dwa pojazdy oraz zabito sześciu żołnierzy. Wobec tego lojaliści przypuścili szturm na sektor mieszkalny, jednak musieli uznać wyższość bojowników. 14 sierpnia lojaliści podpalili kilka zbiorników z ropą naftową w dzielnicy przemysłowej.
Armia stacjonująca w Syrcie wystrzeliła 15 sierpnia pocisk R-11 w stronę Marsy al-Burajki, który spadł bezpiecznie na pustynię 50 km od zakładanego celu. Według zachodnich mediów miała być to demonstracja siły wojska wobec klęsk na frontach. Powtórna sytuacja miała miejsce 23 sierpnia, kiedy to pociski balistyczne zostały wystrzelone w stronę Misraty, jednak wszystkie trzy rakiety chybiły celu.
Przez kolejne dni Marsa al-Burajka była areną zaciętych starć. Znaczący sukces rebelianci odnieśli 18 sierpnia, kiedy to opanowali południowe przedmieścia Marsa al-Burajki, Alargop. 19 sierpnia powstańcy ogłosili także całkowite opanowanie Marsy-al-Burajki. Powstańcy po południu 20 sierpnia wycofali się z przemysłowej części Marsy al-Burajki na skutek intensywnego ostrzału artyleryjskiego, podjęto oblężenie części przemysłowej. Jednak w wyniku kontrataku, rebelianci ponownie zdobyli centrum miasta.
U boku rebeliantów działali brytyjscy oraz francuscy agenci, którzy stacjonowali na terenach nieczynnej rafinerii w mieście Az-Zuwajtina pod Marsą al-Burajką. Agenci pomagali powstańcom podczas letniej ofensywy na froncie wschodnim, mieli odegrać także znaczącą rolę podczas bitwy w Trypolisie.
Atak na Syrtę.
Ofensywa na wschodnim wybrzeżu.
23 sierpnia powstańcy pod wpływem sukcesów w stolicy ruszyli na zachód od miasta Marsa al-Burajka. Początkowo powstańcy przejęli miasto Al-Ukajla na wschodzie kraju i skierowali się w stronę Ras al-Unuf, które zajęli ok. półtorej godziny później. Następnie dotarli w pobliże miasta Bin Dżawad.
Oddziały powstańcze skoncentrowały się 25 sierpnia w tzw. Czerwonej Dolinie, ok. 120 km na wschód od Syrty. Rano tego dnia toczyły się ciężkie walki 100 km na wschód od Syrty w pobliżu Bin Dżawad. Tymczasem od zachodu do Syrty nadciągali także powstańcy nacierający z Misraty, którzy w tym dniu byli ok. 50 km od rodzinnego miasta al-Kaddafiego. W mieście zmobilizowano armię o liczbie 1,5-2 tys. pod dowództwem pułkownika Al-Mutasima al-Kaddafiego, a także linię obrony wyposażoną w dużą liczbę czołgów, dział i wyrzutni rakietowych.
Negocjacje ze starszyzną plemienną.
Jednak do ataku od zachodu na samą Syrtę nie doszło, gdyż opozycjoniści negocjowali ze zwolennikami al-Kaddafiego ws. pokojowego przekazania im władzy w mieście. 28 sierpnia powstańcy zdobyli Bin Dżawad, położone w odległości 30 km od Syrty, w której natomiast nadal toczyły się negocjacje o przejęciu miasta z rąk popleczników al-Kaddafiego. Następnie walki toczyły się w o An-Naufalijję, która została zdobyta 28 sierpnia. 1 września Narodowa Armia Wyzwoleńcza otoczyła miejscowość Harawa pod Syrtą.
Ponadto władze powstańcze wydały pod adresem obrońców Syrty ultimatum, żądając ich kapitulacji w ciągu 24 godzin, gdyż ogłoszono, że negocjacje nie mogą trwać w nieskończoność. Ultimatum wobec reżimu przedłużono jednak do 3 września, a następnie w wyniku załamania się negocjacji ze starszyzną plemienną do 10 września. Do tego dnia armia libijska miała poddać kontrolowane miasta. NATO mimo ultimatum rebeliantów nadal kontynuowało operację lotniczą.
8 września siły demokratyczne przejęły kontrolę nad Czerwoną Doliną pod Syrtą. Dzień później lojaliści podjęli nieudany kontratak na utraconą dzień wcześniej Czerwoną Dolinę. 11 września rozpoczęto walki na przedmieściach Syrty.
Bitwa o Syrtę – śmierć Mu’ammara al-Kaddafiego.
Szturm na miasto z trzech stron zainicjowano 15 września. Wówczas zaczęła się faktyczna bitwa o miasto. Powstańcy znaleźli się pod silnym ostrzałem wojsk al-Kaddafiego. W walkach zginęło 11 rebeliantów, 34 odniosło obrażenia. Tego samego dnia z Misraty wyruszył konwój z zaopatrzeniem w amunicję dla wojsk demokratycznych. Dzień później siły demokratyczne przejęły kontrolę nad lotniskiem w Syrcie. 17 września Narodowa Armia Wyzwoleńcza podjęła drugi szturm na Syrtę, jednak bez większych sukcesów. W mieście toczono ciężkie uliczne walki artyleryjskie. 18 września po całodniowych walkach, po zmierzchu powstańcy wycofali się z Syrty.
Ciężkie walki wznowiono 21 września. Przed południem NATO dokonało 6 nalotów na miasto. Od początku bitwy o Syrtę poległo aż 45 powstańców, a ponad 200 zostało rannych atakujących de facto stolicę lojalistów. Szpitale w mieście były przepełnione. 22 września ofensywa została przerwana, gdyż wojsko demokratyczne narzekało na braki w amunicji. Dowódcy wydali polecenie wstrzymanie ognia i oczekiwania na naloty NATO.
24 września siły demokratyczne zajęły zachodnie dzielnice, następnie atakowały centrum miasta, zajmując strategiczny Plac Zafran oraz siedzibę miejscowej telewizji. Oddziały powstańców zatrzymały się 1 km od centrum miasta. Zacięte walki toczono na wschodzie miasta. 25 września w czasie walk siły demokratyczne przejściowo wycofały się ze szturmowanych pozycji na zachodzie miasta, oczyszczając pole dla lotnictwa NATO. 26 września Narodowa Armia Wyzwoleńcza ponowiła ostrzał centrum miasta. Natarcie, w którym zaangażowano czołgi, wyprowadzono z zachodniej części miasta. Siły atakujące miasto podeszły na 2 km od centrum. Z kolei na wschodzie miasta, szturmujący odcięli lojalistom trasę 10 km od bram miasta, po czym wjechali do niego od strony wschodniej.
27 września siły demokratyczne przejęły kontrolę nad portem w Syrcie w północno-wschodniej części miasta. Dnia kolejnego powstańcy kontynuowali postępy w Syrcie. Walki trwały na wschodzie i zachodzie miasta, przenosiły się także na południe. Odbito miejscowe lotnisko. 29 września siły al-Kaddafiego dokonały ataku rakietowego na pas startowy lotniska, jednak nie zmieniło to pozycji wojska demokratycznego. 30 września lojaliści kontynuowali ostrzał wschodnich i zachodnich pozycji. Coraz gorsza sytuacja panowała w szpitalach, gdzie zwożono rannych. Setki cywili opuszczało ogarnięte walkami miasto. Ponadto wojsko demokratyczne narzekało na braki w amunicji. To wszystko spowodowało tymczasowe zawieszenie broni. Oficjalnie, miało to pomóc w opuszczeniu cywilom miasta przed ostatecznym atakiem.
W październiku zwolennicy al-Kaddafiego bronili się już jedynie w Bani Walid oraz Syrcie. W tym drugim mieście 3 października powstańcy ponowili atak. Nowa ofensywę rozpoczęto poprzez atak rakietowy oraz prowadzenie ognia z czołgów. W strefie walk działała ciężka artyleria. Armia demokratyczna przejęła pełną kontrolę nad wioską Kasr Abu Hadi, leżącą na południe od Syrty. Było to symboliczne zwycięstwo powstańców, gdyż właśnie tam urodził się Mu’ammar al-Kaddafi. Wojsko powstańcze rozpoczęło kontrolę każdego wyjeżdżającego auta. Z miasta nadal uciekali cywile. 4 października nowe siły rządowe zaatakowały centrum konferencyjne Ougadougou w Syrcie, będącej bazą lojalistów, którzy skutecznie obronili się.
5 października powstańcy ponownie zaatakowali centrum miasta. Dowództwo stwierdziło, iż oddziały NRT kontrolowały połowę miasta. W czasie walk wielu żołnierzy al-Kaddafiego zdezerterowało. Po raz pierwszy podczas tej wojny zdarzyło się, że walczący po stronie obalonego reżimu zamachowiec-samobójca wysadził się w powietrze. Kilka osób zginęło i zostało rannych. 6 października wojsko demokratyczne zdołano zająć jedynie luksusowy hotel północno-wschodnim sektorze miasta. Było to spowodowane silnym naporem snajperów. W związku z tym powstańcy próbowali odciąć dzielnicę Giza, z której przenikali snajperzy. Walki toczyły się pod centrum konferencyjnym Ougadougou.
7 października powstańcy ponowili atak z trzech stron. Walki trwały wokół Ougadougou, dzielnicy uniwersyteckiej oraz dzielnicy strzeżonej przez snajperów. Oddziały powstańców były już 1–2 km od centrum miasta, bronionego przez brygadę lojalistów. Niezależne źródła poinformowały, że większość miasta jest pod kontrolą demokratycznego wojska. Sami twierdzili, że kontrolowali 2/3 obszaru miasta. 8 października armia demokratyczna wprowadziła od południa ponad 100 pojazdów wojskowych. We wschodniej części miasta szczególnie krwawe miasta toczono w dzielnicy Giza. Na zachodzie stoczono potyczkę o Plac Zielony. Powstańcy przejęli kontrolę nad kompleksem mieszkalnym Sabamaiyah oraz odcięto drogę prowadzącej z zachodu do centrum miasta. Z kolei pod osłoną nocy i burzy piaskowej, lojaliści odzyskali kontrolę nad północno-wschodnimi sektorami miasta. Liczba zabitych powstańców w bitwie sięgła 200. Świadczyło to niezwykle dużej intensywności walk.
9 października, siły demokratyczne zajęły uniwersytet, a także główny szpital Ibn Sina oraz centrum konferencyjne Ougadougou. Po zdobyciu szpitala przeprowadzono ewakuacje chorych i rannych. W zachodnich dzielnicach lojaliści ostrzelali kolumnę wojsk powstańczych, zabijając kilkudziesięciu wojskowych. Wieczorem, lojaliści kontrolowali centrum miasta oraz niektóre dzielnice zachodnie. W nocy rozpoczął się silny kontratak w dzielnicach wschodnich. W wyniku tego, siły al-Kaddafiego zmusiły przeciwnika do wycofania się z pozycji spod szpitala Ibn Sina.
10 października walki trwały wokół szpitala, centrum konferencyjnego oraz w dzielnicy mieszkalnej. Siły powstańcze zdołały zająć siedzibę miejscowej telewizji oraz radia, jednak siły al-Kaddafiego wkrótce je odbiły, a następnie odpierały kontrataki przecinków. Kolejnego dnia siły demokratyczne zdobyły główny posterunek policji w Syrcie. Następnie walki rozgorzały w południowo-zachodniej części miasta. Ponadto, w południowej, zachodniej i wschodniej części miasta, front związał się kilkaset metrów od centrum miasta.
12 października po długotrwałych walkach siły al-Kaddafiego kontrolowały w Syrcie dwa obszary w centrum miasta oraz miejscową telewizję (łącznie ok. 20% powierzchni miasta), a większość miasta była w rękach opozycji. 13 października w wyniku ciężkich walk o centrum Syrty siły opozycyjne zmuszone były cofnąć się o dwa kilometry w kierunku kwatery głównej policji, ponieważ zostały intensywnie ostrzelane. W wyniku ingresywnych walk trwających niemal miesiąc, miasto było w dużym stopniu zrujnowane. Do 15 października 2011 obszar kontrolowany przez siły kaddafistowskie skurczył się do ok. 1,2 km² w dwóch enklawach.
17 oraz 18 października trwał intensywny ostrzał oddziałów Mu’ammara al-Kaddafiego, który przebywał w mieście. 18 października podczas wyprowadzenia ostatecznego szturmu, lojaliści kontrolowali dzielnicę Al-Dollar oraz Dystrykt 2. Kiedy powierzchnia kontrolowana przez lojalistów stale się zmniejszała, kaddafiści podjęli rozpaczliwy kontratak. Ostrzeliwali pociskami 22 mm napierających powstańców, jednak nie powstrzymało to impetu szturmu armii demokratycznej. W czasie ciężkich walk poległ dowódca powstańców Mustafa Bendardaf. 19 października powstańcy wyparli lojalistów z dzielnicy Al-Dollar. Walki toczyły się o Dystrykt 2, gdzie jak później się okazało, przebywał Mu’ammar al-Kaddafi wraz ze swoim wojskiem. Powierzchnia kontrolowana przez nich nie przekraczała 1 km². Ponadto odcięto im dostęp do morza.
Wobec krytycznej sytuacji, w jakiej znalazł się obalony dyktator, rano 20 października podjął ucieczkę z miasta. Ok. 8:30 konwój Mu’ammara al-Kaddafiego został ostrzelany przez lotnictwo NATO, po czym zaatakowali go rebelianci. W trakcie walk al-Kaddafi wraz ze współpracownikami ukrył się w betonowym przepuście pod autostradą. Tam odniósł rany przez uderzenie odłamku granatu w głowę, w następstwie czego został pojmany przez rebeliantów. Przez kilka minut był targany i bity przez tłum, następnie zastrzelono go. Mu’ammar al-Kaddafi zginął w wyniku rany postrzałowej. Wraz z al-Kaddafim tego dnia zginął dowódca jego armii Abu Bakr Junus Dżabr oraz jego syn Al-Mutasim al-Kaddafi po przewiezieniu do Misraty. Powstańcy zlikwidowali w mieście ostatni przysiółek lojalistów, którzy ostatecznie przegrali bitwę oraz wojnę.
Oficjalnie nowe władze tymczasowe w Bengazi wyzwolenie Libii ogłosiły 23 października 2011. Ten dzień uznaje się za zakończenie wojny domowej.
Strony konfliktu.
Siły rządowe.
Armia libijska liczyła 150 tys. żołnierzy. Jednak w walkach udział brało 10-12 tys. żołnierzy. Zaangażowano 227 bojowych myśliwców i 35 helikopterów. Armia posiadała 2205 czołgów i 945 pojazdów opancerzonych. Operowała ona głównie czołgami T-72, wyrzutniami rakietowymi BM-21 Grad 122 mm. Wojsko zostało podzielone na amię ludową z poboru (tzw. "Quwwat al-Muqawama al-Shabiya") – ok. 40 tys. żołnierzy, Korpus Strażników Rewolucji ("al-Haras al-Thawri") – ok. 3 tys. żołnierzy, Legion Islamski (2,5 tys. żołnierzy), Ludowe Siły Bezpieczeństwa (10 tys. żołnierzy) oraz oddziały "Maktab Mulamat al-Qaid" i "Jamahiriya Security Organization", "Al-Istikhbarat al-Askariya)". Należy wspomnieć także jednostce Amazonek – osobistej ochronie al-Kaddafiego. W walce na frontach szczególną rolę odegrała elitarna Brygada Chamisa, która liczyła 4-5 tys. wyborowy wyszkolonych żołnierzy.
Na początku wojny w libijskiej marynarce wojennej służyło 8 tys. ludzi. Marynarka posiadała dwie łodzie podwodne, dwie fregaty, jedną korwetę, 15 statków patrolowych, cztery stawiacze min, siedem okrętów desantowych, 12 okrętów wspierająco-logistycznych. Łącznie flota morska posiadała 43 jednostki pływające. Marynarka wojenna nie odegrała większej roli podczas wojny domowej. W pierwszych dniach powstania, marynarka wojenna ostrzelała cywilów w Trypolisie z morza, podczas I bitwy o Ras al-Unuf armia wysadziła morski desant, natomiast podczas oblężenia Misraty ostrzeliwano atakujących port rebeliantów z morza. NATO podczas swojej misji przechwyciło kilka okrętów, dziewięć zostało zatopionych.
Libijskie siły powietrze zatrudniały 18 tys. ludzi, w tym 374 w korpusie militarnym. Flotę powietrzna w chwili wybuchu wojny składała się z 15 samolotów Dassault Mirage F1, 45 MiG-21, 75 MiG-23, 94 MiG-24, sześć bombowców Su-24 oraz sześć bombowców Tu-22. Siły powietrze także nie odegrały większej roli, gdyż nad Libią ogłoszono strefę zakazu lotów. Nim do tego doszło, lotnictwo bombardowało demonstrujących cywilów, walczących rebeliantów. Głównie dzięki lotnictwu armia libijska była bliska zdławieniu powstania, kiedy 19 marca podeszła pod Bengazi. Tego samego dnia wprowadzono zakaz lotów nad Libią, co zmieniło dotychczasowy bieg wojny.
Wojsko narodowe było lepiej wyposażone, niż oddziały powstańcze, ale ponosiło większe straty. Libijskie uzbrojenie było przestarzałe i pochodziło z zakupów z lat 70. oraz 80. XX wieku. Ponadto oceniało się, iż 50% sprzętu było wadliwe lub niesprawne. Uzbrojenie pochodziło z Rosji, Chin oraz państw byłego wschodniego europejskiego bloku komunistycznego. Armia dysponowała bronią przeciwlotniczą z Korei Północnej, hiszpańskimi bombami kasetowymi MAT-120, południowoafrykańskimi karabinami snajperskimi i belgijskimi karabinami szturmowymi. Ponadto armia posiadała spore zaplecze wojska pancernego. Na wyposażeniu było 315 czołgów T-72 (w tym 200 zdolnych do walki), 170 T-62 (w tym 100 zdolnych do walki), 1040 czołgów T-54/T-55 (w tym 500 zdolnych do walki). Ponadto armia posiadała 50 wozów pancernych BDRM-2, 70 pojazdów rozpoznanych EE-9 Cascavel, 1000 wozów pancernych BMP-1, 750 transporterów opancerzonych BTR-50 oraz BTR-60, 28 transporterów opancerzonych M113, 100 transporterów opancerzonych EE-11 Urutu i 67 transporterów opancerzonych OT-62 oraz OT-64. Na wyposażeniu armii były setki dział samobieżnych, głównie 122 mm, 152 mm oraz 155 mm. Armia użyła w czasie walk głównie w celach demonstracyjnych rakiet balistycznych Scud. Podstawowymi rakietami używanymi przez kaddafistów w walkach były rakiety typu Grad.
Najemnicy.
Obok narodowej armii libijskiej, po stronie Mu’ammara al-Kaddafiego walczyły wszelkie organizacje paramilitarne, a także najemnicy, których al-Kaddafi zaciągnął. Organizacje praw człowieka podawały, iż w szaragach wojsk al-Kaddafiego służyło nawet 25 tys. najemników. Wśród najemników byli obywatele Nigru, Czadu, Sudanu, Mali, Demokratycznej Republiki Konga, Kenii, Zimbabwe, Ghany, Ukrainy i Białorusi (zob. Białorusini w konflikcie libijskim).
18 lutego w Benghazi zatrzymano kilku najemników z Czadu. Płacono im 5 tys. dinarów i wyposażono w najnowsze modele samochodów. Przyznali, że za zadanie mieli pozbyć się libijskich demonstrantów. Po zdobyciu Bengazi aresztowano 36 najemników z Czadu, Nigerii i Sudanu. Dnia 22 lutego pojawiły się doniesienia, że al-Kaddafi masowo wykorzystuje najemników z Czadu, Demokratycznej Republiki Konga, Nigru, Mali, Sudanu, Tunezji, Maroka, a nawet Azji i Europy Wschodniej. Walczyli oni w Al-Bajdzie, gdzie zabili 150 osób. Wśród najemników znajdowali się dzieci-żołnierze. Wśród pojmanych w czasie walk był m.in. 16-letni Mohammed z Czadu, który powiedział, że dostał od pewnego człowieka ofertę pracy i darmowego przelotu do Libii. Różne raporty wskazywały, iż najemnicy z Czadu działali w południowej Libii, Trypolisie i Benghazi. Obywatele z Czadu, Mali i Nigru działali także we wschodniej części Libii, dopóki nie uformował się tam opozycyjny rząd. 24 lutego w szkole w nadmorskiej miejscowości Shehat uwięziono 200 pojmanych najemników. Po tym, jak siły al-Kaddafiego zdobyły 6 marca Bin Dżawad, najemnicy publicznie gwałcili, okaleczali i brali do niewoli cywilów.
Pod koniec lutego al-Kaddafi zaciągnął 800 Tuaregów w Mali. Tuaregowie powiedzieli, że dostali 10 000 dolarów z góry i do tysiąca dolarów dziennie. Al-Kaddafi wykorzystał malijskich Tuaregów już wcześniej, wysyłając ich do walki w takich miejscach jak Czad, Sudan i Liban. Sponsorował ich także w rebelii przeciwko rządowi w Nigrze. Centrum rekrutacji najemników z Mali było w hotelu Bamako. Wśród najemników Kaddaifego byli także rebelianci Ruchu Sprawiedliwości i Równości (JEM), ugrupowania walczącego w Darfurze. Dowódca bojówek Chalil Ibrahim od 2010 przebywał w Libii, a podczas wojny domowej walczył jako ochotnik na pustyni pod Kufrą. Do Sudanu powrócił we wrześniu 2011.
W armii najemników al-Kaddafiego znaleźli się także piloci z Algierii i Syrii. Dziennik "Segodnya" podał, że do armii zaciągali się również Ukraińcy. Al-Kaddafi płacił najemnikom od 6 do 12 tys. dol. miesięcznie. Serbska gazeta Alo! doniosła, że Serbowie byli zatrudnieni w wojsku al-Kaddafiego w pierwszych dniach konfliktu. Serbskie Ministerstwo Obrony zaprzeczyło, jakoby Serbowie byli zaangażowani w walkach w Libii. Rosyjska gazeta Komsomolskaja Prawda poinformowała na początku kwietnia, że kilkaset osób zostało rekrutowanych na Białorusi. Najemnikom wypłacano ok. 3100 dol. miesięcznie. Informacje o białoruskich najemnikach w Trypolisie potwierdził brytyjski The Telegraph. EU Observer poinformował, że wśród najemników znaleźli się Belgowie, Francuzi, Grecy, a także Polacy, którzy głównie zajmowali się obsługą śmigłowców. W Libii łącznie przebywało 300 do 500 europejskich najemników, którzy byli głównie specjalistami od sprzętu, obsługi ciężkiej broni, śmigłowców, taktyki wojennej i dowodzenia. Otrzymywali kilka tysięcy dolarów dziennie.
7 kwietnia, Reuters poinformował, że najemników wysłano do obozów uchodźców, aby zastraszyć cywilów przed włączeniem się do walki po stronie opozycji. ONZ poinformowało 8 kwietnia, że znaleziono dowody na obecność kilkuset najemników z Afryki i Białorusi w wojskach al-Kaddafiego i armii powstańczej. ONZ oskarżyło też najemników o zbrodnie na ludności cywilnej. Zatrudnienie najemników niosło takie ryzyko, iż z powodu ataków obcokrajowców na Libijczyków, dochodziło do dezercji w szeregach regularnej armii libijskiej. Oprócz potencjalnej utraty poparcia wewnętrznego reżim utracił legitymację w oczach społeczności międzynarodowej, gdyż najemnicy byli wykorzystywani przeciwko ludności cywilnej.
W drugiej połowie kwietnia siły rządowe zmieniły taktykę walki. Dotychczas przeciwko rebeliantom wysyłano czołgi oraz pojazdy opancerzone. Armia poruszała się w kolumnach czołgów, które były bombardowane przez lotnictwo koalicji. W wyniku tego do walki wysłano pick-upy uzbrojone w karabiny. Ta zmiana spowodowała, że NATO miało większe problemy z naprowadzeniem na cele pocisków w obawie przed zaatakowaniem cywilnego pojazdu.
Siły opozycji.
Rebelianci prowadzący walkę z siłami rządowymi skupili się wokół Narodowej Rady Tymczasowej, której podlegała Narodowa Armia Wyzwoleńcza, do której należeli zbuntowani żołnierze, którzy wypowiedzieli posłuszeństwo Mu’ammarowi al-Kaddafiemu. Obok wojsk lądowych powstały Wolne Libijskie Siły Powietrzne, a także organizacje, do których zaciągali się opozycjoniści wcześniej demonstrujący swoje niezadowolenie z rządów al-Kaddafiego. Do tych organizacji należą Narodowa Konferencja na Rzecz Libijskiej Opozycji, Narodowy Front na Rzecz Ocalenia Libii, Libijska Liga na Rzecz Praw Człowieka, Libijski Ruch Młodych ("Shabab"), bojówka "Jaysh-e-Libi al-Hurra" i Al-Ka’ida Islamskiego Maghrebu. Al Jazeera szacowała liczbę bojowników na 10-12 tys. Sami rebelianci podali, iż w ich szeregach walczyło 17. tys. bojowników. Ponadto do rebeliantów przyłączyły się zbuntowane plemiona libijskie głównie Berberowie i niektóre rody plemienia Warfalla.
Cywile-ochotnicy biorący udział w wojnie domowej początkowo walczyli za pomocą karabinów AK-47, granatników RPG, domowej roboty moździerzy. Wraz z upływem czasu rebelianci mieli dostęp do broni ciężkiej. Szmuglowali ją do oddziału bojówek dezerterujący żołnierze, powstańcy zajmowali magazyny z bronią i przechwytywali znajdującą się tam broń, z działami bezodrzutowymi, działami i armatami przeciwlotniczymi ZU-23-2, rakietami Grad, S-5, transportowcami opancerzonymi i czołgami włącznie.
W czasie trwania powstańczych walk oficjalnego wsparcia militarnego rebeliantom udzieliły Egipt oraz Katar. Do Libii wysłano elitarną jednostkę Unit 777. Na terenie Libii rzekomo mieli operować ochotnicy z Tunezji. Po stronie rebeliantów walczyły ponadto zbuntowane plemiona Warfalla oraz Tuaregowie.
Na mocy rezolucji RB ONZ nr 1973 z 17 marca po stronie rebeliantów opowiedziało się 18 krajów ONZ.
W czerwcu amerykańskie i zachodnioeuropejskie źródła dyplomatyczne poinformowały, że także rebelianci korzystali z usług najemników podczas walk na frontach. Najemnicy mieli być werbowani przez prywatne firmy wojskowe, a żołnierze mieli pochodzić z Francji i Wielkiej Brytanii. Proceder zatrudniania obcokrajowców był jednak niewielki i niewspółmierny w porównaniu z najemnikami w szeregach wojska libijskiego. Ponadto rebelianci przemycali broń z Tunezji. W dostawach figurowały karabiny AK oraz granatniki przeciwpancerne. Rebelianci apelowali do krajów NATO o dostawy broni, gdyż wobec braków w uzbrojeniu wojna się przedłużała.
13 lipca rebelianci poinformowali, że po raz pierwszy od czasu rozpoczęcia wojny domowej utworzyli ujednoliconą strukturę dowodzenia. Armia opozycji składająca się z ochotniczych sił rewolucyjnych i byłych żołnierzy z wojska narodowego przeszła pod dowództwo ministra obrony z Tymczasowej Rady Narodowej – Dżalala al-Dghelego. Ujednolicenie tych struktur umożliwiło zakończenie sporów między dowództwem w Bengazi a bojownikami walczącymi na linii frontów.
Dziennik Daily Mail opublikował zdjęcia, na których widać, że w walkę u boku rebeliantów zaangażowano kilkuletnie dzieci. Chłopcy zostali przeszkoleni i uczestniczyli w wojnie. Czyścili broń i podawali ją bojownikom. Fotografie wykonano w lipcu na froncie w okolicach Misraty i Zalitanu.
Liderzy rebeliantów pod koniec lipca podali, iż wykryli w swoich szeregach grupę bojowników, którzy zdradziecko współpracowali z rządem al-Kaddafiego, stanowiąc tzw. "piątą kolumnę" armii libijskiej. Po wykryciu zdrady doszło nawet do potyczki w szeregach powstańców, w której zginęły cztery osoby. Opozycja próbowała oczyścić swe szeregi z wrogów, po zamordowaniu generała Abdela Fataha Junisa.
Kwestia Al-Ka’idy.
Mu’ammar al-Kaddafi utrzymywał, iż w Libii toczył walki z Al-Ka’idą, a demonstrantów oskarżył o współpracę z terrorystami. 23 lutego Al-Ka’ida ogłosiła tworzenie emiratu islamskiego w Dernie. Miasto to zostało jednak przejęte przez rebeliantów. 24 lutego Al-Ka’ida Islamskiego Maghrebu oskarżyła al-Kaddafiego o sprowadzenie z subsaharyjskiej Afryki najemników i wezwała muzułmańską inteligencję do poparcia powstania Libijczyków. Dzień później al-Kaddafi powiedział, że terroryści z tej organizacji dostarczali demonstrantom narkotyków.
W wyniku wojny domowej w Libii, Al-Ka’ida Islamskiego Maghrebu pozyskiwała broń i przerzucała je do swojego bastionu w Afryce, czyli do Mali. Konwoje ze wschodniej Libii wywoziły granatniki przeciwpancerne RPG-7, kałasznikowy, amunicję i granaty do Mali przez Czad i Niger. Ponadto w ręce terrorystów wpadły wyrzutnie pocisków rakietowych ziemia-powietrze Strieła. Broń pochodziła ze splądrowanych składów broni. Przerzutem broni zajmowali się przemytnicy, współpracujący z organizacją terrorystyczną. W sumie w ręce terrorystów wpadło 20 tys. sztuk przenośnych wyrzutni pocisków SA-24 Igła, bazook, moździerzy, ciężkich dział. Proceder pozyskiwania broni przez Al-Ka’idę Islamskiego Maghrebu w Libii jako pierwszy przedstawiciel koalicji potwierdził minister spraw zagranicznych Włoch Franco Frattini.
Mimo iż Al-Ka’ida opowiedziała się przeciwko al-Kaddafiemu, to rebelianci zarzekli się, że nie mają nic wspólnego z bojówkami Al-Ka’idy.
Po śmierci Usamy ibn Ladina, przywódcy Al-Ka’idy, wyszło na jaw, iż ta terrorystyczna organizacja podczas libijskiej wojny domowej przechwyciła tak dużo broni, amunicji i sprzętu wojskowego z rozbitych magazynów dawnej armii al-Kaddafiego, że nie była w stanie jej magazynować w swoich bazach. Dlatego nadmiar broni sprzedawano strukturom przestępczym i ekstremistycznym w Afryce Północnej oraz na Bliskim Wschodzie.
W sierpniu 2011 dowódcą Rady Wojskowej w Trypolisie został Abdelhakim Belhadż, członek Al-Ka’idy i jeden z liderów blisko związanej z Al-Ka’idą organizacji Libijska Islamska Grupa Bojowa. Został również włączony w skład Narodowej Rady Tymczasowej.
Stanowiska stron konfliktu.
Stanowisko rządu Mu’ammara al-Kaddafiego.
25 lutego Abdul-Rahman al-Abbar, libijski prokurator generalny, zrezygnował ze stanowiska i przyłączył się do buntowników. Według niego sytuacja w Libii zaprzeczała prawom sprawiedliwości. Ambasador Libii przy ONZ przeszedł na stronę opozycji, podobnie przedstawiciel przy Lidze Arabskiej. Al-Kaddafi ogłosił jednak, że to Al-Ka’ida wspiera siły powstańcze przy pomocy narkotyków. 27 lutego w wywiadzie dla serbskiej telewizji al-Kaddafi ponownie zapewnił, że nie opuści Libii, oskarżył też obcokrajowców i Al-Ka’idę o doprowadzenie do zamieszek i potępił ONZ za nałożenie na niego sankcji i wszczęcie dochodzenia o zbrodnie wojenne. Tego dnia na stronę rewolucjonistów przeszedł ambasador Libii we Włoszech Abdulhafed Gaddur. Dzień później al-Kaddafi wytypował szefa wywiadu, który ma prowadzić rozmowy z rebeliantami na wschodzie kraju. Powołany został zespół Międzynarodowego Trybunału Karnego, mający zbierać informacje o sytuacji w Libii i ustalać czy w tym kraju doszło do zbrodni przeciw ludzkości.
2 marca al-Kaddafi powołał dwóch nowych ministrów, których poprzednicy w zeszłym tygodniu wsparli rewolucjonistów. Ministrem spraw wewnętrznych został Masoud Abdel Hafiz, natomiast ministrem sprawiedliwości Mohamed Amhamad al-Qamoudy. W południe libijski przywódca wygłosił przemówienie w państwowej telewizji. Ostrzegł, że jeśli dojdzie do obcej interwencji, to dojdzie do krwawej wojny, a Libijczycy będą stawiać czoło najeźdźcy. Al-Kaddafi ogłosił, że "złoża ropy są bezpieczne, ale firmy boją się [...] uzbrojonych gangsterów". Obiecał ponadto amnestię wszystkim, którzy złożą broń.
Rano 3 marca al-Kaddafi zgodził się na zaproponowany przez prezydenta Wenezueli Hugo Cháveza plan zakończenia kryzysu w Libii przez międzynarodową mediację, jednak negocjacje z al-Kaddafim wykluczają powstańcy. Sekretarz generalny Sojuszu Anders Fogh Rasmussen ogłosił, że NATO nie podejmie się interwencji wojskowej.
4 marca były minister spraw zagranicznych Libii, Ali Abdussalam Treki, został mianowany ambasadorem przy ONZ na miejsce poprzednika, który przeszedł na stronę rewolucji.
7 marca al-Kaddafi zaproponował opozycji organizację posiedzenia parlamentu, na którym podjęte miały być działania zmierzające do jego ustąpienia w zamian za gwarancję bezpieczeństwa dla siebie i rodziny oraz zapewnienia, że nie będzie później sądzony. Prowadzenie negocjacji powierzył on byłemu premierowi Dżadallahowi Azzuzowi Talhiemu. Narodowa Rada Tymczasowa oświadczyła, że nie ma miejsca na dialog z reżimem, a gwarancje nietykalności dla Kaddafiego byłyby obrazą dla ofiar walk.
9 marca rząd al-Kaddafiego wyznaczył nagrodę o równowartości 400 000 dolarów amerykańskich dla osoby, która pojmie przewodniczącego Rady Tymczasowej, Mustafę Abdela Dżalila. Za informację prowadzącą do jego ujęcia wyznaczono równowartość 160 000 dolarów. 10 marca Sajf al-Islam al-Kaddafi oświadczył, że wygasło dwutygodniowe ultimatum rządu jego ojca dla opozycji i władze szykują się do dużej ofensywy militarnej.
11 marca zaprzestaniem wspierania walki z międzynarodowym terroryzmem i nielegalną imigracją zagroził UE Mu’ammar al-Kaddafi. Libijskie władze uwolniły troje holenderskich żołnierzy (w tym kobietę) przetrzymywanych w Syrcie od 3 marca. Holendrzy wpadli w ręce reżimowej armii zaraz po tym, jak ich helikopter wylądował w mieście, w czasie ewakuacji cywilów. Po uznaniu dzień wcześniej przez rząd Francji Narodowej Rady Tymczasowej za prawomocnego przedstawiciela Libii, rząd al-Kaddafiego zerwał z Francją stosunki dyplomatyczne.
14 marca premier Turcji Recep Tayyip Erdoğan rozmawiał z al-Kaddafim. Powiedział mu, że powinien wyznaczyć prezydenta, który byłby popularny w społeczeństwie. Wyznaczenie prezydenta miałoby być pierwszym krokiem w kierunku zakończenia konfliktu. Wysłannik ONZ, były jordański minister dyplomacji Abdelilah Al-Khatib, spotkał się z ministrem spraw zagranicznych Libii, Moussą Koussą.
15 marca al-Kaddafi przemówił do narodu za pośrednictwem państwowej telewizji. Rebeliantów nazwał po raz kolejny szczurami i groził, że ich zmiażdży. 17 marca al-Kaddafi udzielił wywiadu dla dzisiejszego wydania dziennika Le Figaro. Powiedział, że w jego kraju nie ma opozycji, a jedynie grupki zajmujące ulice. Powiedział, że walczy obecnie z "terrorystami, którzy przyszli z zagranicy. Niech opuszczą kraj, niech znów dotrą do Afganistanu, niech powrócą do Guantanamo". Członkom powstańczej Narodowej Rady Libijskiej obiecał przyznać amnestię w razie oddania broni, ponieważ według niego są zakładnikami obecnych wydarzeń i nie są odpowiedzialni za bieżącą sytuację.
19 marca tuż przed początkiem międzynarodowej interwencji w Libii Mu’ammar al-Kaddafi wysłał listy do Baracka Obamy, ONZ, Nicolasa Sarkozy’ego i Davida Camerona informując o całkowitym poparciu swoich obywateli i podtrzymując teorię o walkach z Al-Ka’idą. W oświadczeniu telewizyjnym potępił natomiast rezolucję ONZ, nazywając ją próbą kolonizacji Libii przez państwa zachodnie.
20 marca Mu’ammar al-Kaddafi w kolejnym wystąpieniu telewizyjnym zapowiedział klęskę wojsk interwencyjnych i ponownie zapewnił o poparciu społeczeństwa. Libijskie władze zapowiedziały wydanie broni ponad milionowi obywateli dla obrony kraju przed inwazją. 22 marca wieczorem znów przemówił al-Kaddafi, który zapowiedział pokonanie koalicji. 25 marca Mu’ammar al-Kaddafi ogłosił awansy wszystkich członków swoich sił zbrojnych i policyjnych za "heroiczną walkę przeciwko krzyżowcom".
29 marca Mu’ammar al-Kaddafi wezwał grupę kontaktową, by zakończyła "barbarzyńską ofensywę". Działania koalicji w Libii porównał do kampanii Hitlera w Europie. Libijska telewizja podała, że Chamis al-Kaddafi, jeden z synów Mu’ammara żyje, na dowód wyemitowano wideo.
30 marca szef libijskiego MSZ Musa Kusa w proteście przeciw atakom wojsk al-Kaddafiego na ludność cywilną uciekł do Londynu, by uzyskać azyl polityczny. Początkowo Libia informowała, że wyruszył w podróż dyplomatyczną. Dzień później do Tunezji uciekło kilku wysokich urzędników: szef wywiadu Abuzeid Dorda, rzecznik parlamentu Mohamed Abdul Quasim i dyplomata ds. kontaktów z Europą Abdelati al-Obaidi. Natomiast prezes Narodowej Libijskiej Korporacji Naftowej, Shokri Ghanem, zdementował informacje o swojej ucieczce z kraju.
1 kwietnia libijski rząd odrzucił warunki zawieszenia broni zaproponowane przez powstańców, którzy żądali, by siły al-Kaddafiego wycofały się z kontrolowanych miast. 4 kwietnia libijska misja dyplomatyczna prowadziła rozmowy z rządem Malty ws. pomocy tego kraju w negocjacjach z państwami zachodnimi i powstańcami. Następnego dnia Rząd al-Kaddafiego wyraził gotowość rozmów z powstańcami o przyszłości kraju, wykluczył jednak negocjowanie odejścia samego al-Kaddafiego, tłumacząc, że tylko całość społeczeństwa może w tej kwestii podjąć decyzję.
9 kwietnia al-Kaddafi wystąpił publicznie w trypolitańskiej szkole.
20 kwietnia libijskie władze zapowiedziały przeprowadzenie wyborów pod nadzorem ONZ w ciągu 6 miesięcy, jeśli NATO zakończy naloty.
26 kwietnia rząd al-Kaddafiego poprosił Rosję o zwołanie nadzwyczajnego posiedzenia Rady Bezpieczeństwa ONZ w związku z napaścią państw zachodnich na jej terytorium, czego Rosja dwa dni później odmówiła.
30 kwietnia Mu’ammar al-Kaddafi zaapelował do krajów NATO o podjęcie rokowań, które zakończyłyby ataki lotnicze na Libię. Zadeklarował gotowość do zawieszenia broni. Zapowiedział jednocześnie, że nie opuści kraju. Późnym wieczorem tego dnia doszło do nalotu bombowego na Trypolis, zginął młodszy syn Mu’ammara al-Kaddafiego, Sajf al-Arab oraz trzech jego wnuków. Początkowo pojawiały się spekulacje, iż w bombardowaniu zginął sam Mu’ammar al-Kaddafi. Tak na przykład włoskie media zasugerowały, że w nalocie na centrum dowodzenia zginął nie Sajf-al Arab al-Kaddafi, ale Mu’ammar al-Kaddafi, który od czasu tego nalotu nie pojawił się publicznie. NATO poinformowało, że nie jest w stanie określić miejsca pobytu al-Kaddafiego, przedstawiciele organizacji poinformowali także, że los al-Kaddafiego ich nie dotyczy, ponieważ celem operacji libijskiej nie była eliminacja al-Kaddafiego, a obrona ludności cywilnej. 11 maja telewizja rządowa wyemitowała przemówienie al-Kaddafiego, co przerwała wszelkie spekulacje o jego domniemanej śmierci. Al-Kaddafi 13 maja wystąpił w klipie audio, co definitywnie przekreśliło pogłoski, iż zginął, bądź został ciężko ranny w bombardowaniu pod koniec kwietnia. Powiedział, że przebywa w miejscu, w którym nie zagrażają mu działania jego przeciwników.
4 maja główny oskarżyciel Międzynarodowego Trybunału Karnego, Luis Moreno-Ocampo zapowiedział, że przygotowuje trzy nakazy aresztowania dla osób odpowiedzialnych za krwawe tłumienie protestów demokratycznych w Libii w lutym 2011. 16 maja Prokurator Międzynarodowego Trybunału Karnego Luis Moreno-Ocampo wystąpił z wnioskiem o wydanie nakazu aresztowania Mu’ammara al-Kaddafiego, Sajfa al-Islama al-Kaddafiego, których oskarżył o zbrodnie przeciwko ludzkości, i szefa wywiadu Abdullaha al-Senussiego, którego oskarżył o brutalne tłumienie pokojowych demonstracji.
17 maja rząd al-Kaddafiego zdementował informacje podane przez władze powstańcze, jakoby minister ds. ropy naftowej Szukri Ghanem zbiegł do Tunezji. 24 maja okazało się wbrew doniesieniom, że szef państwowej firmy naftowej NOC Szukru Ganem nie porzucił służby u al-Kaddafiego, ale wyjechał za granicę z misją rządową, mającą na celu utrzymanie kontaktu z zachodnimi firmami naftowymi.
Pod koniec maja stu dwudziestu oficerów armii libijskiej zdezerterowało i uciekło do Rzymu. Jeden z nich, gen. Melud Masud Halasa, powiedział, że skuteczność sił rządowych w porównaniu ze stanem sprzed wybuchu wojny wynosiło wówczas zaledwie 20%, a przy al-Kaddafim pozostało co najwyżej 10 generałów.
Podczas zgromadzenia Międzynarodowej Organizacji Pracy w Genewie, które odbyło się 7 czerwca, libijski minister pracy Al Amin Manfur wypowiedział posłuszeństwo al-Kaddafiemu i udzielił poparcia rebeliantom. W tym czasie w libijskiej państwowej telewizji wyemitowano nagranie audio z głosem Mu’ammara al-Kaddafiego. "Pokonamy naszych wrogów, zostaliśmy zmuszeni do tej walki. Nigdy nie zwyciężycie naszego narodu, nigdy się nie poddamy" – grzmiał libijski przywódca. Były lojalista al-Kaddafiego powiedział, że libijski przywódca, by utrzymać się u władzy sprzedaje ropę naftową na czarnym rynku. Manfur powiedział, że al-Kaddafiego wspierają ci, którzy mają finansowe interesy w utrzymaniu się dyktatora u władzy w Trypolisie.
Prokurator Międzynarodowego Trybunału Karnego (MTK) Luis Moreno-Ocampo oskarżył 9 czerwca, iż rząd libijski dopuścił się popełnienia dwóch przestępstw przeciwko ludzkości – morderstw i prześladowań na masową skalę. Al-Kaddafi miał rozkazać swoim żołnierzom w ramach walki z rebeliantami gwałcenie kobiet. W ten sposób miała dokonać się kara na kobietach przyłączających się do ruchu oporu i zasiać strach w szeregach rebeliantów. Według prokuratora dyktator zlecił rozdawanie żołnierzom viagry na wzmocnienie popędu seksualnego.
12 czerwca libijska telewizja wyemitowała video z Mu’ammarem al-Kaddafim, grającym w szachy z szefem Międzynarodowej Federacji Szachowej (FIDE) Kirsanem Ilumżynowem. Informatorzy z Londynu podali dzień później, że jeden z najbliższych współpracowników Mu’ammara al-Kaddafiego, Sassi Garad uciekł z Libii przez Tunezję do Wielkiej Brytanii. Tymczasem rzecznik rządu libijskiego Musa Ibrahim oświadczył, że rząd odrzuca wszelkie propozycje dot. ustąpienia al-Kaddafiego. Była to odpowiedź na ofertę azylu wystosowaną przez rząd turecki.
27 czerwca Międzynarodowy Trybunał Karny (MTK) w Hadze wydał nakaz aresztowania Mu’ammara al-Kaddafiego oraz jego współpracowników: syna al-Kaddafiego Sajfa al-Islama oraz szefa libijskiego wywiadu Abdullaha al-Senussiego. Wniosek o aresztowanie Libijczyków za podejrzenie o popełnienie zbrodni przeciwko ludzkości złożył w maju główny prokurator trybunału Luis Moreno-Ocampo. Al-Kaddafi i jego syn byli odpowiedzialni za opracowanie i realizowanie planu tłumienia antyrządowych protestów, natomiast Senussi wykorzystał swoje stanowisko służbowe, by wydawać rozkazy atakowania uczestników protestów. Al-Kaddafi był drugim w historii głową państwa, na którym ciążył nakazu aresztowania. Pierwszym z nich był Umar al-Baszir, prezydent Sudanu, który nakaz aresztowania otrzymał w marcu 2009, jednak do jego zatrzymania nie doszło do momentu decyzji ws. al-Kaddafiego. Rząd libijski natychmiast odrzucił nakaz aresztowania. Rząd powiedział, że al-Kaddafi i jego syn nie piastują, żadnych oficjalnych stanowisk w rządzie libijskim, więc nakaz MTK mija się z celem i nie ma nic z nimi wspólnego.
4 lipca rzecznik libijskiego rządu Musa Ibrahim powiedział, że w Europie trwały rozmowy między stronami konfliktu. Rozmowy odbyły się w Egipcie, Norwegii i we Włoszech. To pierwsza deklaracja podczas wojny domowej, że prowadzone były pertraktacje pokojowe. Ponadto lider rebeliantów Mustafa Abdel Dżalil, powiedział dzień wcześniej, że Mu’ammar al-Kaddafi mógłby pozostać w kraju, ale pod warunkiem, że ustąpi i zgodzi się na międzynarodowy nadzór.
8 lipca podczas przemowy w mieście Sabha, Mu’ammar al-Kaddafi zagroził atakami na Europę. Powiedział, że NATO będzie żałowało interwencji w Libii. Dodał, że należy wyzwolić historyczne krainy arabskie takie jak Wyspy Kanaryjskie, Sycylia czy południowohiszpańska Andaluzja. 11 lipca Sajf al-Islam al-Kaddafi powiedział, że rząd libijski toczy negocjacje z Francją. Paryż zaprzeczył tym informacjom.
13 lipca państwowa libijska agencja prasowa JANA wystosowała apel do Libijczyków, by wstępowali do służby w policji. Policjantów brakowało w miastach kontrolowanych przez al-Kaddafiego takich jak: Trypolis, Gharijan, Bani Walid, Sleitan, Al-Chums, Surman, Al-Sawija, Sebrata i Sebha.
14 lipca Michaił Margiełow, rosyjski wysłannik do Libii, powiedział, że w razie podejścia rebeliantów pod Trypolis, al-Kaddafi może wysadzić miasto w powietrze. Miał mu to powiedzieć premier libijski. Z kolei generał Charles Bouchard powiedział, że al-Kaddafi rozkazał swym oddziałom przy wycofywaniu się wysadzać w powietrze rafinerie.
Musa Ibrahim, rzecznik rządu Mu’ammara al-Kaddafiego, potwierdził 18 lipca, iż prowadzono rozmowy z władzami USA w celu poprawy stosunków dwustronnych. USA potwierdziło, że takie spotkanie miało miejsce.
14 sierpnia Mu’ammar al-Kaddafi wezwał swych zwolenników do walki i uwolnienia kraju od zdrajców i NATO. Dzień później libijski minister spraw wewnętrznych Nasr al-Mabrouk Abdullah uciekł wraz z rodziną do Kairu. 19 sierpnia były premier Libii (1972−1977) Abdessalam Jalloud uciekł do kontrolowanego przez powstańców Az-Zintanu. W czasie bitwy o Trypolis, premier Al-Baghdadi Ali al-Mahmudi uciekł do Tunezji.
Za atę obalenia rządu Mu’ammara al-Kaddafigo uznaje się 23 sierpnia 2011, kiedy powstańcy zajęli rządowe budynki Bab al-Azizija. Wówczas "de facto" rządy objęła Rada Narodowa Tymczasowa.
W libijskim radiu 24 sierpnia nadano nagranie, w którym Mu’ammar al-Kaddafi wezwał do "oczyszczenia" Trypolisu z rebeliantów. "Wszyscy Libijczycy obecni w Trypolisie, młodzi mężczyźni, członkowie plemion i kobiety muszą przeczesać Trypolis w poszukiwaniu zdrajców" – powiedział poszukiwany dyktator, który twierdził, że w czasie walk w ukryciu podróżował po Trypolisie. Tego samego dnia zastępca szefa libijskiego wywiadu Chalifah Mohammed Ali zadeklarował przejście do obozu powstańców..
28 sierpnia rzecznik al-Kaddafiego poinformował o gotowości dyktatora do rozmów o przekazaniu władzy, negocjacje miałyby być prowadzone przez syna al-Kaddafiego, As-Sa’adiego. Ofertę odrzucili powstańcy, którzy zażądali wcześniejszego poddania się al-Kaddafiego. Tego samego dnia włoska agencja Ansa podała za libijskimi źródłami dyplomatycznymi, że Mu’ammar al-Kaddafi znajdował się w mieście Bani Walid razem z synami As-Sa’adim i Saifem al-Islamem. Tymczasem Chamis zginął w walkach pod Bani Walid. Algierskie MSZ poinformowało, że żona al-Kaddafiego Safia z dziećmi Muhammadem, Hannibalem i Aiszą przylecieli tego dnia do Algierii. Rząd powstańczy uznał udzielanie schronienia rodzinie al-Kaddafiego za akt agresji ze strony Algierii.
31 sierpnia As-Sa’adi al-Kaddafi zadzwonił do Abdela Hakima Belhaja, dowódcy rebeliantów w Trypolisie, by negocjować warunki kapitulacji. Zdaniem powstańców, synowi al-Kaddafiemu nie grozi żadna krzywda, jednak zostanie postawiony przed sądem. Tymczasem 1 września Mu’ammar al-Kaddafi zapowiedział, że będzie walczył do końca i się nie podda. "Walka będzie długa, a Libia stanie w płomieniach. Nie poddamy się. Nie jesteśmy kobietami. Będziemy walczyć". Ponadto ostrzegł, że plemiona broniące Syrte i Bani Walid są uzbrojone. Powiedział też, że NATO zmierza do okupacji Libii, by ukraść jej ropę naftową. Przemowę al-Kaddafiego cytowano w syryjskiej stacji Arrai. Według rebeliantów pułkownika al-Kaddafiego chroniły plemiona Warfalla w Bani Walid.
1 września obalony premier Al-Baghdadi Ali al-Mahmudi ogłosił poparcie dla nowych władz
5 września konwój 200-250 libijskich pojazdów z oficerami i żołnierzami armii al-Kaddafiego, przewożących złoto oraz pieniądze, opuścił kraj i wjechał do Nigru, udając się do miasta Agadez. Wśród podróżujących był szef sił bezpieczeństwa al-Kaddafiego, Mansour Dhao. 9 września dowódca stacjonujących na południu kraju oddziałów al-Kaddafiego Ali Kana, dowódca libijskiego lotnictwa reżimowego gen. Ali Szarif al-Rifi i grupa 13 prominentów dawnego rządu dotarli do Agadez w Nigrze, a gen. Chuildi Hamidi, jeden z najbliższych współpracowników al-Kaddafiego, został zatrzymany w Tunezji przy próbie opuszczenia tego kraju. 11 września nigerski minister sprawiedliwości Marou Adamou poinformował, że As-Sa’adi al-Kaddafi z grupą kilku Libijczyków zbiegł do Nigru. Jego konwój był eskortowany przez nigerskie wojsko na trasie do Agadezu. 13 września wieczorem As-Sa’adi al-Kaddafi przybył do stolicy Nigru Niameyu. Po przewiezieniu go z Agadezu do stolicy na pokładzie samolotu transportowego C-130 nigerskiej armii, znalazł się pod strażą służb bezpieczeństwa. Zwrócił się on, podobnie jak trzech generałów, którzy także uciekli do Nigru, o azyl polityczny.
8 września 2011 obalony oficjalny szef państwa Muhammad Abu al-Kasim az-Zuwajj został osadzony w areszcie domowym w Trypolisie przez siły Narodowej Rady Tymczasowej. 21 września Al-Baghdadi Ali al-Mahmudi został zatrzymany w Tunezji i skazany na 6 miesięcy więzienia na nielegalne przekroczenie granicy.
12 września w pisemnym oświadczeniu odczytanym w syryjskiej telewizji Arrai al-Kaddafi wezwał swoich zwolenników do walki aż do zwycięstwa. 20 września Mu’ammar al-Kaddafi w nagraniu audio na łamach telewizji Arrai TV bronił swoich rządów i zapowiedział, że NATO nie będzie w stanie kontynuować swej operacji.
5 października były premier w rządzie al-Kaddafiego Al-Bagdadi Ali al-Mahmudi stwierdził, że al-Kaddafi będzie do końca zwalczać nowe władze. Zadeklarował także gotowość współpracy z NRT pod warunkiem wycofania wniosku o ekstradycję, który wysłano za nim do Tunezji, twierdząc, że nie miał udziału w działaniach militarnych poprzednich władz.
W ostatnim nagraniu audio wyemitowanym 6 października, al-Kaddafi ostrzegł przywódców innych krajów przed możliwą agresją mocarstw na ich państwa oraz wezwał Libijczyków do wyjścia na ulice i pokojowych demonstracji przeciwko nowym władzom, które określił jako niedemokratyczne i represyjne.
Stanowisko Narodowej Rady Libijskiej.
26 lutego były minister sprawiedliwości Mustafa Muhammad Abd al-Dżalil rozpoczął tworzenie rządu tymczasowego w Bengazi. Powiedział, że al-Kaddafi odpowiada za zbrodnie w kraju. Powołano Narodową Radę Tymczasową.
27 lutego rebelianci odrzucili oferty pomocy wojskowej ze strony USA i krajów europejskich i wydali ostrzeżenie, że będą walczyć z interwentami, jeśli wkroczą na terytorium Libii.
Narodowa Rada Libijska ogłosiła się w 5 marca jedynym rządem Libii i wyznaczyła trzyosobowy komitet kierowniczy z przewodniczącym Mahmudem Dżibrilem. Głównodowodzącym sił zbrojnych powstania został Omar Hariri, weteran przewrotu z 1969, później więzień polityczny. Kierownictwo nad dyplomacją objął Ali Essawi, który w lutym ustąpił ze stanowiska ambasadora w Indiach.
8 marca przed godz. 14:00 czasu libijskiego szef Narodowego Rządu Tymczasowego, Mustafa Muhammad Abd al-Dżalil, dał 72 godziny al-Kaddafiemu na ustąpienie i wezwał reżim do zaprzestania bombardowania z powietrza. Jeden z liderów rebelii, gen. Mohamed Abdelrahim, zaapelował 14 marca do areny międzynarodowej o dostawy amunicji. Ponadto poinformował, że dotychczas zginęło ponad 6 tys. osób, a blisko 14 tys. zostało rannych. 15 marca Rada Tymczasowa powołała byłego ministra spraw wewnętrznych Abdela Fattaha Younesa al Abidi na głównodowodzącego sił zbrojnych powstania.
21 marca jeden z przywódców powstańców, Hafiz Ghoga, skrytykował przewodniczącego Ligi Państw Arabskich za potępienie bombardowań w Libii. Liga Państw Arabskich potępiła interwencje dzień wcześniej. 22 marca w Tobruku, rebelianci spotkali się z przedstawicielami ONZ, z którymi omawiali sytuację humanitarną.
23 marca Narodowa Rada Tymczasowa powołała Mahmuda Dżebrila na premiera rządu tymczasowego i wyznaczyła ministrów. 24 marca Rząd Tymczasowy w Bengazi poinformował, że ma otrzymać od Wielkiej Brytanii pożyczkę w wysokości 1,1 mld dolarów. 25 marca po piątkowych modłach przed siedzibą Narodowej Rady Tymczasowej w Bengazi tysiące ludzi demonstrowało, wyrażając wdzięczność państwom koalicji za pomoc zbrojną. Wśród tłumu wiele było flag francuskich, brytyjskich i amerykańskich.
Minister gospodarki, finansów i ropy w rządzie tymczasowym Ali Tarhuni poinformował 27 marca, że Katar zgodził się sprzedawać ropę naftową ze złóż kontrolowanych przez powstańców. Planowane wydobycie ropy na obszarze kontrolowanym przez powstańców wynosić miało 300 tys. baryłek dziennie, a przed powstaniem cała Libia wydobywała 1,5 miliona.
29 marca USA wyznaczyły łącznika przy Narodowej Radzie Tymczasowej, a Francja zapowiedziała wysłanie do Bengazi ambasadora. 6 kwietnia powstańcy poinformowali natomiast, że otrzymywali lekką broń od niesprecyzowanej grupy państw. 9 kwietnia powstańcy oświadczyli, że odrzucili z góry wszelkie warianty zawieszenia broni, które zakładały pozostanie u władzy al-Kaddafiego lub jego synów.
19 kwietnia rebelianci oficjalnie poprosili siły zachodnie o interwencję lądową ze względu na krytyczna sytuację humanitarną w Misracie. Jednak sojusz był przeciwny przeprowadzeniu lądowej operacji.
24 kwietnia przywódca Narodowej Rady Tymczasowej Mustafa Muhammad Abd al-Dżalil oświadczył, że rebelianci otrzymali broń od bliżej niesprecyzowanych sojuszników.
28 kwietnia przebywający z wizytą w Brukseli głównodowodzący wojsk powstańczych Abd al-Fatah Junis zwrócił się państw zachodnich o dostarczenie siłom powstańczym śmigłowców i pocisków przeciwpancernych oraz ostrzegł przed możliwością użycia przez al-Kaddafiego broni chemicznej.
Na wieść o śmierci Usamy ibn Ladina w Pakistanie, rebelianci zasugerowali aliantom, że Mu’ammar al-Kaddafi również powinien zostać zabity.
12 maja powstańcze władze w Bengazi powołały piętnastu ministrów tymczasowego rządu, określanego jako "biuro wykonawcze" z przewodniczącym Mahmudem Dżebrilem.
W dniach 28-29 maja w Turcji odbyła się konferencja, podczas której 100 członków libijskiej społeczności i ludów plemiennych klanu Warfalla udzieliło poparcia członkom opozycji i debatowało nad taktyką militarną.
4 lipca rzecznik libijskiego rządu Musa Ibrahim powiedział, że w Europie trwały rozmowy między stronami konfliktu. Rozmowy odbyły się w Egipcie, Norwegii i we Włoszech. To pierwsza deklaracja podczas wojny domowej, że prowadzone były pertraktacje pokojowe. Ponadto lider rebeliantów Mustafa Abdel Dżalil, powiedział dzień wcześniej, że Mu’ammar al-Kaddafi mógłby pozostać w kraju, ale pod warunkiem, że ustąpi i zgodzi się na międzynarodowy nadzór.
28 lipca 2011 w niejasnych okolicznościach w Bengazi zginął dowódca wojsk rebelianckich Abd al-Fattah Junus. Generał został aresztowany i wezwany na przesłuchanie w związku z niezdobyciem miasta Marsa al-Burajka. Padły oskarżenia, że prowadził potajemne rozmowy z rządem w Trypolisie i dlatego został zabity przez swoich ludzi. Po śmierci generała Abdula Fataha Junisa, Suleiman Mahmoud został mianowany tymczasowym naczelnym dowódcą Libijskiej Armii Ludowej.
8 sierpnia przewodniczący Narodowej Rady Tymczasowej Mustafa Muhammad Abd al-Dżalil zdymisjonował rząd powstańczy. Wśród zdymisjonowanych członków rządu byli ministrowie obrony, finansów spraw wewnętrznych i sprawiedliwości. Dymisje związane były z narastającymi nieporozumieniami w rządzie po morderstwie generała Junisa. Tego samego dnia rebelianci poinformowali o utworzeniu specjalnych służb bezpieczeństwa, którzy za zadanie mieli bronić instalacji naftowych w Cyrenajce.
23 sierpnia Narodowa Rada Tymczasowa przejęła de facto rządy w Libii, po zajęciu kompleksu budynków rządowych Bab al-Azizija. Ponadto zapowiedziano przeniesienie siedziby do Trypolisu w ciągu dwóch dni. Poseł Narodowej Rady Tymczasowej poinformował 24 sierpnia, że Rada zaplanowała rozwiązać się w ciągu ośmiu miesięcy, po wyborach do 200-osobowego Zgromadzenia Narodowego, które przygotuje konstytucję. Po przyjęciu konstytucji zaplanowano wybory parlamentarne i prezydenckie. Narodowa Rada Tymczasowa przeniosła oficjalnie swoją siedzibę z Bengazi do Trypolisu 26 sierpnia
24 sierpnia anonimowy biznesmen z Bengazi zaoferował nagrodę w wysokości 1,3 miliona dolarów za ujęcie dyktatora. Później milion dolarów za głowę al-Kaddafiego zaoferował przewodniczący Tymczasowej Narodowej Rady Libijskiej Mustafa Dżalil. Kolejnego dnia nagrodę podbito do ceny 1,7 mln dolarów.
2 września władze powstańcze poinformowały o przeprowadzenie wyborów parlamentarnych w ciągu ośmiu miesięcy oraz wyborów prezydenckich w ciągu 20 miesięcy.
Władze rebelianckie ogłosiły 4 września, iż po zdemobilizowaniu uczestników walczących podczas wojny domowej, dla 3000 bojowników znajdzie się praca w policji, a inne formacje wojskowe zostaną włączone do ujednoliconej i zorganizowanej struktury, aby nie funkcjonowały na zasadzie niezależnej armii czy policji.
11 września powstańcy aresztowali Abu Zajda Umara Durdę, szefa służby wywiadowczej w rządzie al-Kaddafiego.
16 września Rządy Narodowej Rady Tymczasowej zostały oficjalnie uznane przez ONZ.
Reakcje międzynarodowe.
Pierwsze stanowiska rządów i organizacji.
21 lutego w rozmowie telefonicznej z Mu’ammarem al-Kaddafim sekretarz generalny ONZ Ban Ki-moon wezwał do zaprzestania stosowania przemocy przez obie strony, władze zaś do podjęcia dialogu ze społeczeństwem. 24 lutego ONZ, na znak protestu przeciw fali represji, odebrał córce al-Kaddafiego, Aiszy, tytuł Ambasadora Dobrej Woli ONZ. 27 lutego w nocy Rada Bezpieczeństwa ONZ jednogłośnie przyjęła rezolucję przewidującą zakaz sprzedaży Libii broni i materiałów mogących mieć zastosowanie wojskowe oraz określającą ataki na ludność cywilną za prawdopodobne zbrodnie przeciwko ludzkości.
22 lutego Libia została zawieszona w prawach członka Ligi Arabskiej. Tego samego dnia prezydent Peru Alan García Pérez w związku z wydarzeniami w Libii podjął decyzję o zerwaniu stosunków dyplomatycznych z tym krajem. Sekretarz stanu Stanów Zjednoczonych Hillary Clinton potępiła używanie przemocy wobec protestujących. Prezydent Barack Obama potępił przemoc i zapowiedział możliwość zastosowania sankcji wobec władz Libii. 25 lutego USA zawiesiły działalność swojej ambasady w Libii i ogłosiły plan wprowadzenia sankcji wobec rządu al-Kaddafiego. USA zamierzają poprzeć zawieszenie Libii w ONZ.
23 lutego prezydent Francji Nicolas Sarkozy zaproponował przyjęcie przez Unię Europejską sankcji przeciwko władzom Libii oraz zawieszenie stosunków gospodarczych i finansowych. Prezydent Iranu Mahmud Ahmadineżad potępił użycie przez libijskie władze siły i wezwał al-Kaddafiego do spełnienia żądań swojego narodu. Premier Wielkiej Brytanii David Cameron oświadczył, że oczekuje od Rady Bezpieczeństwa ONZ rezolucji na temat Libii i potępił stosowanie przemocy wobec demonstrantów. Premier Włoch Silvio Berlusconi zaapelował o powstrzymanie przemocy, a także podkreślił konieczność uważnego obserwowania sytuacji w regionie północnej Afryki w obliczu zagrożenia przez muzułmański fundamentalizm. Przewodniczący Senatu Włoch Renato Schifani wyraził solidarność z Libijczykami.
24 lutego wysoka przedstawiciel ds. zagranicznych i polityki bezpieczeństwa, wiceprzewodnicząca Komisji Europejskiej, Catherine Ashton, w oświadczeniu stwierdziła, że potępia wszelkie przypadki użycia siły i przemocy mające obecnie miejsce na terytorium Libii. Przewodniczący Parlamentu Europejskiego Jerzy Buzek stwierdził, że siłowe wystąpienie przeciw swoim obywatelom jest niczym więcej, jak przejawem nieludzkiej brutalności.
24 lutego Libia zażądała od Malty zwrotu dwóch myśliwców, którymi w poniedziałek na wyspę uciekli dwaj libijscy piloci odmawiający bombardowania protestujących. Obaj poprosili o azyl polityczny.
25 lutego Francja oraz Wielka Brytania zapowiedziały przygotowanie projektu rezolucji ONZ, nakładającej sankcje gospodarcze na Libię. Minister spraw zagranicznych Niemiec, Guido Westerwelle, zaproponował wprowadzenie zakazu przyjazdu Mu’ammara al-Kaddafiego do krajów Unii Europejskiej. Zażądał on również nałożenia embarga na eksport broni do Libii. Tego samego dnia Międzynarodowy Komitet Czerwonego Krzyża uruchomił dla Libii pomoc humanitarną (ponad 6 mln dolarów) przeznaczoną na towary największej potrzeby (żywność i środki medyczne).
26 lutego Rada Bezpieczeństwa ONZ uchwaliła rezolucję nr 1970. Potępiono w niej stosowanie siły przez Mu’ammara al-Kaddafiego wobec protestujących i wprowadzono szereg międzynarodowych sankcji, takich jak embargo na handel bronią, zamrożenie środków finansowych i zasobów gospodarczych osób związanych z reżimem czy wprowadzenie restrykcji wjazdowych. Minister obrony Włoch Ignazio La Russa oświadczył, że włosko-libijski traktat o walce z nielegalną imigracją, zawarty w 2008 przez premiera Silvio Berlusconiego i Mu’ammara al-Kaddafiego, już nie obowiązuje.
27 lutego minister spraw zagranicznych Rosji Siergiej Ławrow, potępił rano użycie siły wobec protestujących ludzi. Wezwał Libię do poszanowania praw człowieka oraz bezwzględnego zapewnienia bezpieczeństwa swoim obywatelom i obcokrajowcom. Brytyjski minister spraw zagranicznych William Hague wydał dokument pozbawiający immunitetu dyplomatycznego Mu’ammara al-Kaddafiego i jego synów na terenie Zjednoczonego Królestwa.
28 lutego Unia Europejska uzgodniła sankcje wobec Libii, obejmują one embargo na broń oraz inny sprzęt, a także zamrożenie aktywów i restrykcje wizowe wobec przywódcy Libii Mu’ammara al-Kaddafiego i osób z jego otoczenia.
28 lutego Sztokholmski Międzynarodowy Instytut Badań nad Pokojem poinformował o mającej miejsce w lutym komunikacji lotniczej pomiędzy Libią i Białorusią, sugerując, że mogło chodzić o transfer majątku ruchomego al-Kaddafiego na Białoruś i dostawy broni do Libii. Instytut wskazał też Białoruś jako cel ewentualnej ucieczki al-Kaddafiego. Białoruś zaprzeczyła wszelkim doniesieniom na temat nielegalnego transportu broni do Libii. Al-Kaddafi twierdzi, że broń otrzymywał legalnie od sojuszników w wojnie z terrorem, a teraz został opuszczony. Al-Kaddafi był doceniany za represjonowanie Al-Ka’idy w ujawnionej depeszy amerykańskiej dyplomacji i chwalony ponad innych dyktatorów za staranne zwalczanie walecznego islamu. Dżihad przeciw al-Kaddafiemu oswobodził Bengazi, a Francuzi obiecali wysłać dwa samoloty z pomocą rebeliantom.
1 marca Zgromadzenie Ogólne ONZ zawiesiło członkostwo Libii w Radzie Praw Człowieka. Miało to związek z użyciem siły przez reżim al-Kaddafiego. 2 marca dyrektor generalny MKCK przypomniał biorącym udział w konflikcie, że trzeba umożliwić pracownikom służby zdrowia bezpieczne wykonywanie swojej pracy.
1 marca po południu Malta odmówiła oddania rządowi al-Kaddafiego dwóch myśliwców Mirage, których piloci uciekli z Libii, odmawiając strzelania do cywilów.
6 marca papież Benedykt XVI zaapelował o powstrzymanie przemocy przez wojska al-Kaddafiego i pomoc humanitarną dla Libii. 27 marca papież ponownie wezwał do pokojowego rozwiązania konfliktu. 15 maja papież zaapelował o pokój w Libii i Syrii.
Parlament Kuwejtu wezwał 9 marca pozostałe kraje arabskie do uznania Rady Tymczasowej za jedyną reprezentację narodu libijskiego. Rada Tymczasowa zaapelowała do Unii Europejskie o uznanie jej za jedyny rząd libijski i wprowadzenia strefy zakazu lotów.
Poparcie dla al-Kaddafiego.
15 lutego z Baranowicz, gdzie znajduje się duży magazyn broni na Białorusi, przyleciał do Libii samolot transportowy Ił-76. Samolot wylądował na jednym z nielicznych kontrolowanych jeszcze przez siły al-Kaddafiego lotnisk w mieście Sabha, na pustyni w południowo-zachodniej części Libii.
22 lutego były kubański przywódca Fidel Castro ogłosił, że rewolucja w Libii jest próbą zbrojnego zajęcia tego kraju przez imperialistów z USA oraz zanegował doniesienia o zbrodniach al-Kaddafiego, nazywając je manipulacją wrogich mediów.
Prezydent Nikaragui Daniel Ortega na wiecu w stolicy tego kraju ogłosił, że w rozmowie telefonicznej z al-Kaddafim udzielił mu poparcia.
Szef MSZ Nicolás Maduro wyraził nadzieję na pokojowe rozwiązanie konfliktu w Libii bez ingerencji amerykańskiego imperializmu. Prezydent Wenezueli Hugo Chávez powiedział, że popiera rząd Libii.
W armii najemników al-Kaddafiego znaleźli się piloci z Algierii i Syrii. 27 lutego poinformowano, że prezydent Zimbabwe Robert Mugabe wysłał do Libii grupę żołnierzy w poparciu dla al-Kaddafiego.
30 marca prezydent Ugandy Yoweri Museveni, powiedział, że przyjąłby Mu’ammara al-Kaddafiego, gdyby ten wystąpił o azyl polityczny.
24 czerwca Białoruś zdementowała wcześniejsze informacje Abdela Rahmana Szalgam, byłego ministra spraw zagranicznych Libii, jakoby al-Kaddafi negocjował udzielenie azylu politycznego.
24 sierpnia rząd Nikaragui ogłosił, iż udzieli azylu politycznego Mu’ammarowi al-Kaddafiemu, jeśli ten tylko o niego poprosi. Prezydent tego kraju, Daniel Ortega, był bliskim przyjacielem al-Kaddafiego.
We wrześniu szereg ważnych współpracowników schroniło się w Nigrze. 11 września premier Gwinei Bissau Carlos Gomes Júnior zaoferował al-Kaddafiemu azyl polityczny w swoim kraju. Jednak 16 września prezydent Gwinei Bissau Malam Bacai Sanhá zaprzeczył słowom premiera Gomesa o możliwości udzielenia azylu Mu’ammarowi al-Kaddafiemu i wyraził gotowość do kontaktów z nowym rządem Libii.
Relacje z rebeliantami.
Rano 4 marca w Bengazi, siedzibie Narodowej Rady Tymczasowej wylądował helikopter z brytyjskim dyplomatą i sześcioma żołnierzami z elitarnej jednostki SAS. Niskiej rangi dyplomata przybył do opozycjonistów w Bengazi celem nawiązania stosunków dwustronnych. Brytyjczyków rebelianci przewieźli do Bengazi i uwięzili na terenie dawnej bazy wojskowej. 6 marca Brytyjczycy zostali uwolnieni, ale ich broń skonfiskowano. Libię opuścili na pokładzie HMS „Cumberland”.
7 marca "The Indepedent" podał, że Stany Zjednoczone zwróciły się do Arabii Saudyjskiej, czy nie mogłaby dostarczać broni rebeliantom. Dzień później Pentagon zaprzeczył tym doniesieniom, powołując się na rezolucję nr 1970, która mówi o embargu zarówno dla rządu, jak i dla rebeliantów.
Oficjalnego wsparcia militarnego rebeliantom udzielił Egipt oraz Katar. Do Libii wysłano elitarną jednostkę Unit 777. Na terenie Libii rzekomo mieli operować ochotnicy z Tunezji.
12 marca w Kairze Liga Arabska poparła ustanowienie strefy zakazu lotów nad Libią i nawiązanie kontaktu z Narodową Radą Tymczasową.
Nocą 31 marca do rebeliantów dotarł przez granicę z Egiptem transport wyrzutni rakiet produkcji rosyjskiej. Na początku kwietnia Al-Arabija doniosła, iż rebelianci na wschodzie Libii byli szkoleni przez Amerykanów i Egipcjan.
22 kwietnia do Bengazi przyleciał senator John McCain, jeden z głównych zwolenników interwencji w Libii, którego celem wizyty było spotkanie z przedstawicielami Narodowej Rady Libijskiej. Barack Obama dał pozwolenie na użycie samolotów bezzałogowych w operacji nad Libią.
26 kwietnia NATO zdecydowało o wysłaniu przedstawiciela do Bengazi. 7 maja Włochy zaprzeczyły informacjom Narodowej Rady Tymczasowej, jakoby zawarto umowę dwustronną o dostawie broni.
11 maja minister spraw zagranicznych Polski, Radosław Sikorski, przyleciał z wizytą do Bengazi. Był to pierwszy tak wysoki rangą urzędnik zachodniego państwa, który przybył do powstańczej stolicy. Sikorski obiecał rządowi w Bengazi pomoc Polski w zakresie szkolenia urzędników.
14 maja odpowiednik ministra spraw zagranicznych w rządzie rebeliantów Mahmoud Jibril spotkał się w Paryżu z Nicolasem Sarkozym.
15 maja swoje biuro w Bengazi otworzyła Unia Europejska. 22 maja Unia Europejska nawiązała formalne stosunki dyplomatyczne z libijskimi powstańcami i otworzyła przedstawicielstwo w Bengazi. Do stołecznego miasta libijskich rebeliantów przybyła szefowa unijnej dyplomacji Catherine Ashton, która otwarła przedstawicielstwo demokratyczne. Unia Europejska zapewniła, iż wspiera demokratyczne przemiany w Libii.
23 maja do Bengazi przybył zastępca sekretarz stanu USA ds. Bliskiego Wschodu Jeffrey Feltman. Departament Stanu określił wizytę jako poparcie dla władz powstańczych, będących "prawowitym i wiarygodnym reprezentantem narodu libijskiego".
Na początku czerwca z przywódcą Narodowej Rady Libijskiej Mustafą Muhammadem Abd ad-Dżalilem rozmawiał z chińskim ambasadorem w Katarze. To pierwszy kontakt dyplomatyczny Chin z libijskimi rebeliantami.
Włochy obiecały przekazać rebeliantom 400 mln dolarów euro pomocy w postaci gotówki i paliwa. Tymczasem rebelianci powiedzieli, że potrzebują trzech mld na wynagrodzenia dla bojowników oraz wyżywienia na kolejne cztery miesiące. Wobec bierności w wypłacaniu obiecanych funduszy 20 czerwca opozycjoniści libijscy wystosowali apel do międzynarodowych donatorów o spełnienie obietnic.
22 sierpnia Polska Agencja Prasowa poinformowała, że rząd Polski wiosną 2011 dostarczył broń dla powstańców w Libii, ale Ministerstwo Obrony Narodowej zdecydowanie zaprzeczyło tym doniesieniom.
Ewakuacje.
22 lutego drogą lotniczą ewakuowano 1500 Włochów. Chile, Stany Zjednoczone, Niemcy, Hiszpania, Australia, Grecja, Portugalia, Niemcy, Francja, Austria, Włochy, Francja, Serbia, Holandia, Turcja, Peru, Polska, Chiny, Sri Lanka, Nepal, Bangladesz i Grecji rozpoczęły ewakuację swoich obywateli z Libii 23 lutego.
24 lutego zawinął do portu Bengazi i rozpoczął ewakuować brytyjskich obywateli. Po zabójstwie dwóch obywateli Indii rozpoczęła się ewakuacja 18 tys. obywateli tego kraju za pomocą okrętu INS Jalashwa. Ludzi przewożono na Maltę.
Ponadto różne firmy ewakuowały swoich pracowników z Libii. BP ewakuował około 40 pracowników z Libii, przez co zawiesił wydobycia ropy naftowej na lądzie. Także norweski Statoil ewakuował swój personel i zamknął biuro w Trypolisie. Shell poinformował, że zakończył wycofywanie swoich pracowników 22 lutego. Ewakuowano pracowników PGNiG, OMV, Eni, Total, Wintershall, Gazpromu, Suncor, Pertamina, Odebrecht, Siemens, FLSmidth i rosyjskich kolei.
3 marca trzech holenderskich żołnierzy zostało zatrzymanych przez żołnierzy wiernych al-Kaddafiemu w Syrcie podczas ewakuacji cywilów. Holendrzy wpadli w ręce reżimowej armii zaraz po tym, jak ich helikopter wylądował w mieście. Żołnierze służą na fregacie "Tromo", którą skierowano na wody w pobliżu libijskiego wybrzeża z Morza Arabskiego, gdzie walczyli z somalijskimi piratami. Resort obrony Holandii prowadził rozmowy dyplomatyczne w sprawie uwolnienia więźniów. Wojskowi zostali uwolnieni 11 marca.
3 kwietnia turecki prom ewakuował do Izmiru ok. 250 rannych powstańców z Misraty. Wobec braku zgody władz portu na wpłynięcie jednostka weszła do Misraty na polecenie tureckiego MSZ i pod osłoną samolotów F-16 oraz okrętów marynarki wojennej. Następnie statek skierował się do Bengazi, skąd zabrano kolejnych rannych.
15 kwietnia z oblężonej Misraty ewakuowano 1200 obywateli państw Afryki i Azji. Ponadto do miasta przywieziono 400 ton pomocy humanitarnej.
Do wielkich ewakuacji obcokrajowców doszło podczas II bitwy o Trypolis. Statek wynajęty do ewakuacji opuścił port w stolicy 25 sierpnia z 200 osobami na pokładzie. Wśród pasażerów są obywatele Filipin, Egiptu, Algierii, Kanady, Maroka, Włoch i Niemiec. Międzynarodowa Organizacja ds. Migracji (IOM) poinformowała, że z Trypolisu próbowali się wydostać tysiące cudzoziemców.
Strefa zakazu lotów.
Podczas prowadzenia militarnej operacji przez wojska al-Kaddafiego, arena międzynarodowa debatowała nad wprowadzeniem strefy zakazu lotów nad Libią i ewentualną interwencją wojskową. Po licznych negocjacjach 17 marca Rada Bezpieczeństwa uchwaliła Rezolucję nr 1973 zakazującą lotów nad Libią. Żadnego państwo nie było przeciw rezolucji, jednak 5 państw (Brazylia, Niemcy, Chiny, Indie oraz Rosja) wstrzymało się od głosu. Do przestrzegania i egzekwowania rezolucji zobowiązały się Francja, Wielka Brytania, Dania, Belgia i Kanada. W ten sposób otworzyła się droga do międzynarodowej interwencji militarnej.
Interwencja ONZ i NATO.
19 marca na konferencji 18 państw z Europy, Afryki i Bliskiego Wschodu podpisało wspólną deklarację ws. interwencji wojskowej w Libii. Tego dnia po południu siły Francji, Wielkiej Brytanii i Stanów Zjednoczonych podjęło działania militarne przeciwko Libii.
24 marca osiągnięto porozumienie, na mocy którego odpowiedzialność za operację morską przejęło dzień później NATO. Wcześniej kraje ONZ interweniowały bez jednolitego dowództwa. Stany Zjednoczone prowadziły operację Świt Odysei, Francuzi operację Harmattan, Brytyjczycy Ellamy, natomiast Kanadyjczycy MOBILE. Reszta koalicji była pod dowództwem Amerykanów. 27 marca NATO przejęło całkowitą odpowiedzialność za nadzór na strefą zakazu lotów. Zainicjowana została tym samym operacja Unified Protector. Pełną odpowiedzialność za operacją morską i lotniczą NATO przejęło 31 marca o godz. 8:00.
Krytyka akcji zbrojnej koalicji.
19 marca Ministerstwo Spraw Zagranicznych Federacji Rosyjskiej oświadczyło, że z ubolewaniem przyjęto decyzję o akcji zbrojnej i wezwało do jak najszybszego przerwania ognia i przemocy w Libii. Chiny i Indie również wyraziły ubolewanie nad interwencją wojsk koalicji, natomiast Unia Afrykańska wezwała do natychmiastowego wstrzymania działań wojennych.
20 marca Liga Państw Arabskich skrytykowała atak koalicji i wezwała do nadzwyczajnego spotkania Ligi.
21 marca operację skrytykował premier Rosji Władimir Putin. Odmiennego zdania był prezydent tego kraju Dmitrij Miedwiediew.
22 marca Chiny kolejny raz wyraziły "głębokie zaniepokojenie" ofiarami cywilnymi bombardowań, a indyjski minister finansów Pranab Mukherjee oznajmił, że koalicja nie ma prawa mieszać się w wewnętrzne sprawy Libii. Turcja zapowiedziała, że nigdy nie weźmie udziału w akcji militarnej wobec Libii. Rosyjski minister obrony Anatolij Serdjukow potępił śmierć cywilów w nalotach koalicji.
26 marca odbył się w Rzymie protest przeciwko operacji militarnej NATO w Libii.
Międzynarodowa mediacja i kwestia operacji militarnej.
Do Trypolisu 10 kwietnia przybyli prezydenci RPA Jacob Zuma, Mali Amadou Toumani Touré, Mauretanii Muhammad uld Abd al-Aziz, Konga Denis Sassou-Nguesso oraz delegat z Ugandy, którzy spotkali się z Mu’ammarem al-Kaddafim. Celem misji dyplomatycznej Unii Afrykańskiej było zakończenie wojny domowej. Plan przewidywał natychmiastowe zawieszenie broni, otwarcie korytarzy dla pomocy humanitarnej i podjęcie rozmów przez strony konfliktu. Podczas negocjacji poruszono kwestię ustąpienia al-Kaddafiego, jednak nie podano szczegółów rozmów. Libijski przywódca zaaprobował przedstawiony plan zawieszenia broni.
Jednak dzień później rebelianci odrzucili plan Unii Afrykańskiej ws. zawarcia rozejmu w Libii. Przyczyną niezaakceptowania planu było pozostanie al-Kaddafiego w Libii na czas negocjacji. Opozycjoniści bowiem domagali się jego natychmiastowego ustąpienia.
13 kwietnia w Dosze zebrała się grupa kontaktowa ws. konfliktu w Libii. Ministrowie spraw zagranicznych państw Unii Europejskiej, NATO i krajów arabskich, które popierały libijskich powstańców, jednogłośnie opowiedziały się za ustąpieniem al-Kaddafiego, co miało być pierwszorzędnym warunkiem zakończenia wojny domowej. Członkowie grupy kontaktowej domagali się uwolnienia wszystkich więźniów politycznych. Na obradach Włochy poinformowały, iż nie utrzymują już stosunków dyplomatycznych z Libią. Francuska dyplomacja skrytykowała operację NATO. Według Francji, koalicja niedostatecznie chroniła cywilów i nie niszczyła w optymalnym stopniu potencjału militarnego wojska al-Kaddafiego. Ponadto minister spraw zagranicznych Francji Alain Juppé zażądał większego wkładu areny międzynarodowej w operację humanitarną. Wielka Brytania wezwała do finansowania bojówki z Cyrenajki. Przedstawiciele Tymczasowej Rady Narodowej zaapelowali do NATO o nasilenie nalotów na wojska al-Kaddafiego.
14 kwietnia w Berlinie rozpoczęło się dwudniowe nieformalne spotkanie przywódców szefów dyplomacji państw NATO. Sekretarz generalny NATO Anders Fogh Rasmussen poparł apel grupy kontaktowej o natychmiastowe ustąpienie al-Kaddafiego. Ponadto sojusz zadeklarował, że będzie działał na terenie Libii tak długo, jak al-Kaddafi będzie rządził. Sekretarz generalny zaapelował do koalicjantów o większe zaangażowanie się w operację i wysłanie dodatkowych samolotów. Do połowy kwietnia uderzenia z powietrza dokonywały samoloty z Belgii, Kanady, Danii, Francji, Norwegii, Wielkiej Brytanii i Stanów Zjednoczonych.
15 kwietnia Stany Zjednoczone, Wielka Brytania oraz Francja wystosowały list otwarty, w którym oświadczono, że za rządów al-Kaddafiego w Libii nie będzie pokoju. Wobec tego NATO musiało kontynuować misję mającą chronić libijskich cywilów i podtrzymywać nacisk na al-Kaddafiego. List skrytykowała Rosja, która uznała, że rezolucja, za której sprawą zainicjowano operację lotniczą, nie daje praw do zmiany rządów w Libii.
20 kwietnia libijskie władze zapowiedziały przeprowadzenie wyborów pod nadzorem ONZ w ciągu 6 miesięcy, jeśli NATO zakończy naloty. Tymczasem Francja odpowiedziała na wcześniejszy apel rebeliantów i zapowiedziała zwiększenie częstotliwości nalotów.
21 kwietnia Washington Post napisał, że w obliczu wysyłania instruktorów wojskowych do Libii, operacja koalicji weszła w kolejną fazę. Wysłanie instruktorów obiecali Francuzi, Włosi oraz Brytyjczycy. 23 kwietnia wojsko amerykańskie użyło po raz pierwszy samolotu bezzałogowego MQ-1 Predator.
26 kwietnia Libia zwróciła się do Rosji, by ta zwołała nadzwyczajne posiedzenie RB ONZ w związku z operacją sił koalicji. Wcześniej Władimir Putin skrytykował aliantów za atak na siedzibę al-Kaddafiego, podkreślając, że siły zachodnie nie mają mandatu do jego zabicia.
27 kwietnia Unia Afrykańska zaapelowała o przerwanie interwencji. Była to odpowiedź na zbombardowanie posiadłości al-Kaddafiego w Trypolisie, co miało miejsce 25 kwietnia.
1 maja Rosja skrytykowała kolejny atak NATO na posiadłości al-Kaddafiego w Trypolisie, który miał miejsce dzień wcześniej. Według Rosji tego typu ataki wykraczają poza mandat Rady Bezpieczeństwa ONZ.
5 maja w Rzymie zebrała się grupa kontaktowa złożona z przedstawicieli 22 państw i 6 organizacji międzynarodowych (Unii Europejskiej, ONZ, NATO, Ligi Arabskiej, Organizacji Konferencji Islamskiej i Rady Współpracy Zatoki Perskiej). Celem spotkania było wypracowanie rozwiązania, które doprowadzi do szybkiego zawieszenia broni w Libii. Delegaci stwierdzili, iż al-Kaddafi jest w defensywie i coraz bardziej izoluje się od areny międzynarodowej. Ustalono kontynuacje uchwalonych rezolucji i zwiększenie presji na reżim al-Kaddafiego w kontekście politycznym, militarnym oraz ekonomicznym.
20 maja Rosja, która dotychczas krytykowała operacją NATO, opowiedziała się by ONZ i Unia Afrykańska ustanowiły w Libii misję pokojową.
Do Trypolisu 30 maja przybył prezydent RPA Jacob Zuma. Jego dyplomatyczna misja polegała na negocjacjach nad warunkami rozejmowymi, a także stworzenie korytarza humanitarnego i wdrażania reform w kraju pogrążanym wojną domową. Po spotkaniu Jacob Zuma oświadczył, że Mu’ammar al-Kaddafi jest on gotów do zawieszenia broni i zaakceptowania planu pokojowego Unii Afrykańskiej. Z kolei rzecznik libijskiego rządu zaprzeczył, że al-Kaddafi negocjował strategię odejścia.
W Abu Zabi 9 czerwca zebrała się grupa kontaktowa do spraw Libii. W spotkaniu udział wzięli przedstawiciele państw Wielkiej Brytanii, Francji i Włoch, a także delegaci z ONZ, Ligi Arabskiej i Organizacji Konferencji Islamskiej. Społeczność międzynarodowa rozmawiała między sobą, a także z rebeliantami na temat bezpieczeństwa i humanitaryzmu, jaki opozycjoniści zapewniają cywilom. Prokurator Międzynarodowego Trybunału Karnego Luis Moreno-Ocampo oświadczył, że są dowody wskazujące, iż Mu’ammar al-Kaddafi polecił swoim żołnierzom gwałcenie kobiet na masową skalę w ramach walki z siłami rebeliantów.
13 kwietnia Hillary Clinton zaapelowała do głów państw Afryki, by porzucili Mu’ammara al-Kadafiego i przystąpili do promowania demokracji. Do przemówienia do przedstawicieli Unii Afrykańskiej doszło w etiopskiej Addis Abebie.
21 czerwca minister spraw zagranicznych Włoch Franco Frattini wezwał NATO do zakończenia nalotów, by móc otworzyć korytarze humanitarne w Libii. Wpływ na to miały omyłkowe naloty, w których ginęli cywile.
Jedno z lipcowych wydań gazety Daily Telegraph skomentowało poczynania sojuszników interweniujących w Libii jako niezgodne z rezolucją RB ONZ nr 1973. Wielka Brytania i Francja szeroko interpretowały zapis rezolucji, wysyłając instruktorów wojskowych i organizując przerzuty broni dla rebeliantów. Ponadto celem natowskich bombardowań stało się obalenie al-Kaddafiego, co nie było przyczyną podjęcia rezolucji.
Podczas czwartego spotkania grupy kontaktowej, które miało miejsce 15 lipca, jej członkowie uznali, że al-Kaddafi nie ma już faktycznie prawowitej władzy w Libii, a rządy w tym kraju ma przejąć Tymczasowa Rada Narodowa. "Reżim Kaddafiego nie jest już prawowitą władzą w Libii", głosił komunikat końcowy. Ustalono zakres pomocy humanitarnej oraz postanowiono także, że część krajów odmrozi do wykorzystania przez przejściową Narodową Radę Libijską środki zamrożone pół roku wcześniej. Al-Kaddafiego wezwano do ustąpienia, a strony konfliktu do zawieszenia broni. W odpowiedzi transmitowanej na głównym placu Zalitanu Mu’ammar al-Kaddafi zaznaczył, że tak zwana Rada z Bengazi nic nie znaczy, a armia przeciwstawi się kolonialnej agresji.
Od strony Unii Europejskiej 9 sierpnia padł piąty pakiet sankcji na Libię. Unijne sankcje gospodarcze dotyczyły 42 osoby i 49 firm związanych z rządem w Trypolisie. 12 sierpnia prezydent Rosji Dmitrij Miedwiediew podpisał dekret o wejściu w życie sankcji przeciwko Libii, przyjętych w marcu przez RB ONZ rezolucją nr 1973.
Lądowe wsparcie dla rebeliantów.
Oprócz oficjalnej lotniczej operacji NATO, wbrew powszechnym zaprzeczeniom, państwa zewnętrzne wspierały rebeliantów także wojskami lądowymi. Już 20 kwietnia Francja poinformowała, że wyśle do Libii wojskowych instruktorów, którzy będą współpracować z Narodową Radą Libijską. Na ten sam krok zdecydowali się dzień wcześniej Włosi i Brytyjczycy, którzy obiecali wysłać odpowiednio 10 i 20 instruktorów. Tego samego dnia do Bengazi dotarł pierwszy transport broni ręcznej z Kataru, państwa zachodnie zdystansowały się od tych działań.
W czerwcu Francja zorganizowała przerzuty broni do rebeliantów walczących w górach Dżabal Nafusa. 5 lipca o godz. 4:00 siły rządowe przechwyciły dwie katarskie łodzie płynące pod banderą Tunezji, które transportowały broń dla rebeliantów. Aresztowano przy tym 11 osób.
25 sierpnia agencja AFP podała, że u boku rebeliantów działali brytyjscy oraz francuscy agenci, którzy stacjonowali na terenach nieczynnej rafinerii w mieście Az-Zuwajtina pod Marsą al-Burajką. Agenci pomagali powstańcom podczas letniej ofensywy na froncie wschodnim, mieli odegrać także znaczącą rolę podczas bitwy w Trypolisie. Ponadto Szef Sztabu Generalnego Kataru, generał Hamad Bin Ali Al Attiyah oficjalnie przyznał po zakończeniu wojny, iż katarscy komandosi czynnie wspierali rebeliantów na wszystkich frontach walki. Oprócz tego, że szkolili rebeliantów, planowali ich operacje i utrzymywali sprawną komunikację z siłami zbrojnymi państw NATO. Ponadto Katarczycy angażowali się bezpośrednio w walki. Katarczycy zaplanowali m.in. szturm na Trypolis. Katarczycy nadzorowali Libijczyków podczas walk, gdyż jak przyznali, w większości byli to cywile bez doświadczenia wojskowego. Tak więc lądowa pomoc państw zewnętrznych przyczyniła się do obalenia reżimu al-Kaddafiego.
Pomoc międzynarodowa dla Libii.
W czasie trwania bitwy o Trypolis, szefowa dyplomacji UE Catherine Ashton obiecała pomoc medyczną dla dotkniętej ciężkimi walkami stolicy kraju, wsparcie dla nowych władz libijskich w przywracaniu bezpieczeństwa, pomoc w odbudowie gospodarczej kraju i wsparcie procesu demokratyzacji. 25 sierpnia doszło do porozumienia między USA i RPA co do odmrożenia 1,5 miliarda dol. aktywów, które zostały zawieszone w ramach sankcji gospodarczych. Pieniądze przekazane rebeliantom miały trafić na cele humanitarne i pomocy cywilom.
1 września w Paryżu odbyła się międzynarodowa konferencja poświęcona sytuacji w Libii, w której udział wzięło 60 narodowych delegacji. Kraje biorące udział w obradach obiecały nowym władzą pomoc gospodarczą, odmrożenie zablokowanych aktywów reżimu al-Kaddafiego, wspieranie w przemianach transformacyjnych, pomoc w budowie nowej administracji państwowej oraz szkolenie urzędników. Potwierdzono, że grupa kontaktowa uległa przekształceniu w grupę przyjaciół nowej Libii. Pierwsze posiedzenie tej grupy zaplanowano 20 września w Nowym Jorku podczas 66. sesji Zgromadzenia Ogólnego ONZ.
9 września Interpol poinformował o wydaniu nakazu aresztowania Mu’ammara al-Kaddafiego, jego syna Saifa al-Islama oraz szwagra Abdullaha al-Senussiego, byłego szefa wywiadu.
Na konferencji prasowej w Trypolisie, która odbyła się 15 września, premier Wielkiej Brytanii David Cameron obiecał nowemu rządowi Libii pomoc w pojmaniu al-Kaddafiego, a jego samego wezwał do poddania się. Cameron i prezydent Francji Nicolas Sarkozy jako pierwsi zachodni politycy odwiedzili zdobyty przez powstańców Trypolis. Przewodniczący NRT Mustafa Dżalil obiecał z kolei państwom koalicji pierwszeństwo w zawieraniu przyszłych kontraktów i rewizję umów zawartych przez rząd al-Kaddafiego w poszukiwaniu śladów korupcji. 16 września na wniosek Wielkiej Brytanii, Rada Bezpieczeństwa ONZ złagodziła sankcje nałożone wiosną na Libię, m.in. odblokowano konta libijskich koncernów naftowych, złagodzono restrykcje wobec banków, zniesiono embargo na dostawy broni lekkiej i zezwolono na wznowienie lotów libijskich linii lotniczych.
Po spotkaniu ministrów obrony krajów NATO w Brukseli, które odbyło się 6 października, sekretarz obrony USA Leon Panetta przedstawił warunki zakończenia działań koalicji w Libii. Wymienione zostały odsunięcie zagrożenia ze strony al-Kaddafiego, poprawa sytuacji w Syrcie i zdolność nowych władz do zapewnienia bezpieczeństwa.
Przebywająca w Trypolisie sekretarz stanu USA Hillary Clinton oświadczyła 18 października, że Stany Zjednoczone chciałyby, aby al-Kaddafi został zabity lub schwytany. Rozmawiano także o zapewnieniu opieki medycznej rannym powstańcom oraz pomocy w zabezpieczaniu broni z magazynów armii dawnego rządu.
Sytuacja humanitarna.
Rząd libijski ogłosił 25 lutego podwyżkę płac, dopłat do produktów żywnościowych i dodatków socjalnych. Każdej rodzinie obiecano 500 libijskich dinarów (400 dolarów amerykańskich). Tego dnia Wysoka Komisarz ONZ ds. praw człowieka Navi Pillay, podała, że podczas libijskiej rewolucji tysiące ludzi zostało zamordowanych. Światowy Program Żywnościowy (WFP) ostrzegł przed kryzysem żywnościowym w Libii. Z kolei rzeczniczka Wysokiego Komisarza ONZ ds. Uchodźców (UNHCR) Melissa Fleming, ostrzegła przed exodusem cywilów, którzy mogą zalać sąsiednie kraje i Europę.
Zapasy medykamentów, żywności i paliw w czasie trwania konfliktu były niewielkie. 25 lutego, Międzynarodowy Komitet Czerwonego Krzyża zaapelował o wsparcie dla Libii w wysokości 6 400 000 dolarów, aby sprostać podstawowym potrzeb osób dotkniętych przez gwałtowne walki w kraju.
Pod koniec lutego 2011, z powodu wojny domowej w Libii, granicę libijsko-tunezyjską przekroczyło kilkadziesiąt tysięcy osób. 27 lutego 2011 Biuro UNCHR poinformowało, że liczba ta wyniosła ok. 50 tys. osób. Wśród nich znaleźli się głównie Tunezyjczycy, Egipcjanie i Libijczycy, a także obywatele państw azjatyckich. UNHCR zaapelował do społeczności międzynarodowej o pomoc humanitarną dla rządów Tunezji i Egiptu w celu opanowania sytuacji napływających uchodźców. Biuro rozpoczęło także akcję dostarczania namiotów i niezbędnego zaopatrzenia na wyspę Dżerba. Na powrót do kraju w prowizorycznych warunkach oczekiwało ok. 20 tys. Egipcjan.
W kolejnych dniach fala migracja rosła i do 1 marca 2011 osiągnęła poziom 70-75 tys. osób. Tylko tego dnia granicę przekroczyło ok. 14 tys. uchodźców, a dalszych 20 tys. oczekiwało na jej przekroczenie po stronie libijskiej. Pomoc humanitarną na tunezyjskie pogranicze dostarczało Biuro UNHCR, Światowy Program Żywnościowy oraz Organizacja Czerwonego Półksiężyca. Dziesiątki tysięcy osób oczekiwało na przetransportowanie do innych miast i ich państw ojczystych. UNHCR w pobliżu granicy zorganizował przejściowy obóz dla ok. 20 tys. uchodźców.
Organizacje pomocowe ogłosiły stan pogotowia humanitarnego. Przewodniczący Komisji Europejskiej Jose Manuel Barroso określił sytuację mianem „ludzkiej tragedii”. W odpowiedzi na apele, pomoc logistyczną w postaci samolotów i okrętów dostarczyła Francja, Wielka Brytania oraz Stany Zjednoczone, co umożliwiło ewakuację kilku tysięcy Egipcjan. Gwałtowny napływ migrantów do Tunezji rozpoczął się 21 lutego 2011, osiągając swoje apogeum w dniach 1-2 marca. W kolejnych dniach liczba osób przekraczających granicę stopniowo się zmniejszała.
W czasie pierwszych dniach powstania, 4000 osób na dobę przekraczało granicę libijsko-tunezyjską. Wśród uchodźców byli też cudzoziemcy, w tym Egipcjanie, Tunezyjczycy i Turcy. Wysoki komisarz Narodów Zjednoczonych do spraw uchodźców, podał, że do 3 marca około 200 tys. ludzi uciekło z Libii do Tunezji i Egiptu. Obóz dla uchodźców został założony w Ras Ejder. Był przeznaczony dla 10 tys. uchodźców, jednak szybko znalazło się w nim 20 tys., a z czasem 30 tys. uchodźców. Dziesiątki tysięcy ludzi zostało uwięzionych na libijskim stronie granicy. Światowa Organizacja Zdrowia przestrzegała przed wybuchem epidemii.
19 marca w dniu rozpoczęcia międzynarodowej interwencji lotniczej do Egiptu uciekło 3800 ludzi. Od początku trwania konfliktu do interwencji obcych państw, Libię opuściło 317 600 ludzi, zarówno Libijczycy, jak i obywatele zagranicznych państw.
Do 23 marca z kraju uciekło ponad 335 tys. ludzi, a dziesiątki tysięcy zostały przesiedlone. Biuro Koordynacji Pomocy Humanitarnej ONZ (OCHA) informowało, że sytuacja humanitarna w Libii była bardzo niepewna. Wielu lekarzy i pielęgniarek uciekło z kraju. Wówczas najgorsza sytuacja cywilów panowało na arenach toczących się bitew, czyli Adżdabiji i Misracie. Pacjenci pozostający w szpitalu w Misracie zostali ewakuowani, gdy czołgi sił rządowych ostrzelały szpital.
Do 30 marca od początku konfliktu 376 485 osób przekroczyło libijskie przejścia graniczne z Egiptem, Tunezją, Nigrem, Algierią, Czadem i Sudanem.
9 kwietnia uchodźcy z Kalaa powiedzieli dziennikarzom Reutersa, że najemnicy palili ropociągi, zabijali owce i gwałcili dziewczynki i kobiety.
13 kwietnia w Bengazi wylądował Airbus z 10 tonami leków. To pierwszy lot humanitarny z Francji dla Libii. 15 kwietnia z oblężonej Misraty ewakuowano 1200 obywateli państw Afryki i Azji. Ponadto do miasta przywieziono 400 ton pomocy humanitarnej. Tego samego dnia ONZ ogłosiło, iż operacja humanitarna nie potrzebuje wojskowego wsparcia. Biuro Narodów Zjednoczonych ds. Koordynacji Pomocy Humanitarnej (OCHA) poinformowała, że sytuacja humanitarna zmieniała się na lepsze. W kolejnych dniach w porcie w Misracie nadal oczekiwały na ewakuacje tysiące ludzi. Wówczas siły rządowe atakowały pobliże portu, by odstraszyć zagraniczne statki mające ewakuować cywilów.
18 kwietnia libijskie władze zezwoliły otwarcia korytarza humanitarnego do oblężonego miasta Misrata. Pierwszy konwój składał się z ośmiu ciężarówek załadowanych 240 ton mąki pszennej i herbatnikami, co wystarczyło 50 tys. osób na miesiąc. 19 kwietnia rebelianci oficjalnie poprosili siły zachodnie o interwencję lądową ze względu na krytyczna sytuację humanitarną w Misracie. Jednak sojusz był przeciwny przeprowadzeniu lądowej operacji. 20 kwietnia Francja zapowiedziała zwiększenie liczby nalotów. W tym samym czasie organizacje humanitarne stwierdziły, iż sytuacja humanitarna w Misracie dramatycznie się pogorszyła i była najgorsza od rozpoczęcia oblężenia ze względu na brak lekarstw i artykułów pierwszej potrzeby.
26 kwietnia do portu w Misracie przybił statek Światowego Programu Żywnościowego (WFP). Na jego pokładzie jest żywność, leki, trzy ambulanse medyczne i artykuły pierwszej potrzeby dla mieszkańców oblężonego miasta, w którym sytuacja humanitarna była krytyczna. Dzielnice mieszkalne były zniszczone przez nieustanne ataki wojsk al-Kaddafiego. Cywile bali się wychodzić na ulice.
29 kwietnia Wysoki Komisarz ds. Uchodźców (UNHCR) powiedział, że na morzu od rozpoczęcia wojny zaginęło 800 osób, próbujących uciekać przed walkami. Ponadto siły rządowe zaminowywały wody przybrzeżne Libii.
Na początku maja dramatycznie pogorszyła się sytuacja w oblężonych miastach w górach Dżabal Nafusa, gdyż wojska al-Kaddafiego blokowały dostęp służbom humanitarnym. 5 maja powstańcy donieśli, że siły rządowe w szturmie na Misratę wyposażane tego dnia w maski przeciwgazowe, co zdaniem powstańców może świadczyć o chęci wykorzystania broni chemicznej.
Raport ONZ z 9 maja jednocześnie stwierdził, iż z powodu przedłużających się walk, sytuacja humanitarna w Libii stale ulegała pogarszaniu. Braki w zaopatrzeniu paraliżowały kraj. Cywile narzekali na niedobory w żywności, wodę pitną, leki, a także benzyny. Od początku wojny z kraju uciekło blisko 750 tys. osób, a ok. 65 tysięcy przebywających w Libii musiało zmienić miejsce zamieszkania.
13 maja 1240 Libijczyków na łodziach wypłynęło w kierunku krajów Unii Europejskiej i dotarło na włoską wyspę Lampedusa. To rekordowa liczba uciekinierów z jednego dnia
Granicę libijsko-tunezyjską nadal przekraczały dziesiątki cywilów. W drugiej połowie maja temperatura dochodziła do 45 stopni Celsjusza. W kraju, a także w obozach dla uchodźców brakowało wody, żywności, medykamentów, a także ubrań. W obozie dla uchodźców w tunezyjskiej miejscowości Tataouline 22 maja wybuchł pożar z nieznanej przyczyny. Spłonęło 21 namiotów i zginęło co najmniej 4 uchodźców libijskich.
1 czerwca do Misraty zawinął statek z 420 tonami żywności, które na miesiąc wystarczyły, by wyżywić 25 tys. ludzi. 2 czerwca Urząd Wysokiego Komisarza Narodów Zjednoczonych ds. Uchodźców (UNHCR) informował, że 150 osób usiłujących uciec z Libii przez morze na włoską wyspę Lampedusa utonęło i ciała zostały wyrzucone na wybrzeże tunezyjskie. Straż przybrzeżna Tunezji zdementowała dzień później tę informację i poinformowała o dwóch ofiarach. Sprawa dotyczyła zaginionych na Morzu Śródziemnym 200 do 270 imigrantów uciekających z Libii. Wówczas blisko 600 osób uratowano, kiedy usiłowali dopłynąć do Włoch.
Jednak już 9 czerwca w jednej z łodzi z uchodźcami usiłującymi dostać się na Lampedusę, po 15 dniach wyprawy zabrakło paliwa, w wyniku czego jednostka zatonęła. Zginęły 63 z 72 osób znajdujących się na łodzi. Uciekinierzy wysyłali sygnały ratunkowe, jednak ofiarom nie pomogły ani okręty NATO, ani rybackie statki znajdujące się w pobliżu. Dziesięciu rozbitków trafiło do aresztu, jednak z braku pomocy medycznej jedna osoba zmarła.
Po wyzwoleniu Jafranu przez rebeliantów (6 czerwca) do miasta wwieziono zapasy żywności, wody pitnej oraz leków. 7 czerwca nad ranem dwie ciężarówki z żywnością dotarły do Az-Zintan. W czerwcu każdego dnia z Libii uciekało niemal 7 tys. cywilów. Przykładowo między 6 a 7 czerwca granicę z Tunezją przekroczyło ponad 6,8 tys. uchodźców. Większość była umieszczana w przepełnionych obozach dla uchodźców. 9 czerwca z regionu Dżabal Nafusa uciekło 6 tys. cywilów. Uchodźcy zatrzymali się w Ras Jadir w Tunezji. 11 czerwca kolejnych 667 uchodźców z Libii przybyło do wybrzeży włoskiej wyspy Lampedusa. Od początku 2011 na włoskie wybrzeża, przede wszystkim na wyspę Lampedusa, przybyło blisko 40 tysięcy uciekinierów z Afryki Północnej, szczególnie z Tunezji oraz Libii. Do 14 czerwca granicę z Egiptem przekroczyło 346 113 osób, z Tunezją 543 003, a z Czadem 30 825 Libijczyków.
17 czerwca Mustafa Muhammad Abd al-Dżalil przebywający we Włoszech powiedział, że żołnierze al-Kaddafiego dopuścili się kilkuset gwałtów na kobietach, a proceder ten został określony jako narzędzie wojny. Do tego punktu wojny udowodniono 235 gwałtów, ale mogło dojść do 780. Nieco wcześniej wyszło na jaw, iż al-Kaddafi miał rozkazać swoim żołnierzom w ramach walki z rebeliantami gwałcenie kobiet. W ten sposób miała dokonać się kara na kobietach przyłączających się do ruchu oporu i zasiać strach w szeregach rebeliantów.
Niedługo po tym NATO oskarżyło wojsko libijskie o brutalne ataki wymierzone w cywilów, którzy byli używani jako żywe tarcze. Ponadto w ocenie Sojuszu żołnierze "używają parków dla dzieci i meczetów jako tarcz". W odpowiedzi Libijskie Ministerstwo Zdrowia podało, że do 7 czerwca w nalotach NATO zginęło 856 cywilów. Koalicja podważyła te dane, argumentując, że nie można ich w żaden sposób udokumentować. Według NATO rząd libijski uprawiał w ten sposób propagandę.
Kolejny czerwony alarm co do sytuacji humanitarnej w Libii pojawił się na początku lipca. Kończyły się ostatnie zapasy leków i środków zaopatrzenia medycznego zarówno w regionach kontrolowanych przez rząd, jak i opozycjonistów. Problemem była nieregularność w dostawach leków i szczepionek. Światowa Organizacja Zdrowia negocjowała z przedstawicielami Rady Bezpieczeństwa ONZ, by środki z zablokowanych kont al-Kaddafiego i rządu przeznaczyć na zakup medykamentów dla ofiar wojny. Po pięciu miesiącach wojny domowej z kraju uciekło 650 tysięcy osób, a prawie 250 tysięcy musiało przenieść się w inne rejony kraju.
Po bitwie w Trypolisie nastąpił poważny kryzys humanitarny. 400 tys. ludzi potrzebowało pilnej pomocy, w stolicy brakowało prądu, wody, żywności, medykamentów oraz paliwa. Podobna sytuacja nastąpiła w czasie przeciągających się walk o Syrtę.
Oceny konfliktu.
Ofiary.
Dokładna liczba zabitych wojny domowej nie jest znana. W wojnie domowej zginęło co najmniej 30 tys. ludzi, a około 50 tys. zostało rannych. Szacunki oparto na doniesieniach szpitali, władz lokalnych i dowódców sił powstańczych. Połowa z zabitych to żołnierze al-Kaddafiego. Sama Brygada Chamisa straciła 10 tys. ludzi. Najbardziej krwawe walki toczono o Misratę i Zalitan. Wiele ofiar pochłonęła kampania w Dżabal Nafusa. W tych regionach śmierć poniosło między 15 tys. a 17 tys. ludzi. Najwięcej powstańców poległo podczas oblężenia Misraty – co najmniej 2 tys. osób, a także w czasie bitwy o Trypolis – ok. 1700 zabitych powstańców. NRT oceniła na początku października, iż konflikt kosztował życie 25 tys. ludzi. Ponadto 60 tys. w czasie walk odniosło rany.
Z powodu Arabskiej Wiosny tysiące cywilów podjęło ucieczkę z krajów Afryki Północnej do Europy. W związku z tym na Morzu Śródziemnym utonęło co najmniej 1500 osób, z czego większość pochodziła z Libii.
Łamanie praw człowieka.
W czasie trwania wojny domowej obie strony zarzucały przeciwnikowi łamanie praw człowieka. Ponadto rząd w Trypolisie o pogwałcenie praw człowieka obciążył NATO, które kilkakrotnie przez omyłkowe naloty powodowało ofiary cywilne.
W pierwszych dniach wojny Mu’ammar al-Kaddafi nakazał tłumić demonstracje. 21 lutego w Trypolisie przeciwko demonstrantom wysłano wojsko i lotnictwo. Szacuje się, że w pierwszych dniach konfliktu zabito 500-700 demonstrantów. Luis Moreno Ocampo, główny prokurator Międzynarodowego Trybunału Karnego zarzucił w tym okresie Mu’ammarowi al-Kaddafiemu dokonania zbrodni wojennych. Żołnierze al-Kaddafiego dopuszczali się masowych gwałtów. Na początku wojny prawie 300 kobiet, przebywających w obozach dla uchodźców w Tunezji, przyznało, że zostało zgwałconych przez wojskowych. Żołnierze gwałcili żony mężczyzn, sympatyzujących z rządem w Bengazi. Wojskowi gwałcili także nieletnie dziewczynki. W trakcie trwania wojny wyszło na jaw, iż al-Kaddafi rozkazał swoim żołnierzom w ramach walki z rebeliantami gwałcenie kobiet. W ten sposób miała dokonać się kara na kobietach przyłączających się do ruchu oporu i zasiać strach w szeregach rebeliantów. Według prokuratora dyktator zlecił rozdawanie żołnierzom viagry na wzmocnienie popędu seksualnego.
W pierwszej fazie wojny także rebeliantom zdarzyło się nie respektować praw człowieka. Sam lider powstańców Mahmud Dżebril przyznał, że w dwóch pierwszych tygodniach wojny doszło do kilku incydentów łamiących elementarne prawa człowieka. Powszechnymi przykładami były egzekucje wykonywane przez bojowników na złapanych czarnoskórych najemników, opłacanych i walczących po stronie Trypolisu.
24 marca "Daily Telegraph" poinformował tego dnia w reportażu z Bengazi, że w mieście trwały od wycofania się wojsk rządowych masowe aresztowania i represje wobec wszystkich domniemanych zwolenników al-Kaddafiego. Wobec braku działań ze strony rządu tymczasowego akcja ta miała charakter spontaniczny, prowadzona była przez grupy uzbrojonych, młodych milicjantów, którzy mieli się na tym tle dopuścić licznych zabójstw. Władze powstańcze przyznały, że ich kontrola nad bojówkami była ograniczona i w większości czysto teoretyczna.
Z opublikowanego 28 marca raportu Amnesty International wynika, że reżim represjonował blogerów, dziennikarzy, domniemanych rebeliantów. Udokumentowano 30 przypadków osób, które zaginęły bez wieści we wschodniej Libii. Ponadto, kiedy armia al-Kaddafiego 20 lutego wycofywała się z Bengazi, żołnierze pojmali co najmniej dziewięć osób, w tym dwóch czternasto- i szesnastolatków. Tymczasem powstańcy w większości przypadków przestrzegali praw wobec więźniów i ludności cywilnej podczas działań militarnych. Według raportu Amnesty International z 11 kwietnia lojaliści al-Kaddafiego dopuszczali się mordów na schwytanych opozycjonistach pod Adżdabiją, co jest zbrodnią wojenną. Pojmani jeńcy mieli związane ręce, po czym strzelano im w tył głowy. Taka sytuacja miała miejsce w czterech potwierdzonych przypadkach. Ponadto podczas wojny domowej wojsko mordowało nieuzbrojonych demonstrantów, co wykazał wspomniany raport.
Wojska rządowe używały w walce bomb kasetowych. Informacje potwierdził "The New York Times", który opublikował zdjęcia bomb, których użycie zostało zakazane przez prawo międzynarodowe w 2010 w wielu krajach. Jednak Libia nie podpisała stosownej konwencji. 20 kwietnia Wysoka Komisarz ONZ ds. Praw Człowieka Navanethem Pillay stwierdziła, że takie działania wojska al-Kaddafiego można zakwalifikować jako zbrodnię wojenną.
Podczas walk w Misracie, armia wykorzystywała cywilów jako żywe tarcze. Kiedy rebelianci zbliżali się do portu, żołnierze okopali się za setkami cywilów oczekujących w porcie na ewakuację.
Prokurator Międzynarodowego Trybunału Karnego (MTK) Luis Moreno-Ocampo oskarżył 9 czerwca, iż rząd libijski dopuścił się popełnienia dwóch przestępstw przeciwko ludzkości – morderstw i prześladowań na masową skalę. 27 czerwca wydano nakaz aresztowania Muammara al-Kaddafiego za popełnienie zbrodni wojennych.
Human Rights Watch poinformował, że rebelianci dokonywali podpaleń i rabunków oraz źle traktowali cywilów podczas ofensywy na zachodzie kraju. Powstańcy w wioskach Dżabal Nafusa mieli dopuścić się plądrowania mienia cywilów, szpitali, sklepów, bicia sympatyków rządu w Trypolisie. W czasie II bitwy o Trypolis w jednym z obozów wojskowych znaleziono ciała 30 zwolenników rządu Maummara al-Kaddafiego. Ciała miały ślady postrzałowe, co wskazywałoby na egzekucję w wykonaniu szturmujących miasto rebeliantów. Jednak znaleziono także kilka grobowców z pomordowanymi bojownikami, na których przeprowadzono egzekucje, podczas odwrotu armii. W kolejnych dniach odnajdywano kilkanaście następnych grobowców z ciałami ofiar zbrodni wojennych. Największy masowy grobowiec odkryto 1 października na przedmieściach Trypolisu. Złożono w nich zwłoki 350 osób.
Wrześniowy raport Amnesty International rzucał na światło dzienne, iż obie strony konfliktu dopuściły się zbrodni wojennych. Głównymi przewinieniami sił al-Kaddafiego było atakowanie ludności cywilnej, aresztowania opozycjonistów, tortury oraz egzekucje. Udokumentowano egzekucje powstańców, którym krępowano ręce i strzelano w tył głowy. Również przeciwnicy al-Kaddafiego dopuścili się łamania praw człowieka, choć ma mniejszą skalę. Opozycjoniści porywali, arbitralnie zatrzymywali, torturowali i zabijali ludzi wiernych al-Kaddafiemu oraz obcokrajowców bezpodstawnie posądzanych o to, że są najemnikami.
W czasie walk o Syrtę doszło do egzekucji 53 osób. Zostały one zamordowane przez rewolucjonistów prawdopodobnie do 19 października. Ofiary to prawdopodobnie lojaliści, gdyż ciała znajdowały się na terenach kontrolowanych wówczas przez powstańców. Zastrzeleni jeńcy mieli zawiązane ręce z tyłu. ONZ poinformowało, iż zabicie al-Kaddafiego mogło zostać potraktowane jako zbrodnia wojenna, gdyż wskazywało na to, że al-Kaddafi zginął z rąk tłumu powstańców, którzy go pochwycili.
Wpływ wojny na gospodarkę.
Libijska wojna domowa miała wpływ na ceny ropy na światowych giełdach, gdyż Libia jest przewodnim producentem tego surowca w Afryce. Gwałtowny spadek jej wydobycia spowodował wzrost cen na rynkach paliwowych, ustanawiając maksymalną od 2008 cenę – powyżej 100 dolarów. Konflikt zakłócił działanie dwóch największych portów eksportowych ropy w Masie al-Burajce, Ras al-Unuf, a także w Az-Zawiji.
Wojna miała również niekorzystny wpływ na giełdę. Pierwsze gwałtowne spadki na libijskim parkiecie zanotowano 20 lutego. Odbiło się to na spadki na światowych giełdach, które rozpoczęły się dzień później. Amerykańskie indeksy spadły dzień po bombardowaniu cywilów w Trypolisie, czyli 22 lutego. 27 lutego saudyjska giełda zanotowała najniższy poziom od sześciu miesięcy. 28 lutego bessa ogarnęła giełdy azjatyckie.
6 kwietnia z Tobruku wypłynął tankowiec z ropą naftową, co zapoczątkowało eksport ropy przez rząd powstańczy. 13 kwietnia rebelianci poinformowali, iż z pól naftowych kontrolowanych przez nich wydobywano dziennie 100 tys. baryłek ropy naftowej. Niewielki odsetek z tego był eksportowany. Ogólnie wydobycie spadło o milion baryłek dziennie. Przed wojną wydobywano 1,6 miliona baryłek dziennie
19 kwietnia amerykański instytut badawczy Jamestown Foundation napisał, iż wojna toczyła się o libijskie zasoby ropy naftowej. Według analityków pisma, zarówno Libijczycy, jak i siły zagraniczne zaangażowały się w przeciągającą się walkę o ropę. Zdaniem Jamestown Foundation kluczem do zwycięstwa w wojnie miało być kontrolowanie terminali naftowych i wykorzystanie potencjalnych dochodów ze sprzedaży surowców.
26 kwietnia USA zgodziło się na zawarcie kontraktów naftowych z rebeliantami, którzy wydobywali ropę z terenów nieobjętych kontrolą władzy al-Kaddafiego. Były libijski minister pracy Al Amin Manfur powiedział 8 czerwca, że libijski przywódca, by utrzymać się u władzy, sprzedawał ropę naftową na czarnym rynku. Manfur powiedział, że al-Kaddafiego wspierają ci, którzy mają finansowe interesy w utrzymaniu się dyktatora u władzy w Trypolisie.
Instalacje naftowe rozmieszczone na zachodzie kraju, będące pod kontrolą rebeliantów nie zostały znacząco uszkodzone podczas prowadzenia działań wojennych. Z kolei te leżące w strefie wpływów kaddafistów, po unormowaniu frontu wschodniego w kwietniu, lojaliści realizowali taktykę spalonej ziemi. Zniszczyli oni bowiem infrastrukturę energetyczną w Sarir, Es Sider i Ras al-Unuf. Ponadto dokonywano akcji sabotażu rurociągów. Blokowało to produkcje w terminalach Sarir i Mislah o 300 tys. baryłek dziennie. Po tym, jak w maju zamykano kolejne terminale (szczególnie w Tobruku), poważny kryzys finansowy dotknął władze powstańcze. Sankcje nakładane na reżim al-Kaddafiego mocno odbijały się na jego opozycjonistach. Czerwcowe sankcje nałożone przez UE zakazały wywozu ropy z portów w Trypolisie, Zuwarze, Az-Zawiji, Al-Chums, Ras al-Unuf i Marsa al-Burajce. Miało to znaczny wpływ na gospodarkę libijską. W przypadku, kiedy 95% dochodów z eksportu przynosiła ropa naftowa, te zyski zostały odcięte, a przychody te we wczesnej fazie wojny były przeznaczanie na dozbrajanie armii.
12 września zagraniczne koncerny naftowe wznowiły wydobycie ropy. Początkowo wydobycie było na poziomie 50 tys. baryłek dziennie. 5 października libijska agencja regulująca przemysł naftowy zażądała od zagranicznych koncernów zrealizowania zapłat za ropę naftową, które wstrzymano po nałożeniu w marcu sankcji na Libię. Zaległości wynosiły w październiku ok. 6 mld dolarów.
24 października do Libii wraz z ministrem spraw zagranicznych Polski Radosławem Sikorskim przybyli przedstawiciele firm petrochemicznych oraz budowlanych. Polskie firmy liczyły na podpisanie kontraktów na poszukiwanie i eksploatację złóż ropy naftowej oraz gazu, a także realizowanie projektów związanych z odbudową infrastruktury portowej, drogowej i komunalnej.
Skutki konfliktu.
Bezpośrednim skutkiem ponad ośmiomiesięcznej wojny była transformacja władzy w Libii. Panujący przez 42 lata dyktator został odsunięty od władzy i zabity, a większość jego popleczników została pochwycona lub także zamordowana w czasie walk. 23 października nowe libijskie władze ogłosiły, iż "Libia jest wolnym krajem". Wyzwolenie ogłoszono w Bengazi, czyli tam, gdzie wojna się rozpoczęła.
Przedstawicielem Libii na arenie międzynarodowej została Narodowa Rada Tymczasowa, która z biegiem trwania konfliktu otrzymywała coraz większe poparcie na świecie. Przewodniczącym Rady, który pełnił funkcję głowy państwa, był Mustafa Muhammad Abd al-Dżalil, jego zastępcą był Abd al-Hafiz Ghuka, natomiast urząd premiera rządu tymczasowego objął Mahmud Dżibril. Po zakończeniu wojny premier ogłosił, iż ustępuje ze stanowiska. Po nim obowiązki premiera przejął Ali at-Tarhuni, a 31 października na to stanowisko rządu przejściowego desygnowano Abd ar-Rahima al-Kiba, który zaprzysiężony został 24 listopada 2011.
Ogłoszono przeprowadzenie w ciągu ośmiu miesięcy elekcji do parlamentu, który miał opracować nową konstytucję w 2012, poddaną pod osąd społeczności w referendum. Powrócono do libijskiej flagi sprzed rewolucji 1 Września. Tak rozpoczął się proces budowania systemu demokratycznego w Libii. Przewodniczący Rady Mustafa Muhammad Abd al-Dżalil ogłosił, iż Libia nie stanie się islamskim krajem ekstremistycznym. W nowej konstytucji islam ma być określony jako umiarkowany.
Wojna zostawiła olbrzymie zniszczenia w infrastrukturze kraju. Zrujnowane zostały miasta, przez które przetoczyły się zacięte walki. Najbardziej zniszczone miasta to Misrata oraz Syrta. Jednym z następstw rewolucji w Libii była fala migracji ludności z tego kraju. Większość z imigrantów opuszczała ojczyznę z powodu biedy i złych warunków życiowych, jednakże część z nich mogła być związana z obalonym reżimem i szukać nowego miejsca osiedlenia. Celem ich podróży była głównie Unia Europejska, w tym położone najbliżej granic Libii Włochy, szczególnie wyspa Lampedusa, gdzie mogło się dostać nawet 48 tys. ludzi.
Z kolei przywódcy zbrojnych milicji odmówili złożenia broni do czasu ratyfikowania nowej konstytucji. Oczekiwali także zachowania wpływu na decyzje polityczne. Liderzy ugrupowań zbrojnych domagali się politycznej pozycji i większych wpływów. Takie stanowisko grup powstańczych poważnie zagrażało równowadze państwowej. Ponadto pojawiły się obawy, iż uzbrojone frakcje plemienne mogły zacząć walczyć ze sobą o odegranie jak najważniejszej roli politycznej. Podczas rządów al-Kaddafiego, konflikty plemienne nie stanowiły problemu dla państwowości. Nowe władze musiały się zmierzyć z tym problemem i zaradzić ewentualnym waśniom. Lokalne władze w Libii były reprezentowane przez starszyznę plemienną. Było to uwarunkowanie historyczne, gdyż w czasach kolonizacji Włochy nie zmieniły stratyfikacji społecznej. Ponadto krajem mogła targać rywalizacja między islamistami a zwolennikami świeckiego państwa, między plemiennymi watażkami a ludnością miast, między Trypolisem a dawną kwaterą główną opozycji, czyli Bengazi.
Rada Bezpieczeństwa ONZ wyraziła zaniepokojenie, iż po zakończeniu wojny całe magazyny broni, nad którymi nie sprawowano dostatecznej ochrony, mogły być wykorzystywane przez watażków plemiennych do rozwiązywania lokalnych sporów, co mogło doprowadzić do wybuchu konfliktów etnicznych. Ponadto broń mogła wpaść w ręce terrorystów Al-Ka’idy, gdyż jej północnoafrykańskie zbrojne skrzydło miało swoje wpływy na pustynnych terenach Libii. Problem nierozbrojenia bojówek doprowadził na przełomie 2011 i 2012 do kilku konfliktów lokalnych.
Wybory parlamentarne do 200-osobowej Konstytuanty przeprowadzono 7 lipca 2012. W wyborach udział wzięło 374 list partyjnych i 2639 kandydatów niezależnych, łącznie, ok. 4 tys. kandydatów. 80 mandatów dostępnych było dla kandydatów partii politycznych, z kolei 120 dla kandydatów niezależnych. Skonstruowana ordynacja wyborcza nie pozwalała na zdominowanie nowego parlamentu zdominowaniu nowo wybranego parlamentu przez jedną partię czy opcję ideologiczno-polityczną. Były to pierwsze wybory parlamentarne od 1965. Wybory wygrał Sojusz Sił Narodowych premiera Mahmuda Dżibrila z wynikiem 48,8%, zdobywając 39 miejsc w parlamencie. 17 miejsc w parlamencie (21,3%) uzyskali islamiści – Bracia Muzułmanie i salafici. O wynikach libijskich wyborów decydowały aspekty plemienne, klanowe, a także różnice regionalne w kraju. W przeciwieństwie do wyborów w innych krajach ogarniętych Arabską Wiosną – Tunezji i Egipcie, nie wygrali islamiści.
8 sierpnia 2012 w Trypolisie odbyła się uroczystość przekazania władzy przez Tymczasową Radę Narodową, Zgromadzeniu Narodowemu. Symbolicznie władze na ręce najstarszego członka liczącego 200 deputowanych Zgromadzenia Narodowego Mohammeda Ali Salima przekazał przewodniczący TRN Mustafa Muhammad Abd al-Dżalil, który tym samym zakończył pełnienie funkcji głowy państwa. Tym samym Powszechny Kongres Narodowy wybrany w lipcowej elekcji przejęło konstytucyjne obowiązki kierowania i reprezentowania kraju. Jej pierwszym zadaniem był wybór przewodniczącego, którym 9 sierpnia 2012 został Muhammad Jusuf al-Makarjaf. Od tego czasu pełnił de facto funkcje głowy państwa.
12 września 2012 w Zgromadzeniu Narodowym odbyły się wybory nowego szefa rządu, który zastąpił tymczasowy gabinet Adbela Rahima al-Kiba. Głosowanie w pierwszej turze wygrał Mustafa Abu Szakur, który pokonał byłego pierwszego premiera tymczasowego Mahmuda Dżibrila. Jako szef nowego rządu zapowiedział starania na rzecz poprawy działania służb państwowych oraz sytuacji bezpieczeństwa poprzez wzmocnienie struktur wojska i policji, a także rozbrojenie bojowników z czasów wojny domowej. Jednakże 7 października 2012 parlament libijski udzielił po raz drugi premierowi Mustafie Bu Szagurowi wotum nieufności, po tym, jak odrzucono jego dziesięcioosobowy skład gabinetu. Wiązało się to z nieutworzeniem przez niego gabinetu i kontynuowaniem rządów przez Abdela Rahima al-Kiba. W związku z tym 14 października 2012 Zgromadzenie Narodowe wybrało Ali Zajdana na stanowisko szefa rządu. Jego gabinet zaprzysiężono 14 listopada 2012.
W kwietniu 2013 nierozbrojone milicje rozpoczęły oblężenie budynków rządowych, domagając się uchwalenia przez Powszechny Kongres Narodowy ustawy, która wykluczałaby z życia politycznego przedstawicieli obalonego reżimu. Parlament w przyśpieszonym trybie uchwalił ustawę 5 maja 2013. Uchwała zakazała wszystkim wyższym funkcjonariuszom obalonego reżimu al-Kaddafiego zajmowania stanowisk w nowej administracji państwowej. W myśl ustawy Mohammed Megarjef musiał się zrzec swojej funkcji, gdyż za rządów al-Kaddafiego był jednym z ambasadorów. Tym samym Megarjef ustąpił ze stanowiska 28 maja 2013. Z kolei 25 czerwca 2013 w Powszechnym Kongresie Narodowym odbyła się elekcja, która wyłoniła Nuriego Abu Sahmajna nowym przewodniczącym parlamentu.

</doc>
<doc id="2237198" url="https://pl.wikipedia.org/wiki?curid=2237198" title="Dzieci Ulmów">
Dzieci Ulmów

Dzieci Ulmów – siedmioro dzieci Wiktorii i Józefa Ulmów z Markowej, Słudzy Boży. Wraz z rodzicami zostały zamordowane przez Niemców za ukrywanie Żydów.
Były to w kolejności od najstarszego:
Śmierć i upamiętnienie.
Prawdopodobnie w drugiej połowie 1942 roku Józef i Wiktoria Ulmowie przyjęli pod swój dach ośmioro żydowskich uciekinierów z rodzin Goldmanów/„Szallów”, Grünfeldów i Didnerów. Wiosną 1944 zostali zadenuncjowani przez granatowego policjanta, Włodzimierza Lesia (z pochodzenia Ukraińca), który wcześniej zagarnął majątek rodziny „Szallów” i zamierzał pozbyć się jego prawowitych właścicieli. 24 marca 1944 niemieccy żandarmi z posterunku w Łańcucie rozstrzelali małżeństwo Ulmów i szóstkę ich dzieci. Razem z nimi zginęli również wszyscy ukrywani Żydzi.
24 marca 2004 w Markowej odsłonięto pomnik rodziny Ulmów.
17 września 2003 biskup pelpliński Jan Bernard Szlaga otworzył proces beatyfikacyjny 122 polskich męczenników z okresu II wojny światowej, wśród których znaleźli się Józef i Wiktoria Ulmowie, ich sześcioro dzieci oraz siódme nienarodzone. 20 lutego 2017 Kongregacja Spraw Kanonizacyjnych zezwoliła na przejęcie prowadzenia procesu rodziny Ulmów przez archidiecezję przemyską.
17 grudnia 2022 papież Franciszek podpisał dekret uznający męczeństwo dzieci w tym nienarodzonego oraz ich rodziców, co otwiera drogę do ich beatyfikacji. 14 lutego 2023 metropolita przemyski abp Adam Szal ogłosił 10 września tegoż roku jako datę uroczystości beatyfikacyjnej rodziny Ulmów, która została zatwierdzona przez papieża Franciszka.
Los rodziny Ulmów stał się symbolem martyrologii Polaków mordowanych przez Niemców za niesienie pomocy Żydom. Ich imię nosi Muzeum Polaków Ratujących Żydów podczas II wojny światowej, które otwarto w Markowej 17 marca 2016 roku w obecności prezydenta RP Andrzeja Dudy.

</doc>
<doc id="2237202" url="https://pl.wikipedia.org/wiki?curid=2237202" title="Makary (Karmazin)">
Makary (Karmazin)

Makary, nazwisko świeckie Grigorij Jakowlewicz Karmazin (1 października 1875, Międzyboż, gubernia podolska, zm. 3 grudnia 1937) – rosyjski biskup prawosławny, nowomęczennik.
Od 1902 do 1917 służył jako kapelan wojskowy, m.in. w Brześciu, Warszawie, Rydze i Dźwińsku. Od 1918 był duchownym parafialnym pracującym w różnych cerkwiach w eparchii kijowskiej. W 1923 miała miejsce jego chirotonia na biskupa pomocniczego eparchii kijowskiej z tytułem biskupa humańskiego. W tym samym roku został aresztowany i spędził w więzieniu cztery miesiące. W 1925 ponownie został zatrzymany w Kijowie i po dziesięciomiesięcznym odosobnieniu zmuszony do wyjazdu do Charkowa. W tym samym roku otrzymał tytuł biskupa jekaterynosławskiego. 
Po aresztowaniu egzarchy Ukrainy metropolity Michała (Jermakowa) biskup Makary w tajemnicy zarządzał istniejącymi jeszcze strukturami Kościoła prawosławnego w Ukraińskiej SRR. Usiłując tworzyć struktury podziemnego Kościoła, wyświęcił dwóch nowych biskupów. W 1927, gdy jego działalność została wykryta, został zmuszony do wyjazdu z Ukrainy. W 1934 w Kostromie został aresztowany i w roku następnym uznany za winnego działania w grupie kontrrewolucyjnej, za co otrzymał wyrok pięciu lat zsyłki do Kazachstanu. Skierowany do stanicy Usz-Tobe, z pomocą rodziny zakupił w niej niewielki dom. Od lutego 1937 dzielił go z innym zesłańcem, biskupem symferopolskim i krymskim Porfirym (Gulewiczem). 20 listopada tego samego roku został w miejscu zamieszkania aresztowany przez NKWD i ponownie oskarżony o prowadzenie agitacji antyradzieckiej, do czego nie przyznał się. W jego sprawie zapadł wyrok śmierci przez rozstrzelanie, wykonany 3 grudnia 1937. Miejsce pochówku duchownego nie jest znane. 
W 1989 Makary (Karmazin) został w pełni zrehabilitowany.
W 2000 został kanonizowany jako nowomęczennik. W 2013 jego imię nie pojawiło się w kalendarzu liturgicznym Rosyjskiego Kościoła Prawosławnego na bieżący rok. Fakt ten nie został skomentowany przez przedstawicieli Patriarchatu Moskiewskiego odpowiedzialnych za kanonizacje i kult świętych.

</doc>
<doc id="2237205" url="https://pl.wikipedia.org/wiki?curid=2237205" title="Eerste klasse (1972/1973)">
Eerste klasse (1972/1973)

Eerste klasse (1972/1973) była 70. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna RSC Anderlecht. Nowym mistrzem Belgii został zespół Club Brugge.

</doc>
<doc id="2237207" url="https://pl.wikipedia.org/wiki?curid=2237207" title="Mistrzostwa Rumunii w piłce nożnej (1923/1924)">
Mistrzostwa Rumunii w piłce nożnej (1923/1924)

Mistrzostwa Rumunii 1923/1924 – 12. sezon najwyższej klasy rozgrywkowej w Rumunii. Tytuł obroniła drużyna Chinezul Timișoara, pokonując w finale zespół CAO Oradea. Mistrzostwa były rozgrywane systemem pucharowym.

</doc>
<doc id="2237210" url="https://pl.wikipedia.org/wiki?curid=2237210" title="Mistrzostwa Rumunii w piłce nożnej (1924/1925)">
Mistrzostwa Rumunii w piłce nożnej (1924/1925)

Mistrzostwa Rumunii 1924/1925 – 13. sezon najwyższej klasy rozgrywkowej w Rumunii. Tytuł obroniła drużyna Chinezul Timișoara, pokonując w finale zespół UCAS Petroșani. Mistrzostwa były rozgrywane systemem pucharowym.

</doc>
<doc id="2237211" url="https://pl.wikipedia.org/wiki?curid=2237211" title="Flesh Tone">
Flesh Tone

Flesh Tone − piąty album studyjny amerykańskiej piosenkarki Kelis, wydany 14 maja 2010 roku.

</doc>
<doc id="2237213" url="https://pl.wikipedia.org/wiki?curid=2237213" title="Ketmia lipowata">
Ketmia lipowata

Ketmia lipowata ("Talipariti tiliaceum" (L.) Fryxell) – gatunek krzewu z rodziny ślazowatych. Występuje na wybrzeżach tropikalnych całego świata dzięki nasionom zdolnym do pływania, stąd zwyczajowe nazwy typu "beach hibiscus", "sea hibiscus".

</doc>
<doc id="2237218" url="https://pl.wikipedia.org/wiki?curid=2237218" title="Eerste klasse (1973/1974)">
Eerste klasse (1973/1974)

Eerste klasse (1973/1974) była 71. edycją najwyższej piłkarskiej klasy rozgrywkowej w Belgii. W rozgrywkach brało udział 16 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237222" url="https://pl.wikipedia.org/wiki?curid=2237222" title="Mistrzostwa Rumunii w piłce nożnej (1925/1926)">
Mistrzostwa Rumunii w piłce nożnej (1925/1926)

Mistrzostwa Rumunii 1925/1926 – 14. sezon najwyższej klasy rozgrywkowej w Rumunii. Tytuł obroniła drużyna Chinezul Timișoara, pokonując w finale zespół Juventus Bukareszt. Mistrzostwa były rozgrywane systemem pucharowym.

</doc>
<doc id="2237223" url="https://pl.wikipedia.org/wiki?curid=2237223" title="Herb gminy Kołaczkowo">
Herb gminy Kołaczkowo

Herb gminy Kołaczkowo - tarcza herbowa herbu gminy Kołaczkowo jest barwy niebiesko-zielonej. Widnieje na niej kolumna w stylu jońskim. Nad nią znajduje się popiersie rzeźby przedstawiającej Władysława Reymonta i bohaterów jego powieści "Chłopi" – Jagnę i Borynę. Przed kolumna widnieją skrzyżowane dwa kłosy zboża (pszenicy).

</doc>
<doc id="2237225" url="https://pl.wikipedia.org/wiki?curid=2237225" title="Józef Schulz">
Józef Schulz

Józef Walenty Schulz (ur. 3 lutego 1884 w Kwasutach (Wielkopolska), zm. 30 marca 1940 w Buchenwaldzie) – polski ksiądz, kanonik honorowy Kolegiaty Poznańskiej, proboszcz w parafii farnej w Bydgoszczy (1931-1939), dziekan bydgoski.
Życiorys.
Urodził się 3 lutego 1884 roku w Kwasutach w powiecie żnińskim w rodzinie Andrzeja i Wiktorii z Domagalskich. Uczęszczał do szkoły powszechnej w Sarbinowie oraz do gimnazjum w Wągrowcu. Jako gimnazjalista czynny był w Towarzystwie Tomasza Zana. Studiował w seminariach duchownych w Poznaniu i Gnieźnie, gdzie 9 lutego 1908 r. przyjął święcenia kapłańskie.
W latach 1908–1916 był wikariuszem w Ostrzeszowie. Obowiązki duszpasterskie łączył z aktywną działalnością społeczną i opiekuńczą, zwłaszcza wśród dzieci i młodzieży. Z jego inicjatywy powstały w Ostrzeszowie ogródki dla dzieci. W 1916 został przeniesiony do Poznania, gdzie objął stanowisko dyrektora, a później sekretarza generalnego Katolickiego Związku Kobiet. W 1919 brał udział w powstaniu wielkopolskim, pełniąc funkcje duszpasterskie.
Działalność w Bydgoszczy.
W dniu 21 grudnia 1931 roku otrzymał stanowisko proboszcza kościoła farnego św. Marcina i Mikołaja w Bydgoszczy. Wprowadzenia na stanowisko dokonał 2 lutego biskup pomocniczy Antoni Laubitz. Rok później mianowano go również inspektorem nauki religii w bydgoskich szkołach powszechnych. Rychło pozyskał sobie szacunek i uznanie nie tylko parafian, ale również licznych mieszkańców miasta za swoją ofiarną pracę społeczną i charytatywną. Otaczał opieką ludzi bezdomnych i pozbawionych pracy. Działał wśród młodzieży, pełniąc funkcje honorowego przewodniczącego Stowarzyszenia Młodzieży Katolickiej w Bydgoszczy. Czynny był w Polskim Związku Zachodnim.
Wydarzenia z okresu okupacji niemieckiej.
Po najeździe Niemiec hitlerowskich na Polskę, nie skorzystał z propozycji ewakuacji i pozostał w swojej parafii. Po opuszczeniu Bydgoszczy przez władze cywilne i wojskowe, 3 września 1939 wszedł w skład Komitetu Obywatelskiego, a następnego dnia został wybrany wiceprzewodniczącym Zarządu Straży Obywatelskiej. Po zajęciu miasta przez wojska niemieckie, uczestniczył w pertraktacjach mających zapewnić członkom Straży Obywatelskiej humanitarne warunki kapitulacji. Nakłoniony przez Niemców, napisał wraz z innymi członkami Straży odezwę, wzywającą mieszkańców do zachowania spokoju, złożenia broni i powrotu do pracy. Po spełnieniu tych warunków Niemcy obiecywali bydgoszczanom wolność osobistą, bezpieczeństwo i zachowanie mienia. Naturalnie obietnica ta, złożona przez nazistów, była całkowicie niewiarygodna. W dniu 7 września 1939 ks. Schulz został aresztowany, maltretowany i m.in. przesłuchiwany osobiście przez nadburmistrza Wernera Kampe.
Po kilkunastu dniach od aresztowania, 21 września 1939 roku, przetransportowano go do obozu koncentracyjnego w Dachau, a następnie 26 września do obozu w Buchenwaldzie. Był w szczególny sposób bity i maltretowany, gdyż uznawano go kłamliwie za jednego z "morderców z Bydgoszczy", odpowiedzialnych za "krwawą niedzielę bydgoską". Mimo fizycznych i psychicznych tortur zachował niezłomną postawę, podtrzymując współwięźniów na duchu. Osadzono go w bunkrze, gdzie zmarł (według niektórych źródeł został uduszony) 30 marca 1940 roku.
Upamiętnienie.
W 1989 nazwę ks. Józefa Schulza nadano ulicy na bydgoskim osiedlu Błonie (uprzednio była to ul. Feliksa Dzierżyńskiego). Jego nazwisko widnieje na tablicy pamiątkowej, poświęconej zamordowanym w okresie okupacji niemieckiej księżom bydgoskiej parafii farnej, która w 1994 roku została umieszczona na ścianie bydgoskiego kościoła farnego. Kolejnym upamiętnieniem jest kamień z tabliczką pamiątkową przy bydgoskim kościele św. Polskich Braci Męczenników.

</doc>
<doc id="2237226" url="https://pl.wikipedia.org/wiki?curid=2237226" title="Bitwa pod Na San">
Bitwa pod Na San



</doc>
<doc id="2237227" url="https://pl.wikipedia.org/wiki?curid=2237227" title="Ferenc Sipos">
Ferenc Sipos

Ferenc Sipos (ur. 31 grudnia 1932 w Budapeszcie, zm. 17 marca 1997 w Budapeszcie) – węgierski piłkarz i trener piłkarski. Był powołany do reprezentacji kraju i brał udział w mundialu 1958, 1962 i 1966, a także w Euro 1964.
Swój pierwszy mecz rozegrał z Bułgarią, a ostatni z Austrią. Grał w węgierskich klubach, m.in. MTK Hungária i Budapest Honvéd FC. Po zakończeniu kariery był trenerem w węgierskich klubach (w tym Honvédu), a także w egipskim Terszan.

</doc>
<doc id="2237229" url="https://pl.wikipedia.org/wiki?curid=2237229" title="Hrabstwo Orange (Floryda)">
Hrabstwo Orange (Floryda)

Hrabstwo Orange (ang. "Orange County") – hrabstwo w stanie Floryda w Stanach Zjednoczonych. Obszar całkowity hrabstwa obejmuje powierzchnię 1004,19 mil² (2600,84 km²). Według szacunków United States Census Bureau w roku 2009 miało 1 086 480 mieszkańców.
Hrabstwo powstało w 1824 roku. Na jego terenie znajdują się obszary niemunicypalne: Chinatown, Fairvilla, Killarney, Plymouth, Reedy Creek Improvement District, Vineland

</doc>
<doc id="2237230" url="https://pl.wikipedia.org/wiki?curid=2237230" title="Eerste klasse (1974/1975)">
Eerste klasse (1974/1975)

Eerste klasse (1974/1975) była 72. edycją najwyższej piłkarskiej klasy rozgrywkowej w Belgii. W rozgrywkach brało udział 20 zespołów. Tytułu nie obroniła drużyna RSC Anderlecht. Nowym mistrzem Belgii został zespół RWD Molenbeek.

</doc>
<doc id="2237231" url="https://pl.wikipedia.org/wiki?curid=2237231" title="László Bödör">
László Bödör

László Bödör (ur. 17 sierpnia 1933 w Budapeszcie) - węgierski piłkarz. Był powołany do reprezentacji kraju i brał udział w Mundialu 1962 w jednym meczu (z Egiptem).
Grał w węgierskich klubach, m.in. Esztergomi Vasas, Dorogi Bányász, MTK Hungária, Debreceni VSC.

</doc>
<doc id="2237232" url="https://pl.wikipedia.org/wiki?curid=2237232" title="Maurice Lauré">
Maurice Lauré

Maurice Lauré (ur. w 24 listopada 1917 w Marrakeszu, zm. 20 kwietnia 2001 w Neuilly-sur-Seine) – francuski urzędnik państwowy, znany z wprowadzenia "taxe sur la valeur ajoutée" (podatku od wartości dodanej), którego koncepcję wyłożył w 1920 niemiecki przedsiębiorca Carl Friedrich von Siemens.
Maurice Lauré początkowo był inżynierem; do francuskiej kontroli podatkowej wstąpił po II wojnie światowej. W 1952 został dyrektorem nowego organu podatkowego, który sam pomagał stworzyć.
Idea podatku VAT została szybko przyjęta, ponieważ zmuszała do płacenia podatku również osoby prywatne, a nie, jak było do tego czasu, tylko sprzedawców detalicznych.
Później dołączył do zarządu wielu firm sektora prywatnego, w tym banku.
Był członkiem francuskiej partii politycznej Zgromadzenie na rzecz Republiki.

</doc>
<doc id="2237233" url="https://pl.wikipedia.org/wiki?curid=2237233" title="David Ray Griffin">
David Ray Griffin

David Ray Griffin (ur. 1939) – emerytowany filozof amerykański i teolog protestancki, pisarz, metodysta (United Methodist Church).
Założył razem z Johnem B. Cobbem w 1973 Centrum Studiów nad (Claremont School of Theology). W swych badaniach centrum zajmuje się filozofią procesu. Griffin jest też przedstawicielem nurtu w teologii nazywanego teologią procesu.
Po zamachu z 11 września 2001 filozof opublikował szereg książek, w których zasugerował, iż było w niego zamieszanych kilku członków rządu amerykańskiego.
Życie i kariera profesorska.
Filozof wychował się Oregonie, gdzie aktywnie uczestniczył w życiu swej protestanckiej wspólnoty eklezjalnej - Kościoła Chrystusowego. Gdy podjął decyzję o zostaniu pastorem wstąpił do Northwest Christian University, nie odpowiadał mu jednak konserwatyzm tej uczelni. Podczas kolejnych studiów na University of Oregon uczestniczył w wykładach Paula Tillicha w Graduate Theological Union w Berkeley. W tym okresie zainteresował się filozofią religii. Doktoryzował się na Claremont Graduate University w 1970.
Griffin od wielu lat mieszka w Santa Barbara w Kalifornii, gdzie był wykładowcą w latach 1973-2004. Obecnie jest w zarządzie Center for Process Studies, które promuje studia nad teologią procesu, bazującą na filozofii procesu. Badania w tym kierunku zapoczątkowali Alfred North Whitehead i Charlesa Hartshorne'a.

</doc>
<doc id="2237236" url="https://pl.wikipedia.org/wiki?curid=2237236" title="Eerste klasse (1975/1976)">
Eerste klasse (1975/1976)

Eerste klasse (1975/1976) była 73. edycją najwyższej piłkarskiej klasy rozgrywkowej w Belgii. W rozgrywkach brało udział 19 zespołów. Tytułu nie obroniła drużyna RWD Molenbeek. Nowym mistrzem Belgii został zespół Club Brugge.

</doc>
<doc id="2237237" url="https://pl.wikipedia.org/wiki?curid=2237237" title="Delio Gamboa">
Delio Gamboa

Delio „Maravilla” Gamboa Rentería (ur. 28 stycznia 1936 w Buenaventurze, zm. 23 sierpnia 2018 w Cali) – kolumbijski piłkarz, który grał na pozycji napastnika.
Kariera klubowa.
Swoją seniorską karierę klubową zaczął w 1958, w klubie Atlético Nacional. Następnie został transferowany do meksykańskiego klubu Oro, gdzie był przez dwa sezony najważniejszym zawodnikiem. Po przybyciu do Kolumbii, dołączył do Delio Millonarios. Wygrał ligę kolumbijską ze swoim zespołem cztery razy z rzędu (1961–1964). Delio nadano pseudonim „cud”. Miał także pseudonim Niebieska Baletnica ze względu na elegancki i artystyczny styl gry. Następnie grał w kilku innych klubach.
Kariera międzynarodowa.
Delio został powołany w 1961 do kolumbijskiej drużyny narodowej, która zakwalifikowała się do Mundialu 1962.

</doc>
<doc id="2237240" url="https://pl.wikipedia.org/wiki?curid=2237240" title="Psittaculinae">
Psittaculinae



</doc>
<doc id="2237242" url="https://pl.wikipedia.org/wiki?curid=2237242" title="Guillermo Hernández">
Guillermo Hernández

Guillermo Hernández (ur. 25 czerwca 1942) - meksykański piłkarz grający na pozycji obrońcy. Grał w reprezentacji Meksyku w latach 1966-1973, na Mundialach w 1966 i 1970.

</doc>
<doc id="2237246" url="https://pl.wikipedia.org/wiki?curid=2237246" title="Milkshake (singel)">
Milkshake (singel)

"Milkshake" – piosenka R&amp;B stworzona na trzeci album studyjny amerykańskiej piosenkarki Kelis pt. "Tasty" (2003). Wyprodukowany przez The Neptunes, utwór wydany został jako pierwszy singel promujący krążek dnia 25 sierpnia 2003 roku.

</doc>
<doc id="2237249" url="https://pl.wikipedia.org/wiki?curid=2237249" title="Eerste klasse (1976/1977)">
Eerste klasse (1976/1977)

Eerste klasse (1976/1977) była 74. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna Club Brugge.

</doc>
<doc id="2237250" url="https://pl.wikipedia.org/wiki?curid=2237250" title="Hobyo">
Hobyo

Hobyo (wł. "Obbia", som. "Hobyo"; arab. "Hubja,Hubyā") – miasto w Somalii (Galmudug). Położone w środkowej części kraju nad Oceanem Indyjskim. 
Jest jedną z głównych baz lądowych somalijskich piratów.

</doc>
<doc id="2237252" url="https://pl.wikipedia.org/wiki?curid=2237252" title="Héctor González">
Héctor González

Héctor González Garzón (ur. 7 lipca 1937, zm. 23 sierpnia 2015) – kolumbijski piłkarz, brał udział z reprezentacją Kolumbii w Mundialu 1962 w Chile, gdzie grał przeciwko drużynom ZSRR (gdzie zremisowali 4:4) i Jugosławii (gdzie przegrali 0:5). Nie strzelił tam jednak gola.

</doc>
<doc id="2237253" url="https://pl.wikipedia.org/wiki?curid=2237253" title="Xin Su shi jian">
Xin Su shi jian



</doc>
<doc id="2237255" url="https://pl.wikipedia.org/wiki?curid=2237255" title="Jean-Marc Adjovi-Bocco">
Jean-Marc Adjovi-Bocco

Jean-Marc Adjovi-Bocco (ur. 22 grudnia 1963 w Kotonu) – beniński piłkarz, grający na pozycji obrońcy. Grał w reprezentacji Beninu w latach 1966-1973.
Jest znany w Szkocji z powodu swoich występów w Hibernian F.C., gdzie był znany przez fanów jako Jimmy Boco.
W 2003 wraz z kilkoma innymi piłkarzami założył Diambars, akademię futbolową w Senegalu.

</doc>
<doc id="2237257" url="https://pl.wikipedia.org/wiki?curid=2237257" title="Eerste klasse (1977/1978)">
Eerste klasse (1977/1978)

Eerste klasse (1977/1978) była 75. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna Club Brugge.

</doc>
<doc id="2237258" url="https://pl.wikipedia.org/wiki?curid=2237258" title="Julián Estéban">
Julián Estéban

Julián Estéban (ur. 16 września 1986 w Genewie) – szwajcarsko-hiszpański piłkarz, obecnie występujący na pozycji napastnika w klubie Servette FC.
Kariera piłkarska.
Klubowa.
Estéban miał wielki przełom w sezonie 2006/07 i zdobył 14 bramek w 17 meczach, tylko w pierwszej połowie sezonu. Wiele czołowych europejskich klubów, w tym Arsenal F.C., AFC Ajax i Dinamo Zagrzeb były nim zainteresowane.
W październiku 2006., Esteban podpisał czteroletni kontrakt z Stade Rennais FC, warty około 7 mln franków szwajcarskich. Był czwartym Szwajcarem, który wdział tam francuski strój, po Christophe Ohrel i Marco Grassi i Alexander Frei (których także grał w Servette przed Rennes).
W dniu 3 marca 2007 r., Esteban zagrał swój pierwszy mecz ligowy w Rennes, z AJ Auxerre, występując cztery minuty. Pojawiał się bardzo rzadko, w sumie w mniej niż 10 meczach. Latem 2009 wrócił do rodzinnego Servette FC wypożyczony ze Stade Rennais FC. Zagrał 14 razy, strzelił dwa razy.
W dniu 31 lipca 2010, Esteban podpisał z Servette FC na umowę na czas nieokreślony, a Stade Rennais FC zgodził się na rozwiązanie umowy, ponieważ jego występy w Stade Rennais były bardzo słabe.
Reprezentacja.
W latach 2006–2007 był powoływany do reprezentacji Szwajcarii U-21.

</doc>
<doc id="2237259" url="https://pl.wikipedia.org/wiki?curid=2237259" title="Kapela Mbiyavanga">
Kapela Mbiyavanga

Kapela Mviyavanga (ur. 12 lutego 1976) – kongijski piłkarz grający na pozycji napastnika. Obecnie gra w klubie Kabuscorp Sport Clube do Palanca.
Kariera klubowa.
Swoją seniorską karierę klubową zaczął w 1994 roku w klubie DC Morema Pembe, gdzie grał do 1995. Po kilku latach przerwy powrócił do gry w 2001, w zespole AP Luanda. Był tam wypożyczany w 2005 do Maritzburg United, w 2007 do Primeiro de Agosto i w 2008 do Kabuscorp SC. Następnie podpisał z tym ostatnim kontrakt i od tamtego czasu jest zawodnikiem Kabuscorp.
Kariera międzynarodowa.
Mbivayanga był powołany do reprezentacji swojego kraju na Puchar Narodów Afryki 2002.

</doc>
<doc id="2237260" url="https://pl.wikipedia.org/wiki?curid=2237260" title="Kajakarstwo na Letnich Igrzyskach Olimpijskich 1952 – C-1 1000 m mężczyzn">
Kajakarstwo na Letnich Igrzyskach Olimpijskich 1952 – C-1 1000 m mężczyzn

Zawody w kajakarstwie klasycznym kanadyjek (C1) na dystansie 1000 m mężczyzn na Letnich Igrzyskach Olimpijskich 1952 zostały rozegrane 28 lipca. W zawodach wzięło udział 10 zawodników z 10 państw. Zawody składały się z eliminacji i finału.

</doc>
<doc id="2237261" url="https://pl.wikipedia.org/wiki?curid=2237261" title="Michaił Hardziejczuk">
Michaił Hardziejczuk

Michaił Hardziejczuk (biał. Міхаіл Гардзeйчук, ros. Михаил Гордейчук, "Michaił Gordiejczuk"; ur. 23 października 1989 w Saranie) – białoruski piłkarz grający na pozycji pomocnika.
Kariera klubowa.
W marcu 2012 roku został wypożyczony z BATE Borysów do Biełszyny Bobrujsk. Mistrz Wyszejszej lihi Białorusi (2019).

</doc>
<doc id="2237262" url="https://pl.wikipedia.org/wiki?curid=2237262" title="Eerste klasse (1978/1979)">
Eerste klasse (1978/1979)

Eerste klasse (1978/1979) była 76. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół KSK Beveren.

</doc>
<doc id="2237263" url="https://pl.wikipedia.org/wiki?curid=2237263" title="Franciszek Hanelt">
Franciszek Hanelt

Franciszek Ksawery Hanelt (ur. 1894 r. w Wałdowie Królewskim, zm. 1971 r. w Bydgoszczy) – ksiądz, proboszcz w parafii farnej w Bydgoszczy (1945-1966), kanonik honorowy.
Życiorys.
Urodził się 2 czerwca 1894 r. w Wałdowie Królewskim, w powiecie chełmińskim (obecnie powiat bydgoski). Był synem Wawrzyńca, zegarmistrza i Cecylii z Okońskich. Uczył się w Collegium Marianum w Pelplinie, a następnie w gimnazjum w Chełmnie. Jako gimnazjalista w latach 1912–1914 działał w Towarzystwie Tomasza Zana. Prześladowany za działalność patriotyczną, przeniósł się do gimnazjum w Brodnicy i tam w 1914 r. założył koło tajnego polskiego skautingu.
W sierpniu 1914 r. został zmobilizowany do armii niemieckiej. W 1916 r. został ciężko ranny na froncie I wojny światowej i w konsekwencji zwolniony z wojska jako inwalida wojenny. W latach 1917–1919 zakładał koła TTZ (tajnego skautingu) w Brodnicy. Egzamin maturalny zdał jako eksternista w gimnazjum w Wejherowie.
W styczniu 1918 r. władze niemieckie zezwoliły mu jako inwalidzie wojennemu na prowadzenie nauczania w zakresie niższych i średnich klas gimnazjalnych. Jako nauczyciel domowy pracował do 1920 r., a następnie wstąpił do Seminarium Duchownego w Pelplinie. Dalsze studia teologiczne odbył w latach 1920–1922 najpierw w Poznaniu, a potem w Gnieźnie, gdzie otrzymał święcenia kapłańskie.
Działalność w Bydgoszczy.
Od stycznia 1923 r. był wikariuszem w kościele Św. Trójcy w Bydgoszczy, a kilka miesięcy później – prefektem w bydgoskim Liceum Handlowym. Od lutego 1925 r. był duszpasterzem głuchoniemych w Bydgoszczy, a w listopadzie 1927 r. wyznaczono go na stanowisko prefekta w Żeńskim Katolickim Gimnazjum Humanistycznym miasta Bydgoszczy. Nauczycielem religii w tym gimnazjum pozostał do wybuchu II wojny światowej. Założył w szkole Sodalicję Mariańską i był jej moderatorem.
Dużo czasu poświęcał pracy oświatowej i społecznej. Zorganizował Katolickie Stowarzyszenie Młodzieży Polskiej „Promyk”, urządzał kursy, zjazdy, akademie i zloty. Czynny był w Towarzystwie św. Ignacego, skupiającego polskich reemigrantów z Westfalii oraz w Towarzystwie Czytelni Ludowych. W 1938 r. wojewoda pomorski nadał mu Brązowy Medal za Długoletnią Służbę. 1 lipca 1939 r. magistrat bydgoski powołał go na stanowisko etatowego katechety miejskich szkół średnich w Bydgoszczy.
Działalność w Solcu Kujawskim.
Po najeździe Niemiec hitlerowskich na Polskę, opuścił Bydgoszcz i 30 listopada 1939 r. zamieszkał w Solcu Kujawskim. Pracując jako ogrodnik, półjawnie prowadził działalność duszpasterską. Brał czynny udział w pracy konspiracyjnej bydgoskiego inspektoratu Armii Krajowej.
26 stycznia 1945 r. został przewodniczącym Tymczasowego Komitetu miasta Solca Kujawskiego. Od lutego 1945 r. do kwietnia 1946 r. był członkiem Miejskiej Rady Narodowej w Solcu Kujawskim i jej pierwszym przewodniczącym.
Zorganizował również pierwsze soleckie gimnazjum i był jego pierwszym dyrektorem.
Proboszcz parafii farnej w Bydgoszczy.
W październiku 1946 r. powrócił do Bydgoszczy, ustanowiony administratorem kościoła farnego. Z pietyzmem odrestaurował ten kościół oraz kościół Klarysek. Dążył do przywrócenia i rozszerzenia kultu Matki Boskiej Bydgoskiej. Wizerunek ten został uroczyście ukoronowany 29 maja 1966 r. przez ks. kard. Stefana Wyszyńskiego, Prymasa Polski przy współudziale ówczesnego metropolity krakowskiego, ks. kard. Karola Wojtyły, późniejszego papieża Jana Pawła II. Ks. Hanelt był już wówczas w stanie spoczynku. Władze kościelne mianowały go radcą duchownym ad honores, a w 1961 r. kanonikiem honorowym kruszwickiej Kapituły Kolegiackiej.
Zmarł 18 grudnia 1971 r. w Bydgoszczy. Pochowano go na bydgoskim cmentarzu Nowofamym. Został odznaczony Srebrnym Krzyżem Zasługi i Medalem Niepodległości.

</doc>
<doc id="2237264" url="https://pl.wikipedia.org/wiki?curid=2237264" title="Eerste klasse (1979/1980)">
Eerste klasse (1979/1980)

Eerste klasse (1979/1980) była 77. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna KSK Beveren. Nowym mistrzem Belgii został zespół Club Brugge.

</doc>
<doc id="2237267" url="https://pl.wikipedia.org/wiki?curid=2237267" title="José Tarciso de Souza">
José Tarciso de Souza

Tarciso, właśc. José Tarciso de Souza (ur. 15 września 1951 w São Geraldo, zm. 5 grudnia 2018 w Porto Alegre) – brazylijski piłkarz, występujący podczas kariery na pozycji napastnika.
Kariera klubowa.
Tarciso karierę piłkarską rozpoczął w klubie Américe Rio de Janeiro w latach 1969 roku. W Américe 8 sierpnia 1971 w zremisowanym 0–0 meczu z Botafogo FR Tarciso zadebiutował w lidze brazylijskiej. W latach 1973–1985 występował w Grêmio Porto Alegre. Z Grêmio zdobył mistrzostwo Brazylii 1981, Copa Libertadores 1983, Puchar Interkontynentalny w 1983 oraz czterokrotnie mistrzostwo stanu Rio Grande do Sul – Campeonato Gaúcho w 1977, 1979, 1980, 1985. W 1975 roku z 13 bramkami został królem strzelców ligi stanowej.
W 1986 roku krótko grał w Criciúmie, z której przeszedł do Goiás EC. Z Goiás zdobył mistrzostwo stanu Goiás – Campeonato Goiano w 1986 roku. W latach 1987–1988 Tarciso występował w Paragwaju w Cerro Porteño, z którym zdobył mistrzostwo Paragwaju 1987. Po powrocie do Brazylii występował w Coritibie. W Coritibie 18 grudnia 1988 w zremisowanym 1–1 meczu z Grêmio Porto Alegre Tarciso po raz ostatni wystąpił w lidze. Ogółem w latach 1971–1988 w lidze brazylijskiej wystąpił w 327 meczach i strzelił 87 bramek. Karierę zakończył w 1990 w São José Porto Alegre.
Kariera reprezentacyjna.
Tarciso w reprezentacji Brazylii zadebiutował 12 marca 1978 w wygranym 7–0 meczu ze stanem Rio de Janeiro. W meczu międzypaństwowym zadebiutował 1 kwietnia 1978 w przegranym 0–1 towarzyskim meczu z reprezentacją Francji. Drugi i ostatni raz w reprezentacji w meczu międzypaństwowym Tarciso wystąpił 24 października 1979 w przegranym 1–2 meczu z reprezentacją Paragwaju podczas Copa América 1979.

</doc>
<doc id="2237268" url="https://pl.wikipedia.org/wiki?curid=2237268" title="Cyril Saulnier">
Cyril Saulnier

Cyril Saulnier (ur. 16 sierpnia 1975 w Tulonie) – francuski tenisista.
Kariera tenisowa.
Jako zawodowy tenisista występował w latach 1996–2007.
W grze pojedynczej wygrał 3 turnieje rangi ATP Challenger Tour.
W turniejach rangi ATP World Tour jego najlepszym wynikiem jest finał zawodów w San Jose z lutego 2005 roku. Po drodze wyeliminował m.in. Jiříego Nováka i Jürgena Melzera; przegrał z Andym Roddickiem.
Najwyżej sklasyfikowany w rankingu singlistów był na 48. miejscu w marcu 2005 roku.

</doc>
<doc id="2237270" url="https://pl.wikipedia.org/wiki?curid=2237270" title="Eerste klasse (1980/1981)">
Eerste klasse (1980/1981)

Eerste klasse (1980/1981) była 78. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237272" url="https://pl.wikipedia.org/wiki?curid=2237272" title="Minim">
Minim

Minim (hebr: מִינִים) – hebrajskie słowo występujące we wczesnej literaturze rabinicznej, będące liczbą mnogą od pojęcia "min" (מִין) „heretyk”. Uczeni do dzisiaj próbują ustalić tożsamość "Minim".
Etymologia.
Pochodzenie terminu "minim" pozostaje w sferze domysłów. Jakob Levy wywodzi go od arabskiego "mjn", „kłamać”. Robert Travers Herford łączy je z hebrajskim terminem tłumaczonym na „dopuszczać się cudzołóstwa”. Inni wyprowadzają od biblijnego terminu מִין, „gatunek, typ” (Rodzaju 1,11). W kontekście literatury rabinicznej określenie "Min" odnosi się więc do „gatunku”, który odstaje od całości.
Tożsamość.
Termin ten przybierał różne znaczenia w zależności od czasu oraz miejsca spisywania danego utworu. Zaczął pojawiać się w Misznie około 200 roku po Chrystusie. Nie wiadomo od kiedy zaczął funkcjonować w mowie potocznej. Inną trudnością w precyzyjnym ustaleniu do kogo odnosił się termin "Minim" jest świadomość, że w tekście danego utworu mogły zostać zawarte poglądy jego późniejszych redaktorów.
Uczeni proponują następujące znaczenia tego terminu: a) żydzi przekraczający Prawo; b) żydzi o poglądach heterodoksyjnych; c) saduceusze; d) esseńczycy; e) Samarytanie; f) gnostycy żydowscy; g) kolaboranci z władzą rzymską; h) judeochrześcijanie; i) etnochrześcijanie (chrześcijanie pochodzenia pogańskiego); j) wyznawcy politeizmu. Dzieło "The Cambridge History of Judaism" sumuje powyższe koncepcje w trzy grupy: a) heretycy pochodzenia żydowskiego, do których zaliczają się wyżej wymienione znaczenia od "a" do "h"; b) tylko judeochrześcijanie; c) chrześcijanie pochodzenia pogańskiego oraz wszyscy spoza społeczności żydowskiej. Ostatnia koncepcja ma niewielu zwolenników. Wśród naukowców liczą się dwie pierwsze.
Ogół heretyków żydowskich.
Pogląd, że „Minim” odnosi się do ogółu heretyków żydowskich opiera się na passusie z traktatu "Sanhendryn" 10.5 w wersji Talmudu Jerozolimskiego, gdzie przytoczono słowa rabbi Johanana o dwudziestu czterech grupach „Minim”. Najwyraźniej liczby 24 nie należy rozumieć dosłownie, chodzi raczej o pokazanie stopnia różnorodności pojawiających się na terenie Palestyny grup przeciwnych tradycyjnym wierzeniom. Do heretyków zaliczano m.in. Samarytan, saduceuszy, gnostyków, judeochrześcijan i innych. W traktacie "Hullin" 13b czytamy natomiast: „Nie ma "Minim" wśród pogan”. Co ciekawe, w traktacie "Pesahim" 87b terminem tym określono rzymskiego nacjonalistę.
Judeochrześcijanie.
Koncepcja druga utożsamiająca "Minim" jedynie z judeochrześcijanami opiera się m.in. na wzmiankach u niektórych Ojców Kościoła o praktyce przeklinania chrześcijan w synagogach. Wspominają o niej Justyn Męczennik w "Dialogu z Żydem Tryfonem" (16,4; 47,4; 93,4; 95,4; 96,2; 108,3; 123,6; 133,6; 137,2); Orygenes w "Homilii do Jeremiasza" (19,12) oraz "Homilie II.2 do Psalmu 37", Epifaniusz w dziele "Panarion" (29,9,1; 69,81,7), Hieronim w "Komentarzu do Amosa" (1,11-12), "Komentarzu do Izajasza" (5,18-19; 49,7; 52,4-6) oraz "Liście do Augustyna" (112,13). Niektórzy sądzą, że nawiązują do formuły "Birkat ha-Minim" stanowiącą "Dwunaste błogosławieństwo" w modlitwie "Amida" (modlitwa "Osiemnastu Błogosławieństw"). Inni w to powątpiewają zwracając uwagę, iż pisarze wczesnochrześcijańscy na pewno powiedzieliby wprost o istnieniu tej specjalnej formuły, a nie ograniczyliby się do ogólnych wzmianek.
Carl Siegfried interpretuje termin "Min" jako akronim hebrajskiego wyrażenia "Ma’amin be-Jeszu ha-Nocri", „Wierzący w Jezusa Nazarejczyka”. Sugestia ta pozbawiona jest jednak dowodów tekstowych.
W trzech miejscach Tosefta wyraźnie utożsamia "Minim" z chrześcijanami:
W "Jadaim" II, 3 występuje zdanie: 
W "Szabbat" XIII,5 czytamy: 
W powyższych fragmentach postawiono na równi „księgi "Minim"” i „"Giljonim"”. Badacze twierdzą, że termin "Gilionim" odnosi się do niezapisanych części manuskryptu służących nieraz do wpisywania adnotacji. Niektórzy utrzymują jednak, że chodzi o Ewangelie. Rabini stosując więc słowo "Gilionim" do pism ewangelicznych nawiązali do jego pierwotnego znaczenia, mianowicie pusty i bezwartościowy. Co do ksiąg "Minim" istnieją cztery teorie: 1) chodzi o chrześcijańskie pisma, które zawierały cytaty z Biblii hebrajskiej; 2) kopie fragmentów lub całej Biblii hebrajskiej sporządzone przez "Minim"; 3) apokryficzne księgi żydowskie; 4) pisma stworzone przez "Minim" niebędących judeochrześcijanami. Tożsamość tego zwrotu do dzisiaj stanowi przedmiot dyskusji uczonych.
W trzecim fragmencie pochodzącym z Tosefty "Hullin" II, 20, 21, napisano: 
W powyższym tekście, pochodzącym najwyraźniej z pierwszej połowy II wieku n.e., zasugerowano magiczne pochodzenie pism "Minim" oraz zakazano leczenia się u nich, co współgra z wczesną tradycją rabiniczną, która Jezusa postrzegała jak wróżbitę i magika uzdrowiciela. W dalszej części Tosefty "Hullin" (II, 24) pojawia się wzmianka o spotkaniu "Minim" - Jakuba z Kefar Sekania z rabbim Eleazarem w Seforis, który zostaje pouczony „nauką herezji w imię Jeszua Ben Pantiri”. W tekście Gemary imię „Jeszu Ben Pandera” zamieniono na „Jeszu ha-Nocri” (Jeszu Nazarejczyk). Natomiast Jakuba z Kefar Sekania utożsamiano z Jakubem, synem Alfeusza (Marka 3,18), bądź z Jakubem Młodszym (Marka 12,40), chociaż nie ma w tej sprawie jednomyślności wśród uczonych.
Charakterystyka Minim.
W pismach rabinicznych termin "Minim" występuje blisko 300 razy. Zestawienie tekstów rabinicznych ze słowem "Minim" daje H.L. Strack w dziele "Jesus. Die Häretiker und die Christen. Nach den ältesten jüdischen Angaben" na stronach 47-80.
Mojżesz Majmonides w dziele Miszne Tora w traktacie "Hilchot teszuwa" podaje następującą charakterystykę doktryn wyznawanych przez "Minim":

</doc>
<doc id="2237273" url="https://pl.wikipedia.org/wiki?curid=2237273" title="Christian Ulmen">
Christian Ulmen

Christian Ulmen (ur. 22 września 1975 w Neuwied) – niemiecki dziennikarz, prezenter telewizyjny, satyryk, producent, aktor i pisarz.

</doc>
<doc id="2237275" url="https://pl.wikipedia.org/wiki?curid=2237275" title="Operacja Condor">
Operacja Condor



</doc>
<doc id="2237276" url="https://pl.wikipedia.org/wiki?curid=2237276" title="Zamazany cały świat">
Zamazany cały świat

Zamazany cały świat – album grupy "Bez Jacka", pochodzący z 1994 (wtedy wydany przez wytwórnię Pomaton w formie kasety magnetofonowej). 
W ramach albumu znajdowało się dwanaście piosenek z gatunku poezji śpiewanej, np. do wierszy Tadeusza Kubiaka, czy Bolesława Leśmiana (m.in. "W malinowym chruśniaku"). Utwory z albumu charakteryzował silnie liryczny nastrój. 

</doc>
<doc id="2237277" url="https://pl.wikipedia.org/wiki?curid=2237277" title="Eerste klasse (1981/1982)">
Eerste klasse (1981/1982)

Eerste klasse (1981/1982) była 79. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Standard Liège.

</doc>
<doc id="2237286" url="https://pl.wikipedia.org/wiki?curid=2237286" title="Eerste klasse (1982/1983)">
Eerste klasse (1982/1983)

Eerste klasse (1982/1983) była 80. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna Standard Liège.

</doc>
<doc id="2237287" url="https://pl.wikipedia.org/wiki?curid=2237287" title="Szabo">
Szabo

Szabo (ukr. Шабо) – wieś w południowo-zachodniej Ukrainie w rejonie białogrodzkim obwodu odeskiego.
Wieś położona około nad limanem dniestrowskim przy ujściu do Morza Czarnego, i jest znana z produkcji win marki „Szabo” (na terytorium wsi znajduje się Przemysłowo-Handlowa Kompania „Szabo”). Została założona w 1824 przez kolonistów ze Szwajcarii, chociaż pierwsze wspomnienie pisemne o tatarskiej osadzie o nazwie "asza-abaga" pochodzi z 1788.
Znajduje tu się stacja kolejowa Szabo na linii Odessa - Arcyz.

</doc>
<doc id="2237288" url="https://pl.wikipedia.org/wiki?curid=2237288" title="Mistrzostwa Świata Juniorów w Narciarstwie Alpejskim 2010">
Mistrzostwa Świata Juniorów w Narciarstwie Alpejskim 2010

29. Mistrzostwa świata juniorów w narciarstwie alpejskim odbyły się w dniach 31 stycznia - 5 lutego 2010 r. we francuskim regionie Mont Blanc w departamencie Górna Sabaudia. Rozegrano po 5 konkurencji dla kobiet i mężczyzn. Gigant rozegrano w Les Houches, zjazd i supergigant w Megève, a slalom w Les Planards koło Chamonix W klasyfikacji medalowej triumfowała reprezentacja gospodarzy, której zawodnicy zdobyli 4 złote i 1 srebrny medal. Najwięcej medali, siedem, zdobyli reprezentanci Norwegii: 2 złote, 3 srebrne i 2 brązowe.

</doc>
<doc id="2237289" url="https://pl.wikipedia.org/wiki?curid=2237289" title="Jonathan Sexton">
Jonathan Sexton

Jonathan Sexton (ur. 11 lipca 1985 w Dublinie) – irlandzki rugbysta występujący na pozycji łącznika ataku w Leinster a także w irlandzkiej drużynie narodowej.
Debiutował w drużynie narodowej 21 listopada 2009 w meczu z Fidzi w Dublinie. Zdobył w nim 16 punktów (wykorzystał 2 karne i 5 podwyższeń) i został wybrany graczem meczu.
Z Ireland Wolfhounds (Irlandia A) w 2009 zdobył Puchar Churchilla.
Z Leinster zwyciężył w rozgrywkach Magners League w sezonie 2007/2008, zdobył również Puchar Heinekena w sezonie 2008/2009.

</doc>
<doc id="2237291" url="https://pl.wikipedia.org/wiki?curid=2237291" title="Eerste klasse (1983/1984)">
Eerste klasse (1983/1984)

Eerste klasse (1983/1984) była 81. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Standard Liège. Nowym mistrzem Belgii został zespół KSK Beveren.

</doc>
<doc id="2237292" url="https://pl.wikipedia.org/wiki?curid=2237292" title="Schmalkalden">
Schmalkalden

Schmalkalden – miasto w Niemczech, w kraju związkowym Turyngia, w powiecie Schmalkalden-Meiningen.
6 lipca 2018 do miasta przyłączono gminę Springstille, która stała się jego dzielnicą.
Ze Schmalkalden pochodzi Sabrina Buchholz, niemiecka biathlonistka.
Historia.
W mieście zawarto Związek szmalkaldzki, który wziął udział w I wojnie szmalkaldzkiej.
Gospodarka.
W mieście rozwinął się przemysł metalowy, zabawkarski oraz drzewny.
Współpraca.
Miejscowości partnerskie:

</doc>
<doc id="2237295" url="https://pl.wikipedia.org/wiki?curid=2237295" title="Eerste klasse (1984/1985)">
Eerste klasse (1984/1985)

Eerste klasse (1984/1985) była 82. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna KSK Beveren. Nowym mistrzem Belgii został zespół RSC Anderlecht.

</doc>
<doc id="2237296" url="https://pl.wikipedia.org/wiki?curid=2237296" title="Ambasadorowie Chin w Brazylii">
Ambasadorowie Chin w Brazylii

Chińska Republika Ludowa posiada w Federacyjnej Republice Brazylii swojego przedstawiciela w randze ambasadora od 1975 roku.

</doc>
<doc id="2237298" url="https://pl.wikipedia.org/wiki?curid=2237298" title="Eerste klasse (1985/1986)">
Eerste klasse (1985/1986)

Eerste klasse (1985/1986) była 83. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237301" url="https://pl.wikipedia.org/wiki?curid=2237301" title="Schmalkalden (ujednoznacznienie)">
Schmalkalden (ujednoznacznienie)

Niemcy:
Osoby:
Zobacz też:

</doc>
<doc id="2237311" url="https://pl.wikipedia.org/wiki?curid=2237311" title="Eerste klasse (1986/1987)">
Eerste klasse (1986/1987)

Eerste klasse (1986/1987) była 84. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237314" url="https://pl.wikipedia.org/wiki?curid=2237314" title="Ambasadorowie Chin w Argentynie">
Ambasadorowie Chin w Argentynie

Chińska Republika Ludowa posiada w Republice Argentyńskiej swojego przedstawiciela w randze ambasadora od 1972 roku.

</doc>
<doc id="2237315" url="https://pl.wikipedia.org/wiki?curid=2237315" title="Stanisław Więciorek">
Stanisław Więciorek

Stanisław Więciorek (ur. 10 kwietnia 1965) – polski rugbysta, wieloletni reprezentant Polski w rugby o największej liczbie występów w kadrze.
Kariera.
Swoją karierę zaczął w lubelskim klubie Budowlanych w wieku 15 lat, a zadebiutował 7 października 1982 w meczu z AZS AWF Warszawa. Po rundzie wiosennej przeniósł się do warszawskiego AZS-u, w którym grał przez następne 1,5 roku i z którym zdobył swój pierwszy tytuł Mistrza Polski. Jego następnymi klubami były francuski SA Vierzon i RC Istres, które reprezentował łącznie 4 lata, po czym wrócił do Budowlanych. W następnych latach, "Więcior" grał naprzemiennie w swoim pierwszym klubie i Lechii Gdańsk, z którą osiągnął największe sukcesy w swojej karierze m.in. zdobył Puchar Polski, czterokrotnie tytuł Mistrza Polski czy tytuł Zawodnika Roku 1995. Między grą w lubelskim klubie jesienią 2005, a grą w Lechii, zanotował półroczny pobyt w poznańskiej Posnanii. Po sezonie 2008/09, zakończył karierę zawodniczą. Teraz uczy WF- u w jednym z lubelskich liceów.
Gra w reprezentacji.
Stanisław Więciorek zagrał w reprezentacji Polski 65 meczów (w tym 45 jako kapitan) zdobywając 103 punkty, na które złożyły się 22 przyłożenia. Jego debiutem w kadrze był mecz z reprezentacją Maroka 12 kwietnia 1987 roku, a jego ostatnim meczem było spotkanie z reprezentacją Chorwacji w Gdyni w dniu 27 października 2007. Za największy jego sukces w reprezentacji można uznać zwycięską grę z reprezentacją Gruzji o trzecie miejsce w Pucharze FIRA w Sopocie w 1997 roku

</doc>
<doc id="2237320" url="https://pl.wikipedia.org/wiki?curid=2237320" title="Eerste klasse (1987/1988)">
Eerste klasse (1987/1988)

Eerste klasse (1987/1988) była 85. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Club Brugge.

</doc>
<doc id="2237321" url="https://pl.wikipedia.org/wiki?curid=2237321" title="Kinematografia rosyjska">
Kinematografia rosyjska

Film rosyjski – rosyjska sztuka filmowa i przemysł filmowy powstały w czasach Imperium Rosyjskiego. W okresie radzieckim rosyjscy reżyserzy należeli do grona najbardziej wpływowych i innowacyjnych twórców filmowych. W 1919 aktor i reżyser Władimir Gardin otworzył w Moskwie WGIK, najstarszą uczelnię filmową na świecie. Podczas panelu krytyków filmowych i historyków kina przy okazji wystawy światowej w Brukseli w 1958, większość głosujących uznała radziecki "Pancernik Potiomkin" Siergieja Eisensteina za największe arcydzieło sztuki filmowej wszech czasów.
Historia.
Film Rosji carskiej (do 1917).
Podczas kiedy na Zachodzie kino było przede wszystkim formą rekreacji i wypoczynku dla klasy pracującej, kinematografia rosyjska aż do wybuchu rewolucji w 1917 była rozrywką elity, dostosowaną do jej wymagań intelektualnych. Pierwsze filmy zostały wyświetlone w Rosji przez braci Lumière w 1896. W tym samym roku powstaje w Rosji pierwszy film uwieczniający koronację cara Mikołaja II na Kremlu autorstwa Camille Cerfa. W 1897 pojawiają się pierwsze filmy produkcji rosyjskiej o charakterze dokumentalnym. Do najważniejszych filmów z okresu Rosji carskiej należą m.in. "Stieńka Razin" (1908), "Obrona Sewastopola" (1911), "Odejście wielkiego starca" (1912) czy "Ojciec Sergiusz" (1918).
Rosyjski film radziecki (1917-1945).
Za ojca radzieckiego kina uważa się Lwa Kuleszowa, reżysera i teoretyka sztuki, który w zasadniczy sposób wpłynął na powstanie i rozwój ww. uczelni. Kuleszow zasłynął też jako twórca komedii "Niezwykłe przygody Mister Westa w krainie bolszewików" (1924), obśmiewającej stosunek Amerykanów do ZSRR. W 1922 Dziga Wiertow wraz z członkami grupy Kino-Oko ogłosił radykalny manifest, negujący rozrywkowe kino zachodnie przedstawiające wyidealizowany świat burżuazji oraz postulujący filmowanie zwykłych, prostych ludzi.
Kino rosyjskie i później rosyjskojęzyczne kino radzieckie stało się po rewolucji lutowej jednym z najbardziej innowacyjnych ruchów kulturalnych, w rezultacie czego powstały takie wiekopomne dzieła jak np. "Strajk" (1924), "Pancernik Potiomkin" (1925), "Matka" (1926), "" (1928) i "Człowiek z kamerą" (1929). Radzieccy twórcy filmowi, przede wszystkim Siergiej Eisenstein, Wsiewołod Pudowkin i Ołeksandr Dowżenko, należeli do grona najbardziej innowacyjnych i wpływowych reżyserów światowego kalibru. Nurt, który stworzyli ci twórcy, odbił się ogólnoświatowym echem i został ochrzczony radziecką awangardą.
Od 1932 zaczyna dominować promowany przez władze socrealizm. W okresie tym powstają jednak również wartościowe dzieła, takie jak biograficzny fresk "Czapajew" (1934) Siergieja i Gieorgija Wasiljewów czy komedia muzyczna "Świat się śmieje" (1934) Grigorija Aleksandrowa. W atmosferze zbliżającej się wojny oraz już w trakcie II wojny światowej Eisenstein nakręcił dwa wybitne dramaty historyczno-kostiumowe – "Aleksander Newski" (1938) oraz "Iwan Groźny" (1942-1946), mające głęboki wydźwięk polityczny.
Rosyjski film radziecki (1946-1991).
Chruszczowowska odwilż odbiła się szerokim echem w radzieckim kinie. Filmowcy zaczęli śmielej eksplorować tematy jeszcze niedawno spychane na margines, jak losy i uczucia indywidualnych ludzi, wplątanych w historyczne zawirowania, jak było to w filmach "Lecą żurawie" (1957) Michaiła Kałatozowa (Złota Palma na 11. MFF w Cannes), "Ballada o żołnierzu" (1959) Grigorija Czuchraja czy "Los człowieka" (1959) Siergieja Bondarczuka. Poruszono też temat wypaczeń okresu stalinowskiego, m.in. "Czyste niebo" (1961) Czuchraja. Dano dojść do głosu młodemu powojennemu pokoleniu, jak w "Mam 20 lat" (1965) Marlena Chucyjewa.
Lata 60. to czas, w którym dla rosyjskiego kina zaistniał jego bodaj największy mistrz. Andriej Tarkowski zadebiutował filmem "Dziecko wojny" (1962) i od razu zawojował 23. MFF w Wenecji, zdobywając główną nagrodę Złotego Lwa. Później powstał "Andriej Rublow" (1966), wstrzymany przez cenzurę, choć uważany za arcydzieło reżysera. W kolejnej dekadzie Tarkowski nakręcił filmy filozoficzne w konwencji science-fiction: "Solaris" (1972) i "Stalker" (1979). Najbardziej osobistym dziełem twórcy było zaś "Zwierciadło" (1975).
W 1965-1967 Siergiej Bondarczuk nakręcił monumentalną "Wojnę i pokój" (4 części), najdłuższy film radziecki i najdroższy film na świecie (po uwzględnieniu inflacji). Film zdobył Oscara dla najlepszego filmu nieanglojęzycznego jako pierwszy obraz w języku rosyjskim.
W kinie popularnym dominowały komedie Leonida Gajdaja i Eldara Riazanowa. Pierwszy z nich stworzył takie przeboje jak "Operacja „Y”, czyli przypadki Szurika" (1965), "Kaukaska branka" (1966), "Brylantowa ręka" (1968) i "Iwan Wasiljewicz zmienia zawód" (1973). Riazanow nakręcił m.in. kultową "Ironię losu" (1975) z Barbarą Brylską w roli głównej, "Biurowy romans" (1977) i "Dworzec dla dwojga" (1983). W 1969 Władimir Motyl nakręcił "Białe słońce pustyni" – pierwszy film z gatunku „ostern”. Film ten oglądany był przez radzieckich kosmonautów podczas lotów kosmicznych.
Lata 80. przyniosły rosyjskiemu kinu Oscara dla najlepszego filmu nieanglojęzycznego, którego zdobył Władimir Mieńszow za film "Moskwa nie wierzy łzom" (1980). Powstał wtedy również słynny wstrząsający film antywojenny "Idź i patrz" (1985) Elema Klimowa. Atmosferę pieriestrojki i wyzwolonej cielesności najlepiej oddał Wasilij Piczuł w filmie "Mała Wiera" (1988).
Film rosyjski po 1991.
W przeciągu lat 80. i 90. pomimo zniesienia cenzury, kino rosyjskie przeżywało kryzys spowodowany drastycznymi cięciami w dotacjach państwowych. Na początku XXI w., wraz z polepszeniem się sytuacji gospodarczej w kraju, kino rosyjskie doznało odrodzenia. Poziom produkcji filmowej w Rosji w bardzo krótkim czasie osiągnął wyższy pułap od produkcji brytyjskiej lub niemieckiej. W 2007 dochody z kinematografii wyniosły 565 mln dolarów, o 37% więcej niż o rok wcześniej. Do najbardziej znanych filmów nakręconych po 1991 należą m.in. "Spaleni słońcem" (1994, Oscar dla najlepszego filmu nieanglojęzycznego), "Cyrulik syberyjski" (1998) i "Dwunastu" (2007) Nikity Michałkowa, "Brat" (1997) i "Brat 2" (2000) Aleksieja Bałabanowa, "Rosyjska arka" (2002) Aleksandra Sokurowa oraz "9 kompania" (2005) Fiodora Bondarczuka.
Za jedną z największych indywidualności kinematografii tego okresu uważa się Andrieja Zwiagincewa, którego film "Powrót" (2003) zdobył Złotego Lwa na 60. MFF w Wenecji. Jego kolejne, krytyczne względem Rosji obrazy, m.in. "Elena" (2011), "Lewiatan" (2014) i "Niemiłość" (2017), cieszyły się równie wielkim uznaniem, choć jednak bardziej poza ojczystym krajem.
Do twórców kształtujących kino artystyczne Rosji w XXI w. należą też m.in. Andriej Krawczuk ("Italianiec", 2005), Anna Mielikian ("Rusałka", 2007), Wiera Storożewa ("Podróż ze zwierzętami domowymi", 2007), Kiriłł Sieriebriennikow ("Dzień w Juriewie", 2008), Aleksiej Popogriebski ("Jak spędziłem koniec lata", 2010), Angelina Nikonowa ("Portret o zmierzchu", 2011), Aleksiej Fiedorczenko ("Niebiańskie żony Łąkowych Maryjczyków", 2012), Jurij Bykow ("Dureń", 2014) czy Boris Chlebnikow ("Arytmia", 2017).

</doc>
<doc id="2237328" url="https://pl.wikipedia.org/wiki?curid=2237328" title="Eerste klasse (1988/1989)">
Eerste klasse (1988/1989)

Eerste klasse (1988/1989) była 86. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół KV Mechelen.

</doc>
<doc id="2237331" url="https://pl.wikipedia.org/wiki?curid=2237331" title="Mostek (część roweru)">
Mostek (część roweru)



</doc>
<doc id="2237334" url="https://pl.wikipedia.org/wiki?curid=2237334" title="Eerste klasse (1989/1990)">
Eerste klasse (1989/1990)

Eerste klasse (1989/1990) była 87. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna KV Mechelen. Nowym mistrzem Belgii został zespół Club Brugge.

</doc>
<doc id="2237341" url="https://pl.wikipedia.org/wiki?curid=2237341" title="Felix Dahn">
Felix Dahn

Felix Dahn (ur. 9 lutego 1834 w Hamburgu, zm. 3 stycznia 1912 we Wrocławiu) – niemiecki profesor prawa, pisarz i historyk.
Felix Dahn był synem aktora Fryderyka Dahna i jego pierwszej żony Constance Le Gaye. W 1850 roku wstąpił na Uniwersytet w Monachium gdzie studiował prawo i filozofię.
Jego główne dzieło to opublikowane w czterech tomach "Urgeschichte der germanischen und romanischen Völker" ("Prehistoria narodów germańskich i romańskich" 1888-1889), gdzie Dahn opisuje rozwój grup etnicznych od ich początków aż do śmierci Karola Wielkiego.
W 1968 roku książka "Kampf um Rom" została sfilmowana jako Walka o Rzym, a rolę cesarza Justyniana zagrał Orson Welles.

</doc>
<doc id="2237343" url="https://pl.wikipedia.org/wiki?curid=2237343" title="Jacques Desallangre">
Jacques Desallangre

Jacques Desallangre (ur. 6 września 1935 w Châlons-en-Champagne, zm. 17 stycznia 2020) – francuski polityk, deputowany, członek Partii Lewicy, z zawodu dziennikarz sportowy.
Kariera polityczna.
W latach 1983–2009, Desallangre był merem miasta Tergnier w departamencie Aisne. W 1997 roku został mianowany na deputowanego do Zgromadzenia Narodowego z ramienia Ruchu Obywatelskiego i Republikańskiego. 16 czerwca 2007 roku został wybrany po raz trzeci z rzędu na kolejną kadencję francuskiego parlamentu, reprezentując okręg wyborczy Aisne.
W listopadzie 2008 roku dołączył do nowo powstałej Partii Lewicy.

</doc>
<doc id="2237344" url="https://pl.wikipedia.org/wiki?curid=2237344" title="Mistrzostwa Świata Juniorów w Narciarstwie Alpejskim 2009">
Mistrzostwa Świata Juniorów w Narciarstwie Alpejskim 2009

28. Mistrzostwa świata juniorów w narciarstwie alpejskim odbyły się w dniach 28 lutego - 8 marca 2009 r. w niemieckim kurorcie Garmisch-Partenkirchen w Bawarii. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja Włoch, której zawodnicy zdobyli 2 złote, 2 srebrne i 3 brązowe medale. Najwięcej medali, dziesięć, zdobyli reprezentanci Austrii: 1 złoty, 5 srebrnych i 4 brązowe.

</doc>
<doc id="2237348" url="https://pl.wikipedia.org/wiki?curid=2237348" title="Yassine El Ghanassy">
Yassine El Ghanassy

Yassine El Ghanassy (ur. 12 lipca 1990 w La Louvière) – belgijski piłkarz pochodzenia marokańskiego występujący na pozycji pomocnika.
Kariera klubowa.
El Ghanassy urodził się w Belgii w rodzinie pochodzenia marokańskiego. Treningi rozpoczął w 1995 roku w klubie CS Fayt-Manage, a w 1998 roku trafił do juniorów zespołu RAA Louviéroise. W 2008 roku został włączony do jego pierwszej drużyny, grającej w Derde klasse (III liga).
Latem 2008 roku podpisał kontrakt z ekipą KAA Gent z Eerste klasse. W tych rozgrywkach zadebiutował 8 listopada 2008 roku w zremisowanym 1:1 pojedynku z FCV Dender. W 2010 roku zdobył z klubem Puchar Belgii, a także wywalczył z nim wicemistrzostwo Belgii. 22 sierpnia tego samego roku w wygranym 3:1 spotkaniu z RSC Charleroi strzelił pierwszego gola w Eerste klasse.
W 2012 roku był wypożyczony do West Bromwich Albion, a w 2013 roku do SC Heerenveen. W 2014 roku wypożyczono go do Al-Ain FC. W 2015 przeszedł do Stabæk Fotball, a w 2016 do KV Oostende. Następnie grał w FC Nantes, Al-Raed FC i Újpest FC.
Kariera reprezentacyjna.
El Ghanassy jest byłym reprezentantem Belgii U-20. W pierwszej reprezentacji Belgii zadebiutował 9 lutego 2011 roku w zremisowanym 1:1 towarzyskim meczu z Finlandią.

</doc>
<doc id="2237351" url="https://pl.wikipedia.org/wiki?curid=2237351" title="Herb gminy Siechnice">
Herb gminy Siechnice



</doc>
<doc id="2237352" url="https://pl.wikipedia.org/wiki?curid=2237352" title="Karolino-Buhaz">
Karolino-Buhaz

Karolino-Buhaz (ukr. Кароліно-Бугаз) – wieś w południowo-zachodniej Ukrainie w rejonie białogrodskim obwodu odeskiego.
Wieś położona pomiędzy limanem dniestrowskim a Morzem Czarnym. Jest znana ze swoich licznych ośrodków wypoczynkowych. Piaszczysta plaża o szerokości 100 metrów ciągnie się na dziesiątki kilometrów wzdłuż morza. Miejscowość założona została w 1813, od 1944 wchodziła w skład sąsiadującej miejscowości Zatoka.
Znajduje się tu stacja kolejowa Karolina-Buhaz oraz dwa przystanki kolejowe (Studentśka i Nahirna) na linii Odessa - Arcyz.

</doc>
<doc id="2237354" url="https://pl.wikipedia.org/wiki?curid=2237354" title="Więcior">
Więcior



</doc>
<doc id="2237355" url="https://pl.wikipedia.org/wiki?curid=2237355" title="Balsam kopaiwa">
Balsam kopaiwa

Balsam kopaiwa (łac. "Balsamum Copaivae" FP II, syn. "Balsamum Copaibae, Balsamum brasiliense, Balsamum jesuitarum", balsam kopaiwa, balsam kopaiba, balsam jezuitów) – balsam pozyskiwany z drzew z podrodziny brezylkowych. Nazwa drzewa "kopaiwa" pochodzi z języka Indian Ameryki Południowej i Środkowej, gdzie rośliny z tego rodzaju występują w formie dzikiej.
Wymagania jakościowe dla surowca farmaceutycznego w Polsce określa Farmakopea Polska II (1937 r.), która definiuje balsam kopaiwowy jako przezroczystą, gęstawą ciecz o zabarwieniu od jasnożółtego do brunatnoczerwonego. Zapach określany jako balsamiczny, natomiast smak korzenny, gorzkawy i drapiący.
Balsam kopaiwowy jest nierozpuszczalny w wodzie, częściowo rozpuszczalny w etanolu (90%), rozpuszczalny w etanolu bezwodnym, chloroformie, eterze, dwusiarczku węgla, kwasie octowym, olejach tłustych i olejkach eterycznych tworząc roztwory przezroczyste lub co najwyżej słabo opalizujące. Roztwory nie powinny intensywnie fluoryzować (fałszerstwo balsamem guriunowym – "Balsamum Gurjunae").
Balsam kopaiwowy wykazuje działanie przeciwzapalne, przeciwbakteryjne oraz przeciwpasożytnicze. Może być zastosowany w leczeniu trudno gojących się ran, owrzodzeń i bakteryjnych chorób skóry "per se" oraz w różnych formach leku recepturowego. Obecnie rzadko stosowany w lecznictwie. Częściej stosowany w kosmetyce (kremy, preparaty do pielęgnacji włosów suchych i zniszczonych).
Stosowany także do produkcji lakierów i werniksów i w przemyśle papierniczym.

</doc>
<doc id="2237356" url="https://pl.wikipedia.org/wiki?curid=2237356" title="Martwa natura z Biblią">
Martwa natura z Biblią

Martwa natura z Biblią (hol. "Stilleven met bijbel", ang. "Still Life with Bible") – obraz Vincenta van Gogha namalowany w październiku 1885 podczas pobytu artysty w Nuenen.
Nr kat.: F 117, JH 946.
Historia.
Pod koniec października 1885 Vincent van Gogh napisał do brata Theo informując go o namalowaniu obrazu:
Na początku listopada wysłał również bratu egzemplarz Biblii, który posłużył mu jako wzór do namalowania obrazu:
Interpretacja.
Przedstawiona na obrazie Biblia należała do zmarłego pół roku wcześniej ojca, Theodorusa van Gogha, który był pastorem holenderskiego kościoła reformowanego. Biblia była dla van Gogha symbolem tego wszystkiego, co widział w swoim ojcu, ślepo oddanym religii i wierze, na zawsze uwięzionym w staroświeckich poglądach. Martwa natura z Biblią to jeden z tych nielicznych dziel van Gogha, które jest pełne symboliki.
Malując go artysta rozliczył się z przeszłością. Biblia, która była symbolem jego domu rodzinnego i religijnego wychowania ma na obrazie przeciwstawienie w postaci książki Emila Zoli "La Joie de Vivre" ((pol. "Radość życia"), kultowego dzieła naturalizmu, uważanego przez van Gogha seniora za jedno z najbardziej niebezpiecznych dzieł.
Vincent an Gogh był wielkim admiratorem dzieł Zoli. Uważał, iż jest w nich (a także w dziełach innych naturalistów) zawarte świeże i nowoczesne spojrzenie na świat, w przeciwieństwie do Biblii, którą uważał za dzieło wsteczne.
Innym symbolem jest umieszczony na obrazie lichtarz ze zgaszoną świecą. Na ogół uważa się, że symbolizuje ona ojca artysty, który zmarł kilka miesięcy wcześniej a także fakt, iż Biblia dla samego van Gogha straciła wartość inspirującą. Według innej interpretacji znajdująca się obok Biblii świeca, symbol sacrum, nadaje jednakowe znaczeniu obu księgom umieszczonym na obrazie; zarazem fakt, iż jest zgaszona sugeruje, że obie one w Paryżu utracą dla Gogha znaczenie a w przyszłości jego jedyną religią stanie się sztuka.
Kwestia Biblii na obrazie.
Przyjęło się uważać, iż Biblia na obrazie jest rodzinną Biblią van Goghów, ale ostatnie badania w Van Gogh Muzeum wykazały, że była wydanym w 1882 reprintem tzw. Biblii Stanowej z 1712 i nie była biblią rodzinną ani też nie spełniała jakiejś określonej funkcji w domu van Goghów; była prawdopodobnie prezentem dla ojca artysty.

</doc>
<doc id="2237357" url="https://pl.wikipedia.org/wiki?curid=2237357" title="Marcin Lintfari">
Marcin Lintfari

Marcin Lintfari (zm. 1515) – duchowny rzymskokatolicki, pochodzenia niemieckiego. Pełnił funkcję kanonika wileńskiego, poznańskiego i leodyjskiego. 8 października 1492 mianowany ordynariuszem żmudzkim. Aktywnie uczestniczył w życiu politycznym Wielkiego Księstwa Litewskiego i rozwijał życie liturgiczne diecezji.
24 lipca 1499 roku podpisał w Wilnie akt odnawiający unię polsko-litewską.

</doc>
<doc id="2237359" url="https://pl.wikipedia.org/wiki?curid=2237359" title="Oksiren">
Oksiren

Oksiren – organiczny związek chemiczny należący do związków heterocyklicznych. Oksiren zbudowany jest z pierścienia, w skład którego wchodzą dwa atomy węgla, oraz jeden atomu tlenu, który jest w pierścieniu heteroatomem. Związek ma charakter nienasycony na skutek występowania w pierścieniu wiązania podwójnego, przez co występują w pierścieniu dość duże naprężenia, co objawia się jego wysoką reaktywnością i niestabilnością. Łatwo przegrupowuje się do ketenu, od którego dzieli go bariera aktywacji o wysokości jedynie ok. 32 kJ/mol. Z badań mechanistycznych wynika, że jest związkiem pośrednim w przegrupowaniu Wolffa α-diazoketonów do ketenu.

</doc>
<doc id="2237361" url="https://pl.wikipedia.org/wiki?curid=2237361" title="Nacer Chadli">
Nacer Chadli

Nacer Chadli (ur. 2 sierpnia 1989 w Liège) – belgijski piłkarz marokańskiego pochodzenia, występujący na pozycji pomocnika w belgijskim klubie KVC Westerlo, do którego jest wypożyczony z İstanbul Başakşehir oraz w reprezentacji Belgii. Były reprezentant Maroka.
Kariera klubowa.
Chadli urodził się w Belgii w rodzinie pochodzenia marokańskiego. Treningi rozpoczął w 1994 roku w klubie JS Thier-à-Liège. W 1998 roku trafił do juniorów Standardu Liège, a w 2005 roku odszedł do juniorskiej ekipy holenderskiego MVV Maastricht. Występował w niej przez 2 lata. W 2007 roku Chadli podpisał kontrakt z zespołem AGOVV Apeldoorn z Eerste divisie. W tych rozgrywkach zadebiutował 7 września 2007 roku w przegranym 2:6 pojedynku z RKC Waalwijk. 4 kwietnia 2008 roku w przegranym 3:6 spotkaniu z Volendamem strzelił pierwszego gola w Eerste divisie. W AGOVV spędził 3 lata. W 2010 roku odszedł do klubu FC Twente, grającego w Eredivisie. W tej lidze pierwszy mecz zaliczył 6 sierpnia 2010 roku przeciwko Rodzie Kerkrade (0:0). 30 października 2010 roku w wygranym 1:0 pojedynku z PSV Eindhoven zdobył pierwszą bramkę w Eredivisie. 21 lipca 2013 roku podpisał kontrakt z angielskim Tottenhamem Hotspur, w którym zdobył 2 razy Puchar Ligi Angielskiej. W 2018 roku po spadku WBA do Championship przeszedł do AS Monaco podpisując 3-letni kontrakt.
Po niezbyt udanym pierwszym sezonie w Monaco został wypożyczony do RSC Anderlecht. Pomimo zdobycia 8 bramek w 17 meczach Anderlecht zakończył sezon bez awansu do europejskich pucharów. 10 września 2020 roku ogłoszono podpisanie przez Chadliego dwuletniego kontraktu z mistrzem Turcji İstanbul Başakşehir.
Kariera reprezentacyjna.
17 listopada 2010 roku w zremisowanym 1:1 towarzyskim meczu z Irlandią Północną Chadli zadebiutował w reprezentacji Maroka. W 2011 roku zdecydował się jednak na grę w reprezentacji Belgii. Zadebiutował w niej 9 lutego 2011 roku w zremisowanym 1:1 towarzyskim pojedynku z Finlandią.
29 marca 2011 roku zdobył pierwszą bramkę w kadrze w trakcie meczu eliminacji Mistrzostw Europy 2012 przeciwko Azerbejdżanowi. 13 maja 2014 roku Chadli znalazł się w kadrze na Mistrzostwa Świata. Chadli wystąpił w czterech meczach, w tym ćwierćfinałowym starciu z Argentyną przegranym 1:0.
W 2018 roku po raz drugi znalazł się w kadrze na Mundial. W starciu 1/8 finału przeciwko Japonii wszedł z ławki i zdobył zwycięską bramkę w doliczonym czasie gry. Dziennikarze BBC uznali ją najładniejszym trafieniem turnieju. Belgowie na tym mundialu zajęli trzecie miejsce i zdobyli brązowe medale.

</doc>
<doc id="2237364" url="https://pl.wikipedia.org/wiki?curid=2237364" title="Giulio Santagata">
Giulio Santagata

Giulio Santagata (ur. 1 października 1949 w Zocca) – włoski polityk i ekonomista, były minister i deputowany.
Życiorys.
Ukończył studia ekonomiczne na Università degli Studi di Modena e Reggio Emilia. Pracował jako menedżer i konsultant firm sektora prywatnego i publicznego. W drugiej połowie lat 90. współpracował z Romano Prodim jako jego doradca, najpierw w rządzie, później w Komisji Europejskiej.
W 2001, 2006 i 2008 uzyskiwał mandat posła do Izby Deputowanych XIV, XV i XVI kadencji, wykonywał go do 2013. Należał do współtwórców programu wyborczego centrolewicowej koalicji wyborczej "L'Unione", która wygrała w 2006 wybory krajowe. Działał w partii Margherita, z którą w 2007 współtworzył Partię Demokratyczną.
Od 17 maja 2006 do 7 maja 2008 sprawował urząd ministra ds. aktywowania programu rządowego w drugim rządzie Romano Prodiego.

</doc>
<doc id="2237365" url="https://pl.wikipedia.org/wiki?curid=2237365" title="Filip Rudzik">
Filip Rudzik

Filip Rudzik (biał. Філіп Рудзік, ros. Филипп Рудик, "Filipp Rudik"; ur. 22 marca 1987 w Leningardzie) – białoruski piłkarz występujący na pozycji pomocnika w białoruskim klubie FK Smorgonie.

</doc>
<doc id="2237366" url="https://pl.wikipedia.org/wiki?curid=2237366" title="Eerste klasse (1990/1991)">
Eerste klasse (1990/1991)

Eerste klasse (1990/1991) była 88. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237367" url="https://pl.wikipedia.org/wiki?curid=2237367" title="Robert E. Rodes">
Robert E. Rodes



</doc>
<doc id="2237369" url="https://pl.wikipedia.org/wiki?curid=2237369" title="Muzeum „Pana Tadeusza”">
Muzeum „Pana Tadeusza”

Muzeum Pana Tadeusza – część Ossolineum, prezentująca zbiory Zakładu na bogatym tle historycznym i literackim. Funkcjonuje od maja 2016 roku w kamienicy Pod Złotym Słońcem (Rynek 6) we Wrocławiu.
Otwarte zostało dzięki wsparciu udzielonemu z funduszy norweskich i funduszy EOG, pochodzących z Islandii, Liechtensteinu i Norwegii, oraz polskich środków, a także dzięki hojności mieszkańców Wrocławia. W 2019 roku Muzeum Pana Tadeusza otrzymało wyróżnienie jury Europejskiej Nagrody Muzealnej Roku (EMYA).
W muzeum prezentowane są dwie wystawy stałe. Pierwsza z nich "Rękopis „Pana Tadeusza”", opowiada o powstaniu i recepcji książki niezwykłej – być może ostatniej, której fragmenty na pamięć znają niemal wszyscy Polacy. Jedyny istniejący rękopis mickiewiczowskiego arcydzieła w otoczeniu kilkuset autentycznych manuskryptów, starodruków, grafik, obrazów, rzeźb i przedmiotów codziennego użytku, zilustrowanych i skomentowanych przez ponad sto aplikacji i prezentacji multimedialnych – to zaproszenie do rozmowy o polskiej kulturze i historii walki o niepodległą ojczyznę. Druga część wystawy stałej, „Misja: Polska”, to wystawa o romantycznej idei wolności przeniesionej w realia II wojny światowej i czasów powojennych. Na przykładzie życiorysów Jana Nowaka-Jeziorańskiego i Władysława Bartoszewskiego prezentuje losy pokolenia, które dorastało w wolnej po 123 latach zaborów ojczyźnie, ale w 1939 roku stanęło przed koniecznością walki o niepodległość, a następnie o suwerenną obecność Polski w nowoczesnej Europie. Obaj świadkowie historii przekazali Ossolineum bezcenne zbiory dokumentujące ich losy, wydarzenia, w których uczestniczyli, a także kolekcje dzieł sztuki i archiwa.
Od początku działalności do końca kwietnia 2021 dyrektorem muzeum był Marcin Hamkało. Od początku maja 2021 muzeum kieruje wicedyrektor Zakładu Narodowego im. Ossolińskich, Magdalena Musiał.
Historia powstania placówki.
W roku 2006 podjęto decyzję o remoncie generalnym kamienicy nr 6 we wrocławskim Rynku z zamiarem utworzenia w niej muzeum. Prace remontowe rozpoczęto w 2007, a w 2009 roku utworzona została Rada Programowa Muzeum Pana Tadeusza, w skład której oprócz dyrektora wrocławskiego Ossolineum, dra Adolfa Juzwenki, który w listopadzie 1999 wraz z ówczesnym prezydentem Wrocławia, Bogdanem Zdrojewskim doprowadził do przekazania Zakładowi Narodowemu im. Ossolińskich oryginalnego rękopisu „Pana Tadeusza” przez dotychczasowych jego właścicieli, rodzinę Tarnowskich, weszli m.in. przedstawiciele Uniwersytetu Jagiellońskiego w Krakowie, Uniwersytetu Wrocławskiego, Muzeum Powstania Warszawskiego oraz zespół Zakładu Narodowego im. Ossolińskich.
Wsparcie przy powstaniu Muzeum Pana Tadeusza udzielone zostało z funduszy norweskich i funduszy EOG, pochodzących z Islandii, Liechtensteinu i Norwegii, oraz środków krajowych.
Muzeum Pana Tadeusza zostało otwarte dla zwiedzających 23 kwietnia 2016 roku.
Działalność muzeum.
Wystawa stała.
Wystawa stała Muzeum Pana Tadeusza składa się z dwóch części: "Rękopis „Pana Tadeusza”" oraz "Misja: Polska". Obecnie trwają prace nad przygotowaniem trzeciej części poświęconej życiu i twórczości Tadeusza Różewicza, którego zbiory zostały przekazane Ossolineum przez Miasto Wrocław.
Wystawy czasowe.
2022
2021
Działalność edukacyjna.
Bogaty program edukacyjny i artystyczny muzeum, a także szereg organizowanych przez placówkę wystaw czasowych i działań interdyscyplinarnych poszerzają perspektywę problemową wystaw stałych, co pozwala na podjęcie dialogu z najciekawszymi wątkami kultury współczesnej. Muzeum prowadzi także działalność badawczą i inspiruje wydarzenia poświęcone społecznemu oddziaływaniu twórczości literackiej. Muzeum posiada wyspecjalizowaną ofertę lekcji i warsztatów, prowadzonych przez specjalnie przeszkolonych edukatorów, które są wzbogacone o działania interaktywne bazujące na rozmowie i korzystające z bogatego zaplecza multimediów. To dialog z młodym człowiekiem, który podejmuje próbę zrozumienia historii ojczyzny i swojej tożsamości narodowej.

</doc>
<doc id="2237372" url="https://pl.wikipedia.org/wiki?curid=2237372" title="Eerste klasse (1991/1992)">
Eerste klasse (1991/1992)

Eerste klasse (1991/1992) była 89. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Club Brugge.

</doc>
<doc id="2237374" url="https://pl.wikipedia.org/wiki?curid=2237374" title="Diazyryna">
Diazyryna

Diazyryna – organiczny związek chemiczny należący do związków heterocyklicznych.
W skład cząsteczki diazyryny wchodzi pierścień, zbudowany z jednego atomu węgla, oraz dwóch atomów azotu. Pomiędzy atomami azotu występuje wiązanie podwójne, co czyni diazyrynę związkiem nienasyconym.

</doc>
<doc id="2237376" url="https://pl.wikipedia.org/wiki?curid=2237376" title="Andrij Burdijan">
Andrij Burdijan

Andrij Andrijowycz Burdijan, ukr. Андрій Андрійович Бурдіян (ur. 18 stycznia 1986 we wsi Szabo, w obwodzie odeskim) – ukraiński piłkarz, grający na pozycji obrońcy.
Kariera piłkarska.
Kariera klubowa.
Latem 2003 rozpoczął karierę piłkarską w drugiej drużynie Borysfena Boryspol. Na początku 2004 został wypożyczony do farm-klubu Systema-Boreks Borodzianka. Na początku 2005 przeszedł do Metałurha Donieck, ale grał tylko w drużynie rezerwowej. Na początku 2006 wyjechał za granicę, gdzie bronił barw ormiańskiego Bananc Erywań. W rundzie jesiennej sezonu 2007/2008 występował w FK Lwów, po czym powrócił do Bananca. Od 2009 po pół roku bronił barw klubów Kazakmys Sätbajew, Enerhetyk Bursztyn, Zirka Kirowohrad i PFK Sumy. W lutym 2011 podpisał kontrakt z mołdawskim Zimbru Kiszyniów. Latem 2011 powrócił do Zirki.

</doc>
<doc id="2237378" url="https://pl.wikipedia.org/wiki?curid=2237378" title="Brit Awards 2011">
Brit Awards 2011

Brit Awards 2011 – 31. gala Brit Awards, która odbyła się 15 lutego 2011 r. po raz pierwszy w O2 Arena w Londynie. Uroczystość poprowadził James Corden.

</doc>
<doc id="2237379" url="https://pl.wikipedia.org/wiki?curid=2237379" title="Kojšovská hoľa">
Kojšovská hoľa

Kojšovská hoľa (niem. "Koischdorfer Höhe", węg. "Kojsói-tétő", pol. "Kojszowska Hala"; 1246 m n.p.m.) – szczyt w grupie Kojszowskiej Hali w Górach Wołowskich w Łańcuchu Rudaw Słowackich we wschodniej Słowacji. Jest najwyższym szczytem grupy, która od niego zyskała swoją nazwę oraz jednym z najwyższych i najbardziej charakterystycznych szczytów całych Rudaw Spiskich.
Położenie.
Szczyt leży ok. 16 km w linii prostej na zachód od Koszyc. Wznosi się w centralnej części grupy, ok. 1,2 km na północny wschód od głównego grzbietu Gór Wołowskich. Dominuje nad miejscowościami Zlatá Idka (pol. Złota Idka, od północy) oraz Kojšov (od południa).
Geologia – morfologia.
Charakterystyczna dla szczytu jest jego rozległa, dość płaska i bezleśna kopuła szczytowa, o kształcie wielkiego bochna wydłużonego w kierunku wschód – zachód. Od strony południowo-zachodniej łączy się ona płytkim siodłem ze wspomnianym głównym grzbietem Gór Wołowskich.
Poniżej kopuły szczytowej stoki góry są miernie rozczłonkowane dolinami potoków. Na zachodnich zboczach Kojszowskiej Hali znajdują się źródliska cieków wodnych, które spływają później na północ i które Perlový potok odprowadza następnie do Hnilca. Pozostałe stoki góry odwadnia Kojšovský potok, który ma swe źródła na wysokości ok. 1120 m n.p.m. na południowych stokach góry. Opływa on później masyw Kojszowskiej Hali od wschodu i przez miejscowość Kojšov spływa do Hnilca.
Zagospodarowanie.
Na szczycie znajduje się radarowa stacja meteorologiczna Słowackiego Instytutu Hydrometeorologicznego oraz kilka masztów przekaźników telekomunikacyjnych.
Turystyka.
Szczyt Kojszowej Hali jest licznie odwiedzany przez turystów, zwłaszcza dla rozległej, dookolnej panoramy. Masyw jest dostępny licznymi znakowanymi szlakami turystycznymi, zaś sam wierzchołek drogą wiodącą do stacji radarowej oraz żółtym szlakiem wiodącym od hotelu turystycznego "Erika", znajdującego się na zachód od szczytu, na pn. stoku kopuły szczytowej Zlatoidskéj hory. Zimą południowe stoki masywu, opadające ku Złotej Idce, okupują narciarze, którzy korzystają z kolei krzesełkowej i kilku wyciągów orczykowych.

</doc>
<doc id="2237380" url="https://pl.wikipedia.org/wiki?curid=2237380" title="TKi3b">
TKi3b

TKi3b – parowóz bezogniowy budowany w Zakładach Naprawczych Taboru Kolejowego we Wrocławiu na podwoziu lokomotyw serii TKi3. W latach 1951–1959 powstało 59 egzemplarzy. Parowozy były produkowane na potrzeby przemysłu drzewnego i papierniczego. Czas pracy pomiędzy kolejnymi napełnieniami zasobnika wynosił od 2 do 6 godzin, zależnie od charakteru pracy. Ostatni parowóz TKi3b-48 pracujący w Kopalni Węgla Brunatnego w Koninie, został przekazany do skansenu w Karsznicach, a ostatecznie zasobnik został pocięty, podwozie sprzedane do Niemiec.

</doc>
<doc id="2237381" url="https://pl.wikipedia.org/wiki?curid=2237381" title="Eerste klasse (1992/1993)">
Eerste klasse (1992/1993)

Eerste klasse (1992/1993) była 90. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237382" url="https://pl.wikipedia.org/wiki?curid=2237382" title="8-Oksoguanina">
8-Oksoguanina

8-Oksoguanina – organiczny związek chemiczny z grupy puryn, utleniona pochodna guaniny. W organizmach żywych powstaje w reakcji guaniny (wchodzącej w skład kwasu deoksyrybonukleinowego) z reaktywnymi formami tlenu lub reaktywnymi formami azotu.
Podczas replikacji DNA związek ten ma tendencję do tworzenia pary z adeniną (zamiast, jak w przypadku niezmodyfikowanej guaniny, z cytozyną), co prowadzi do powstania mutacji punktowej. 8-Oksoguanina usuwana jest z DNA w procesie naprawy z udziałem enzymu OGG1 (glikozylazy 8-oksoguaniny). DNA komórek ssaków zawiera w warunkach normalnego metabolizmu 5–20 nukleotydów z 8-oksoguaniną na milion (106) nukleotydów z niezmodyfikowaną guaniną.

</doc>
<doc id="2237386" url="https://pl.wikipedia.org/wiki?curid=2237386" title="Eerste klasse (1993/1994)">
Eerste klasse (1993/1994)

Eerste klasse (1993/1994) była 91. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237389" url="https://pl.wikipedia.org/wiki?curid=2237389" title="Achille Locatelli">
Achille Locatelli

Achille Locatelli (ur. 15 marca 1856 w Seregno, zm. 5 kwietnia 1935 w Rzymie) – włoski duchowny rzymskokatolicki, internuncjusz apostolski w Argentynie, Paragwaju i Urugwaju w latach 1906–1916, nuncjusz apostolski w Belgii w latach 1916–1918, internuncjusz apostolski w Luksemburgu w latach 1917–1918, nuncjusz apostolski w Portugalii w latach 1918–1922, kamerling Świętego Kolegium Kardynałów w latach 1929–1930 i 1933–1935, kardynał prezbiter od 1922.
Życiorys.
Ukończył Pontyfikalne Seminarium Rzymskie, a także Akademię Dostojników Szlacheckich w Rzymie (uzyskał doktoraty z teologii i "utroque iure"). Święcenia kapłańskie otrzymał 20 grudnia 1879 w Mediolanie. W 1884 został prywatnym szambelanem papieskim, a w 1886 audytorem nuncjatury w Bawarii. W kolejnych latach przenoszony był do placówek w Paryżu i Wiedniu. W latach 1899–1904 pracował w Sekretariacie Stanu, w sekcji ds. nadzwyczajnych spraw Kościoła. Od 1905 pracował na stanowisku chargé d’affaires nuncjatury w Holandii i Luksemburgu od 1905. 22 listopada 1906 mianowany internuncjuszem apostolskim w Argentynie, Paragwaju i Urugwaju.
6 grudnia 1906 otrzymał nominację na biskupa tytularnego Tessaloniki. Konsekrowany w Rzymie przez kardynała Rafaela Merry del Vala, sekretarza Stanu. W lipcu 1916 przeniesiony na placówkę do Belgii. Od 1917 internuncjusz w Luksemburgu, będąc jednocześnie w tym samym czasie p.o. internuncjusza w Holandii. 13 lipca 1918 mianowany nuncjuszem w Portugalii. Na konsystorzu w grudniu 1922 otrzymał kapelusz kardynalski. W latach 1929–1930 i 1933–1935 kamerling Świętego Kolegium Kardynałów. Zmarł na zapalenie płuc i pochowany został w rodzinnej miejscowości.

</doc>
<doc id="2237390" url="https://pl.wikipedia.org/wiki?curid=2237390" title="Metrosideros wyniosły">
Metrosideros wyniosły

Metrosideros wyniosły ("Metrosideros excelsa") – gatunek rośliny z rodziny mirtowatych. Pochodzi z Nowej Zelandii, ale rozprzestrzenił się także w Australii i Afryce Południowej. Ze względu na bardzo twarde drewno wraz z kilkoma pokrewnymi gatunkami swego rodzaju nazywany jest drzewem żelaznym. Kwitnie zwykle w okresie Bożego Narodzenia, stąd zwyczajowa angielska nazwa "Christmas tree". Drzewo dobrze znoszące trudne warunki na wybrzeżu morskim. Jedno z najbardziej typowych drzew Nowej Zelandii.

</doc>
<doc id="2237392" url="https://pl.wikipedia.org/wiki?curid=2237392" title="Pohutukawa">
Pohutukawa



</doc>
<doc id="2237393" url="https://pl.wikipedia.org/wiki?curid=2237393" title="Metrosideros excelsa">
Metrosideros excelsa



</doc>
<doc id="2237394" url="https://pl.wikipedia.org/wiki?curid=2237394" title="Mistrzostwa Europy w Łyżwiarstwie Szybkim w Wieloboju 1912">
Mistrzostwa Europy w Łyżwiarstwie Szybkim w Wieloboju 1912

22. mistrzostwa Europy w łyżwiarstwie szybkim w wieloboju odbyły się w dniach 10–11 lutego 1912 roku w Sztokholmie, w Szwecji. W zawodach brali udział tylko mężczyźni. Zawodnicy startowali na czterech dystansach: 500 m, 1500 m, 5000 m i 10000 m. Drugie złoto w karierze wywalczył Norweg Oscar Mathisen.
Uczestnicy.
W zawodach wzięło udział 14 łyżwiarzy z 4 krajów. Sklasyfikowanych zostało 12.

</doc>
<doc id="2237396" url="https://pl.wikipedia.org/wiki?curid=2237396" title="Eerste klasse (1994/1995)">
Eerste klasse (1994/1995)

Eerste klasse (1994/1995) była 92. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237397" url="https://pl.wikipedia.org/wiki?curid=2237397" title="Eerste klasse (1995/1996)">
Eerste klasse (1995/1996)

Eerste klasse (1995/1996) była 93. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Club Brugge.

</doc>
<doc id="2237402" url="https://pl.wikipedia.org/wiki?curid=2237402" title="Kwiaty grzechu (manhwa)">
Kwiaty grzechu (manhwa)

Kwiaty grzechu (kor. 악의 꽃) – manhwa napisana i zilustrowana przez Lee Hyeon-sook. Składa się z siedmiu tomów.
Opis fabuły.
Se­‑Wa i Se­‑Joon to bliźnięta. Od zawsze byli nierozłączni i często, gdy byli mali, wiele osób miało trudności z rozróżnieniem ich. Pewnego dnia Se­‑Wa zachorowała i musiała przejść zabieg przeszczepu serca. Po tym incydencie jeszcze bardziej zbliżyła się do brata. Se­‑Wa, mimo swojej niezwykłej urody, nie pragnie zostać popularna. Chce jedynie już zawsze spędzać każdą chwilę ze swoim bratem, w którym jest zakochana.

</doc>
<doc id="2237403" url="https://pl.wikipedia.org/wiki?curid=2237403" title="Szkoła Podstawowa nr 23 im. Tadeusza Kościuszki w Zabrzu">
Szkoła Podstawowa nr 23 im. Tadeusza Kościuszki w Zabrzu

Szkoła Podstawowa nr 23 im. Tadeusza Kościuszki – szkoła podstawowa znajdująca się na terenie Zabrza, w dzielnicy Maciejów.

</doc>
<doc id="2237404" url="https://pl.wikipedia.org/wiki?curid=2237404" title="Joachim Glensk">
Joachim Glensk

Joachim Glensk, pseud. "Edward Jokel" (ur. 9 sierpnia 1935 w Opolu, zm. 7 stycznia 2023) – polski literaturoznawca, prasoznawca.
Życiorys.
Prof. dr hab. Joachim Glensk urodził się 9 sierpnia 1935 r. w Opolu. Pochodzi z Tarnowa Opolskiego, gdzie jego ojciec Franciszek był mistrzem kowalskim, właścicielem kuźni i starszym cechu (w młodości uczestnikiem powstań śląskich wraz z bratem Teodorem). Matka Elżbieta, nazwisko panieńskie Wrzeciono, zajmowała się domem i prowadziła sklep rodzinny.
W Tarnowie Opolskim ukończył szkołę podstawową (1949 r.). Naukę kontynuował w Opolu, najpierw w Liceum Ogólnokształcącym im. Mikołaja Kopernika, a następnie w Liceum im. Juliusza Słowackiego, gdzie w 1954 r. złożył egzamin dojrzałości. W 1959 roku ukończył polonistykę na Uniwersytecie Wrocławskim, a w 1968 r. tamże obronił stopień doktora nauk humanistycznych. Tytuł dr. habilitowanego otrzymał w 1991 r. w Wyższej Szkole Pedagogicznej w Opolu, a profesora tytularnego z rąk prezydenta Aleksandra Kwaśniewskiego otrzymał w 1997.
Przez lata będąc pracownikiem Instytutu Śląskiego w Opolu pełnił wiele istotnych funkcji m.in. jako kierownik Pracowni Badań Prasoznawczych i Upowszechnienia Kultury, zastępca kierownika Zakładu Kultury Współczesnej (1974–1989), kierownik Samodzielnego Zespołu Badań Prasoznawczych (1989–1991).
W latach 1991–2005 pracował na WSP w Opolu (od 1994 r. Uniwersytet Opolski) jako kierownik Zakładu Dziennikarstwa Instytutu Nauk Społecznych (1992–2001), oraz po uzwyczajnieniu jako kierownik Katedry Komunikacji Społecznej i Dziennikarstwa (2001–2005).
Rodzina.
Żona Czesława z d. Mykita (teatrolog)
Dzieci: Natasza (1960), Magdalena i Jeremiusz (1965), Mikołaj (1973)
Członek.
Opolskiego Towarzystwa Przyjaciół Nauk, Kieleckiego Towarzystwa Naukowego, Komisji Prasoznawczej Oddziału PAN w Krakowie, Komisji Historycznoliterackiej Oddziału PAN w Katowicach. Komisji Historii Prasy PAN w Warszawie, Rady Naukowej Instytutu Śląskiego w Opolu (wiceprzewodniczący w latach 1991–1995). Bezpartyjny.
Badania.
Historia kultury śląskiej, ze szczególnym uwzględnieniem piśmiennictwa i prasy regionalnej: związki pisarzy polskich, głównie klasyków, ze Śląskiem; dzieje prasy śląskiem.
Publikacje.
Ponad 475 prac, w tym 37 książek, 5 redakcji, m.in.:
Nagrody i odznaczenia.
Wojewódzka nagroda naukowa 1971, Srebrny(1967) oraz Złoty (1972) Krzyż Zasługi, Krzyż Kawalerski Orderu Odrodzenia Polski (1982), Zasłużony Działacz Kultury, Medal Komisji Edukacji Narodowej (1983).
Działalność pozanaukowa.
W latach 1969–1972 przewodniczący Rady Zakładowej Instytutu Śląskiego, wiceprzewodniczący Okręgowej Rady Zakładowej Komisji Nauki przy ZNP, ławnik sądowy (1967–1975), kurator Stowarzyszenia Instytut Śląski w Opolu (1991–1994), członek Komitetu Założycielskiego Związku Ludności Narodowości Śląskiej (1997)
Hobby.
Aforystyka (zbiór ok. 670 tys. cytatów), muzyka poważna, psychoastrologia.

</doc>
<doc id="2237405" url="https://pl.wikipedia.org/wiki?curid=2237405" title="TKh4b">
TKh4b

TKh4b - parowóz bezogniowy produkowany w Zakładach Naprawczych Taboru Kolejowego we Wrocławiu w latach 1953-1955. W tym okresie zbudowanych zostało 28 egzemplarzy tego modelu.
Konstrukcja bazowała na podwoziu lokomotyw serii Tp4. W tym przypadku, po wymontowaniu ostatniego zestawu kołowego, dokonano skrócenia i wzmocnienia tylnej części ostoi, pozostawiając napęd na trzecią oś. Zasobniki pary zostały dostarczone przez Sosnowieckie Zakłady Budowy Kotłów. Żaden parowóz nie został zachowany.

</doc>
<doc id="2237407" url="https://pl.wikipedia.org/wiki?curid=2237407" title="Eerste klasse (1996/1997)">
Eerste klasse (1996/1997)

Eerste klasse (1995/1996) była 93. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół Lierse SK.
Bibliografia.
V

</doc>
<doc id="2237409" url="https://pl.wikipedia.org/wiki?curid=2237409" title="Chengdu J-20">
Chengdu J-20

Chengdu J-20 – prototypowy chiński myśliwiec piątej generacji wykonany w technologii obniżonej wykrywalności.
Historia.
Według niepotwierdzonych doniesień program budowy samolotu mającego zastąpić ciężki myśliwiec J-8II rozpoczęto w 1989 roku pod oznaczeniem "2-03". Początkowo planowano szerokie korzystanie z doświadczeń i rozwiązań zachodnich producentów, ale wskutek wydarzeń na placu Tian’anmen ta droga została zamknięta. Drugim i tradycyjnym źródłem nowych technologii i rozwiązań technicznych był Związek Radziecki, a później już Rosja. Nie jest jasne, w jakim stopniu nowy samolot jest wytworem rodzimej myśli technicznej, a na ile w jego budowie uczestniczyli zagraniczni specjaliści. Prawdopodobnym jest, że w budowie i projektowaniu J-20 brali udział inżynierowie rosyjscy. Pewne podobieństwa do samolotu MiG 1-44 mogą wskazywać na udział konstruktorów MiG-a, którzy brali już udział w pracach prowadzonych w Chengdu nad myśliwcem J-10, a w 1993 roku rozpoczęła się oficjalna współpraca pomiędzy OKB MiG i chińskimi ośrodkami naukowymi zajmującymi się konstrukcjami lotniczymi.
Prace nad nową maszyną realizowano w Instytucie 611 znanym obecnie jako Chengdu Aircraft Design Institute (chiń.: 成都飞机设计研究所; Pinyin: "Chéngdū fēijī shèjì yánjiūsuǒ") pod kierunkiem głównego konstruktora Jang Wei. W 2008 roku zapadła decyzja, iż podstawą do dalszych prac będzie projekt określany jako "Projekt 718".
Na zachodzie pierwsze informacje dotyczące nowego typu chińskiego myśliwca zbudowanego z wykorzystaniem technologii obniżających skuteczną powierzchnię odbicia radiolokacyjnego pochodzą od Office of Naval Intelligence (Biuro Wywiadu Marynarki Wojennej). W 1997 roku amerykański wywiad informował o prowadzonych w Chengdu Aircraft Industry Group pracach nad nowym, wielozadaniowym myśliwcem, nazwanym w Stanach Zjednoczonych XXJ lub J-XX. Miała być to maszyna odpowiadająca gabarytami i konfiguracją rosyjskiemu MiG-owi-31 i amerykańskiemu F-15 Eagle’owi. Przewidywano, że wejdzie ona do służby liniowej w 2015 roku. Kolejne doniesienia amerykańskiego wywiadu wskazywały na Shenyang Aircraft Corporation jako miejsce prac nad samolotem, którego układ konstrukcyjny przypominał rosyjski Su-47, ale ze skrzydłami o dodatnim, klasycznym skosie. O rosyjskim rodowodzie nowego samolotu miała również świadczyć współpraca chińskich konstruktorów ze specjalistami z wytwórni Suchoja. 
W 2002 roku ujawniono zdjęcia makiety nowej maszyny, którą badano w tunelu aerodynamicznym. W 2004 roku ponownie uznano, że pracami nad samolotem zajmują się specjaliści z Chengdu. Rok później na chińskich stronach internetowych pojawiły się pierwsze zdjęcia samolotu określanego mianem J-14, przypominającego amerykańskiego Lockheeda F-22 Raptora. Specjaliści lotniczy dość sceptycznie podchodzili do ujawnionych fotografii, podejrzewając celową mistyfikację chińskich władz. W listopadzie 2009 roku generał He Weirong, zastępca dowódcy chińskich sił powietrznych, ujawnił, że w 2010 lub 2011 roku oblatany zostanie nowy chiński myśliwiec będący równorzędną konstrukcją dla F-22. Rok później na China International Aviation &amp; Aerospace Exhibition ujawniono dalsze informacje o powstającym samolocie. Pokazano między innymi makietę kabiny samolotu, a w grudniu 2010 roku w internecie pojawiły się pierwsze zdjęcia samolotu na przyzakładowym lotnisku w Chengdu.
Oblotu nowej maszyny dokonano 11 stycznia 2011 roku; za sterami samolotu siedział pułkownik Li Gang, który wcześniej brał udział w pracach nad samolotami Chengdu J-7, JF-17 Thunder i Chengdu J-10. Ujawniony egzemplarz miał numer boczny 2001, według niepotwierdzonych źródeł istnieje jeszcze jeden samolot o numerze bocznym 2002. Przygotowania do oblotu rozpoczęto 22 grudnia 2010 roku, prawdopodobnie maszyna miała się wznieść do dziewiczego lotu 7 stycznia 2011 roku, jednak z nieznanych powodów oblot przełożono na 11 stycznia. Jest wielce prawdopodobne, że data oblotu związana była z wizytą w Chinach sekretarza obrony USA Roberta Gatesa. Sam lot w asyście dwumiejscowego samolotu J-10 trwał 21 minut.
16 maja 2012 roku do dziewiczego lotu wzbił się drugi prototyp maszyny J-20, oznaczony numerem 2002, a 1 marca 2014 roku – trzeci samolot prototypowy o numerze bocznym 2011.
10 marca 2017 roku, chiński kanał telewizji państwowej podał informację o przyjęciu maszyny na uzbrojenie Sił Powietrznych Chińskiej Armii Ludowo-Wyzwoleńczej. Nie jest wiadome ile maszyn zostało przyjętych, ale wstępne, nieoficjalne szacunki mówią o sześciu do tuzina samolotów. Mimo wejścia J-20 na uzbrojenie, nieoficjalnie wiadomo, że konstruktorzy maszyny nadal borykają się z problemami układu sterowania, powłoki pochłaniającej fale radarowe, której jakość nie spełnia oczekiwań, i brakiem docelowych silników WS-15. 9 lutego 2018 roku chińskie media podały informacje o uzyskaniu przez samolot gotowości operacyjnej. Z drugiej strony przyjęta na uzbrojenie maszyna podlega pewnym ograniczeniom. Liniowy J-20 napędzany jest przejściowym silnikiem WS-10B o niewystarczającym do potrzeb ciągu. Ogranicza to manewrowość samolotu, zasięg a w przypadku wystrzeliwanych z pokładu rakiet, skraca ich zasięg z uwagi na zbyt małą energię początkową nadaną przez samolot. Pierwsze maszyny znalazły się na stanie jednej z eskadr 9. Brygady Lotnictwa.
Konstrukcja.
J-20 jest wolnonośnym górnopłatem napędzanym dwoma silnikami. Na J-20 zastosowano układ aerodynamiczny zwany potocznie „kaczką”, w którym skośne, o dodatnim wzniosie usterzenie poziome znajduje się w części dziobowej przed skrzydłami za kabiną pilota. Skrzydła o trapezowym obrysie z krótkimi napływami, mocno przesunięte do tyłu kadłuba, krawędzie spływu skrzydeł sięgają połowy dysz silników. Skrzydła o niewielkim ujemnym wzniosie zaopatrzone w klapy noskowe na krawędzi natarcia oraz klapy i klapolotki na krawędzi spływu. Silnie rozchylone stateczniki pionowe odchylające się całą powierzchnią (usterzenie płytowe) pełniące prawdopodobnie również rolę hamulców aerodynamicznych skracających dobieg samolotu. Pod usterzeniem pionowym zamontowano nieruchome, silnie rozchylone na zewnątrz powierzchnie aerodynamiczne o trapezowym obrysie. Ich obecność może świadczyć o problemach ze statecznością kierunkową samolotu, na tyle dużą, że zdecydowano się je umieścić, chociaż wiadomo, że stanowią one element znacząco zwiększający echo radiolokacyjne samolotu.
Po obu stronach kadłuba, tuż za kabiną pilota znajdują się prostokątne, ustawione skośnie względem płaszczyzny pionowej kadłuba, wloty powietrza do silników. Są one dość szeroko rozstawione względem silników co sprzyja schowaniu ich turbin, generujących silne echo radarowe. Na kadłubie tuż przed wlotami w ich górnej części umieszczono regulatory przepływu powietrza do wlotów. Dodatkowo zmniejszają one echo radiolokacyjne jakie generują wloty powietrza do silników. W pobliżu wlotów umieszczono również klapy zapobiegające pompażowi silników. Kadłub o trapezowym przekroju z krótszą podstawą. Jego przód ma poziomą krawędź zmniejszającą echo radiolokacyjne maszyny. Mocno nachylone krawędzie boczne kadłuba również sprzyjają zmniejszeniu echa radarowego. Kroplowa osłona kabiny odchylana w całości do tyłu.
Samolot ma proste, trójpodporowe, chowane podwozie z przednim podparciem. Przednie koło chowa się do wnęki w kadłubie, główne – do wnęk po bokach kadłuba. Na kadłubie pomiędzy silnikami umieszczono komorę ze spadochronem hamującym. Nie jest jasne, jakie silniki zastosowano w prototypach. Prawdopodobnie były to rosyjskie AL-31F (możliwe jest również, że są to silniki w wersji FN) o ciągu 123 kN lub AL-37FU o ciągu (z dopalaniem) 145 kN lub chińskie WS-10G o ciągu 130 kN. Żaden z nich nie jest na tyle mocny, aby zapewnić dość dużej i ciężkiej konstrukcji (szacunkowa masa samolotu wynosi około 40 ton) jaką jest J-20 odpowiednią prędkość naddźwiękową bez użycia dopalaczy. 19 września 2017 roku, w powietrze wzbił się po raz pierwszy 7 prototyp samolotu, od pozostałych różnił się zastosowanymi silnikami, był to jednostki WS-10B. Był to krok w kierunku uniezależnienia konstrukcji od rosyjskich komponentów. Kolejną, rodzimą wersją silnika ma być WS-10G, jednostka o ciągu rzędu 152 - 155 kN i możliwością wektorowania ciągu. Docelowo, wstępne plany przewidują rok 2019, zastosowany ma zostać silnik WS-15 o ciągu rzędu 197 kN.
Uzbrojenie będzie przenoszone w wewnętrznych komorach uzbrojenia, lecz dość duży prześwit między dolną krawędzią kadłuba a ziemią sugeruje również możliwość zastosowania uzbrojenia podwieszanego na zewnętrznych węzłach.

</doc>
<doc id="2237411" url="https://pl.wikipedia.org/wiki?curid=2237411" title="Sargasy">
Sargasy



</doc>
<doc id="2237414" url="https://pl.wikipedia.org/wiki?curid=2237414" title="Eerste klasse (1997/1998)">
Eerste klasse (1997/1998)

Eerste klasse (1997/1998) była 95. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Lierse SK. Nowym mistrzem Belgii został zespół Club Brugge.

</doc>
<doc id="2237415" url="https://pl.wikipedia.org/wiki?curid=2237415" title="Fergus McFadden">
Fergus McFadden

Fergus McFadden (ur. 17 czerwca 1986) – irlandzki rugbysta występujący na pozycji środkowego ataku w Leinster i University College Dublin a także w irlandzkiej drużynie narodowej.
W drużynie narodowej debiutował 5 lutego 2011 podczas meczu z Włochami na Stadio Flaminio w Rzymie podczas Pucharu Sześciu Narodów. Pierwsze przyłożenie zdobył 13 lutego 2011 w meczu z Francją na Aviva Stadium.

</doc>
<doc id="2237422" url="https://pl.wikipedia.org/wiki?curid=2237422" title="Roberto Franqueira">
Roberto Franqueira

Tecão, właśc. Roberto Franqueira (ur. 10 maja 1952 w Bauru) – brazylijski piłkarz, występujący na pozycji środkowego obrońcy.
Kariera klubowa.
W karierę piłkarską Tecão rozpoczął w klubie Noroeste Bauru w 1974 roku. W latach 1975–1978 występował z São Paulo FC. Z São Paulo zdobył mistrzostwo Brazylii 1977. W São Paulo 9 listopada 1975 w zremisowanym 1-1 meczu z Clube Atlético Mineiro Tecão zadebiutował w lidze brazylijskiej. W latach 1978–1979 i 1980 występował w Santa Cruz Recife.
W 1981 roku występował w Coritibie, a w latach 1982–1984 Bangu AC. W latach 1984–1985 był zawodnikiem Amériki Rio de Janeiro. W barwach Amériki Tecão wystąpił ostatni raz w lidze brazylijskiej 3 lutego 1985 w przegranym 0-2 meczu z Cruzeiro EC. Ogółem w I lidze wystąpił w 72 meczach, w których strzelił 2 bramki. W Américe zakończył karierę w 1985 roku, lecz 1997 powrócił na boisko w barwach Iguaçu União da Vitória.
Kariera reprezentacyjna.
Tecão występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił w sześciu meczach z Kostaryką, Salwadorem, Boliwią, Argentyną, Trynidadem i Tobago i Meksykiem. W 1976 roku Tecão uczestniczył w Igrzyskach Olimpijskich w Montrealu. Na turnieju Tecão wystąpił w dwóch meczach reprezentacji Brazylii z NRD i Hiszpanią.

</doc>
<doc id="2237423" url="https://pl.wikipedia.org/wiki?curid=2237423" title="Eerste klasse (1998/1999)">
Eerste klasse (1998/1999)

Eerste klasse (1998/1999) była 96. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół KRC Genk.

</doc>
<doc id="2237425" url="https://pl.wikipedia.org/wiki?curid=2237425" title="Hibiscus tiliaceus">
Hibiscus tiliaceus



</doc>
<doc id="2237428" url="https://pl.wikipedia.org/wiki?curid=2237428" title="Parafia św. Rodziny w Haninge">
Parafia św. Rodziny w Haninge

Parafia św. Rodziny w Haninge – parafia katolicka z siedzibą w gminie Haninge, w dzielnicy Handen, na południowy wschód od Sztokholmu. Wspólnota prowadzona jest przez ojców z Zakonu Braci Mniejszych.
Nabożeństwa odbywają się w języku szwedzkim i polskim.
Na terenie parafii działa także stowarzyszenie neokatechumenatu oraz rodziny misyjne. 
Historia.
Jesienią 1991 r. ks. biskup Hubertus Brandenburg wysłał diakona Erika Kenneta Pålssona, żeby wybudować kościół katolicki. Potrzeby były duże, żeby powstał kościół katolicki. Na początku msze były odprawiane w wynajmowanym przez braci protestantów kościele. 1 stycznia 1999 otwarto i poświęcono kościół św. Rodziny w Haninge. Parafia obejmuje m.in.: Haninge, Tyresö i Nynäshamn.

</doc>
<doc id="2237429" url="https://pl.wikipedia.org/wiki?curid=2237429" title="Eugenio Tosi">
Eugenio Tosi

Eugenio Tosi O.Ss.C.A. (ur. 6 maja 1864 w Busto Arsizio, zm. 7 stycznia 1929 w Mediolanie) – włoski duchowny katolicki, arcybiskup Mediolanu, kardynał.
Życiorys.
Ukończył Seminarium Monza w Mediolanie. Święcenia kapłańskie otrzymał 4 czerwca 1887. Przez dwa lata pracował jako wikariusz w jednej z parafii, po czym wstąpił do zgromadzenia Oblatów Św. Karola i Ambrożego. W latach 1889-1909 wykładał w swym domu zakonnym. W latach 1909-1911 był wikariuszem generalnym diecezji Rimini.
5 kwietnia 1911 otrzymał nominację na biskupa Squillace. Sakry udzielił mu bł. Andrea Carlo Ferrari, arcybiskup Mediolanu. 22 marca 1917 przeniesiony na urząd biskupa diecezji Andria. 7 marca 1922 nowy papież Pius XI mianował go swym następcą na stolicy metropolitalnej w Mediolanie. Na konsystorzu z grudnia 1922 otrzymał kapelusz kardynalski z tytułem prezbitera Santi Silvestro e Martino ai Monti. Wyświęcił na kapłanów przyszłych kardynałów Giovanni Colombo i Angelo Dell’Acqua. Zmarł po długiej chorobie i pochowany został w katedrze mediolańskiej.

</doc>
<doc id="2237431" url="https://pl.wikipedia.org/wiki?curid=2237431" title="Eerste klasse (1999/2000)">
Eerste klasse (1999/2000)

Eerste klasse (1999/2000) była 97. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna KRC Genk. Nowym mistrzem Belgii został zespół RSC Anderlecht.

</doc>
<doc id="2237432" url="https://pl.wikipedia.org/wiki?curid=2237432" title="Zbór ewangelicki przy ul. św. Jana w Krakowie">
Zbór ewangelicki przy ul. św. Jana w Krakowie

Zbór ewangelicki przy ulicy św. Jana w Krakowie – zbór, który znajdował się w Krakowie, przy dzisiejszej ulicy św. Jana, pomiędzy Rynkiem Głównym a ulicą św. Tomasza. Zniszczony w 1591 roku.
Zbór został otwarty 2 maja 1572 za zezwoleniem króla Zygmunta Augusta. Ze względu na swój wysoki dach był zwany „brogiem”. 
Zbór wielokrotnie stawał się obiektem agresji nieprzyjaznego otoczenia złożonego z żaków i rzemieślników. 10 października 1574 obiekt został zaatakowany i zniszczony przez katolików podczas tzw. tumultu krakowskiego. Według zapisków z ksiąg parafii ewangelickiej w Krakowie został całkowicie zniszczony 23 maja 1591 podczas ponownych rozruchów. Nigdy go nie odbudowano. „Bróg” pozostawał w ruinie do 1622 r., kiedy zgodnie z prawem kaduka został przekazany Stanisławowi Lubomirskiemu, który z kolei przekazał go zakonowi Bernardynów. 
Na jego miejscu w XVII wieku wzniesiono Kościół Najświętszej Marii Panny na Żłobku (obecnie nieistniejący).

</doc>
<doc id="2237433" url="https://pl.wikipedia.org/wiki?curid=2237433" title="Diazyrydyna">
Diazyrydyna

Diazyrydyna – organiczny związek chemiczny należący do związków heterocyklicznych. W skład cząsteczki diazyrydyny wchodzi pierścień, zbudowany z jednego atomu węgla, oraz dwóch atomów azotu, który jest w pierścieniu heteroatomem. Cząsteczka diazyrydyny ma charakter nasycony.
Diazyrydyna może być traktowana jako pochodna hydrazyny. Ze względu na duże kąty pomiędzy wiązaniami, co powoduje odkształcenia pierścienia, diazyrydyna występuje w postaci izomerów cis-trans. Zazwyczaj są one syntetyzowane metodą opracowaną przez E. Schmitza: związek karbonylowy jest traktowany amoniakiem lub odpowiednią pierwszorzędową aminą alifatyczną i odczynnikiem aminującym takim jak kwas hydroksyloamino-"O"-sulfonowy (HOSA) w warunkach zbliżonych do warunków standardowych. Ostatnim etapem syntezy jest wewnątrzcząsteczkowa cyklizacja aminalu.
Reakcje.
Niepodstawioną diazyrydynę można bezpośrednio utlenić do bardziej stabilnej diazyryny.

</doc>
<doc id="2237438" url="https://pl.wikipedia.org/wiki?curid=2237438" title="Nowy Biegun dla Włoch">
Nowy Biegun dla Włoch

Nowy Biegun dla Włoch (wł. "Nuovo Polo per l'Italia", NPI) – koalicja włoskich centrowych i centroprawicowych partii politycznych, której liderami zostali Pier Ferdinando Casini, Gianfranco Fini i Francesco Rutelli.
Sojusz ten, w mediach jeszcze przed powstaniem określany jako Trzeci Biegun (wł. "Terzo Polo"), został zawiązany 15 grudnia 2010. Miało to miejsce tuż po wygranym przez rząd Silvia Berlusconiego głosowaniu nad wotum nieufności. Porozumienie pod nazwą Biegun Narodu (wł. "Polo della Nazione") zawarły główne parlamentarne ugrupowania nienależące ani do koalicji rządowej (tworzonej przez Lud Wolności i Ligę Północną), ani do lewicowej opozycji skupionej wokół Partii Demokratycznej.
Koalicjanci zadeklarowali współpracę w radach regionalnych i wyborach różnych szczebli. Nowa inicjatywa została określona jako alternatywa dla dwóch głównych obozów politycznych. Na spotkaniu koordynacyjnym ze stycznia 2011, w którym wzięło udział ponad stu parlamentarzystów krajowych i europejskich, przyjęto nazwę Nowy Biegun dla Włoch. W tym samym miesiącu posłowie czterech największych ugrupowań NPI zadeklarowali powołanie wspólnego klubu deputowanych w Sycylijskim Zgromadzeniu Regionalnym.
Wśród ugrupowań tworzących Nowy Biegun dla Włoch znalazły się ugrupowania chrześcijańsko-demokratyczne, konserwatywno-liberalne, liberalne i regionalne. Do największych z nich należały:
NPI wsparły również mniejsze partie posiadające niewielką reprezentację parlamentarną (Liberalni Demokraci Danieli Melchiorre, Europejski Ruch Republikański Luciany Sbarbati i "Verso Nord" Massima Cacciarego), ponadto Włoska Partia Liberalna i grupa niezależnych polityków (w tym republikanin Giorgio La Malfa).
W 2012 koalicja faktycznie się rozpadła.

</doc>
<doc id="2237444" url="https://pl.wikipedia.org/wiki?curid=2237444" title="Dursztyński Potok">
Dursztyński Potok

Dursztyński Potok, Durściański Potok, Moczydłowy Potok – górna część potoku Przykopa (powyżej ujścia Młynówki). Wypływa w centrum Dursztyna, po zachodniej stronie skrzyżowania dróg przy kościele, na wysokości około 730 m n.p.m. Najwyżej położone są źródła jego dopływu – Rusnakowego Potoku, który spływa z wysokości około 775 m spod Grandeusa.
Dursztyński Potok spływa w zachodnim, później północno-zachodnim kierunku pomiędzy dwoma grzbietami. Od północnej strony jest to grzbiet Dursztyńskich Skałek. Przy Lorencowych Skałkach zakręca w północnym kierunku i przecinając grzbiet Dursztyńskich Skałek dzieli go na dwie grupy: zachodnią i wschodnią. W Krempachach zmienia kierunek na północno-wschodni. Łączy się z Młynówką w miejscu o współrzędnych , na wysokości 582 m n.p.m., dając początek Przykopie.
Ma liczne dopływy, wśród nazwanych są to:
Drogą polną wzdłuż dolnego odcinka Dursztyńskiego Potoku prowadzi szlak rowerowy

</doc>
<doc id="2237445" url="https://pl.wikipedia.org/wiki?curid=2237445" title="Eerste klasse (2000/2001)">
Eerste klasse (2000/2001)

Eerste klasse (2000/2001) była 98. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237446" url="https://pl.wikipedia.org/wiki?curid=2237446" title="Steinbach-Hallenberg">
Steinbach-Hallenberg

Steinbach-Hallenberg – miasto w Niemczech, w kraju związkowym Turyngia, w powiecie Schmalkalden-Meiningen.
1 stycznia 2019 do miasta przyłączono gminy pochodzące z rozwiązanej dzień wcześniej wspólnoty administracyjnej Haselgrund: Altersbach, Bermbach, Oberschönau, Rotterode, Unterschönau oraz Viernau.
Współpraca.
Miejscowości partnerskie:

</doc>
<doc id="2237448" url="https://pl.wikipedia.org/wiki?curid=2237448" title="Hallenberg (ujednoznacznienie)">
Hallenberg (ujednoznacznienie)

Niemcy:
Inne:
Zobacz też:

</doc>
<doc id="2237449" url="https://pl.wikipedia.org/wiki?curid=2237449" title="Punkt oporu Dąbrówka Wielka">
Punkt oporu Dąbrówka Wielka

Punkt oporu Dąbrówka Wielka – najstarszy odcinek Obszaru Warownego „Śląsk” położony na wzgórzu 304,7 przy drodze krajowej nr 94. Największy fragment tej pozycji obronnej znajduje się w granicach Piekar Śląskich – w dzielnicy Dąbrówka Wielka (12 budowli). Mniejszą część zajmują Siemianowice Śląskie oraz Chorzów. Do czasów obecnych zachowało się 17 obiektów: 
Historia.
Jego budowę rozpoczęto jeszcze w 1933 roku, zaledwie 2 km od ówczesnej granicy z Niemcami. Zadaniem tych umocnień było zabezpieczenie przed atakiem niemieckim z mocno wysuniętego na wschód Bytomia. Fortyfikacje posiadały własne ceglane koszary, w których stacjonowała kompania forteczna „Dąbrówka” złożona z żołnierzy tarnogórskiego pułku piechoty oraz będzińskiego pułku artylerii. W świetle dotychczasowej wiedzy nie ma dowodów na udział tych umocnień w walkach podczas ostatniej wojny. Podobnie jak w całym OWŚ, załoga opuściła swoje pozycje w nocy z 2 na 3 września 1939 roku. Jedynym wojennym epizodem na tym terenie było skryte przedarcie się oddziału 
"Freikorpsu" luką między punktem oporu „Dąbrówka Wielka” a grupą bojową „Maciejkowice”. Celem niemieckich dywersantów była kopalnia „Michał” w Michałkowicach. Zajęty zakład został jednak szybko odzyskany przez stronę polską, przez wspomagający byłych powstańców śląskich oddział wojska polskiego.
Dwa obiekty wpisano do rejestru zabytków nieruchomych województwa śląskiego:

</doc>
<doc id="2237453" url="https://pl.wikipedia.org/wiki?curid=2237453" title="Michel Kratochvil">
Michel Kratochvil

Michel Frank Kratochvil (ur. 7 kwietnia 1979 w Bernie) – szwajcarski tenisista, reprezentant w Pucharze Davisa.
Kariera tenisowa.
Karierę tenisową rozpoczął w roku 1997. W grze pojedynczej wygrał pięć turniejów kategorii ATP Challenger Tour. Oprócz tego Szwajcar dwukrotnie doszedł do finałów rozgrywek rangi ATP World Tour, najpierw w połowie września 2001 roku w Szanghaju oraz niespełna miesiąc później w Tokio.
Od roku 2000 do 2004 reprezentował Szwajcarię w Pucharze Davisa. Rozegrał przez ten okres dwanaście pojedynków singlowych, z których trzy wygrał.
W roku 2008 zakończył karierę tenisową, w trakcie której jego zarobki na kortach przekroczyły kwotę miliona dolarów. Najwyżej sklasyfikowany w rankingu singlistów był na 35. miejscu w lipcu 2002 roku.

</doc>
<doc id="2237454" url="https://pl.wikipedia.org/wiki?curid=2237454" title="Wasungen">
Wasungen

Wasungen – miasto w Niemczech, w kraju związkowym Turyngia, w powiecie Schmalkalden-Meiningen, siedziba wspólnoty administracyjnej Wasungen-Amt Sand.
Przez miasto przepływa rzeka Werra. 1 stycznia 2019 do miasta przyłączono gminy Hümpfershausen, Metzels, Oepfershausen, Unterkatz oraz Wahns, które stały się jego dzielnicami.
Przez miasto przebiega szlak rowerowy doliny Werry.
Współpraca.
Miejscowość partnerska:

</doc>
<doc id="2237456" url="https://pl.wikipedia.org/wiki?curid=2237456" title="Podniesienie wykonawcze">
Podniesienie wykonawcze

Podniesienie wykonawcze (także odwrotna strzałka ugięcia, pot. przeciwstrzałka ugięcia) – wygięcie elementu konstrukcyjnego (belki, płyty lub kratownicy) w kierunku przeciwnym do przewidywanych ugięć spowodowanych obciążeniem ustroju. Ze względów użytkowych ugięcia konstrukcji są ograniczone na etapie projektowania. Spowodowane jest to komfortem użytkowników obiektu budowlanego oraz warunkami wykonania warstw wykończeniowych. Znaczne ugięcia konstrukcji, powodujące na przykład pękanie tynku, mogą sprawiać wrażenie zagrożenia katastrofą budowlaną. Polska Norma PN-90/B-03200 dotycząca konstrukcji stalowych nakazuje stosowanie podniesienia wykonawczego w dźwigarach dachowych o rozpiętości powyżej 30 m (z wyjątkiem ustrojów kratowych o załamanym pasie dolnym lub podporami połączonymi ściągiem) o wartości nie mniejszej niż suma ugięć od charakterystycznych wartości obciążenia stałego i połowy obciążenia zmiennego. W Eurokodzie PN EN 1992-1-1 dotyczącym konstrukcji żelbetowych umieszczono zalecenie, aby strzałka odwrotna ugięcia nie przekraczała 1/250 rozpiętości elementu.

</doc>
<doc id="2237457" url="https://pl.wikipedia.org/wiki?curid=2237457" title="Sałatnica leśna">
Sałatnica leśna

Sałatnica leśna ("Aposeris foetida" (L.) Cass. ex Less.) – gatunek rośliny należący do rodziny astrowatych. Jedyny przedstawiciel monotypowego rodzaju sałatnica "Aposeris" Neck. ex Cass. Występuje w lasach liściastych Europy.
Zasięg występowania.
Występuje naturalnie w Europie. Występuje także w Polsce. W Polsce jest gatunkiem występującym na stanowiskach naturalnych w południowo-wschodniej Polsce. Gatunek wschodniokarpacki, takson reglowy.

</doc>
<doc id="2237461" url="https://pl.wikipedia.org/wiki?curid=2237461" title="Compaq Concerto">
Compaq Concerto

Compaq Concerto to prawdopodobnie pierwszy dostępny na rynku tablet PC. Wszedł do produkcji w roku 1992.

</doc>
<doc id="2237473" url="https://pl.wikipedia.org/wiki?curid=2237473" title="Źródełko">
Źródełko



</doc>
<doc id="2237475" url="https://pl.wikipedia.org/wiki?curid=2237475" title="GIAT 30">
GIAT 30



</doc>
<doc id="2237480" url="https://pl.wikipedia.org/wiki?curid=2237480" title="Babiná">
Babiná

Babiná (1278 m) – najwyższy szczyt w grupie Knoli w Górach Wołowskich w łańcuchu Rudaw Słowackich we wschodniej Słowacji. Leży w południowej części grupy, już na południe od doliny Hnilca, niespełna 1,5 km na północ od głównego grzbietu Rudaw.
Ukształtowanie.
Rozłożysty masyw ma kształt trójramiennego rozrogu, którego dwa potężne ramiona opadają krótko na północny zachód i północny wschód, ku dolinie Hnilca. Rozdziela je płytka dolina "Demjanka". Trzecie ramię biegnie przez szczyty "Smrečinka" (1266 m) i "Stromiš" (1173 m) na południe i po 10 km kończy się szczytem "Lučice" (827 m) nad doliną Slanej między miejscowościami Nižná Slaná i Gemerská Poloma. Od siodła przed szczytem "Smrečinka" w kierunku południowo-wschodnim formuje się grzbiet, którym przez przełęcz Súľová masyw Babinej łączy się z Grupą Złotego Stołu. Z kolei przed szczytem "Stromiš" ku zachodowi odgałęzia się mało wyraźny grzbiet biegnący ku przełęczy Dobšinský vrch.
Turystyka.
Przez szczyt Babinej biegnie żółto znakowany szlak turystyczny z doliny Slanej (Dobšinská píla) do doliny Hnilca (przystanek kolejowy Sykavka).

</doc>
<doc id="2237495" url="https://pl.wikipedia.org/wiki?curid=2237495" title="Eerste klasse (2002/2003)">
Eerste klasse (2002/2003)

Eerste klasse (2002/2003) była 100. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna KRC Genk. Nowym mistrzem Belgii został zespół Club Brugge.

</doc>
<doc id="2237497" url="https://pl.wikipedia.org/wiki?curid=2237497" title="Mistrzostwa Polski w hokeju na trawie">
Mistrzostwa Polski w hokeju na trawie



</doc>
<doc id="2237498" url="https://pl.wikipedia.org/wiki?curid=2237498" title="Brama Sławkowska w Krakowie">
Brama Sławkowska w Krakowie

Brama Sławkowska ("Krawców") – brama w Krakowie wchodząca w skład fortyfikacji miejskich, wzniesiona na przełomie wieków XIII i XIV. Rozebrana na początku XIX wieku. Była obok Bramy Floriańskiej drugim co do ważności wjazdem do miasta.
Historia.
Budowa fortyfikacji miejskich rozpoczęła się po lokacji miasta w 1286 roku. Budynek Bramy Sławkowskiej wzniesiony został we wczesnym okresie fortyfikowania miasta na przełomie XIII i XIV wieku. Była jedną z ośmiu krakowskich bram obronnych obok floriańskiej, grodzkiej, wiślnej, mikołajskiej-rzeźniczej (Brama na Gródku), szewskiej, nowej, pobocznej. Brama posiadała szyję z bastionem wychodzącym na przedpole. Nad fosą znajdował się most zwodzony. W wieży bramnej mieszkał rurmistrz, a w XVI wieku znajdował się tam punkt obserwacyjny trębacza. W 1626 roku brama posiadała następujące wyposażenie: 5 hakownic, 4 muszkiety, 8 półhaków. Za obronę bramy odpowiedzialny był cech krawców. Bramę i sąsiadujące z nią baszty rozebrano na początku XIX wieku.

</doc>
<doc id="2237503" url="https://pl.wikipedia.org/wiki?curid=2237503" title="Jozef Moravčík">
Jozef Moravčík

Jozef Moravčík (ur. 19 marca 1945 w Očovej) – słowacki prawnik i polityk, minister, w 1994 premier Słowacji, burmistrz Bratysławy.
Życiorys.
Studiował prawo na Uniwersytecie Karola, następnie na Uniwersytecie Komeńskiego w Bratysławie, został następnie pracownikiem naukowym tej uczelni, od 1985 na stanowisku docenta. Specjalizował się w prawie gospodarczym, w latach 1985–1990 kierował katedrą prawa gospodarczego, a w latach 1990–1991 był dziekanem wydziału prawa na Uniwersytecie Komeńskiego.
W 1991 uzyskał mandat posła do słowackiego parlamentu, wchodził też w skład jednej z izb parlamentu federacji. Początkowo działał w Społeczeństwie przeciw Przemocy, wkrótce jednak dołączył do Ruchu na rzecz Demokratycznej Słowacji, który założył Vladimír Mečiar. Od 2 lipca do 31 grudnia 1992 był ministrem spraw zagranicznych Czeskiej i Słowackiej Republiki Federacyjnej, ostatnim w historii federacji. Od 2 lipca do 31 grudnia 1992 pełnił funkcję przewodniczącego OBWE. Później został doradcą premiera, po czym 19 marca 1993 zastąpił Milana Kňažkę na urzędzie ministra spraw zagranicznych Słowacji.
W lutym 1994 został usunięty z HZDS, gdy organizował własną frakcję. Przekształcił ją następnie w Unię Demokratyczną Słowacji, która dała początek Unii Demokratycznej. 14 marca 1994 zakończył urzędowanie na stanowisku ministra, jednocześnie prezydent Michal Kováč powierzył mu misje stworzenia rządu. Funkcję premiera pełnił od 16 marca do 13 grudnia 1994, uzyskując w tym samym roku mandat posła do Rady Narodowej. W latach 1998–2002 był burmistrzem Bratysławy, później wycofał się z aktywnej działalności politycznej.

</doc>
<doc id="2237504" url="https://pl.wikipedia.org/wiki?curid=2237504" title="Archiwum Państwowe">
Archiwum Państwowe



</doc>
<doc id="2237506" url="https://pl.wikipedia.org/wiki?curid=2237506" title="Daniela Melchiorre">
Daniela Melchiorre

Daniela Melchiorre (ur. 12 maja 1970 w Rzymie) – włoska polityk i prawniczka, deputowana, była wiceminister sprawiedliwości i rozwoju gospodarczego.
Życiorys.
Ukończyła studia prawnicze na Uniwersytecie w Bari. Praktykowała jako prawnik, była też wykładowczynią na macierzystej uczelni. Została później zastępcą prokuratora wojskowego w Weronie i Turynie.
Działała jednocześnie w partii Margherita, stanęła na czele jej struktur w Mediolanie. W rządzie Romano Prodiego od maja 2006 do marca 2008 pełniła funkcję podsekretarza stanu w Ministerstwie Sprawiedliwości. Jesienią 2007, sprzeciwiając się akcesowi jej ugrupowania do Partii Demokratycznej, przystąpiła do nowej formacji, tworzonej przez Lamberta Diniego pod nazwą Liberalni Demokraci.
W wyborach w 2008 z ramienia federacyjnego Ludu Wolności uzyskała mandat posłanki do Izby Deputowanych XVI kadencji. Gdy Lamberto Dini zdecydował się wstąpić bezpośrednio do przekształconego w jednolitą partię Ludu Wolności, Daniela Melchiorre objęła kierownictwo Liberalnych Demokratów. Początkowo popierała gabinet Silvia Berlusconiego, wkrótce przeszła do opozycji, a w 2010 wprowadziła swoją formację do koalicji Nowy Biegun dla Włoch. Od maja do czerwca 2011 była wiceministrem rozwoju gospodarczego. W 2013 odeszła z polityki, powracając do sądownictwa wojskowego.

</doc>
<doc id="2237508" url="https://pl.wikipedia.org/wiki?curid=2237508" title="Azet (związek chemiczny)">
Azet (związek chemiczny)

Azet – organiczny związek chemiczny należący do nienasyconych związków heterocyklicznych. Azet zbudowany jest z czteroatomowego pierścienia, w skład którego wchodzą trzy atomy węgla, oraz jeden atomu azotu, który jest w pierścieniu heteroatomem.
Ze względu na występowanie w cząsteczce dwóch wiązań podwójnych, azet sam w sobie jest związkiem bardzo reaktywnym, który szybko dimeryzuje nawet w niskich temperaturach. W celu zapobieżenia dimeryzacji, syntezuje się pochodne azetu zawierające grupy powodujące zawadę przestrzeną. Przykładem takiego związku jest tri(tertbutylo)azet, który można otrzymać ztri(tertbutylo)cyklopropenyloazydku:

</doc>
<doc id="2237511" url="https://pl.wikipedia.org/wiki?curid=2237511" title="Eerste klasse (2003/2004)">
Eerste klasse (2003/2004)

Eerste klasse (2003/2004) była 101. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237513" url="https://pl.wikipedia.org/wiki?curid=2237513" title="Lee Hyeon-sook">
Lee Hyeon-sook

Lee Hyeon-sook (kor. 이현숙, ur. 12 listopada) – koreańska autorka manhw. Zadebiutowała we wrześniu 1992 manhwą "Making Friends". Jest znana z prac takich jak "Seduction More Beautiful Than Love" (opowiadająca o nauczycielce i jej uczniu) oraz "Kwiaty grzechu" (mroczna historia bliźniąt).
Tytuł "Savage Garden" ukazuje się w Polsce nakładem wydawnictwa Yumegari. Do stycznia 2015 r. wydano 3 tomy.
Za "Kwiaty grzechu" odpowiada wydawnictwo Kotori. Pierwszy tom opublikowano w listopadzie 2013 r. Obecnie przetłumaczono 4 tomy serii. 

</doc>
<doc id="2237514" url="https://pl.wikipedia.org/wiki?curid=2237514" title="Beni Ganc">
Beni Ganc

Beni Ganc, właśc. Binjamin Ganc (, , ur. 9 czerwca 1959 w Kefar Achim) – izraelski wojskowy i polityk, alluf, oficer dyplomowany Sił Obronnych Izraela, w latach 2011–2015 szef Sztabu Generalnego Sił Obronnych Izraela (raw alluf). Od 2019 lider koalicji Niebiesko-Biali, poseł do Knesetu, od marca do maja 2020 przewodniczący Knesetu. Od 2020 roku minister obrony Izraela.
Życiorys.
Młodość.
Beni Ganc urodził się i dorastał w moszawie Kefar Achim, położonym na równinie Szaron. Matka, Malka, pochodziła z miasta Mezőkovácsháza na Węgrzech, przeżyła hitlerowski obóz koncentracyjny Bergen-Belsen. Ojciec, Nachum, pochodził z Siedmiogrodu w Rumunii. Zimą 1947 na pokładzie statku "Chajjim Arlozorow" usiłował nielegalnie dostać się do Mandatu Palestyny. 28 lutego statek został zatrzymany przez okręty Royal Navy, a pasażerowie deportowani na Cypr, gdzie wszystkich żydowskich uchodźców z Europy internowano. Po powstaniu w 1948 niepodległego państwa Izrael, ojciec Beniego przyjechał do Ziemi Izraela i przyłączył się do grupy założycieli moszawu Kefar Achim. Tam poznał swoją przyszłą żonę.
Beni Ganc ukończył szkołę z internatem w Ramat ha-Szaron. Następnie uzyskał tytuł licencjata historii na Uniwersytecie Telawiwskim oraz tytuł magistra nauk politycznych na Uniwersytecie Hajfy.
Służba wojskowa.
Brygada Spadochronowa.
W 1977 rozpoczął służbę wojskową w Siłach Obronnych Izraela. Po odbyciu obowiązkowego szkolenia wojskowego został przyjęty do 50 Batalionu w Brygadzie Spadochronowej. Przeszedł szkolenie oficerskie i został dowódcą plutonu spadochroniarzy w 101 Batalionie. W 1980 jako zastępca dowódcy kompanii wziął udział w operacji wojskowej w Libanie. Podczas wojny libańskiej w 1982 Ganc walczył w zachodnich dzielnicach Bejrutu, gdzie zastąpił rannego dowódcę kompanii. W 1983 został dowódcą specjalistycznego batalionu inżynieryjnego (saperów) „Palchan” (hebr. פלחה”ן) Brygady Spadochronowej, do którego zadań należało torowanie drogi natarcia dla brygad i rozbrajanie ładunków wybuchowych. Następnie został zastępcą dowódcy elitarnej jednostki sił specjalnych (jednostka Sił Powietrznych Izraela). W 1987 został mianowany dowódcą 890 Batalionu spadochroniarzy Brygady Spadochronowej. Uczestniczył w czterech misjach bojowych przeciwko terrorystom w południowym Libanie. W 1989 objął dowództwo w Jednostce Szaldag. Między innymi zabezpieczał przeprowadzenie operacji Salomon, podczas której ewakuowano Żydów z Etiopii. W 1992 został dowódcą rezerwowej Dywizji Spadochronowej, a w 1994 objął dowództwo Brygady Judei w Dywizji Judei i Samarii. W latach 1995–1997 był dowódcą Brygady Spadochronowej.
W październiku 1997 wyjechał do Stanów Zjednoczonych, gdzie rok później zdobył tytuł magistra bezpieczeństwa narodowego w Waszyngtonie. Ganc jako jeden z nielicznych izraelskich oficerów ukończył elitarny amerykański kurs szkolenia Zielonych Beretów.
Dowództwo Północne.
W 1998 objął dowództwo rezerwowej dywizji w Dowództwie Północnym Sił Obronnych Izraela. W 1999 został dowódcą Dywizji Libanu. W 2000 odpowiadał za wycofanie wojsk ze strefy bezpieczeństwa w południowym Libanie.
W 2000 został mianowany dowódcą Dywizji Judei i Samarii. Podczas jego kadencji, 28 września 2000 wybuchło palestyńskie powstanie intifada Al-Aksa. 1 października przy grobowcu Józefa na przedmieściach Nablusu został postrzelony druzyjski funkcjonariusz izraelskiej straży granicznej Medhat Josef. Ganc nie podjął decyzji o wysłaniu żołnierzy na palestyńskie terytorium i ranny Josef zmarł po 4 godzinach z upływu krwi, nie doczekawszy się pomocy lekarskiej. Kilka dni później, 12 października, doszło do linczu na dwóch izraelskich żołnierzach w Ramallah. Ganc ponownie zwlekał oczekując na decyzje dowództwa nie podejmując samodzielnych decyzji.
Na początku 2001 otrzymał awans na pułkownika i został mianowany dowódcą Korpusu Północnego. Pod koniec 2002 został powołany do Północnego Dowództwa. W dniu 8 listopada 2005 otrzymał stanowisko dowódcy sił lądowych w Północnym Dowództwie. Funkcję tę pełnił podczas II wojny libańskiej. W grudniu 2007 został mianowany attaché wojskowym w Stanach Zjednoczonych.
Sztab Generalny.
W październiku 2009 otrzymał przeniesienie na stanowisko zastępcy szefa Sztabu Generalnego.
W dniu 14 lutego 2011 objął stanowisko szefa Sztabu Generalnego Sił Obronnych Izraela i pełnił tę funkcję do dnia 16 lutego 2015, zastąpił go na tym stanowisku raw alluf Gadi Eizenkot.
Polityka.
Przed wyborami parlamentarnymi w kwietniu 2019 roku Ganc stanął na czele nowego ugrupowania – Moc Izraela, które wraz z partią Telem Moszego Ja’alona oraz Jest Przyszłość Ja’ira Lapida, stworzyło koalicję wyborczą Niebiesko-Biali, reprezentującą liberalną klasę średnią. W razie zwycięstwa ugrupowania w wyborach Ganc miał zostać premierem na 2,5 roku, po tym czasie miał go zmienić Lapid. W wyborach startował z pierwszego miejsca na liście ugrupowania, które zdobyło 35 mandatów, tyle co zwycięski Likud, który dzięki sukcesowi prawicy w wyborach miał znacznie większe możliwości koalicyjne. W konsultacjach prowadzonych w dniach 15–16 kwietnia przez prezydenta Re’uwena Riwlina kandydatura Ganca na szefa nowego rządu otrzymała, oprócz macierzystego ugrupowania, poparcie Partii Pracy (6) i Merecu (4). Wobec tego, że Ganca popierały ugrupowania mające łącznie 45 posłów, wobec 65, którymi dysponował dotychczasowy premier Binjamin Netanjahu, to on otrzymał misję stworzenia rządu. Ganc objął mandat posła w dwudziestym pierwszym Knesecie.
W wyznaczonym terminie Netanjahu nie udało się sformować rządu, wskutek braku porozumienia z Awigdorem Liebermanem (przewodniczącym partii Nasz Dom Izrael). W związku z tym 29 maja Kneset przegłosował większością 74:25 samorozwiązanie. Nowe wybory parlamentarne zaplanowano na 17 września, a w nich Niebiesko-Biali zdobyli o jeden mandat więcej (33) niż Likud (32). Niebiesko-Biali wraz z partnerami mogli liczyć na 55 mandatów w Knesecie, a Likud na 54, ale 10 deputowanych skupiającej partie arabskie Zjednoczonej Listy ogłosiło, że nie wejdzie w skład rządu, w związku z czym prezydent Reuwen Riwlin powierzył misję utworzenia rządu Netanjahu. 21 października Netanjahu ogłosił, że rezygnuje ze starań o utworzenie nowego rządu, gdyż Beni Ganc odmówił rozmów o utworzeniu rządu jedności narodowej, argumentując, że Netanjahu grożą zarzuty korupcyjne.
26 marca 2020 roku, po długich negocjacjach pomiędzy partiami Ganc zgodził się na utworzenie rządu jedności z Likudem. Krok ten spotkał się ze sprzeciwem Ja’ira Lapida i Moszego Ja’alona, którzy złożyli wniosek o wystąpienie z koalicji Niebiesko-Białych. Ganc zaoferował Netanjahu tekę ministra spraw zagranicznych i stanowisko przewodniczącego Knesetu. W 2021 miałaby nastąpić zamiana na stanowisku premiera. Koalicja bloku prawicowego z Mocą Izraela Beniego Ganca miałaby posiadać w Knesecie 78-79 miejsc.
26 marca 2020 roku został wybrany przewodniczącym Knesetu. 17 maja został zaprzysiężony jako minister obrony oraz premier rotacyjny. Od 16 grudnia 2020 pełnił obowiązki również ministra komunikacji, od 1 stycznia 2021 pełnił obowiązki ministra sprawiedliwości, a od 12 stycznia p.o. ministra nauki i technologii.
13 czerwca 2021 został zaprzysiężony na ministra sprawiedliwości w rządzie koalicyjnym Naftalego Bennetta i Ja'ira Lapida.

</doc>
<doc id="2237515" url="https://pl.wikipedia.org/wiki?curid=2237515" title="Tacca ampliplacenta">
Tacca ampliplacenta

Tacca ampliplacenta L.Zhang &amp; Q.J.Li – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w chińskiej prowincji Junnan, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237516" url="https://pl.wikipedia.org/wiki?curid=2237516" title="Mehlis">
Mehlis

Osoby:
Zobacz też:

</doc>
<doc id="2237521" url="https://pl.wikipedia.org/wiki?curid=2237521" title="Tacca ankaranensis">
Tacca ankaranensis

Tacca ankaranensis Bard.-Vauc. – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący na Madagaskarze, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237522" url="https://pl.wikipedia.org/wiki?curid=2237522" title="Zella">
Zella

Niemcy:
Inne:
Zobacz też:

</doc>
<doc id="2237523" url="https://pl.wikipedia.org/wiki?curid=2237523" title="Tacca bibracteata">
Tacca bibracteata

Tacca bibracteata Drenth – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w Sarawaku na Borneo, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237525" url="https://pl.wikipedia.org/wiki?curid=2237525" title="Tacca borneensis">
Tacca borneensis

Tacca borneensis Ridl. – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w zachodniej części Borneo, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237526" url="https://pl.wikipedia.org/wiki?curid=2237526" title="Czekoladowiec malajski">
Czekoladowiec malajski



</doc>
<doc id="2237527" url="https://pl.wikipedia.org/wiki?curid=2237527" title="Tacca celebica">
Tacca celebica

Tacca celebica Koord. – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w północnej części Celebesu, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237528" url="https://pl.wikipedia.org/wiki?curid=2237528" title="Tacca ebeltajae">
Tacca ebeltajae

Tacca ebeltajae Drenth – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący we wschodniej części Nowej Gwinei i na Wyspach Salomona, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237530" url="https://pl.wikipedia.org/wiki?curid=2237530" title="Tacca maculata">
Tacca maculata

Tacca maculata Seem. – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w północnej Australii i wyspach północno-zachodniego Pacyfiku, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237532" url="https://pl.wikipedia.org/wiki?curid=2237532" title="Tacca palmatifida">
Tacca palmatifida

Tacca palmatifida Baker – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący na Celebesie, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237533" url="https://pl.wikipedia.org/wiki?curid=2237533" title="Dries Mertens">
Dries Mertens

Dries Mertens (wym. [], ur. 6 maja 1987 w Leuven) – belgijski piłkarz, występujący na pozycji pomocnika lub napastnika w tureckim klubie Galatasaray oraz w reprezentacji Belgii. Uczestnik Mistrzostw Świata 2014, 2018, 2022 i Mistrzostw Europy 2016.
Kariera klubowa.
Mertens jako junior grał w klubach Stade Leuven, RSC Anderlecht oraz KAA Gent, do którego trafił w 2003. W 2004 został włączony do jego pierwszej drużyny. W 2005 został wypożyczony do Eendrachtu Aalst, gdzie spędził rok. Z kolei w 2006 wypożyczono go do holenderskiego AGOVV Apeldoorn z Eerste divisie. W tych rozgrywkach zadebiutował 11 sierpnia 2006 w wygranym 3:1 meczu z Cambuurem Leeuwarden. 22 września 2006 w wygranym 3:0 spotkaniu z FC Den Bosch strzelił pierwszego gola w Eerste divisie. Na wypożyczeniu w AGOVV grał przez rok, a potem podpisał kontrakt z tym klubem. Jego barwy reprezentował jeszcze przez 2 lata.
W 2009 Mertens odszedł do zespołu FC Utrecht z Eredivisie. W tej lidze pierwszy mecz zaliczył 1 sierpnia 2009 przeciwko RKC Waalwijk (1:0). 16 sierpnia 2009 w zremisowanym 2:2 pojedynku z VVV Venlo zdobył 2 bramki, które były jego pierwszymi w Eredivisie.
W 2011 przeszedł do PSV Eindhoven za około 10 mln euro. W pierwszym sezonie w 33 meczach strzelił 21 bramek, najwięcej z całej drużyny.
W czerwcu 2013 podpisał kontrakt z włoskim SSC Napoli.
21 marca 2021 Mertens zdobył swoją setną bramkę w Serie A, w spotkaniu przeciwko Romie.
Kariera reprezentacyjna.
W reprezentacji Belgii zadebiutował 9 lutego 2011 w zremisowanym 1:1 towarzyskim meczu z Finlandią. Swoją pierwszą bramkę w drużynie narodowej zdobył przeciwko Holandii w meczu towarzyskim rozegranym 15 sierpnia 2012. Mertens doprowadził do wyrównania, strzelając na 2:2, a mecz zakończył się wygraną Belgii 4:2. Zdobywał również bramki podczas Mistrzostw Świata 2014 przeciwko Algierii (2:1), oraz Mistrzostw Świata 2018 przeciwko Panamie (3:0).

</doc>
<doc id="2237534" url="https://pl.wikipedia.org/wiki?curid=2237534" title="Eerste klasse (2004/2005)">
Eerste klasse (2004/2005)

Eerste klasse (2004/2005) była 102. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Club Brugge.

</doc>
<doc id="2237535" url="https://pl.wikipedia.org/wiki?curid=2237535" title="National Soccer League (1996–97)">
National Soccer League (1996–97)

National Soccer League (1996–97) – dwudziesta pierwsza edycja piłkarskiej ligi National Soccer League (NSL). W dwudziestym pierwszym sezonie wystąpiło 14 drużyn. Tytuł mistrzowski zdobyła drużyna Brisbane Strikers, która w finałowym meczu Grand Final pokonała drużynę Sydney United.
Rozgrywki.
Grand Final.
MISTRZ AUSTRALII 1997
Brisbane Strikers PIERWSZY TYTUŁ

</doc>
<doc id="2237537" url="https://pl.wikipedia.org/wiki?curid=2237537" title="Haim Ginott">
Haim Ginott

Haim G. Ginott (ur. 5 sierpnia 1922 w Tel Awiwie, zm. 4 listopada 1973 w Nowym Jorku) – izraelski psycholog, terapeuta dzieci, pedagog, autor wielu książek na temat relacji między dziećmi a dorosłymi, zwłaszcza nauczycielami.
Był pionierem w dziedzinie metod rozmowy z dziećmi, których naucza się do dzisiaj. Jego książka, "Między rodzicami i dziećmi", pozostawała na listach bestsellerów przez ponad rok i jest popularna do dzisiaj. W tej książce podawał "konkretne porady pochodzące z podstawowych zasad komunikacji, które pozwolą rodzicom opierać stosunki z dziećmi na wzajemnym szacunku i godności".

</doc>
<doc id="2237538" url="https://pl.wikipedia.org/wiki?curid=2237538" title="Benshausen">
Benshausen

Benshausen – dzielnica miasta Zella-Mehlis w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 samodzielna gmina.
Współpraca.
Miejscowość partnerska:

</doc>
<doc id="2237542" url="https://pl.wikipedia.org/wiki?curid=2237542" title="Eerste klasse (2005/2006)">
Eerste klasse (2005/2006)

Eerste klasse (2005/2006) była 103. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna Club Brugge. Nowym mistrzem Belgii został zespół RSC Anderlecht.

</doc>
<doc id="2237543" url="https://pl.wikipedia.org/wiki?curid=2237543" title="Wełniak azjatycki">
Wełniak azjatycki

Wełniak azjatycki ("Bombax ceiba") – drzewo z rodziny wełniakowatych, pochodzące z południowych Indii i Cejlonu.
Znaczenie w hinduizmie.
Dla okresu obchodów holi, miesiąc wcześniej do centrum wioski indyjskiej przesadza się jedno takie drzewko. Zostaje przystrojone w atrybuty bogini Holi Mata i jej brata, oraz obłożone wysuszonym nawozem krowim, sianem i kawałkami drewna. Wieczorem w dniu święta stos się podpala (bogini dokonać miała ceremonii samospalenia sati), obserwując w jakim kierunku drzewo się przewróci. Wtedy płomienie są gaszone i drzewo przesadza się w pierwotne jego miejsce.

</doc>
<doc id="2237544" url="https://pl.wikipedia.org/wiki?curid=2237544" title="Tacca parkeri">
Tacca parkeri

Tacca parkeri Seem. – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w północnej Ameryce Południowej, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237545" url="https://pl.wikipedia.org/wiki?curid=2237545" title="Wcześniejsze Yan">
Wcześniejsze Yan

Wcześniejsze państwo Yan () — pierwsze z kilku państw ustanowionych w północno-zachodnich Chinach przez klan (odłam) Murong ludu Xianbei w okresie Szesnastu Królestw. Ustanowiło dość stabilną strukturę państwową, łączącą ludność osiadłą i nomadyczną, ale uległo w Wcześniejszemu państwu Qin.
Klan Murong ludu Xianbei był jedną z głównych sił w północnych Chinach pod koniec panowania Zachodniej dynastii Jin. Utrzymywali oni więzi z cesarzami Jin, otrzymując od niej oficjalne tytuły. Na zajmowanym przez siebie terytorium (południowa i południowo-zachodnia Mandżuria) dbali o rolnictwo, i chętnie przyjmowali chińskich uciekinierów z bardziej niespokojnych regionów. Skutecznie też wykorzystywali administrację wzorowaną na chińskiej, łącząc ją z siłą uderzeniową nomadycznej kawalerii. Pod auspicjami dynastii Jin, władcy Murongów budowali własną domenę, skutecznie, choć wybiórczo przejmując wzorce od chińskiego sąsiada. Wśród tych zapożyczeń był zwyczaj dziedziczenia tronu przez syna, co redukowało konflikty między braćmi, którzy dawniej byli głównymi pretendentami do tronu. Murongowie wykorzystywali też chińską sztukę oblężniczą, piechotę, a przede wszystkim uprawę ziemi jako gwarantującą władcy wyższe dochody niż gospodarka pastoralna. To ostatnie pozwalało władcy uniezależnić się od polityki krewniaczej, zamiast tego zatrudniając fachowców. Formalna deklaracja powstania państwa w 337 roku, była jedynie zwieńczeniem dłuższego procesu, który trwał od początku IV w. – już na trzy lata przed „powstaniem państwa” zajęło ono większą część dawnego państwa Buyeo. W 342 Murongowie zadali wielką klęskę koreańskiemu Goguryeo, obchodząc ich twierdze od północy i biorąc do niewoli matkę króla Gogugwona, a także wykopując z grobu ciało jego poprzednika, króla Micheona (dla wymuszenia okupu). W następstwie tych kampanii, zajęli większość obszarów Buyeo (okolice Fushun), zyskując w tym regionie wyraźną przewagę nad konkurencyjnym Goguryeo.
Gdy konflikty pałacowe doprowadziły do upadku państwo Zhao, władzę w nim przejął generał chińskiego pochodzenia, Ran Min. Rozpoczął on regularną eksterminację „barbarzyńców” (tj. nie-Chińczyków, Xiongnu, którzy stanowili klasę rządzącą w Zhao). Ci Xiongnu, którzy przeżyli, uciekli, prosząc sąsiadujące państwa, w tym Yan, o pomoc. Koalicja Xianbei pokonała i zabiła Ran Mina w 352, a Murongowie wykorzystali swoje zwycięstwo nad ostatnim władcą Zhao, by zagarnąć południowe i centralne Hebei. Kontynuowali ekspansję, do roku 360 zajmując Shandong, część Anhui i większość Henanu, które oderwali od państwa Jin.
W 350 Murong Jun ustanowił swoją stolicę w Yan (dzisiejszy Pekin), a w 357 przeniósł ją do Ye (dzisiejsze Changde). W tym samym roku Murongowie odnieśli znaczący sukces, odpierając atak plemienia Chile. Był to pierwszy wypadek, by niechińskiego pochodzenia dynastia, rządząca ustabilizowanym państwem, pobiła nomadów stepu (za sukces w znacznej mierze odpowiadała sprawna dyplomacja Yan, umiejętnie manipulująca plemionami nomadów). W 364, kolejna ofensywa Murongów doszła rzeki Huai, rok później zdobywając Luoyangu(R. Grousset podaje 364 jako datę zdobycia miasta, a 366 jako rok ustanowienia granicy na Huai). W 369 kawaleria państwa Yan rozbiła wielką ekspedycję wysłaną przeciw niemu z południa przez Wschodnie Jin pod wodzą Huan Wena, sprawującego faktyczną władzę w państwie Jin.
Równocześnie jednak wzrastało zagrożenie ze strony innego państwa, powstałego na gruzach Zhao — Wcześniejszego Qin. W 369 jego armie zdobyły wpierw Luoyang, następnie Taiyuan i rok później, stolicę Murongów, Ye, gdzie wzięły do niewoli króla Wcześniejszego Yan, wcielając równocześnie jego ziemi do swego cesarstwa. Dalsza ekspansja doprowadziła do konfliktu Qin z Jin, w którym to pierwsze poniosło klęskę nad Fei, co doprowadziło do upadku państwa. Murongowie wykorzystali okazję by odbudować swą państwowość, tworząc krótkotrwałe Zachodnie Yan i stabilniejsze Późniejsze Yan.

</doc>
<doc id="2237546" url="https://pl.wikipedia.org/wiki?curid=2237546" title="Tacca plantaginea">
Tacca plantaginea

Tacca plantaginea (Hance) Drenth – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący na obszarze od południowych Chin do Indochin, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.
Zastosowanie.
W tradycyjnej medycynie chińskiej kłącze tej rośliny stosowane jest jako środek przeciwbólowy, przeciwgorączkowy i przeciwzapalny. Badania wykazały w tym surowcu obecność saponin sterydowych odpowiedzialnych za to działanie, opisanych jako "taccoside A" i "taccoside B".

</doc>
<doc id="2237548" url="https://pl.wikipedia.org/wiki?curid=2237548" title="Tacca subflabellata">
Tacca subflabellata

Tacca subflabellata P.P.Ling &amp; C.T.Ting – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w południowo-wschodniej części chińskiej prowincji Junnan, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237550" url="https://pl.wikipedia.org/wiki?curid=2237550" title="Rhönblick">
Rhönblick

Rhönblick – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.

</doc>
<doc id="2237551" url="https://pl.wikipedia.org/wiki?curid=2237551" title="Rhoenblick">
Rhoenblick



</doc>
<doc id="2237552" url="https://pl.wikipedia.org/wiki?curid=2237552" title="Krąpiel Chantriera">
Krąpiel Chantriera

Krąpiel Chantriera ("Tacca chantrieri" André) – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w Azji, od Asamu do południowych Chin i Półwyspu Malajskiego, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.
Zastosowanie.
W Azji spożywane są młode liście tej rośliny. 
W medycynie tradycyjnej Azji i Afryki krąpiel Chantriera jest używana przez lokalnych uzdrowicieli do łagodzenia bólu oraz jako antidotum na zatrucie pokarmowe. W badaniach naukowych stwierdzono, że wyciąg alkoholowy z kłącza tej rośliny znacząco hamuje ból, zarówno poprzez mechanizmy obwodowe, jak i ośrodkowe. Wyniki badań potwierdziły, że wyciąg z kłącza tej rośliny ma działanie przeciwbólowe, przeciwgorączkowe i przeciwzapalne. Inni badacze wyodrębnili z kłącza tej rośliny 5 nowych glikozydów, w tym dwa pseudofurostanole, dwa ergostanole i jeden glikozyd fenolowy.
Z uwagi na niezwykle atrakcyjne kwiatostany rośliny te zyskują popularność jako rośliny ozdobne. Mogą być uprawiane w gruncie jedynie w krajach o klimacie gorącym. W Polsce mogą być trzymane jedynie w szklarniach lub jako rośliny pokojowe.

</doc>
<doc id="2237556" url="https://pl.wikipedia.org/wiki?curid=2237556" title="Schwallungen">
Schwallungen

Schwallungen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen. Od 1 stycznia 2012 należy do wspólnoty administracyjnej Wasungen-Amt Sand.
Przez miejscowość przebiega szlak rowerowy doliny Werry.
Współpraca.
Miejscowość partnerska:

</doc>
<doc id="2237557" url="https://pl.wikipedia.org/wiki?curid=2237557" title="Krąpiel całolistna">
Krąpiel całolistna

Krąpiel całolistna ("Tacca integrifolia" Ker Gawl.) – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w Azji, od Bhutanu do Laosu i Malezji, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.
Zastosowanie.
W tradycyjnej medycynie Tajów kłącze tej rośliny jest stosowane do regulowania ciśnienia tętniczego krwi oraz poprawy funkcji seksualnych. Badania naukowe wykazały, że działanie hipotensyjne i ujemny efekt chronotropowy ekstraktu z tego surowca polega na wpływaniu za pośrednictwem receptorów muskarynowych na naczynia krwionośne, powodującym ich rozszerzenie poprzez pobudzanie uwalniania tlenku azotu, jak również zmniejszenie szybkości i siły skurczu przedsionków. 
Z uwagi na niezwykle atrakcyjne kwiatostany rośliny te zyskują popularność jako rośliny ozdobne. Mogą być uprawiane w gruncie jedynie w krajach o klimacie gorącym. W Polsce mogą być trzymane jedynie w szklarniach lub jako rośliny pokojowe.

</doc>
<doc id="2237558" url="https://pl.wikipedia.org/wiki?curid=2237558" title="Eerste klasse (2006/2007)">
Eerste klasse (2006/2007)

Eerste klasse (2006/2007) była 104. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytuł obroniła drużyna RSC Anderlecht.

</doc>
<doc id="2237559" url="https://pl.wikipedia.org/wiki?curid=2237559" title="Bombax ceiba">
Bombax ceiba



</doc>
<doc id="2237560" url="https://pl.wikipedia.org/wiki?curid=2237560" title="Krąpiel dłoniasta">
Krąpiel dłoniasta

Krąpiel dłoniasta ("Tacca palmata" Blume) – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w Azji Południowo-Wschodniej, zasiedlający stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.

</doc>
<doc id="2237563" url="https://pl.wikipedia.org/wiki?curid=2237563" title="Trusetal">
Trusetal

Trusetal – dzielnica miasta Brotterode-Trusetal w Niemczech, w kraju związkowym Turyngia, w powiecie Schmalkalden-Meiningen.
Do 30 listopada 2011 była to samodzielna gmina, do której przyłączono miasto Brotterode. W ten sposób utworzono nowe miasto Brotterode-Trusetal.
Współpraca.
Miejscowości partnerskie:

</doc>
<doc id="2237567" url="https://pl.wikipedia.org/wiki?curid=2237567" title="Eerste klasse (2007/2008)">
Eerste klasse (2007/2008)

Eerste klasse (2007/2008) była 105. edycją najwyższej piłkarskiej klasy rozgrywkowej w Belgii. W rozgrywkach brało udział 18 zespołów. Tytułu nie obroniła drużyna RSC Anderlecht. Nowym mistrzem Belgii został zespół Standard Liège.

</doc>
<doc id="2237571" url="https://pl.wikipedia.org/wiki?curid=2237571" title="Krąpiel pierzastodzielna">
Krąpiel pierzastodzielna

Krąpiel pierzastodzielna ("Tacca leontopetaloides" (L.) Kuntze) – gatunek wieloletnich, ziemnopączkowych roślin zielnych z rodziny krąpielowatych ("Taccaceae"), występujący w Afryce, Azji, Australii i Oceanii, zasiedlający wybrzeża oraz stale lub okresowo wilgotne obszary nizinne, głównie lasy. Komórki tych roślin posiadają 30 chromosomów, tworzących 15 par homologicznych.
Zastosowania.
Już w starożytności kłącza tej rośliny były ważnym źródłem skrobi, której zawierają nawet do 30%. Gatunek ten był niegdyś podstawową rośliną pokarmową dla mieszkańców Polinezji. Obecnie jest nadal uprawiany jako roślina spożywcza, aczkolwiek w coraz mniejszym stopniu, głównie przez rdzenną ludność Indii, Australii i Oceanii. Gorzkie garbniki zawarte w kłączach usuwane są przez wielokrotne płukanie w świeżej wodzie lub gotowanie. Pozyskiwana skrobia dodawana jest do potraw tak jak mąka ziemniaczana. W handlu mączka ta znana jest jako "krochmal tacca", "arrow-root wschodnioindyjski" oraz "arrow-root tahitański". Na Jawie wyrabia się z niej słone ciasteczka deserowe. W Wietnamie jest często stosowanym dodatkiem do pieczywa. Na Nowej Gwinei sporządza się z tej mączki miękkie placki, pieczone owinięte w liście. Krąpiel pierzastodzielna w rejonie upraw łatwo dziczeje i w efekcie rozprzestrzenia się wokół osad, utrzymuje się także w obrębie porzuconych dawniej pól. Jest przysmakiem swobodnie wypasanej trzody i dlatego zwana bywa zwyczajowo "świńską rzepą". 
W ajurwedzie kłącze tej rośliny jest stosowane jako środek ściągający, wiatropędny i przeciwrobaczy w takich schorzeniach jak hemoroidy, hemofilia, choroba wrzodowa, kolka, powiększenie śledziony, wymioty, astma oskrzelowa, zapalenie oskrzeli, słoniowacizna i helmintoza. W badaniach potwierdzono w tym surowcu obecność fitosterolu (beta-sitosterolu), alkoholu cetylowego i taccaliny.

</doc>
<doc id="2237573" url="https://pl.wikipedia.org/wiki?curid=2237573" title="Železný potok">
Železný potok

Železný potok (lokalnie również: "Hnilčík") – potok w północnej części Gór Wołowskich w Łańcuchu Rudaw Słowackich we wschodniej Słowacji, lewostronny dopływ Hnilca. Długość 15,5 km.
Źródła na wysokości ok. 1180 m n.p.m. wschodnich stokach grzbietu łączącego szczyty Muráň na północy i Veľká Knola (na południu). W swym górnym biegu spływa z wielkim spadkiem ok. 300 m na odcinku ok. 4 km, dzięki czemu wyrzeźbił głęboką dolinę, rozdzielającą grupy górskie Gór Wołowskich: Havranie vrchy, Hnilecké vrchy i grupę Knoli. W dolnej części doliny, gdzie potok ma już mniejszy spadek, leżą osiedla wsi Hnilčík. Uchodzi do Hnilca na wysokości ok. 530 m n.p.m. w miejscowości Nálepkovo.

</doc>
<doc id="2237575" url="https://pl.wikipedia.org/wiki?curid=2237575" title="Przeciwstrzałka ugięcia">
Przeciwstrzałka ugięcia



</doc>
<doc id="2237578" url="https://pl.wikipedia.org/wiki?curid=2237578" title="Grabfeld (gmina)">
Grabfeld (gmina)

Grabfeld – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
1 stycznia 2012 do gminy przyłączono gminę Bauerbach, która stała się automatycznie jej dzielnicą, a 1 stycznia 2019 gminę Wölfershausen.

</doc>
<doc id="2237582" url="https://pl.wikipedia.org/wiki?curid=2237582" title="Dalston Kingsland (stacja kolejowa)">
Dalston Kingsland (stacja kolejowa)

Dalston Kingsland – stacja kolejowa w Londynie, na terenie London Borough of Hackney, obsługiwana i zarządzana przez London Overground jako część North London Line. Jest oznaczana jako dogodny punkt przesiadkowy ze względu na bliskość stacji Dalston Junction, należącej do East London Line. W roku statystycznym 2006-07 ze stacji skorzystało ok. 2,538 mln pasażerów.

</doc>
<doc id="2237586" url="https://pl.wikipedia.org/wiki?curid=2237586" title="Ośrodek narciarski Czorsztyn-Ski w Kluszkowcach">
Ośrodek narciarski Czorsztyn-Ski w Kluszkowcach



</doc>
<doc id="2237587" url="https://pl.wikipedia.org/wiki?curid=2237587" title="Floh-Seligenthal">
Floh-Seligenthal

Floh-Seligenthal – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Współpraca.
Miejscowości partnerskie:

</doc>
<doc id="2237591" url="https://pl.wikipedia.org/wiki?curid=2237591" title="Stacja narciarska Palenica w Szczawnicy">
Stacja narciarska Palenica w Szczawnicy



</doc>
<doc id="2237593" url="https://pl.wikipedia.org/wiki?curid=2237593" title="Adenium opasłe">
Adenium opasłe



</doc>
<doc id="2237595" url="https://pl.wikipedia.org/wiki?curid=2237595" title="Stacja narciarska Jurgów">
Stacja narciarska Jurgów



</doc>
<doc id="2237597" url="https://pl.wikipedia.org/wiki?curid=2237597" title="Seligenthal">
Seligenthal

Niemcy:
Inne:
Zobacz też:

</doc>
<doc id="2237598" url="https://pl.wikipedia.org/wiki?curid=2237598" title="Arena narciarska Jaworki-Homole">
Arena narciarska Jaworki-Homole



</doc>
<doc id="2237600" url="https://pl.wikipedia.org/wiki?curid=2237600" title="Eerste klasse (2010/2011)">
Eerste klasse (2010/2011)

Eerste klasse (2010/2011) jest 108. edycją najwyższej piłkarskiej klasy rozgrywkowej w Belgii. W rozgrywkach bierze udział 18 zespołów. Sezon rozpoczął się 30 lipca 2010 a zakończył się w maju 2011, po rozegraniu ostatnich meczów rundy barażowej. Tytułu broniła drużyna RSC Anderlecht, ale nowym mistrzem Belgii została drużyna .
System rozgrywek.
Po raz drugi w historii rozgrywki odbywają się w skomplikowanym systemie baraży. Uczestniczące drużyny rozegrały początkowo pierwszych 30 meczów w systemie kołowym. Po ich zakończeniu wszystkie kluby zostały podzielone na trzy grupy. Pierwsza grupa, w której uczestniczyły drużyny z miejsc 1 do 6, walczyła od mistrzostwo Belgii oraz cztery najwyższe miejsca premiowane awansami do rozgrywek pucharowych. Pierwsze trzy miejsca zapewniały awans bezpośrednio, natomiast czwarta drużyna rozegrała dodatkowy mecz z najlepszą drużyną z drugiej grupy.
Wspomniana wcześniej druga grupa, w której uczestniczyły drużyny z miejsc 7 do 14 sezonu zasadniczego, została podzielona na dwie podgrupy A i B. W grupach drużyny rozegrały w systemie kołowym po sześć meczów. Następnie doszło do spotkania pomiędzy zwycięskimi drużynami z grupy A i B. Mecz ten wyłonił drużynę która mogła przystąpić do meczu barażowego o udział w Lidze Europy wraz z drużyną która zajęła miejsce czwarte w pierwszej grupie. Tak więc teoretycznie w Lidze Europy mogłaby wystąpić drużyna, która zajęła nawet 14 miejsce w sezonie zasadniczym.
Trzecia grupa, to dwie ostatnie drużyny sezonu zasadniczego z miejsc 15 i 16. Rozegrały one pięć meczów pomiędzy sobą, z czego trzykrotnie gospodarzem była drużyna z miejsca 15. Przegrana drużyna nieodwołalnie spadła do niższej ligi. Wygrana drużyna z tego pojedynku rozgrywała kolejne baraże wraz z trzema drużynami z Tweede klasse w systemie kołowym. Najlepsza z tych drużyn będzie grać w rozgrywkach Eerste klasse w sezonie 2011/2012.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-off.
Wyniki.
 
 
 
 
 
 
 
 
 
 
 
 
 
 
 
 
 
 
Baraże o Ligę Europy.
Drużyny z miejsc od 7 do 14, a więc: Mechelen, Westerlo, Cercle Brugge, Kortrijk, Zulte-Waregem, Sint-Truiden, Germinal Beerschot oraz Lierse zostały zakwalifikowane do odpowiednich grup Baraży o Ligę Europy w zależności od miejsc zajętych w sezonie zasadniczym.
Grupa A.
 
 
 
 
 
 
 
 
Grupa B.
 
 
 
 
 
 
 
 
Finał baraży o Ligę Europy.
Zwycięzcy obydwu grup rywalizowali pomiędzy sobą w dwumeczu, a następnie z czwartą drużyną play-off o możliwość zagrania w Lidze Europy UEFA w sezonie 2011/2012.
"Drużyna Westerlo wygrało łącznie 5:2 i awansowała."
Mecz o awans do Ligi Europy.
Zgodnie z regulaminem do dwumeczu o udział w Lidze Europy powinni przystąpić: czwarta drużyna z rundy play-off z drużyną . Ponieważ już przed meczem wiadomo było, że drużyna Westerlo wystąpi w finale Pucharu Belgii, gdzie przeciwnikiem jej będzie , która miała zagwarantowany udział w Lidze Mistrzów. W związku z powyższym postanowiono nie rozgrywać meczu barażowego.
Baraże o Eerste klasse.
 
 
 
 
 
 
Finał baraży o Eerste klasse.
W finale rozgrywek o Eerste klasse wzięły udział Eupen (wygrany z powyższych pięciu meczów) oraz trzy drużyny z niższej klasy rozgrywkowej które kwalifikowały się do tego barażu w czasie poszczególnych części sezonu. Są to najlepsze drużyny z każdej z dziesięciu rozgrywanych kolejek Tweede klasse:Lommel United, Waasland-Beveren, Mons
Mecz dodatkowy.
Ponieważ Mons oraz Waasland-Beveren zakończyły rozgrywki z identycznym dorobkiem, zdecydowano o rozegraniu dodatkowego meczu na neutralnym terenie. Mons pokonało Waasland-Beveren i dzięki temu zagra w przyszłym roku w Eerste klasse w sezonie 2011/2012.
Strzelcy.
Źródło: sporza.be oraz Sport.be

</doc>
<doc id="2237604" url="https://pl.wikipedia.org/wiki?curid=2237604" title="Stanisław Kasprzyk (pedagog)">
Stanisław Kasprzyk (pedagog)

Stanisław Kasprzyk (ur. 26 kwietnia 1890 w Trąbkach, zm. 8 listopada 1971 w Rawie Mazowieckiej) – polski nauczyciel, działacz samorządowy i społeczny, żołnierz Legionów Polskich.
Stanisław Kasprzyk pochodził z podwielickich Trąbek. W 1912 roku ukończył Gimnazjum św. Anny w Krakowie, po czym rozpoczął studia na Uniwersytecie Jagiellońskim. Nie ukończył ich jednak, po wybuchu I wojny światowej wstąpił do Legionów Polskich. W 1919 roku rozpoczął pracę w zawodzie nauczyciela, najpierw w gimnazjach w Radomsku, następnie Rawie Mazowieckiej, gdzie w 1922 roku jego żona Stefania została właścicielką Prywatnego Gimnazjum Koedukacyjnego. W tym czasie przez dwie kadencje był radnym miejskim w Rawie, radnym sejmiku samorządowego oraz wiceprzewodniczącym Rady Szkolnej Powiatowej. Już od czasu studiów był aktywnym członkiem PSL „Piast”, należał również do Związku Legionistów Polskich. W 1923 roku był inicjatorem powstania Gimnazjalnego Klubu Sportowego „Ravitan”, na jego wniosek teren przy Zamku Książąt Mazowieckich w Rawie Mazowieckiej został przeznaczony na boisko piłkarskie. Boisko do dziś służy RKS Mazovia Rawa Mazowiecka. W 1930 klub „Ravitan” i gimnazjum przestały istnieć.
W 1931 roku rodzina Kasprzyków przeprowadziła się do Zbylitowskiej Góry. Tam oboje rodzice uczyli w szkole powszechnej prowadzonej przez Zgromadzenie Sióstr Najświętszego Serca Jezusowego ("Sacre Coeur"), Stanisław pracował ponadto w szkole powszechnej w Mościcach. Był również mocno zaangażowany w działalność harcerską, jako instruktor i opiekun III Drużyny Harcerzy im. Jana Sobieskiego. W 1937 roku został odznaczony Krzyżem Niepodległości. Po wybuchu II wojny światowej razem z żoną zorganizowali na terenie szkoły w Zbylitowskiej Górze tajne nauczanie na poziomie szkoły średniej, które prowadzili do 1945 roku.
Po zakończeniu wojny Stanisław Kasprzyk nadal pracował jako nauczyciel w szkołach podstawowych (był także kierownikiem szkoły w Wierzchosławicach), w latach 1948–1955 uczył chemii w Państwowym Gimnazjum i Liceum w Mościcach. W 1967 roku został odznaczony Złotą Odznaką ZNP. Po przejściu na emeryturę wyjechał wraz z żoną do Rawy Mazowieckiej, gdzie mieszkała ich najmłodsza córka Maria (także nauczycielka). Zmarł w 1971 roku i został pochowany w rodzinnym grobowcu na cmentarzu komunalnym w Tarnowie-Mościcach.
W 1983 roku jedna z ulic we włączonej w obręb granic administracyjnych Tarnowa części Zbylitowskiej Góry otrzymała nazwę Kasprzyków, dla uczczenia Stanisława i Stefani oraz ich syna Stefana.

</doc>
<doc id="2237605" url="https://pl.wikipedia.org/wiki?curid=2237605" title="Kopalnia Józef w Sławkowie">
Kopalnia Józef w Sławkowie

Kopalnia „Józef” w Sławkowie – działająca w latach 1875–1923 historyczna kopalnia węgla kamiennego w Sławkowie w Zagłębiu Dąbrowskim. Założona w 1875 w Burkach przez spółkę dziedzica wsi Okradzionów B. Przybylskiego i berlińskiego przemysłowca J. Alexandra. Razem z inną małą kopalnią sławkowską „Garncarka” wydobyły w 1881 roku 53 063 pudy (ok. 869 ton) węgla. W 1891 sprzedana Sosnowieckiemu Towarzystwu Kopalń i Zakładów Hutniczych, które dzierżawiło kopalnię różnym przedsiębiorcom prywatnym. W 1915 dzierżawcą kopalni został Kazimierz Kostecki, który połączył ją linią kolejki wąskotorowej z koleją dąbrowską, co pozwoliło na zwiększenie wydobycia. W 1922 w kopalni wydobyto 40 242 tony węgla. Nie wytrzymała ona jednak konkurencji z dużymi kopalniami zagłębiowskimi i w grudniu 1923 została zamknięta. Pod koniec swego istnienia zatrudniała ok. 100 osób. W latach wielkiego kryzysu w nieczynnej kopalni „Józef” powstały biedaszyby, w których biedniejsi mieszkańcy Sławkowa i okolic nielegalnie wydobywali węgiel.

</doc>
<doc id="2237607" url="https://pl.wikipedia.org/wiki?curid=2237607" title="Stefania Kasprzyk">
Stefania Kasprzyk

Stefania Kasprzyk, z domu Spadlik (ur. 21 grudnia 1890 w Krakowie, zm. 8 sierpnia 1981 w Rawie Mazowieckiej) − polska nauczycielka, działaczka społeczna, organizatorka tajnego nauczania podczas II wojny światowej.
Życiorys.
Po ukończeniu w 1911 roku Prywatnego Gimnazjum Żeńskiego im. Królowej Jadwigi w Krakowie, Stefania Kasprzyk rozpoczęła studia matematyczne na Uniwersytecie Jagiellońskim. Dwa lata później wyjechała na dalsze studia na Sorbonę. Po wybuchu I wojny światowej była zmuszona, jako poddana cesarza Austrii, przerwać naukę i powrócić do Krakowa. W 1916 roku poślubiła Stanisława Kasprzyka.
Od 1919 roku pracowała jako nauczycielka, najpierw w szkole powszechnej w Sędziszowicach, następnie w Radomsku. W 1922 roku została właścicielką Prywatnego Gimnazjum Koedukacyjnego w Rawie Mazowieckiej, gdzie uczyła razem z mężem. Pomiędzy 1917 a 1925 rokiem urodziła pięcioro dzieci, syna i cztery córki. W 1931 roku rodzina Kasprzyków przeprowadziła się do Zbylitowskiej Góry, gdzie Stefania otrzymała posadę nauczycielki w gimnazjum żeńskim i szkole powszechnej prowadzonych przez Zgromadzenie Sióstr Najświętszego Serca Jezusowego ("Sacre Coeur"). W 1938 roku została odznaczona Medalem Niepodległości.
Podczas II wojny światowej wraz z mężem zorganizowali w Zbylitowskiej Górze tajne komplety na poziomie edukacyjnym szkoły średniej. Prowadzili je do zakończenia wojny. Od lutego 1945 roku została nauczycielką Państwowego Gimnazjum i Liceum w Mościcach (od 1965 roku IV Liceum Ogólnokształcące). Pracowała tam do 1966 roku. Będąc na emeryturze, przeprowadzili się wraz z mężem do Rawy Mazowieckiej, gdzie mieszkała ich najmłodsza córka. Zmarła w 1981 roku i została pochowana na cmentarzu komunalnym w Tarnowie-Mościcach. W latach powojennych była odznaczona Złotą Odznaką ZNP i Medalem Komisji Edukacji Narodowej.
Wszystkie cztery córki Stanisława i Stefani Kasprzyków były nauczycielkami bądź wykładowczyniami szkół wyższych. Najstarsza, Zofia (zm. 2002) była kierowniczką Pracowni Biochemicznej, zaś Krystyna dyrektorem Instytutu Romanistyki Uniwersytetu Warszawskiego, Anna uczyła w IV LO w Tarnowie a Maria w Rawie Mazowieckiej.
W 1983 roku jedna z ulic we włączonej w obręb granic administracyjnych Tarnowa części Zbylitowskiej Góry otrzymała nazwę Kasprzyków, dla uczczenia Stefani i Stanisława oraz ich syna Stefana.

</doc>
<doc id="2237608" url="https://pl.wikipedia.org/wiki?curid=2237608" title="Diecezja Alghero-Bosa">
Diecezja Alghero-Bosa

Diecezja Alghero-Bosa – diecezja Kościoła rzymskokatolickiego we Włoszech, a ściślej na Sardynii. Diecezja Alghero została erygowana w 1503 roku, zaś diecezja Bosa powstała w V wieku. W 1986 zostały one połączone, wskutek czego powstała współczesną diecezja, z siedzibą w Alghero. Należy do metropolii Sassari.

</doc>
<doc id="2237609" url="https://pl.wikipedia.org/wiki?curid=2237609" title="Opera (dzieło)">
Opera (dzieło)



</doc>
<doc id="2237611" url="https://pl.wikipedia.org/wiki?curid=2237611" title="Podróż (film 1967)">
Podróż (film 1967)

The Trip – niskobudżetowy film wydany przez American International Pictures, w reżyserii Rogera Cormana.
Fabuła.
Paul Groves (Peter Fonda) przeżywa rozwód z żoną, do tego spotyka go niemoc twórcza w pracy reżyserskiej. Postanawia on w celu lepszego poznania własnych emocji i oderwania się od rzeczywistości zakupić LSD od lokalnego dilera. Przewodnikiem i opiekunem Paula podczas doświadczenia psychodelicznego jest jego przyjaciel John. Incydentalnie wystraszony Paul ucieka trafiając kompletnie odurzonym, na ulice Los Angeles, tętniące nocnym życiem.
Soundtrack.
Wszystkie utwory wykonał Electric Flag.
Kontrowersje.
The Trip trafił na rynek brytyjski w 2002 roku, 35 lat po jego wydaniu. BBFC
czterokrotnie odrzuciło starania o przyznanie certyfikatu, argumentując że film propaguje
narkomanie i zachęca do brania LSD.

</doc>
<doc id="2237612" url="https://pl.wikipedia.org/wiki?curid=2237612" title="Stefan Kasprzyk">
Stefan Kasprzyk

Stefan Kasprzyk ps. "Dzik" (ur. 18 lutego 1920 w Radomsku, zm. 29 lipca 1944 w Białej) − harcerz, żołnierz Szarych Szeregów i Armii Krajowej, zabity w akcji podczas osłony operacji "Most III".
Życiorys.
Był jedynym synem Stanisława i Stefanii. Od 1931 roku wraz z całą rodziną (miał jeszcze cztery siostry) zamieszkał w Zbylitowskiej Górze koło Tarnowa. Ukończył III Gimnazjum, od 1932 roku był aktywnym członkiem Związku Harcerstwa Polskiego. Po zdaniu egzaminu dojrzałości w 1938 roku wstąpił do Wołyńskiej Szkoły Podchorążych Rezerwy Artylerii, którą ukończył przed wybuchem II wojny światowej w stopniu podchorążego.
Po rozpoczęciu okupacji hitlerowskiej zaangażował się w działalność ruchu oporu, współpracując z harcmistrzem Wincentym Muchą w organizacji struktur Szarych Szeregów w Mościcach. Był dowódcą Grup Szturmowych, które weszły w skład miejscowej placówki Armii Krajowej "Monika". W 1943 roku uzyskał stopień podharcmistrza. Dowodził między innymi akcją Grup Szturmowych w Grabinach w czerwcu 1944 roku.
W ramach osłony akcji "Most III", dowodzony przez Stefana Kasprzyka pluton znalazł się 29 lipca 1944 roku we wsi Biała, u ujścia rzeki Białej do Dunajca. Doszło tam do wymiany ognia z niemieckim oddziałem, podczas której zginęli Stefan Kasprzyk, Mieczysław Tenerowicz ps. "Orzeł" i Władysław Sokół ps. "Partenau". Ich ciała zostały pochowane w bezimiennym grobie na cmentarzu w Klikowej, zaś w listopadzie 1945 roku, dzięki staraniom między innymi księdza Stanisława Indyka, ekshumowane i przeniesione do mogiły w kwaterze żołnierzy AK na cmentarzu komunalnym w Tarnowie-Mościcach. W 1982 roku w Białej odsłonięto pomnik upamiętniający akcję i jej ofiary.
W 1983 roku jedna z ulic we włączonej w obręb granic administracyjnych Tarnowa części Zbylitowskiej Góry otrzymała nazwę Kasprzyków, dla uczczenia Stefani i Stanisława oraz ich syna Stefana.

</doc>
<doc id="2237613" url="https://pl.wikipedia.org/wiki?curid=2237613" title="Yeni Malatyaspor">
Yeni Malatyaspor

Yeni Malatyaspor Kulübü, ze względów sponsorskich Yukatel Kayserispor Kulübü – turecki klub piłkarski, założony w 1986 roku i mający siedzibę w mieście Malatya.

</doc>
<doc id="2237618" url="https://pl.wikipedia.org/wiki?curid=2237618" title="Paul Littlewood">
Paul Littlewood

Paul Edwin Littlewood (ur. 18 stycznia 1956 w Skegness) – angielski szachista, mistrz międzynarodowy od 1980 roku.
Kariera szachowa.
Dwukrotnie zdobył tytuły mistrza Wielkiej Brytanii juniorów, w latach 1972 (w kategorii do 18 lat) oraz 1975 (do 20 lat). W 1973 r. zajął II m. w międzynarodowych mistrzostwach Republiki Federalnej Niemiec juniorów do 18 lat, rozegranych w Bambergu. Na przełomie 1975 i 1976 r. wystąpił w Groningen w mistrzostwach Europy juniorów do 20 lat, zajmując VII miejsce. W 1977 r. zdobył w Meksyku brązowy medal drużynowych mistrzostw świata studentów. W 1978 r. podzielił II m. (za Axelem Ornsteinem, wspólnie z Margeirem Peturssonem) w Oslo oraz zwyciężył (wspólnie z m.in. Yrjö Rantanenem) w Londynie, w 1979 r. zajął I m. w Londynie, natomiast w 1980 r. zdobył w Skarze brązowy medal drużynowych mistrzostw Europy. W 1981 r. odniósł największy indywidualny sukces w karierze, zdobywając w Morecambe tytuł mistrza Wielkiej Brytanii. W 1983 r. po raz drugi w karierze reprezentował Anglię na drużynowych mistrzostwach Europy, rozegranych w Płowdiwie (IV m.), natomiast w 1984 r. zajął III m. (za Darrylem Johansenem i Peterem Large'em) w turnieju "P&amp;D Knights" w Londynie.
Najwyższy ranking w karierze osiągnął 1 lipca 1986 r., z wynikiem 2470 punktów zajmował wówczas 12. miejsce wśród angielskich szachistów.
W 2004 r. wydał książkę poświęconą szachowej taktyce pod tytułem "Chess Tactics" (wyd. Batsford Chess, ).

</doc>
<doc id="2237619" url="https://pl.wikipedia.org/wiki?curid=2237619" title="Ośla łączka">
Ośla łączka

Ośla łączka – popularna nazwa bardzo łatwego stoku narciarskiego, o bardzo małym nachyleniu i niewielkiej długości, przeznaczonego dla dzieci i początkujących narciarzy. Ośle łączki są przeważnie wydzielone i wyposażone w specjalne, wolno poruszające się (czasami specjalnie przystosowane dla dzieci) wyciągi narciarskie typu talerzyk, „wyrwirączka” lub ruchomy chodnik. Stok przeważnie klasyfikowany jest jako zielony. Na stoku często poustawiane są łatwe slalomy z dmuchanych postaci, choinek, znaków lub tyczek. Ośle łączki mogą być stałym elementem kompleksów narciarskich (np. „Kaprun I.” i „Kaprun II.” w czeskiej miejscowości Rokytnice nad Jizerou) lub mogą być aranżowane okazjonalnie (np. na jeden sezon) przez firmę sponsorującą.

</doc>
<doc id="2237620" url="https://pl.wikipedia.org/wiki?curid=2237620" title="Katarzyna T. Nowak">
Katarzyna T. Nowak

Katarzyna T. Nowak (ur. 13 lutego 1964 w Krakowie) – polska dziennikarka i pisarka.
Życiorys.
Jest córką Doroty Terakowskiej i Andrzeja Nowaka, siostrą Małgorzaty Szumowskiej i Wojciecha Szumowskiego.
Dwukrotnie musiała zmieniać liceum z powodu udziału w proteście uczniowskim w 1980. W grudniu 1980 roku była zamieszana w próbę porwania samolotu. Sprawa mogła być prowokacją Służby Bezpieczeństwa, mającą na celu uderzenie w jej ojczyma Macieja Szumowskiego. Studiowała religioznawstwo na Uniwersytecie Jagiellońskim, na trzecim roku zrezygnowała ze studiów i wyjechała do Chicago. Po powrocie do kraju, w 1990, zaczęła pisać artykuły do "Gazety Krakowskiej". Współpracowała także z czasopismami "Przekrój" (od 1995), "Życia", a także "Twój Styl" (od 2000). Po śmierci matki, w 2004, porzuciła dziennikarstwo i rozpoczęła karierę literacką.

</doc>
<doc id="2237624" url="https://pl.wikipedia.org/wiki?curid=2237624" title="Walka o przetrwanie">
Walka o przetrwanie

Walka o przetrwanie (znany również jako Polowanie na człowieka, ang. "Prey, 1998") – amerykański serial telewizyjny, emitowany w USA w okresie od stycznia do lipca 1998 roku. Od lata 1999 wyświetlany także w Polsce. Serial nie odniósł jednak sukcesu i został przerwany po nakręceniu trzynastu odcinków.
Fabuła.
Antropolog Sloan Parker odkrywa, że na Ziemi równolegle z ludźmi rozwija się rasa bardzo podobna, której zadaniem jest zniszczyć Ziemian i opanować planetę.
Obsada.
i inni

</doc>
<doc id="2237628" url="https://pl.wikipedia.org/wiki?curid=2237628" title="Stowarzyszenie Na Rzecz Zabytków Fortyfikacji &quot;Pro Fortalicium&quot;">
Stowarzyszenie Na Rzecz Zabytków Fortyfikacji &quot;Pro Fortalicium&quot;

Stowarzyszenie Na Rzecz Zabytków Fortyfikacji "Pro Fortalicium" – organizacja pozarządowa zrzeszająca osoby zainteresowane historią fortyfikacji i zabytkową architekturą obronną. Od 2001 roku Stowarzyszenie, z siedzibą w Bytomiu (dawniej w Piekarach Śląskich), szczególnie aktywne w województwie śląskim, ale działające także na terenie woj. mazowieckiego i małopolskiego. Główną działalnością "Pro Fortalicium" jest ratowanie zabytkowych obiektów fortecznych, wydawanie publikacji, organizacja imprez masowych, lekcji historii. Stowarzyszenie posiada swoją centralę w budynku ProFort Centrum w Bytomiu-Miechowicach, ul. Stolarzowicka 19. Pierwszym prezesem stowarzyszenia (w latach 2001-2006) był Waldemar Machoń z Piekar Śląskich (jednocześnie jeden z założycieli). Od 2006 r. do dziś (2021) prezesem jest Dariusz Pietrucha (Bytom, Piekary Śląskie). 
Fortyfikacje.
W województwie śląskim przedmiotem starań o ochronę są zarówno polskie jak i niemieckie pozycje obronne, jak i inne zabytki. W remontowanych schronach bojowych tworzone są izby muzealne. Znajdują się one m.in. w Dobieszowicach, Będzinie, Wyrach-Gostyni, Świętochłowicach, Rybniku, Chorzowie, Piekarach Śląskich (obiekty polskie) oraz Zbrosławicach (niemiecki). W gminie Bobrowniki powstała pierwsza ścieżka dydaktyczna poświęcona części polskiej linii obrony. W jej skład wchodzi najstarsza placówka muzealna Stowarzyszenia w Dobieszowicach. Została ona uznana za w internetowym głosowaniu portalu nasze miasto.pl jedną z dziesięciu największych atrakcji turystycznych województwa śląskiego otrzymując tytuł "Perły w koronie 2009". Poza województwem śląskim istnieje koło terenowe "Przedmoście Warszawa" prowadzące m.in. izbę muzealną w niemieckim obiekcie w Dąbrowieckiej Górze oraz działania na rzecz ochrony pozostałości obiektów wykorzystywanych podczas wojny polsko-bolszewickiej z roku 1920.
Publikacje i współpraca.
Corocznie ukazuje się "Śląski Rocznik Forteczny". Wydano także następujące pozycje:
Większość wydawnictw powstała dzięki wsparciu finansowemu Urzędu Marszałkowskiego Województwa Śląskiego, które pomaga także w innych przedsięwzięciach Stowarzyszenia. Kolejnymi ważnymi partnerami są Muzeum Śląskie i Górnośląskie, Muzeum Zagłębia, Biuro Edukacji Publicznej IPN w Katowicach, 34 DROP z Bytomia, a także liczne jednostki samorządu terytorialnego na terenie woj. śląskiego, mazowieckiego i małopolskiego.
Imprezy masowe i grupy rekonstrukcyjne.
Największym przedsięwzięciem, w jakim bierze udział "Pro Fortalicium", jest organizowana każdego roku "Bitwa Wyrska", czyli inscenizacja upamiętniająca starcie starcie wojsk polskich z niemieckimi w rejonie wsi Gostyń i Wyry. Od kilku lat stowarzyszenie organizuje również duże widowisko historyczne "Walki o Miechowice 1945". W obrębie izb muzealnych Stowarzyszenie urządza własne "pikniki forteczne" (np. w Miechowicach, Zbrosławicach, Dobieszowicach, Świętochłowicach, Dąbrowieckiej Górze) lub współorganizuje dni otwarte w ramach Europejskich Dni Dziedzictwa (Rybnik, Ruda Śląska) oraz różne inne imprezy popularyzujące historię lub o charakterze prospołecznym.

</doc>
<doc id="2237629" url="https://pl.wikipedia.org/wiki?curid=2237629" title="Polowanie na człowieka">
Polowanie na człowieka



</doc>
<doc id="2237631" url="https://pl.wikipedia.org/wiki?curid=2237631" title="Eduardo Barbosa de Albuquerque">
Eduardo Barbosa de Albuquerque

Eduardo Barbosa de Albuquerque (ur. 22 lutego 1943 w São Paulo) − piłkarz brazylijski, występujący na pozycji obrońcy.
Kariera klubowa.
Karierę piłkarską Eduardo rozpoczął w klubie Corinthians São Paulo w 1961 roku. W latach 1961–1967 rozegrał w barwach Corinthians 183. Kolejnym jego klubem było Cruzeiro EC, gdzie występował w 1967 roku. Z Cruzeiro zdobył mistrzostwo stanu Minas Gerais - Campeonato Mineiro w 1967 roku.Kolejnym jego klubem było São Paulo FC, w którym grał w latach 1967–1970. Z São Paulo zdobył mistrzostwo stanu São Paulo - Campeonato Paulista w 1970 roku. Karierę zakończył w Náutico Recife w 1971 roku.
Kariera reprezentacyjna.
W reprezentacji Brazylii Eduardo zadebiutował 28 kwietnia 1963 w wygranym 3-2 meczu z reprezentacją Francji. Ostatni raz w reprezentacji Eduardo wystąpił 19 maja 1963 w wygranym 5-0 towarzyskim meczu z reprezentacją Izraela. W reprezentacji Brazylii wystąpił w 7 meczach(obok tego wystąpił w 3 meczach nieoficjalnych).

</doc>
<doc id="2237632" url="https://pl.wikipedia.org/wiki?curid=2237632" title="Pro fortalicium">
Pro fortalicium



</doc>
<doc id="2237634" url="https://pl.wikipedia.org/wiki?curid=2237634" title="Olympique Casablanca">
Olympique Casablanca

Olympique Casablanca (arab. الكوكب المراكشي) jest dawnym marokańskim klubem piłkarskim grającym w 1. lidze aż do końca swojego istnienia. Posiada swoją siedzibę w mieście Casablanca.
Historia.
Klub został założony w 1904. W 1994 osiągnął pierwszy sukces - wywalczył mistrzostwo Maroka. Klub został rozwiązany w 1995 łącząc się z Rają Casablanca.

</doc>
<doc id="2237641" url="https://pl.wikipedia.org/wiki?curid=2237641" title="Mistrzostwa Świata Juniorów w Narciarstwie Alpejskim 2008">
Mistrzostwa Świata Juniorów w Narciarstwie Alpejskim 2008

27. Mistrzostwa świata juniorów w narciarstwie alpejskim odbyły się w dniach 22 lutego - 1 marca 2008 r. w hiszpańskim ośrodku narciarskim Formigal w Aragonii. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja Austrii, której zawodnicy zdobyli także najwięcej medali, dziesięć, w tym 5 złotych, 2 srebrne i 3 brązowe medale. 

</doc>
<doc id="2237645" url="https://pl.wikipedia.org/wiki?curid=2237645" title="Cerynt">
Cerynt

Cerynt / Κήρινθος - Kerinthos/ (ok. 100 AD) – gnostyk w rzymskiej prowincji Azji. W opinii Ojców Kościoła był jednym z najbardziej niebezpiecznych dla wiary herezjarchów. Prawdopodobnie teologia bóstwa Jezusa zawarta w Ewangelii Jana, współczesnej Ceryntowi, była skierowana przeciw jego błędom chrystologicznym.
W przeciwieństwie do pierwotnego, ortodoksyjnego chrześcijaństwa, uczniowie Cerynta zachowywali "613 przykazań" prawa żydowskiego, posługiwali się Ewangelią Hebrajczyków. Niektóre elementy żydowskie w doktrynie Cerynta są świadectwem wpływu Ebionitów.
Kosmologia Cerynta zakładała stworzenie świata przez aniołów, zgodnie z typowo gnostycką tendencją do odsuwania Najwyższego Bytu od kontaktu z materią.
W interpretacji Cerynta, Jezus nie był Bogiem. Duch Boży wszedł w Jezusa z Nazaretu w trakcie chrztu w Jordanie, następnie prowadził go w jego misji. Polegała ona głównie na objawieniu nauki - podobnie do misji zstępującego "Odkupiciela", spotykanego w systemach hellenistycznych i późniejszych, opisanych w dokumentach "Corpus Hermeticum". Według Cerynta, Duch Boży pozostawił Jezusa w jego męce i śmierci na krzyżu. Jednak, odchodząc od klasycznej gnostyckiej wizji, wierzył on, że po śmierci ciało Jezusa zostało wskrzeszone. Świadczy to o niespójnościach w próbach połączenia ortodoksyjnej wiary chrześcijańskiej z wizją gnostycką. Cerynt nauczał też, że Jezus po swoim powtórnym przyjściu, ale przed powszechnym zmartwychwstaniem, ustanowi tysiącletnie królestwo pełne zmysłowych rozkoszy. Pogląd uznany za heretycki na Soborze nicejskim (325 r.). Cerynt używał swojej wersji Ewangelii Mateusza.

</doc>
<doc id="2237649" url="https://pl.wikipedia.org/wiki?curid=2237649" title="Aírton Beleza">
Aírton Beleza

Aírton Beleza, właśc. Aírton Baptista dos Santos (ur. 19 maja 1942 w Rio de Janeiro - zm. 18 lutego 1996 w Rio de Janeiro) − piłkarz brazylijski, występujący na pozycji napastnika.
Kariera klubowa.
Karierę piłkarską Aírton Beleza rozpoczął w klubie CR Flamengo w 1961 roku. Z Flamengo zdobył mistrzostwo stanu Rio de Janeiro - Campeonato Carioca oraz wygrał Torneio Rio-São Paulo w 1961 roku. W latach 1961–1963 był zawodnikiem Botafogo FR. Z Botafogo dwukrotnie zdobył mistrzostwo stanu Rio de Janeiro w 1962 i 1963 roku.
W latach 1963–1965 ponownie występował we Flamengo, z którym wygrał Torneio Rio-São Paulo w 1964 oraz mistrzostwa stanowe w 1965 roku. Kolejnymi jego klubami były Corinthians Paulista i São Paulo FC. W latach 1966–1967 po raz trzeci był zawodnikiem Flamengo. Łącznie w barwach "rubro-negro" rozegrał 131 spotkań, w których strzelił 72 bramki. Karierę przedwcześnie zakończył w Botafogo w 1967 roku.
Kariera reprezentacyjna.
W reprezentacji Brazylii Aírton Beleza jedyny raz wystąpił 7 czerwca 1964 w wygranym 4-1 meczu z reprezentacją Portugalii.
Rok wcześniej uczestniczył z reprezentacją olimpijską w Igrzyskach Panamerykańskich, na których Brazylia wygrała a Aírton Beleza został z 11 bramkami królem strzelców. Na turnieju w São Paulo Aírton Beleza wystąpił we wszystkich czterech meczach z: Urugwajem (2 bramki), USA (7 bramek!), Chile (bramka) i Argentyną (bramka).

</doc>
<doc id="2237650" url="https://pl.wikipedia.org/wiki?curid=2237650" title="Thomas Joseph Mboya">
Thomas Joseph Mboya

Thomas Joseph Odhiambo Mboya (ur. 15 sierpnia 1930, zm. 5 lipca 1969), kenijski polityk.
Pochodził z plemienia Luo. Był aktywistą związkowym, w latach 1963–1965 pełnił funkcję sekretarza generalnego Kenijskiej Federacji Pracy. Od 1957 wchodził w skład utworzonego przez Brytyjczyków organu legislacyjnego. Jako jego członek odegrał istotną rolę w negocjacjach poprzedzających proklamowanie niepodległości Kenii. W 1960 został sekretarzem generalnym Afrykańskiego Narodowego Związku Kenii. Po 12 grudnia 1963 pełnił funkcje rządowe, był m.in. ministrem pracy i sprawiedliwości. Został zamordowany.

</doc>
<doc id="2237652" url="https://pl.wikipedia.org/wiki?curid=2237652" title="Radio Navigation System">
Radio Navigation System

Radio Navigation System, w skrócie RNS jest interfejsem użytkownika instalowanym . Choć podobny do Multi Media Interface, to stanowi całkiem odrębny system o węższej funkcjonalności.
Pojęcie.
RNS składa się z pojedynczego interfejsu montowanego w konsoli środkowej, na którym znajduje się kolorowy ekran oraz przyciski sterujące. Możliwe jest poszerzenie funkcjonalności o tuner TV, tuner radia satelitarnego, interface bluetooth, odbiornik GPS, zmieniarkę CD, kierownicę wielofunkcyjną, DIS. W przeciwieństwie do MMI nie stanowi integralnej części pojazdu i nie kontroluje żadnej z kluczowych jego funkcji. RNS-E jest często mylone z systemem MMI znanym z samochód Audi. Dzieje się tak ponieważ zarówno MMI jak i RNS-E używa tego samego ekranu powitalnego, na którym widnieje napis Multi Media Interface.
Rodzaje.
Było oferowane przez Audi od grudnia 1999 do lutego 2004.
W roku 2004 zastąpiło RNS-D i było oferowane aż do 2010.
W ofercie Audi od 2010 roku do 2016.
Charakterystyka i funkcjonalność.
RNS-E / RNS-E 2010.
RNS-E 2010 jest bardzo zbliżone do swojego poprzednika. Na pierwszy rzut oka ciężko dostrzec różnicę, jednak po kilku chwilach spędzonych z interfejsami można zauważyć, że nowszy działa o wiele szybciej, charakteryzuje się też wyższą rozdzielczością wyświetlacza, a także takimi detalami jak chromowane pokrętła oraz przycisk z oznaczeniem "Media" zamiast "CD/TV".
Występowanie.
System RNS był fabrycznie montowany w wielu pojazdach, zazwyczaj jako wyposażenie opcjonalne zamiast zwykłego radioodbiornika. Często był montowany przez właścicieli samochodów na własną rękę, z racji na popularność RNS na rynku wtórnym.
Aktualizacje oprogramowania.
Oprogramowanie dla RNS jest zamieszczone na płycie z mapą do nawigacji. Po jej włożeniu urządzenie samo rozpozna czy potrzebna jest aktualizacja, na podstawie numeru wersji dostępnego oprogramowania. Jeżeli aktualizacja będzie możliwa, użytkownik zostanie o tym poinformowany oraz pouczony o tym, czego nie zaleca się robić w czasie trwania procedury. Cała operacja trwa kilka minut, po których system jest gotowy do pracy.
Wersje oprogramowania:

</doc>
<doc id="2237653" url="https://pl.wikipedia.org/wiki?curid=2237653" title="Wskaźnik Maddreya">
Wskaźnik Maddreya

Wskaźnik Maddreya, DF (ang. "modified Maddrey's Discriminant Function") – wskaźnik rokowniczy w alkoholowym zapaleniu wątroby, opisany przez Maddreya i Boitnotta .
Nadmierne spożywanie alkoholu prowadzi do alkoholowego zapalenia wątroby, marskości wątroby, a w konsekwencji do niewydolności tego narządu.
Wzór na obliczanie wskaźnika:
DF = ( PT [s] – prawidłowy PT [s] ) x 4,6 + bilirubina [mg/dl].
lub
DF = ( PT [s] – prawidłowy PT [s] ) x 4,6 + bilirubina [μmol/l] / 17
gdzie:
Wartość DF &gt; 32 oznacza ciężki stan kliniczny i duże ryzyko zgonu w ciągu 30 dni (35-45%).

</doc>
<doc id="2237655" url="https://pl.wikipedia.org/wiki?curid=2237655" title="Orbada">
Orbada

Orbada – darmowe narzędzie dla projektantów baz danych, programistów SQL i administratorów. Zawiera wiele kreatorów i specjalnych funkcji ułatwiających pracę administratora baz danych. Dzięki wykorzystaniu technologii Java oraz sterowników JDBC pozwala na łączenie się z wieloma bazami danych. Orbada jest zaopatrzona w dedykowane wtyczki dla takich baz danych jak Oracle, SQLite, Firebird, HSQLDB, DerbyDB oraz pomoc SQL z podświetlaniem składni, przeglądarką baz danych, profilerem.
Narzędzie jest cały czas rozszerzane o dodatkowe wtyczki
Program jest rozpowszechniany na licencji GNU General Public License.

</doc>
<doc id="2237656" url="https://pl.wikipedia.org/wiki?curid=2237656" title="Percy Lowe">
Percy Lowe

Percy Roycroft Lowe (ur. 2 stycznia 1870 w Stamford w Lincolnshire, zm. 18 sierpnia 1948) – brytyjski ornitolog i chirurg. 
Ukończył Jesus College na Uniwersytecie Cambridge. W 1919 roku został kustoszem działu ptaków w Muzeum Historii Naturalnej w Londynie. Pozostał na tym stanowisku do 1935 roku. W latach 1920 to 1925 był redaktorem naczelnym Bulletin of the British Ornithologists’ Club, zaś od 1943 do 1948 roku był prezesem British Ornithologists’ Union.

</doc>
<doc id="2237658" url="https://pl.wikipedia.org/wiki?curid=2237658" title="Percy Roycroft Lowe">
Percy Roycroft Lowe



</doc>
<doc id="2237660" url="https://pl.wikipedia.org/wiki?curid=2237660" title="Percy R. Lowe">
Percy R. Lowe



</doc>
<doc id="2237665" url="https://pl.wikipedia.org/wiki?curid=2237665" title="Brama Szewska w Krakowie">
Brama Szewska w Krakowie

Brama Szewska – niezachowana brama będąca niegdyś częścią okołu i fortyfikacji miejskich w Krakowie. Usytuowana była u wylotu ulicy Szewskiej. Za jej obronę odpowiadał cech białoskórników.
Pierwsza wzmianka o istnieniu pochodzi z 1313. W 1645 brama zawaliła się wskutek podmokłego gruntu, jednak została odbudowana, rozbudowana i wzmocniona. Podczas Potopu brama była mocno atakowana ogniem artylerii szwedzkiej.
Była jedną z ośmiu krakowskich bram obronnych obok floriańskiej, sławkowskiej, grodzkiej, wiślnej, mikołajskiej-rzeźniczej (Brama na Gródku), nowej, pobocznej.

</doc>
<doc id="2237668" url="https://pl.wikipedia.org/wiki?curid=2237668" title="Música + Alma + Sexo">
Música + Alma + Sexo

Música + Alma + Sexo (ang. "Music + Soul + Sex", skr. "MAS") to dziewiąty album studyjny portorykańskiego piosenkarza Ricky’ego Martina. Światowa premiera płyty odbyła się 31 stycznia 2011, na półkach polskich sklepów muzycznych krążek pojawił się 7 lutego tego roku. "Música + Alma + Sexo" jest pierwszym studyjnym albumem wokalisty od czasu wydanego w 2005 krążka "Life".
Informacje o albumie.
"Música + Alma + Sexo" to pierwszy w karierze Ricky’ego Martina album dwujęzyczny, nagrany w językach hiszpańskim i angielskim. Większość utworów znajdujących się na podstawowej edycji albumu to piosenki latynoskie, nagrane po hiszpańsku; współautorem wszystkich kompozycji jest Martin. Na terenie Stanów Zjednoczonych, prócz podstawowej wersji, w sieci sklepów wchodzących w skład Target Corporation opublikowano wersję rozszerzoną, tzw. „Target Deluxe Edition”. Złożyło się na nią siedem dodatkowych utworów: dwa anglojęzyczne odpowiedniki hiszpańskojęzycznych piosenek z edycji bazowej, piosenka bonusowa (odrzut), dwa remiksy oraz dwa solowe wykonania duetów z edycji bazowej.
Premiera albumu w Europie − światowa premiera − miała miejsce 31 stycznia 2011 roku, nakładem Columbia Records. Nazajutrz Sony Music Latin wydało krążek w Ameryce Północnej, a 4 lutego − w Australii.
Na jesieni 2011 odbyła się reedycja krążka. Album, zatytułowany jako Mas Música + Alma + Sexo, wydano 14 (digital download) i 15 listopada (CD/DVD) w Stanach Zjednoczonych oraz 22 listopada w krajach Ameryki Łacińskiej. Reedycja obfitowała w bonusowy materiał w postaci remiksów singli oraz teledysków.
Przyjęcie.
Opinie.
"Música + Alma + Sexo" uzyskał pozytywne opinie krytyków muzycznych.
Dziennik "Los Angeles Times" przyznał albumowi ocenę w postaci dwóch i pół gwiazdek na cztery możliwe. W swym omówieniu Ernesto Lechner stwierdził, że „choć Ricky Martin rzadko wykracza poza wąskie granice komercyjnej muzyki latynoskiej, to szczerość jego wizji artystycznej zawsze stawia go o jeden krok przed konkurencją”.
Jon Pareless, pamflecista "New York Timesa", recenzję dotyczącą krążka zatytułował „Ricky Martin, tym razem jako on sam”. Docenił tym samym szczerość artysty w wykonaniu albumu, Martin − autor wszystkich utworów zawartych na albumie − zdeklarował się bowiem jako homoseksualista niedługo przed premierą wydawnictwa. „(...) Martin nadal jest odważnym, emocjonalnym wokalistą. (...) Do materiału muzycznego podchodzi w dwojaki sposób: rockowe gitary dominują nad klubowym bitem”. Pareless podsumował płytę jako dobrze wykonane „popowe rzemiosło”, „show zaufania i dumy”.
Według Dana Aquilante ("New York Post"), krążkiem "Música + Alma + Sexo" „Ricky Martin powraca do swoich latynoskich korzeni”. Muzykę na "MAS" recenzent opisał jako „nowatorski dance i pop”. Szczególnym uznaniem obdarzył piosenki: „Tú y yo” − arenową balladę, piękny utwór o miłości oraz promieniującą latin-popowym brzmieniem „Más”, w której artysta „stara się uchwycić klimat Wschodniego Harlemu doby lat 90.”
Joey Guerra w recenzji dla dziennika "Houston Chronicle" pisał: „"MAS" jest dokładnie tym, czego potrzebowaliśmy, i udowadnia, że Ricky Martin wciąż jest prawdziwą gwiazdą muzyki pop”. Kalifornijski magazyn "Para Todos", skierowany ku społecznościom latynoamerykańskim, wycenił wydawnictwo na i podsumował: „"MAS" jest najlepszym albumem tego roku i jednym z lepszych w karierze Martina”.
Sprzedaż.
Album debiutował z pozycji #3 w notowaniu "Billboard" 200, sprzedając się w ilości trzydziestu dwóch tysięcy egzemplarzy w ciągu pierwszego tygodnia od swojej premiery. Dwa tygodnie później nakład albumu w Stanach Zjednoczonych wzrósł do czterdziestu siedmiu tysięcy sprzedanych egzemplarzy. Krążek zyskał miano najwyżej notowanego w USA albumu hiszpańskojęzycznego od czasu "Dreaming of You" Sereny (1995), a także najwyżej debiutującego na "Billboard" 200 albumu wydanego przez wytwórnię Sony Music Latin. Był także sukcesywny pod kątem całej dyskografii Martina − jako czwarty z wszelkich krążków artysty osiągnął pozycję w Top 10 "Billboard" 200, stał się najlepiej notowanym na liście albumem studyjnym od czasu multiplatynowego "Ricky Martin" z 1999.
"Música + Alma + Sexo" okazał się sukcesem również w krajach latynoskich, w tym w Hiszpanii (pozycja #3 oficjalnego zestawienia przebojów albumowych) i Meksyku (#2). W drugim kraju płytę odznaczono certyfikatem platyny.
Pozycje na listach przebojów.
Certyfikaty.
Adnotacje
Daty wydania.
Adnotacje

</doc>
<doc id="2237669" url="https://pl.wikipedia.org/wiki?curid=2237669" title="Stan Barstow">
Stan Barstow

Stanley (Stan) Barstow (ur. 28 czerwca 1928 w Horbury, zm. 1 sierpnia 2011) - brytyjski pisarz oraz scenarzysta telewizyjny, filmowy i radiowy.
Wychował się w Ossett jako jedyny syn górnika.
Pięć z jego powieści: "A Kind of Loving", "Ask Me Tomorrow", "Joby", "A Raging Calm", "The Human Element" i "A Brother's Tale" doczekało się adaptacji telewizyjnej. Barstow sam napisał do nich scenariusze. Jego debiut powieściowy "A Kind of Loving" (polski tytuł filmu "Rodzaj miłości") stał się podstawą adaptacji filmowej z 2001 w reżyserii Johna Schlesingera. Stanley Barstow jest również autorem scenariuszy do seriali telewizyjnych: "Armchair Theatre", "A Family at War", "South Riding" oraz "The Cost of Loving", a także filmów: "The Man Who Cried" i "Calon Gaeth".
W 1951 poślubił Constance Mary Kershaw. Para miała dwoje dzieci.

</doc>
<doc id="2237670" url="https://pl.wikipedia.org/wiki?curid=2237670" title="Stanley Barstow">
Stanley Barstow



</doc>
<doc id="2237671" url="https://pl.wikipedia.org/wiki?curid=2237671" title="Brama Rzeźnicza w Krakowie">
Brama Rzeźnicza w Krakowie

Brama Rzeźnicza, pełna nazwa Brama Rzeźników na Gródku, znana także jako Brama na Gródku – zamurowana najstarsza brama średniowiecznego Krakowa, pochodząca z 1289 roku, była częścią fortyfikacji miejskich. Jedna z ośmiu krakowskich bram obronnych obok floriańskiej, sławkowskiej, grodzkiej, wiślnej, szewskiej, nowej, pobocznej. Obecnie była Brama Rzeźników jest drugim (po odcinku koło Bramy Floriańskiej) zachowanym elementem miejskich fortyfikacji, widocznym od strony Plant w fasadzie budynku klasztornego.
Opis bramy.
System obronny bramy miał wysuniętą szyję przed jej lico i był wzbogacony o dodatkową bramę z mostem zwodzonym przerzuconym nad fosą. Fragmenty murów obronnych miasta łącznie z Bramą Rzeźniczą wykorzystano do budowy klasztoru i kościoła. Do dzisiaj, od strony Plant, na klasztornym murze są zachowane fragmenty Bramy Rzeźniczej, stanowiącej obecnie część zabudowań klasztornych. Współcześnie w miejscu dawnej bramy widnieje wizerunek Matki Boskiej adorowanej przez św. Katarzynę i św. Dominika, którą w Krakowie zwykło się nazywać „Madonną Szwedzką”.
Historia.
W XIII i XIV wieku Kraków otoczono murem. Brama Na Gródku, o której źródła pisane wspominają od 1289 roku, była jedną z bram w murach obronnych. Przez bramę biegł trakt do Sandomierza i na Ruś. Brama wychodziła na dzisiejszą ulicę Westerplatte, usytuowana była w założeniu u wylotu ulicy Mikołajskiej. W XIV wieku, wylot ulicy Mikołajskiej został przesunięty bardziej na północ, a sama ulica nieco odgięta. Wówczas Brama na Gródku została zastąpiona Bramą Mikołajską. W XV wieku Brama Rzeźnicza została zamurowana. Gdy w 1626 roku przystąpiono do budowy klasztoru Sióstr Dominikanek od dawna już nie pełniła swojej roli.

</doc>
<doc id="2237683" url="https://pl.wikipedia.org/wiki?curid=2237683" title="Reger">
Reger



</doc>
<doc id="2237686" url="https://pl.wikipedia.org/wiki?curid=2237686" title="Furrer">
Furrer



</doc>
<doc id="2237687" url="https://pl.wikipedia.org/wiki?curid=2237687" title="Jamie Heaslip">
Jamie Heaslip

James Peter Richard „Jamie” Heaslip (ur. 15 grudnia 1983 w Tyberiadzie) – irlandzki rugbysta występujący na pozycji wiązacza młyna w Leinster oraz w irlandzkiej drużynie narodowej.
Jego ojciec, Richard Heaslip, był żołnierzem sił pokojowych UNIFIL w Libanie.
Z drużyną Irlandii do lat 21 dotarł do finału mistrzostw świata w 2004 i w tym samym roku został nominowany do nagrody U21 Player of the Year.
W drużynie narodowej debiutował 26 listopada 2006 w meczu z Pacific Islanders na Lansdowne Road. Został tysięcznym rugbystą, który reprezentował barwy irlandzkie. Pierwsze przyłożenie zdobył 7 lutego 2009 na Croke Park w meczu Pucharu Sześciu Narodów z reprezentacją Francji. Irlandia w tym samym roku z Heaslipem w składzie zdobyła Puchar Sześciu Narodów zwyciężając we wszystkich meczach.
W 2009 wziął udział w tournée Brytyjskich i Irlandzkich Lwów do RPA, gdzie zagrał w trzech meczach. Z Lions udał się również do Australii cztery lata później.
Z Leinster zwyciężył w rozgrywkach Magners League w sezonie 2007/2008, zdobył również Puchar Heinekena w sezonie 2008/2009.
W 2009 był nominowany do nagrody IRB Player of the Year. Ostatecznie zwyciężył Richie McCaw.
Został pierwszym Irlandczykiem w erze profesjonalnej, który został usunięty z meczu. Miało to miejsce 12 czerwca 2010 podczas meczu z Nową Zelandią. Uderzył wówczas kolanem Richiego McCaw. Został następnie zdyskwalifikowany przez International Rugby Board na 5 tygodni.
Studiował na Dublin City University.

</doc>
<doc id="2237688" url="https://pl.wikipedia.org/wiki?curid=2237688" title="Cmentarz żydowski w Cycowie">
Cmentarz żydowski w Cycowie

Cmentarz żydowski w Cycowie – kirkut społeczności żydowskiej niegdyś zamieszkującej Cyców. Powstał w XIX wieku. Ma powierzchnię 0,56 ha. Znajdował się na północny wschód od miejscowości. Został zniszczony podczas II wojny światowej. Obecnie na nieogrodzonym terenie brak jest zachowanych macew.

</doc>
<doc id="2237690" url="https://pl.wikipedia.org/wiki?curid=2237690" title="SIGNIS">
SIGNIS

SIGNIS (oficjalna nazwa World Catholic Association for Communication, pol. Międzynarodowa Organizacji Mediów Katolickich SIGNIS) – katolickie stowarzyszenie wiernych świeckich, uznane przez Stolicę Apostolską, zrzeszające specjalistów od mediów, w tym radia, telewizji, kina, edukacji medialnej i Internetu. Jest organizacją non-profit obecną w ponad 140 krajach świata. 
SIGNIS powstała w listopadzie 2001 r. przez połączenie International Catholic Organization for Cinema and Audiovisual (OCIC) oraz International Catholic Association for Radio and Television (Unda).
SIGNIS ma status doradczy przy UNESCO, ECOSOC i Radzie Europy.
Stowarzyszenie Komunikacji Społecznej SIGNIS POLSKA jest jej "organizacją krajową".
Cel i działalność.
SIGNIS skupia organizacje o osoby chcące wspierać katolickie media w przekształcaniu świata w świetle Ewangelii przez promowanie godności osoby ludzkiej, sprawiedliwości i pojednania. Organizacja wspiera również działania pokojowe, różnorodność kulturową, prawa człowieka i wolność słowa.

</doc>
<doc id="2237692" url="https://pl.wikipedia.org/wiki?curid=2237692" title="Brama Mikołajska w Krakowie">
Brama Mikołajska w Krakowie

Brama Mikołajska – brama starego Krakowa wzniesiona prawdopodobnie w 1312, rozebrana w 1812 roku. Wchodziła w skład okołu i fortyfikacji miejskich. Bliźniacza budowla do Bramy Floriańskiej.
Brama Mikołajska zastąpiła niespełniającą już swojej roli Bramę Rzeźników na Gródku. Znajdowała się u wylotu ulicy Mikołajskiej obok obwarowanego Klasztoru Sióstr Dominikanek na Gródku. Była jedną z ośmiu bram średniowiecznego Krakowa, obok: floriańskiej, sławkowskiej, grodzkiej, wiślnej, szewskiej, nowej i pobocznej. Za jej obronę odpowiedzialny był cech rzeźników. Została rozebrana w 1812 roku.
Zgodnie z przekazem zawartym w Roczniku kapitulnym krakowskim, brama wraz z basztą miała zostać wzniesiona po stłumieniu buntu wójta Alberta przez Władysława Łokietka w miejscu domu wójta, zburzonego w ramach reperkusji po rewolcie. Z kolei Jan Długosz w swojej kronice dodaje, że w baszcie stacjonowała książęca załoga mająca za zadanie czuwanie nad miastem.

</doc>
<doc id="2237696" url="https://pl.wikipedia.org/wiki?curid=2237696" title="Mariusz Jaskólski (chemik)">
Mariusz Jaskólski (chemik)

Mariusz Jaskólski (ur. 15 czerwca 1952 w Inowrocławiu) – polski chemik, profesor nauk chemicznych, pracownik naukowy Uniwersytetu im. Adama Mickiewicza w Poznaniu i Instytutu Chemii Bioorganicznej PAN, członek rzeczywisty Polskiej Akademii Nauk.
Życiorys.
Specjalizuje się w krystalografii i biologii strukturalnej. W 2001 wraz ze współpracownikami wyjaśnił sposób powstawania w mózgu agregatów amyloidowego ludzkiego białka – cystatyny C.
Ukończył studia na Uniwersytecie im. Adama Mickiewicza w Poznaniu. Tam też obronił doktorat w 1979. W 1988 odbył staż w Narodowym Instytucie Raka w USA. W 1994 roku założył pierwsze w Polsce laboratorium krystalografii białek, Centrum Badań Biokrystalograficznych w Instytucie Chemii Bioorganicznej PAN. W 1997 otrzymał tytuł profesora nauk biologicznych.
W 2002 został członkiem korespondentem Polskiej Akademii Nauk, a w 2016 członkiem rzeczywistym. W roku 2002 został uhonorowany Nagrodą Fundacji na rzecz Nauki Polskiej. Jest także laureatem Nagrody im. W. Świętosławskiego (1976) oraz Nagrody im. W. Trzebiatowskiego (1988). W roku 2015 wraz z Alexandrem Wlodawerem został laureatem pierwszej edycji "Amerykańsko-Polskiej Nagrody Naukowej" przyznanej przez FNP i AAAS. W 2015 otrzymał Perłę Honorową Polskiej Gospodarki (w kategorii nauka), przyznawaną przez redakcję "Polish Market".
Odznaczony Srebrnym Krzyżem Zasługi, Medalem im. Jana Zawidzkiego (2003) oraz Medalem im. Jędrzeja Śniadeckiego (2015).

</doc>
<doc id="2237697" url="https://pl.wikipedia.org/wiki?curid=2237697" title="Cmentarz żydowski w Dorohusku">
Cmentarz żydowski w Dorohusku

Cmentarz żydowski w Dorohusku – kirkut społeczności żydowskiej niegdyś zamieszkującej Dorohusk. Nie wiadomo kiedy dokładnie powstał. Ma powierzchnię 0,3 ha. Znajdował się przypuszczalnie na południowy zachód od miejscowości. Burchard nie podaje adresu cmentarza ani jego położenia. Podaje przy tym, że cmentarz jest częściowo zabudowany. Został zniszczony podczas II wojny światowej. Obecnie na nieogrodzonym terenie brak jest zachowanych macew.

</doc>
<doc id="2237698" url="https://pl.wikipedia.org/wiki?curid=2237698" title="Brama Nowa w Krakowie">
Brama Nowa w Krakowie

Brama Nowa – XIV–wieczna brama w Krakowie, wchodząca w skład fortyfikacji miejskich, znajdująca się niegdyś u wylotu dzisiejszej ulicy Siennej. Rozebrana w 1812 roku.
Data powstania bramy nie jest jednoznaczna (różne źródła podają trzy różne prawdopodobne daty: 1328, 1338 lub 1395). Swoją nazwę zawdzięcza faktowi, że była najmłodszą bramą (najpóźniej zbudowaną). Obok bramy stała Wieża Piekarska. Była jedną z ośmiu bram obok floriańskiej, sławkowskiej, grodzkiej, wiślnej, szewskiej, mikołajskiej-rzeźniczej (Brama na Gródku), pobocznej. Za jej obronę do XVI wieku odpowiedzialny był cech rzeźników, a później piekarzy. Brama wraz z całym zespołem została rozebrana w 1812.

</doc>
<doc id="2237700" url="https://pl.wikipedia.org/wiki?curid=2237700" title="Cmentarz żydowski w Dubience">
Cmentarz żydowski w Dubience

Cmentarz żydowski w Dubience – kirkut społeczności żydowskiej niegdyś zamieszkującej Dubienkę. Nie wiadomo dokładnie kiedy powstał, być może już w XVI wieku. Znajdował się w południowo-zachodniej części miejscowości, przy obecnej ulicy Piaski. Został zniszczony podczas II wojny światowej. Obecnie na nieogrodzonym terenie brak jest zachowanych macew.

</doc>
<doc id="2237701" url="https://pl.wikipedia.org/wiki?curid=2237701" title="Raczkiewicz">
Raczkiewicz

Raczkiewicz:

</doc>
<doc id="2237702" url="https://pl.wikipedia.org/wiki?curid=2237702" title="Leszek Kaczmarek">
Leszek Kaczmarek

Leszek Jan Kaczmarek (ur. 31 maja 1957 w Warszawie) – biolog molekularny, profesor nauk biologicznych, kierownik Pracowni Neurobiologii Instytutu Biologii Doświadczalnej im. M. Nenckiego PAN, członek rzeczywisty Polskiej Akademii Nauk.
Życiorys.
W 1981 ukończył studia na Wydziale Biologii Uniwersytetu Warszawskiego. W 1983 uzyskał doktorat. W latach 1984–1986 był na stażu podoktorskim w Temple University w Filadelfii (USA).
Po powrocie podjął pracę w Instytucie Biologii Doświadczalnej PAN im. Nenckiego, gdzie pracuje do chwili obecnej. Stopień doktora habilitowanego otrzymał w 1988 roku. W dniu 22 października 1996 otrzymał tytuł profesora nauk biologicznych. W 2000 został laureatem Nagrody Fundacji na rzecz Nauki Polskiej w dziedzinie nauk przyrodniczych i medycznych za badania wpływu różnych bodźców na ekspresję genów w mózgu ssaków, a w 2011 otrzymał Nagrodę Prezesa Rady Ministrów za całokształt dorobku naukowego.
Stypendysta Programu Fulbrighta (w l. 2001-2002 przebywał na stypendium badawczym na University of California-Los Angeles), aktualnie członek Rady Fundacji Polsko-Amerykańskiej Komisji Fulbrighta.
Jest członkiem Polskiej Akademii Nauk, od 1998 członkiem korespondentem, a od 2013 członkiem rzeczywistym. W latach 2003–2008 był Przewodniczącym Wydziału II Nauk Biologicznych PAN, a w latach 1999–2003 przewodniczącym Komitetu Neurobiologii PAN. 
Jego działalność badawcza dotyczy m.in. aktywności genów w mózgu w procesie uczenia oraz plastyczności synaptycznej, będącej podłożem uczenia się i pamięci, a także najpoważniejszych schorzeń neuro-psychicznych, takich jak padaczka, autyzm, schizofrenia, czy też uzależnienia. Opublikował ponad 200 artykułów w renomowanych czasopismach naukowych, cytowanych ponad 9 tysięcy razy przez innych badaczy. Wypromował 41 doktorów nauk.
W 1998 roku odznaczony Krzyżem Kawalerskim, a w 2009 Krzyżem Oficerskim Orderu Odrodzenia Polski.

</doc>
<doc id="2237704" url="https://pl.wikipedia.org/wiki?curid=2237704" title="Brama Poboczna w Krakowie">
Brama Poboczna w Krakowie

Brama Poboczna (właściwie Porta Lateranea) – furta poboczna w murze obronnym miasta znajdująca się niegdyś po południowej stronie ulicy Kanoniczej 25 w Krakowie, u samego podnóża Wawelu, gdzie kończył się mur obronny. 
Wawel początkowo nie był połączony murami z Krakowem, dopiero gdy mury miejskie połączono z zamkiem, u podnóża wzgórza wzniesiono dwie bramy: Grodzką i Porta Laterana, która to pozwalała przedostać się poza mury, nad Wisłę. Nazwa, pod którą jest znana w źródłach historycznych jako "brama" ukształtowała się w XVII wieku. Była jedną z ośmiu krakowskich bram miejskich obok floriańskiej, sławkowskiej, grodzkiej, wiślnej, szewskiej, mikołajskiej-rzeźniczej (tzw. Brama na Gródku), nowej.

</doc>
<doc id="2237705" url="https://pl.wikipedia.org/wiki?curid=2237705" title="Stary cmentarz żydowski w Lubomlu">
Stary cmentarz żydowski w Lubomlu

Stary cmentarz żydowski w Lubomlu – kirkut społeczności żydowskiej niegdyś zamieszkującej Luboml. Nie wiadomo dokładnie kiedy powstał. Znajdował się na południe od rynku. Został zniszczony podczas II wojny światowej. Obecnie na terenie cmentarza zabudowa mieszkalna.

</doc>
<doc id="2237706" url="https://pl.wikipedia.org/wiki?curid=2237706" title="Nowy cmentarz żydowski w Lubomlu">
Nowy cmentarz żydowski w Lubomlu

Nowy cmentarz żydowski w Lubomlu – kirkut społeczności żydowskiej niegdyś zamieszkującej Luboml. Nie wiadomo dokładnie kiedy powstał. Znajdował się na zachód od miejscowości, poza zabudowaniami, przy drodze do Opalina. Został zniszczony podczas II wojny światowej. Obecny stan zachowania cmentarza jest nieznany.

</doc>
<doc id="2237707" url="https://pl.wikipedia.org/wiki?curid=2237707" title="Rakowicz">
Rakowicz

Rakowicz:

</doc>
<doc id="2237722" url="https://pl.wikipedia.org/wiki?curid=2237722" title="Mieroszewski">
Mieroszewski

Mieroszewski:

</doc>
<doc id="2237723" url="https://pl.wikipedia.org/wiki?curid=2237723" title="Basang Ogdonow">
Basang Ogdonow

Basang Burunowicz Ogdonow, ps. "Chasan" ros. Басанг Бурунович Огдонов (ur. w 1915 r., zm. 10 października 1945 r.) – dowódca 14, a następnie 1 szwadronu Kalmüken Verband Dr. Doll, przywódca antysowieckiego zgrupowania partyzanckiego podczas II wojny światowej
Kiedy wojska niemieckie zaatakowały ZSRR 22 czerwca 1941 r., został zmobilizowany do Armii Czerwonej. Po zajęciu przez wojska niemieckie części Kałmucji w sierpniu 1942 r., zdezerterował, po czym utworzył grupę partyzancką złożoną z dezerterów-czerwonoarmistów. W 1943 r. została ona przekształcona przez Niemców w 14 szwadron Kalmüken Verband Dr. Doll. Wkrótce B. B. Ogdonow objął dowództwo 1 szwadronu 1 dywizjonu. Odznaczono go Żelaznym Krzyżem 2 klasy. Po zamknięciu wojsk niemieckich w kotle pod Stalingradem szwadron wycofał się na zachód. 1 października 1943 r. B. B. Ogdonow stanął na czele 4-osobowej grupy dywersyjno-rozpoznawczej, która została zrzucona na spadochronach południowy wschód od kałmuckiej miejscowości Jaszkul. Podczas lądowania zginął Muda Chałgajew. 27 października został schwytany przez NKWD drugi członek grupy Aleksandr D. Worona-Martyniuk (Martynienko), pełniący funkcję radiooperatora. Basangowi B. Ogdonowowi i Sarze M. Eregencowi udało się natomiast dołączyć do grupy partyzanckiej Sagadżijewa, która działała w ketczenerowskim rejonie. Stopniowo przyłączyły się inne grupy. Na czele zgrupowania partyzanckiego stanął B. B. Ogdonow. Zwalczało ono aktywnie Sowietów na obszarze obwodu astrachańskiego i Kraju Stawropolskiego do maja 1945 r. Podczas starcia z grupą operacyjną NKWD w rejonie sowchoza nr 108 Ułan-Małcz w Kraju Stawropolskim S. M. Eregencew został zabity, zaś B. B. Ogdonow ciężko ranny, wskutek czego zastrzelił się.

</doc>
<doc id="2237725" url="https://pl.wikipedia.org/wiki?curid=2237725" title="Trzeci najazd Marsjan">
Trzeci najazd Marsjan

Trzeci najazd Marsjan – powieść sci-fi Marka Oramusa, wydana przez Media Rodzina (). Książka należy do gatunku fantastyki socjologicznej. Tytuł nawiązuje do opowiadania braci Strugackich "Drugi najazd Marsjan".
Opis fabuły.
Głównym bohaterem jest Papadopoulos, bezrobotny żyjący z zasiłku, dorywczo trudniący się przemytem ludzi. Pewnego dnia na niebie pojawiają się wielkie bańki, które są brane za statki kosmiczne obcej cywilizacji. Obcy w telewizji przedstawiają się jako Liga Pięciu i oferują ludziom dobra materialne począwszy od latarek i lampek, a kończąc na utylizatorach śmieci.

</doc>
<doc id="2237727" url="https://pl.wikipedia.org/wiki?curid=2237727" title="Aleksander Fredro (biskup)">
Aleksander Fredro (biskup)



</doc>
<doc id="2237728" url="https://pl.wikipedia.org/wiki?curid=2237728" title="Rippershausen">
Rippershausen

Rippershausen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Niektóre zadania administracyjne realizowane są przez miasto Meiningen, które pełni rolę "gminy realizującej" (niem. "erfüllende Gemeinde").

</doc>
<doc id="2237729" url="https://pl.wikipedia.org/wiki?curid=2237729" title="Sülzfeld">
Sülzfeld

Sülzfeld – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Niektóre zadania gminy administracyjne realizowane są przez miasto Meiningen, które pełni rolę "gminy realizującej" (niem. "erfüllende Gemeinde").

</doc>
<doc id="2237730" url="https://pl.wikipedia.org/wiki?curid=2237730" title="Suelzfeld">
Suelzfeld



</doc>
<doc id="2237731" url="https://pl.wikipedia.org/wiki?curid=2237731" title="Untermaßfeld">
Untermaßfeld

Untermaßfeld – miejscowość i gmina w Niemczech, w kraju związkowym Turyngia, w powiecie Schmalkalden-Meiningen. Leży ok. 4 km na południe od Meiningen, nad rzeką Werra.
Niektóre zadania gminy administracyjne realizowane są przez miasto Meiningen, które pełni rolę "gminy realizującej" (niem. "erfüllende Gemeinde").

</doc>
<doc id="2237732" url="https://pl.wikipedia.org/wiki?curid=2237732" title="Untermassfeld">
Untermassfeld



</doc>
<doc id="2237733" url="https://pl.wikipedia.org/wiki?curid=2237733" title="Stepfershausen">
Stepfershausen

Stepfershausen – dzielnica miasta Meiningen w Niemczech, w kraju związkowym Turyngia, w powiecie Schmalkalden-Meiningen. Do 30 grudnia 2019 samodzielna gmina, której niektóre zadania administracyjne realizowane były już przez Meiningen. Miasto to pełniło rolę "gminy realizującej" (niem. "erfüllende Gemeinde").

</doc>
<doc id="2237734" url="https://pl.wikipedia.org/wiki?curid=2237734" title="Henneberg (Meiningen)">
Henneberg (Meiningen)

Henneberg – dzielnica miasta Meiningen w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 samodzielna gmina, której niektóre zadania administracyjne realizowane były już przez miasto Meiningen. Miasto to pełniło rolę "gminy realizującej" (niem. "erfüllende Gemeinde"). 

</doc>
<doc id="2237735" url="https://pl.wikipedia.org/wiki?curid=2237735" title="Henneberg">
Henneberg

Niemcy:
Osoby:
Inne:
Zobacz też:

</doc>
<doc id="2237736" url="https://pl.wikipedia.org/wiki?curid=2237736" title="Podkoszulka">
Podkoszulka



</doc>
<doc id="2237737" url="https://pl.wikipedia.org/wiki?curid=2237737" title="Roßdorf (Turyngia)">
Roßdorf (Turyngia)

Roßdorf – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Niektóre zadania gminy administracyjne realizowane są przez gminę Breitungen/Werra, która pełni rolę "gminy realizującej" (niem. "erfüllende Gemeinde").
Współpraca.
Miejscowość partnerska:

</doc>
<doc id="2237738" url="https://pl.wikipedia.org/wiki?curid=2237738" title="Wincenty Fryszczyn">
Wincenty Fryszczyn

Wincenty Fryszczyn (ur. 30 marca 1904 w Kołomyi, zm. w kwietniu 1940 we Charkowie) – polski lekkoatleta, specjalista skoku wzwyż, rekordzista Polski, instruktor sportowy, kapitan artylerii Wojska Polskiego, ofiara zbrodni katyńskiej.
Życiorys.
Był synem Juliusza i Wilhelminy z domu Knitell. Zdał egzamin maturalny w Gimnazjum Realnym w Czerniowcach.
Był zawodnikiem Polonii Warszawa (1924–1929). Był wicemistrzem Polski w skoku wzwyż w 1925, 1928 i 1929 oraz brązowym medalistą w sztafecie 4 × 100 m i dziesięcioboju w 1928. 30 maja 1926 w Poznaniu ustanowił rekord Polski w skoku wzwyż rezultatem 1,80 m. W latach 1927–1929 wystąpił w pięciu meczach reprezentacji Polski (siedem startów), bez zwycięstw indywidualnych.
Rekordy życiowe:
Od 1923 służył w Wojsku Polskim. Ukończył Szkołę Podoficerską 23 pułku artylerii polowej, Szkołę Podchorążych Piechoty w Warszawie i Oficerską Szkołę Artylerii w Toruniu w 1926. Został awansowany do stopnia podporucznika artylerii ze starszeństwem z dniem 15 sierpnia 1926. Został przydzielony do 24 pułku artylerii polowej w Jarosławiu. W jednostce był referentem sportowym od 1926. Był absolwentem Centralnej Wyższej Szkoły Gimnastyki i Sportu w Poznaniu (1928) oraz kursów szermierki (1929) i narciarstwa (1935). W 1927 brał udział w przygotowaniach olimpijskich w Centralnym Instytucie Wychowania Fizycznego (CIFW). Od 1930 do 1934 był instruktorem wychowania fizycznego w Szkole Podchorążych Artylerii. Został awansowany do stopnia porucznika artylerii ze starszeństwem z dniem 15 sierpnia 1928. W 1932 był w kadrze Centrum Wyszkolenia Artylerii w Toruniu. Od 1935 był oficerem 12 pułku artylerii lekkiej ze Złoczowa, w którym był dowódcą 7 baterii, następnie 5 baterii. W 1939 w stopniu kapitana był adiutantem tej jednostki.
Po wybuchu II wojny światowej w okresie kampanii wrześniowej pozostawał w powyższej funkcji. Po agresji ZSRR na Polskę z 17 września 1939 został wzięty do niewoli sowieckiej i przewieziony do obozu w Starobielsku. Wiosną 1940 został zamordowany przez NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2237740" url="https://pl.wikipedia.org/wiki?curid=2237740" title="Roßdorf">
Roßdorf

Niemcy:
Zobacz też:

</doc>
<doc id="2237741" url="https://pl.wikipedia.org/wiki?curid=2237741" title="Rosa (Niemcy)">
Rosa (Niemcy)

Rosa – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Niektóre zadania gminy administracyjne realizowane są przez gminę Breitungen/Werra, która pełni rolę „gminy realizującej” (niem. „erfüllende Gemeinde”).

</doc>
<doc id="2237742" url="https://pl.wikipedia.org/wiki?curid=2237742" title="Fambach (gmina)">
Fambach (gmina)

Fambach – miejscowość i gmina w Niemczech, w kraju związkowym Turyngia, w powiecie Schmalkalden-Meiningen.
Niektóre zadania gminy administracyjne realizowane są przez gminę Breitungen/Werra, która pełni rolę "gminy realizującej" (niem. "erfüllende Gemeinde").

</doc>
<doc id="2237744" url="https://pl.wikipedia.org/wiki?curid=2237744" title="Fambach">
Fambach

Niemcy:

</doc>
<doc id="2237746" url="https://pl.wikipedia.org/wiki?curid=2237746" title="Breitungen/Werra">
Breitungen/Werra

Breitungen/Werra – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, nad rzeką Werra. Miasto ma historycznie trzy dzielnice (Altenbreitungen, Frauenbreitungen i Herrenbreitungen) i kilka przyłączonych przysiółków (Bußhof, Craimar, Farnbach, Grumbach, Knollbach, Neuhof, Winne). 
Przez miejscowość przebiega szlak rowerowy doliny Werry.
Gmina pełni funkcję „gminy realizującej” (niem. „erfüllende Gemeinde”) dla trzech gmin wiejskich: Fambach, Rosa oraz Roßdorf. Aktualnie (2016) burmistrzem gminy jest Ronny Römhild
Historia.
Pierwsza wzmianka o miejscowości pochodzi z X w., gdzie wymieniono miejscowość w dokumencie króla Henryka, a następnie w wieku XVI należała do rodu Henneberg i hrabiego Poppo XII, by następnie wejść w skład państwa Hesja-Kassel. Na byłym cmentarzu (obecnie plac zabaw) znajduje się pomnik upamiętniający mieszkańców miejscowości poległych na obu wojnach światowych. W czasie II wojny światowej w miejscowości było około 1740 jeńców i robotnicy przymusowi, którzy pracowali w miejscowych zakładach. Osoby tu zmarłe pochowane są na miejscowym nowym cmentarzu (około 2 km za miastem), gdzie znajduje się stary pomnik z gwiazdą z czasów byłej NRD upamiętniający w języku rosyjskim i niemieckim (napis ryty w kamieniu) rosyjskich robotników przymusowych tu zmarłych. Na pomniku jest jedna nowa tabliczka w języku polskim upamiętniająca zmarłą tu w roku 1945 Polkę Marię Lysenok (ur. 15.03.1899, zm. 3.03.1945), którą to tabliczkę ufundowali Rodacy mieszkający w Schmalkalden.
Zabytki.
Na terenie miejscowości znajdują się następujące zabytki: 
Kultura.
W miejscowości jest dom kultury, biblioteka, mała orkiestra dęta "Blaskapelle der FFw", która w roku 2016 obchodzi swoje 50. lecie, chór męski "Harmonie" i świetlice młodzieżowe.
Religia.
W roku 2011, 43% mieszkańców deklarowało przynależność do kościoła protestanckiego, a 2% do kościoła katolickiego.
Oświata.
W miejscowości jest szkoła podstawowa dla klas I-IV (Grundschule) i klas V-X (Regelschule) wyposażone w boiska i halę sportową. Miejscowość organizuje tygodniową wymianę turystyczną młodzieży polsko-niemieckiej z miejscowością Cisek, gdzie młodzież (wraz z opiekunami) w sposób zorganizowany i atrakcyjny poznaje miasto i najbliższą okolicę, a zakwaterowana jest u osób prywatnych.
Demografia.
Miejscowość w latach 1994-2012 liczyła mieszkańców (dane oficjalne (Thüringer Landesamt)):
Współpraca.
Miejscowości partnerskie:

</doc>
<doc id="2237747" url="https://pl.wikipedia.org/wiki?curid=2237747" title="Breitungen">
Breitungen

Niemcy:

</doc>
<doc id="2237752" url="https://pl.wikipedia.org/wiki?curid=2237752" title="Wspólnota administracyjna Dolmar">
Wspólnota administracyjna Dolmar

Wspólnota administracyjna Dolmar (niem. "Verwaltungsgemeinschaft Dolmar") – dawna wspólnota administracyjna w Niemczech, w kraju związkowym Turyngia, w powiecie Schmalkalden-Meiningen. Siedziba wspólnoty znajdowała się w miejscowości Schwarza.
1 stycznia 2012 wspólnota została połączona ze wspólnotą Salzbrücke tworząc nową wspólnotę Dolmar-Salzbrücke.
Wspólnota administracyjna zrzeszała sześć gmin wiejskich: 

</doc>
<doc id="2237753" url="https://pl.wikipedia.org/wiki?curid=2237753" title="Justinas Marcinkevičius">
Justinas Marcinkevičius

Justinas Marcinkevičius (ur. 10 marca 1930 w Važatkiemis, zm. 16 lutego 2011 w Wilnie) – litewski poeta, dramaturg. Działał na rzecz niepodległości Litwy.
Otrzymał tytuł honorowego obywatelstwa Wilna.

</doc>
<doc id="2237756" url="https://pl.wikipedia.org/wiki?curid=2237756" title="Dolmar">
Dolmar

Niemcy:
Inne:
Zobacz też:

</doc>
<doc id="2237758" url="https://pl.wikipedia.org/wiki?curid=2237758" title="Wspólnota administracyjna Haselgrund">
Wspólnota administracyjna Haselgrund

Wspólnota administracyjna Haselgrund (niem. "Verwaltungsgemeinschaft Haselgrund") – dawna wspólnota administracyjna w Niemczech, w kraju związkowym Turyngia, w powiecie Schmalkalden-Meiningen. Siedziba wspólnoty znajdowała się w miejscowości Viernau. Powstała 9 kwietania 1994.
Wspólnota administracyjna zrzeszała sześć gmin wiejskich "(Gemeinde)": 
6 lipca 2018 gmina Springstille została przyłączona do miasta Schmalkalden i stała się tym samym jego dzielnicą.
1 stycznia 2019 wspólnota została rozwiązana, a jej wszystkie gminy przyłączono do miasta Steinbach-Hallenberg i stały się tym samym jego dzielnicami.

</doc>
<doc id="2237761" url="https://pl.wikipedia.org/wiki?curid=2237761" title="Haselgrund">
Haselgrund

Geografia.
Polska.
Dawna nazwa miejscowości:

</doc>
<doc id="2237763" url="https://pl.wikipedia.org/wiki?curid=2237763" title="Wspólnota administracyjna Hohe Rhön">
Wspólnota administracyjna Hohe Rhön

Wspólnota administracyjna Hohe Rhön (niem. "Verwaltungsgemeinschaft Hohe Rhön") – wspólnota administracyjna w Niemczech, w kraju związkowym Turyngia, w powiecie Schmalkalden-Meiningen. Siedziba wspólnoty znajduje się w mieście Kaltennordheim. Do 31 grudnia 2018 siedziba wspólnoty znajdowała się w miejscowości Kaltensundheim. Powstała 18 czerwca 1992.
Wspólnota administracyjna zrzesza pięć gmin, w tym jedną gminę miejska "(Stadt)" oraz cztery gminy wiejskie "(Gemeinde)": 
1 stycznia 2019 do wspólnoty przyłączono miasto Kaltennordheim z powiatu Wartburg. Do Kaltennordheimu przyłączono zaś gminy wspólnoty: Aschenhausen, Kaltensundheim, Kaltenwestheim, Melpers, Oberkatz oraz Unterweid. Stały się one automatycznie jego dzielnicami.

</doc>
<doc id="2237765" url="https://pl.wikipedia.org/wiki?curid=2237765" title="Hohe Rhön">
Hohe Rhön



</doc>
<doc id="2237766" url="https://pl.wikipedia.org/wiki?curid=2237766" title="Hohe Rhoen">
Hohe Rhoen



</doc>
<doc id="2237768" url="https://pl.wikipedia.org/wiki?curid=2237768" title="Młynówka (dopływ Przykopy)">
Młynówka (dopływ Przykopy)

Młynówka – boczna struga rzeki Białka. Powstaje około 200 m na północ od Kramnicy. Białka w dolnym swym biegu, płynąc przez obszar Kotliny Orawsko-Nowotarskiej o bardzo nieznacznym spadku terenu zwalnia, porzucając przyniesione z Tatr i obrobione podczas transportu otoczaki granitowe. Powstają z nich kamieniste łachy. Białka rozgałęzia się wielokrotnie na dwa lub kilka odnóg, które opływają te łachy, poniżej nich łącząc się powtórnie. Jedna z takich odnóg jednak utorowała sobie drogę w północno-wschodnim kierunku i płynie po prawej stronie Białki do Krempach. Tu zmienia kierunek na południowo-wschodni i łączy się z Dursztyńskim Potokiem. Jest to Młynówka. Tuż przed Krempachami oddziela się od niej duża struga, która płynie z powrotem do Białki oddając jej część wody. 
W miejscu połączenia się Młynówki i Dursztyńskiego Potoku (współrzędne: ) powstaje Przykopa. Czasami Młynówka bywa też nazywana Przykopą. Jej dopływem jest Kiźlinkowy Potok.

</doc>
<doc id="2237770" url="https://pl.wikipedia.org/wiki?curid=2237770" title="KU 25 (1921)">
KU 25 (1921)

KU 25 (wcześniej M 25, KU 27) – lekki kuter uzbrojony Flotylli Rzecznej Marynarki Wojennej z okresu II wojny światowej
Historia.
Kuter był zbudowany dla floty rzecznej Austro-Węgier w stoczni Erste Böhmisch-Mährische Maschinenfabrik w Pradze około 1918 roku i w związku z planami rozbudowy polskiej flotylli rzecznej został zakupiony przez Polskę w 1921 roku wraz z 4 innymi jednostkami tego samego typu. Dostarczono je do bazy flotylli w Modlinie transportem kolejowym i wszedł w skład Flotylli Rzecznej Marynarki Wojennej.
Początkowo został on sklasyfikowany jak uzbrojona motorówka i otrzymał oznaczenie "M-25". Około 1930 roku przeszedł gruntowną przebudowę w Warsztatach Portowych Marynarki Wojennej w Pińsku. W czasie przebudowy przedłużono o 1 metr kadłub, a na pancernym blokhauzie (opancerzenie grubości 6 mm) zainstalowano mieszczące całe uzbrojenie wieże typu Ursus (opancerzenie boków 10 mm, dachu 4 mm) stosowaną w polskich samochodach pancernych wz. 29. Po tej modernizacji został sklasyfikowany jako lekki kuter uzbrojony i otrzymał oznaczenie "KU 27", a następnie "KU 25".
Działania bojowe.
Pod koniec sierpnia 1939 roku wszedł w skład Oddziały Wydzielonego Rzeki Prypeci. Od 1 do 12 września 1939 r. kuter „KU 25” wchodził w skład II grupy kutrów uzbrojonych (2. dywizjon bojowy Flotylli Rzecznej).
W dniu 12 września, po reorganizacji obrony Polesia, kuter uzbrojony „KU 25”, wraz z bliźniaczymi jednostkami „KU 26”, „KU 27”, „KU 28” i „KU 29”, przydzielony został do obrony pododcinka „Przewóz Łachewski”. Po ataku ZSRR na Polskę na rozkaz dowódcy Flotylli kutry wycofały się z rejonu Przewozu Łachewskiego w górę rzeki Prypeć i 19 września dotarły do Pińska. Podporządkowano je dowódcy zespołu zbiorczego kmdr. ppor. S. Kamińskiemu. 20 września zespół ten wypłynął z Pińska i rozpoczął odwrót na wschód z zamiarem dotarcia do rzeki Bug, a następnie Wisły. 21 września wszystkie jednostki tego zespołu wraz z kutrami KU 25 - KU 29 zostały zatopione przez własne załogi w pobliżu zniszczonego mostu kolejki wąskotorowej w rejonie Kuźliczyna na Kanale Królewskim.

</doc>
<doc id="2237771" url="https://pl.wikipedia.org/wiki?curid=2237771" title="Kolarstwo na Letnich Igrzyskach Olimpijskich 1936">
Kolarstwo na Letnich Igrzyskach Olimpijskich 1936

Kolarstwo na Letnich Igrzyskach Olimpijskich 1936 w Berlinie rozgrywane było w dniach 6 - 10 sierpnia. Długość wyścigu szosowego wynosiła 100 km. Na igrzyskach tych zmieniono jazdę indywidualną i drużynową na szosie na wyścig ze startu wspólnego. Najlepsze wyniki medalowe uzyskali kolarze francuscy: Robert Charpentier, który wywalczył 3 złota i Guy Lapébie - 2 złota i srebro. Konkurencje kolarstwa torowego rozegrano na specjalnie wybudowanym na igrzyska tymczasowym torze kolarskim, start i meta wyścigów szosowych zlokalizowane były na autostradzie AVUS.
Medaliści.
Kolarstwo szosowe.
Wyścig ze startu wspólnego - drużynowo.
Rezultaty tej konkurencji ustalono na podstawie sumy czasów trzech najlepszych zawodników z danego kraju w wyścigu indywidualnym ze startu wspólnego. Sklasyfikowano tylko pięć ekip.
Kraje uczestniczące.
W zawodach wzięło udział 175 kolarzy z 30 krajów:

</doc>
<doc id="2237773" url="https://pl.wikipedia.org/wiki?curid=2237773" title="Piżmian jadalny">
Piżmian jadalny

Piżmian jadalny ("Abelmoschus esculentus") – gatunek jadalnej rośliny jednorocznej z rodziny ślazowatych (malwowatych). Uprawiany jest w wielu krajach o klimacie tropikalnym lub subtropikalnym.
Zastosowanie.
Niedojrzałe owoce (najczęstsze zwyczajowe nazwy: "okra" z igbo "ọ́kụ̀rụ̀", "gombo" z języków bantu, "bhindi" z hindi, "lady's fingers") są spożywane po ugotowaniu jako jarzyna, czasami również na surowo.

</doc>
<doc id="2237774" url="https://pl.wikipedia.org/wiki?curid=2237774" title="Daniel Wass">
Daniel Wass

Daniel Wass (ur. 31 maja 1989 w Gladsaxe) – duński piłkarz, występujący na pozycji obrońcy lub pomocnika w duńskim klubie Brøndby IF oraz w reprezentacji Danii.
Kariera klubowa.
Wass zawodową karierę rozpoczynał w 2007 roku w klubie Brøndby IF z Superligaen. W tych rozgrywkach zadebiutował 2 grudnia 2007 roku w zremisowanym 1:1 pojedynku z FC København. W 2008 roku zdobył z zespołem Puchar Danii. W lipcu 2009 roku został wypożyczony do norweskiego Fredrikstadu. 21 sierpnia 2009 roku w meczu z Rosenborgiem Trondheim (1:4) zadebiutował w Tippeligaen, a 1 listopada 2009 roku w spotkaniu z Lyn Fotball (5:0) zdobył pierwszą bramkę w Tippeligaen. Po zakończeniu sezonu 2009 ligi norweskiej, wrócił do Brøndby. 26 lipca 2009 roku w przegranym 1:2 pojedynku z Esbjergiem strzelił pierwszego gola w Superligaen.
Kariera reprezentacyjna.
Wass jest byłym reprezentantem Danii U-16, U-17, U-18, U-19, U-20 oraz U-21. W pierwszej reprezentacji Danii zadebiutował 9 lutego 2011 roku w przegranym 1:2 towarzyskim meczu z Anglią.

</doc>
<doc id="2237777" url="https://pl.wikipedia.org/wiki?curid=2237777" title="Przykopa (dopływ Dunajca)">
Przykopa (dopływ Dunajca)

Przykopa – potok, prawy dopływ Dunajca. Powstaje w Krempachach na Kotlinie Orawsko-Nowotarskiej z połączenia Młynówki i Dursztyńskiego Potoku. Płynie w północno-wschodnim kierunku przez płaski teren pół uprawnych o bardzo niewielkim spadku. Koryto Przykopy tworzy niezliczone meandry, z tego też względu czasami Przykopa nazywana była Krętym Potokiem. Ma tylko jeden dopływ – prawobrzeżny Przeczny Potok. W Frydmanie Przykopa rozgałęzia się na dwie odnogi: Opusta Wyżna i Opusta Nizna, które uchodzą do Zbiornika Czorsztyńskiego. 
Wzdłuż Przykopy, po jej prawej stronie, prowadzi droga z Frydmanu do Krempach.

</doc>
<doc id="2237779" url="https://pl.wikipedia.org/wiki?curid=2237779" title="Rajd Baja Polska">
Rajd Baja Polska



</doc>
<doc id="2237780" url="https://pl.wikipedia.org/wiki?curid=2237780" title="Mistrzostwa Świata Juniorów w Narciarstwie Alpejskim 2007">
Mistrzostwa Świata Juniorów w Narciarstwie Alpejskim 2007

26. Mistrzostwa świata juniorów w narciarstwie alpejskim odbyły się w dniach 6 - 11 marca 2007 r. w austriackiej miejscowości Altenmarkt im Pongau w kraju związkowym Salzburg. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja gospodarzy, której zawodnicy zdobyli także najwięcej medali, trzynaście, w tym 3 złote, 4 srebrne i 6 brązowych medali. 

</doc>
<doc id="2237781" url="https://pl.wikipedia.org/wiki?curid=2237781" title="Superliga polska w piłce ręcznej mężczyzn (2010/2011)/Składy-Transfery">
Superliga polska w piłce ręcznej mężczyzn (2010/2011)/Składy-Transfery

Legenda.
B – bramkarz
O – Obrotowy
S – Skrzydłowy
R – Rozgrywający
PP – Puchar Polski
M/B – mecze i bramki
(*) – zawodnik dołączył do klubu w trakcie sezonu
(**) – zawodnik odszedł z klubu w trakcie sezonu
Klub Sportowy Azoty-Puławy.
Trener: Bogdan Kowalczyk (do 3 kwietnia 2011) Marcin Kurowski (od 3 kwietnia 2011)
Asystent: Marcin Kurowski
Kierownik drużyny: Ryszard Antolak
Przyszli:
nikt nie przyszedł
Odeszli:
 Remigiusz Lasoń → (Powen Zabrze)
GSPR Gorzów Wielkopolski.
Trener: Henryk Rozmiarek (od 03.01.2011)
Dariusz Molski (do 12.12.2010)
Mariusz Czubak (13-15.12.2010)
Asystent: ?
Kierownik drużyny: ?
Przyszli:
 Luchien Zwiers ← SV Anhalt Bernburg
 Krzysztof Misiaczyk ← Chrobry Głogów
 Jakub Tomczak ← Ostrovia Ostrów Wielkopolski
 Władimir Huziejew ← SPE Strovolos Nicosia
 Robert Fogler ← AZS-AWFiS Gdańsk
 Bartosz Starzyński ← Jurand Ciechanów
 Oskar Serpina ← Energetyk Gryfino
 Mateusz Przybylski ← KSSPR Końskie (wypożyczenie z Vive Targi Kielce)
 Marcin Gumiński ← (?)
Odeszli:
 Wojciech Klimczak → Zagłebie Lubin
 Jarosław Tomiak → Wolsztyniak Wolsztyn
 Łukasz Małyszko → ?
 Michał Nieradko → ?
 Tomasz Rafalski → ?
 Bartosz Ruszkiewicz → ?
 Mateusz Wolski → ?
 Wojciech Gumiński →
 Zagłebie Lubin
 Krzysztof Misiaczyk → Chrobry Głogów
 Władimir Huziejew → Miedź Legnica
 Marcin Skoczylas → ? (rozwiązanie kontraktu)
 Bartosz Janiszewski → ? (rozwiązanie kontraktu)
SPR Chrobry Głogów.
Trener: Tadeusz Jednoróg
Asystent: ?
Kierownik drużyny: Stanisław Cenker
Przyszli: Sebastian Różański, Mateusz Płaczek, Piotr Olęcki, Michał Wysokiński, Michał Bednarek, Mateusz Frąszczak, Paweł Piętak, Rafał Stachera, Adrian Marciniak (Śląsk Wrocław), Krzysztof Misiaczyk (GSPR Gorzów Wielkopolski)
Odeszli: Mikołaj Szymyślik (Zagłębie Lubin), Łukasz Stodtko (Powen Zabrze), Krzysztof Misiaczyk (GSPR Gorzów Wielkopolski), Łukasz Archuk (Piotrkowianin Piotrków), Jarosław Paluch (Miedź Legnica), Fryderyk Musiał (Wolsztyniak Wolsztyn)
MMTS Kwidzyn.
Trener: Zbigniew Markuszewski
Asystent: ?
Kierownik drużyny: Marek Ścieszko
Przyszli: Michał Adamuszek (wypożyczenie z Vive Targi Kielce), Damian Kostrzewa (wypożyczenie z Vive Targi Kielce), Kamil Krieger (wypożyczenie z Vive Targi Kielce)
Odeszli: Artur Gawlik ( transfer do III ligi niemieckiej), Tomasz Witaszak ( SC DHfK Lipsk), Michał Adamuszek (Vive Targi Kielce), Łukasz Czertowicz ( Wilhelmshavener HV), Jacek Wardziński (Nielba Wągrowiec)
Miedź Legnica.
Trener: Edward Strząbała (do 3.10.2010 i od 25.11.2010)
Asystent: Piotr Będzikowski (od 4.10.2010 do 24.11.2010)
Kierownik drużyny: Mieczysław Chowaniec
Przyszli:
Odeszli:
Nielba Wągrowiec.
Trener: Giennadij Kamielin
Asystent: Paweł Galus
Kierownik drużyny: Piotr Łuszcz
Vive Targi Kielce.
Trener: Bogdan Wenta
Asystent: Tomasz Strząbała
Kierownik drużyny: Marek Ścieszko
Trener bramkarzy: Rafał Bernacki
Trener odnowy: Tomasz Mgłosiek
Przyszli:
Odeszli:
Warmia Anders Group Społem Olsztyn.
Trener: Zbigniew Tłuczyński, Aleksander Malinowski (do XV kolejki)
Asystent: Krzysztof Maciejewski
Kierownik drużyny: Jerzy Rudziński
Orlen Wisła Płock.
Trener: Lars Walther
Asystent: Krzysztof Kisiel
Kierownik drużyny: Grzegorz Markiewicz
MKS Zagłębie Lubin.
Trener: Jerzy Szafraniec
Asystent: Dariusz Bobrek
Kierownik drużyny: Roman Zaprutko
Trener odnowy: Sławomir Kardasz
Trener współpracujący: Mariusz Knull

</doc>
<doc id="2237782" url="https://pl.wikipedia.org/wiki?curid=2237782" title="Karta Wypędzonych">
Karta Wypędzonych

Karta wypędzonych ze stron ojczystych (niem. "Charta der deutschen Heimatvertriebenen") – dokument, który powstał po wojnie w środowisku Niemców wysiedlonych z terenów wschodniej Europy, głównie Polski i Czechosłowacji.
Historia.
Karta wypędzonych podpisana została z inicjatywy środowisk wysiedlonych Niemców w dniu 5 sierpnia 1950 roku na zebraniu w Stuttgarcie.
Oceny i krytyka.
Karta Wypędzonych uważana jest za sztandarowy dokument Związku Wypędzonych BdV. Tygodnik „Der Spiegel” oszacował, że jedna trzecia z około 200 tysięcy członków BdV w początkowych latach jego istnienia należała do NSDAP.
Niemiecki Bundestag w uchwale uznał, że „Karta wypędzonych ze stron ojczystych” była „kamieniem milowym na drodze do integracji i pojednania” ponieważ organizacje wypędzonych, zaledwie pięć lat po wojnie, wyrzekły się w niej zemsty i odwetu oraz zobowiązały się do budowy zjednoczonej Europy.

</doc>
<doc id="2237783" url="https://pl.wikipedia.org/wiki?curid=2237783" title="Nawrotny częstoskurcz węzłowy">
Nawrotny częstoskurcz węzłowy



</doc>
<doc id="2237784" url="https://pl.wikipedia.org/wiki?curid=2237784" title="Wspólnota administracyjna Salzbrücke">
Wspólnota administracyjna Salzbrücke

Wspólnota administracyjna Salzbrücke (niem. "Verwaltungsgemeinschaft Salzbrücke") – dawna wspólnota administracyjna w Niemczech, w kraju związkowym Turyngia, w powiecie Schmalkalden-Meiningen. Siedziba wspólnoty znajdowała się w miejscowości Obermaßfeld-Grimmenthal.
1 stycznia 2012 wspólnota połączona została ze wspólnotą Dolmar tworząc nową wspólnotę Dolmar-Salzbrücke. Gmina Bauerbach została włączona do gminy Grabfeld.
Wspólnota administracyjna zrzeszała dziesięć gmin wiejskich: 

</doc>
<doc id="2237786" url="https://pl.wikipedia.org/wiki?curid=2237786" title="Salzbrücke">
Salzbrücke



</doc>
<doc id="2237788" url="https://pl.wikipedia.org/wiki?curid=2237788" title="Salzbruecke">
Salzbruecke



</doc>
<doc id="2237789" url="https://pl.wikipedia.org/wiki?curid=2237789" title="Mistrzostwa Polski w hokeju na trawie kobiet">
Mistrzostwa Polski w hokeju na trawie kobiet

Mistrzostwa Polski w hokeju na trawie kobiet to najważniejsze klubowe rozgrywki dla kobiet w hokeju na trawie w Polsce.
Pierwsza edycja mistrzostw została rozegrana w 1976 roku. W 1997 roku nie wyłoniono mistrzyń Polski (przeprowadzono zmianę harmonogramu startów z "wiosna-jesień" na "jesień-wiosna"). Najwięcej tytułów mistrzyń Polski w dotychczasowych startach (46 edycji w latach 1976-2022) wywalczyły Start Brzeziny - szesnaście razy, Polar Wrocław - jedenaście razy, AZS Politechnika Poznańska (Pocztowiec Poznań) - dziesięć razy.

</doc>
<doc id="2237790" url="https://pl.wikipedia.org/wiki?curid=2237790" title="Hans Henrik Andreasen">
Hans Henrik Andreasen

Hans Henrik Andreasen (ur. 10 stycznia 1979 w Ringkøbing) – duński piłkarz występujący na pozycji pomocnika. Zawodnik klubu Esbjerg fB.
Kariera klubowa.
Andreasen zawodową karierę rozpoczynał w 1998 roku w klubie Esbjerg fB z 1. division. W 1999 roku awansował z zespołem do Superligaen. W tych rozgrywkach zadebiutował 26 lipca 1999 roku w wygranym 2:0 pojedynku z Odense BK. 7 listopada 1999 roku w wygranym 3:1 spotkaniu z Vejle BK strzelił pierwszego gola w Superligaen. W 2000 roku spadł z klubem do 1. division, ale po roku powrócił z nim do Superligaen. W 2004 roku zajął z zespołem 3. miejsce w tych rozgrywkach.
W 2005 roku Andreasen odszedł do niemieckiego SpVgg Greuther Fürth z 2. Bundesligi. Zadebiutował w niej 11 września 2005 roku w przegranym 0:3 meczu z Eintrachtem Brunszwik. 28 listopada 2005 roku w wygranym 2:1 pojedynku z Energie Cottbus zdobył pierwszą bramkę w 2. Bundeslidze. W Greuther Fürth spędził 2 lata.
W 2007 roku wrócił do Danii, gdzie został graczem klubu Odense BK z Superligaen. Pierwszy ligowy mecz zaliczył tam 22 lipca 2007 roku przeciwko AGF (2:0). W 2009 roku, a także rok później wywalczył z zespołem wicemistrzostwo Danii.
W 2013 roku Andreasen wrócił do Esbjerga.
Kariera reprezentacyjna.
Andreasen jest byłym reprezentantem Danii U-19, U-20 oraz U-21. W pierwszej reprezentacji Danii zadebiutował 17 listopada 2010 roku w zremisowanym 0:0 towarzyskim meczu z Czechami.

</doc>
<doc id="2237792" url="https://pl.wikipedia.org/wiki?curid=2237792" title="Wspólnota administracyjna Wasungen-Amt Sand">
Wspólnota administracyjna Wasungen-Amt Sand

Wspólnota administracyjna Wasungen-Amt Sand (niem. "Verwaltungsgemeinschaft Wasungen-Amt Sand") – wspólnota administracyjna w Niemczech, w kraju związkowym Turyngia, w powiecie Schmalkalden-Meiningen. Siedziba wspólnoty znajduje się w mieście Wasungen.
1 stycznia 2012 do wspólnoty dołączyła gmina Schwallungen.
Wspólnota administracyjna zrzesza cztery gminy, w tym jedną gminę miejską "(Stadt)" oraz trzy gminy wiejskie "(Gemeinde)": 
1 stycznia 2019 gminy Wallbach i Walldorf przyłączono do miasta Meiningen. Gminy Hümpfershausen, Metzels, Oepfershausen, Unterkatz oraz Wahns przyłączono do miasta Wasungen.

</doc>
<doc id="2237794" url="https://pl.wikipedia.org/wiki?curid=2237794" title="Nordsjælland Farum">
Nordsjælland Farum



</doc>
<doc id="2237796" url="https://pl.wikipedia.org/wiki?curid=2237796" title="Wasungen-Amt Sand">
Wasungen-Amt Sand



</doc>
<doc id="2237797" url="https://pl.wikipedia.org/wiki?curid=2237797" title="Christes">
Christes

Christes – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Dolmar.

</doc>
<doc id="2237798" url="https://pl.wikipedia.org/wiki?curid=2237798" title="Dillstädt">
Dillstädt

Dillstädt – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Dolmar.

</doc>
<doc id="2237799" url="https://pl.wikipedia.org/wiki?curid=2237799" title="Dillstaedt">
Dillstaedt



</doc>
<doc id="2237800" url="https://pl.wikipedia.org/wiki?curid=2237800" title="Utendorf">
Utendorf

Utendorf – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Dolmar.

</doc>
<doc id="2237801" url="https://pl.wikipedia.org/wiki?curid=2237801" title="Mistrzostwa Świata Juniorów w Narciarstwie Alpejskim 2006">
Mistrzostwa Świata Juniorów w Narciarstwie Alpejskim 2006

25. Mistrzostwa świata juniorów w narciarstwie alpejskim odbyły się w dniach 2 - 7 marca 2006 r. w kanadyjskim mieście Québec w prowincji Quebec. Rozegrano po 5 konkurencji dla kobiet i mężczyzn. Zjazd i supergigant rozegrano w ośrodku narciarskim Le Massif, a pozostałe konkurencje w Mont-Sainte-Anne. W klasyfikacji medalowej triumfowała reprezentacja Austrii, której zawodnicy zdobyli także najwięcej medali, dziesięć, w tym 4 złote, 4 srebrne i 2 brązowe medale. 

</doc>
<doc id="2237802" url="https://pl.wikipedia.org/wiki?curid=2237802" title="Kühndorf (Turyngia)">
Kühndorf (Turyngia)

Kühndorf – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Dolmar.

</doc>
<doc id="2237803" url="https://pl.wikipedia.org/wiki?curid=2237803" title="Kühndorf">
Kühndorf

Niemcy:

</doc>
<doc id="2237805" url="https://pl.wikipedia.org/wiki?curid=2237805" title="Kuehndorf">
Kuehndorf



</doc>
<doc id="2237808" url="https://pl.wikipedia.org/wiki?curid=2237808" title="Michael Hennigan">
Michael Hennigan

Michael T. Hennigan (ur. 8 października 1970) – angielski szachista, mistrz międzynarodowy od 1991 roku.
Kariera szachowa.
W 1988 r. zdobył w Aguadilli tytuł mistrza świata juniorów do 18 lat. W 1991 r. zdobył tytuł mistrza Wielkiej Brytanii juniorów do 21 lat, natomiast w 1993 r. zwyciężył w rozegranych w Dundee indywidualnych mistrzostwach Wielkiej Brytanii. 
Odniósł kilka sukcesów w turniejach międzynarodowych, m.in. dz. II m. w Londynie (1988, za Judit Polgár, wspólnie z Ja’irem Kraidmanem), III m. w Guildford (1991, za Christopherem Wardem i Henrikiem Teske), dz. I m. w Gausdal (1995, turniej "Arnold Cup", wspólnie z Igorsem Rausisem) oraz dz. I m. w Pradze (2004, turniej "PragoNet Open", wspólnie z Ramiłem Chasangatinem).
Najwyższy ranking w karierze osiągnął 1 lipca 1994 r., z wynikiem 2465 punktów zajmował wówczas 25. miejsce wśród angielskich szachistów.

</doc>
<doc id="2237809" url="https://pl.wikipedia.org/wiki?curid=2237809" title="Rohr (Turyngia)">
Rohr (Turyngia)

Rohr – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Dolmar.

</doc>
<doc id="2237810" url="https://pl.wikipedia.org/wiki?curid=2237810" title="Ulica Trynitarska w Krakowie">
Ulica Trynitarska w Krakowie

Ulica Trynitarska w Krakowie – wytyczona na podstawie pierwotnego planu lokacyjnego Kazimierza, ale ze względu na wyburzenie części oddzielających ją od rynku domów (w XVII i XVIII wieku) stanowiła częściowo jego południową pierzeję. W wyniku XIX wiecznej zabudowy zatarła się też linia południowej pierzei rynku, którą stanowiło przedłużenie ul. Skawińskiej.
Prawdopodobnie w XVII w. określano ją jako "ul. Różaną", wymienioną w spisie z 1628: "pomiędzy Psim Rynkiem" "a Bramą Bocheńską ... Platea Rosanorum na Kazimierzu".
Dzisiejszą nazwę pochodzącą od sąsiedniego kościoła i klasztoru oo. Trynitarzy ulica otrzymała w 1880 roku. Nazwa ta obejmowała również nieistniejącą dzisiaj "ul. Rybną", która była przedłużeniem ul. Bonifraterskiej w stronę Wisły.
Trynitarze przybyli do Krakowa w 1688 roku i w latach 1752-1758 wybudowali tu swoją siedzibę, którą po kasacie zakonu w 1812 roku przejęli bonifratrzy. Bonifratrzy w latach 1898-1906 założyli w tym miejscu szpital, który zajął południową stronę ulicy oraz "ul. Rybną" (która tym samym zanikła). Wcześniej przez kilkadziesiąt lat szpital ten działał w XVIII-wiecznym budynku klasztornym przy kościele.

</doc>
<doc id="2237811" url="https://pl.wikipedia.org/wiki?curid=2237811" title="Rohr">
Rohr



</doc>
<doc id="2237812" url="https://pl.wikipedia.org/wiki?curid=2237812" title="Wojna kandyjska">
Wojna kandyjska



</doc>
<doc id="2237813" url="https://pl.wikipedia.org/wiki?curid=2237813" title="Jan Almond">
Jan Almond

Jan Almond, "John Almond" (ur. 1577 w Allerton na przedmieściach Liverpoolu, zm. 5 grudnia 1612 w Tyburn) – święty Kościoła katolickiego, angielski męczennik, kapłan, ofiara prześladowań antykatolickich okresu reformacji.
Po pobycie w Irlandii wstąpił do Kolegium angielskiego w Reims. W czasie pobytu w Rzymie jego publiczna obrona pracy dyplomowej zjednała mu uznanie kardynała Cezarego Baroniusza, który przewodniczył obronie. Święcenia kapłańskie przyjął w 1598 roku, a w cztery lata później podjął się misji ewangelizacyjnej w ojczyźnie. Jego działalność miała tajny charakter, występował więc pod przybranymi nazwiskami jako Molineux i Lathom. Aresztowany został dwukrotnie w 1608 i 1612 roku za króla Jakuba I Stuarta pod zarzutem sprawowania posługi kapłańskiej. Ostatnie aresztowanie połączone było z przesłuchaniami prowadzonymi w więzieniu Newgate m.in. przez biskupa Londynu Johna Kinga, na którym jego zeznania miały wywrzeć duże wrażenie. Jana Almonda postawiono przed trybunałem, który skazał go na karę śmierci. Śmierć poniósł przez powieszenie i poćwiartowanie.
Jan Almond jest patronem konwertytów, rodzinnego Allerton, a także szkoły „St John Almond Catholic High School” w Liverpoolu. Jego wspomnienie obchodzone jest w dzienną rocznicę śmierci.
Beatyfikowany 25 grudnia 1929 roku przez papieża Piusa XI, a kanonizowany został w grupie Czterdziestu męczenników Anglii i Walii przez Pawła VI 25 października 1970 roku.

</doc>
<doc id="2237815" url="https://pl.wikipedia.org/wiki?curid=2237815" title="Andreas Bjelland">
Andreas Bjelland

Andreas Bjelland (ur. 11 lipca 1988 w Vedbæk) – duński piłkarz występujący na pozycji obrońcy. Zawodnik Lyngby BK, do którego jest wypożyczony z FC København.
Kariera klubowa.
Bjelland zawodową karierę rozpoczynał w 2007 roku w klubie Lyngby BK z Superligaen. W tych rozgrywkach zadebiutował 22 lipca 2007 roku w przegranym 0:3 pojedynku z Randers FC. W 2008 roku spadł z zespołem do 1. division. W Lyngby spędził jeszcze rok.
W 2009 roku podpisał kontrakt z pierwszoligowym FC Nordsjælland. Pierwszy ligowy mecz zaliczył tam 12 września 2009 roku przeciwko FC Midtjylland (2:0). 16 maja 2010 roku w zremisowanym 3:3 spotkaniu z Esbjergiem strzelił pierwszego gola w Superligaen. W 2010 i 2011 roku wywalczył z klubem Puchar Danii, a w 2012 mistrzostwo kraju.
W latach 2012–2015 zawodnik holenderskiego klubu FC Twente. W Eredivisie zadebiutował 12 sierpnia 2012 w wygranym 4:1 meczu z FC Groningen. W 2015 roku przeszedł do Brentford, a w 2018 roku do FC København. W sezonie 2018/19 zdobył z klubem mistrzostwo Danii, a rok później doszedł do ćwierćfinału Ligi Europy. 15 lipca 2021 roku został wypożyczony do Lyngby BK na okres jednego sezonu.
Kariera reprezentacyjna.
Bjelland jest byłym reprezentantem Danii U-16, U-18, U-19 oraz U-21. W pierwszej reprezentacji zadebiutował 17 listopada 2010 roku w zremisowanym 0:0 towarzyskim meczu z Czechami.

</doc>
<doc id="2237820" url="https://pl.wikipedia.org/wiki?curid=2237820" title="Mikołaj Kiszka (zm. 1587)">
Mikołaj Kiszka (zm. 1587)

Mikołaj Kiszka herbu Dąbrowa (ur. w 1524 roku – zm. w 1587 roku), starosta bielski, starosta drohicki od 1556, wojewoda podlaski od 1569.
Od 1560 roku był wraz z żoną właścicielem dóbr z siedzibą w Rudce, które wymienił ze Stanisławem Połońskim na dobra Łużyn i Połoczany w powiecie oszmiańskim, od 1583 roku był właścicielem dóbr w Konstantynowie (Kozierady) w Ziemi mielnickiej oraz części dóbr dokudowskich z dworem i 2/3 miasta Dokudowa.
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. Był sygnatariuszem aktu unii lubelskiej 1569 roku. W 1573 roku potwierdził elekcję Henryka III Walezego na króla Polski. W 1575 roku w czasie wolnej elekcji głosował na cesarza Maksymiliana II Habsburga. 
Rodzina:

</doc>
<doc id="2237822" url="https://pl.wikipedia.org/wiki?curid=2237822" title="Źmicier Mazaleuski">
Źmicier Mazaleuski



</doc>
<doc id="2237824" url="https://pl.wikipedia.org/wiki?curid=2237824" title="Lacrosse na letnich igrzyskach olimpijskich">
Lacrosse na letnich igrzyskach olimpijskich

Lacrosse obecne było w programie igrzysk olimpijskich pięć razy. Rywalizacja o medale odbyła się jednak tylko dwukrotnie: podczas Letnich Igrzysk Olimpijskich 1904 w Saint Louis i cztery lata później w Londynie, natomiast trzykrotnie (1928, 1932 i 1948) była rozgrywana jako dyscyplina pokazowa.
Zawody.
• = "oficjalne zawody", D = "pokazowe zawody"

</doc>
<doc id="2237826" url="https://pl.wikipedia.org/wiki?curid=2237826" title="Cursed Infernal Steel">
Cursed Infernal Steel

Cursed Infernal Steel - czwarty album studyjny polskiej grupy muzycznej Hell-Born. Wydawnictwo ukazało się 29 maja 2006 roku nakładem wytwórni muzycznej Conquer Records. W Stanach Zjednoczonych płyta ukazała się 5 września 2006 roku dzięki Ibex Moon Records. Z kolei w Polsce dzięki umowie licencyjnej "Cursed Infernal Steel" wydała firma Death Solution Productions. Nagrania zostały zarejestrowane w lutym 2005 roku w białostockim Hertz Studio we współpracy z producentami muzycznymi Sławomirem i Wojciechem Wiesławskimi.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2237827" url="https://pl.wikipedia.org/wiki?curid=2237827" title="Schwarza (Turyngia)">
Schwarza (Turyngia)

Schwarza – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, siedziba wspólnoty administracyjnej Dolmar-Salzbrücke. Do 31 grudnia 2011 gmina była siedzibą administracyjną wspólnoty administracyjnej Dolmar.
Współpraca.
Miejscowość partnerska:

</doc>
<doc id="2237829" url="https://pl.wikipedia.org/wiki?curid=2237829" title="Lorencowe Skałki">
Lorencowe Skałki

Lorencowe Skałki – skałki w grupie wschodniej Skałek Dursztyńskich w Pieninach Spiskich. Znajdują się po wschodniej stronie Dursztyńskiego Potoku, który w tym miejscu tworzy przełom na drugą stronę grzbietu Skałek Dursztyńskich. Po wschodniej stronie Lorenzowych skałek znajduje się oddzielona pasem łąki Borsukowa Skała, po zachodniej (za potokiem) Rafaczowe Skałki. Wśród łąk, w południowo-wschodnim kierunku znajduje się jeszcze niezaznaczana na mapach Snoborcyna Skała.
Nazwa Lorencowych Skałek pochodzi od nazwiska.
Przez długi czas eksploatowano tutaj na potrzeby lokalnego budownictwa wapienie, co doprowadziło do znacznego zniszczenia tych skał. Zbudowane są ze skał osadowych – wapieni serii czorsztyńskiej, niedzickiej i czertezickiej. Są to różnego rodzaju skały: białe i czerwone wapienie krynoidowe, organogeniczne wapienie czerwone, białe wapienie kalpionellowe, białe i czerwone muszlowce, wapienie detrytyczne, białe i różowe wapienie z Globochaete, brekcje sedymentacyjne, rogowce z Lorencowych i inne.
Grzbiet Lorencowych skałek jest zalesiony, prowadzi na niego nieznakowana ścieżka. Wyróżniają się dwie skały: masywne Basy oraz widoczne z daleka, znajdujące się u podnóża grzbietu Gęśle, przy których znajduje się ławka i tablica informacyjna. Mająca kształt maczugi skała Gęśle jest unikatowa w skali całych Pienin. Jej nazwa pochodzi od gęśli – ludowych instrumentów muzycznych. Znajduje się na niej jedna droga wspinaczkowa, ale skała jest pomnikiem przyrody.

</doc>
<doc id="2237831" url="https://pl.wikipedia.org/wiki?curid=2237831" title="Tomás O’Leary">
Tomás O’Leary

Tomás O’Leary (ur. 22 października 1983 w Corku) – irlandzki rugbysta występujący na pozycji łącznika młyna w London Irish a także w irlandzkiej drużynie narodowej.
Jest synem Seániego O’Leary'ego, byłego gracza w hurling. Uczęszczał do Christian Brothers College. Początkowo grał w futbol gaelicki i właśnie hurling. Z zespołem Cork zdobył w 2001 All-Ireland Minor Hurling Championship. Po skończeniu szkoły postanowił skoncentrować się tylko na rugby. Grał w młodzieżowych reprezentacjach Irlandii. Z zespołem U-21 dotarł w 2004 do finału mistrzostw świata. Po mistrzostwach podpisał kontrakt z zespołem Munster.
Debiutował w drużynie narodowej 26 maja 2007 w meczu z Argentyną w Santa Fe. Pierwsze przyłożenie i zarazem pierwsze punkty zdobył 6 lutego 2010 w meczu z Włochami na Croke Park w ramach Pucharu Sześciu Narodów. Z zespołem Irlandii zdobył w 2009 Puchar Sześciu Narodów.
W 2009 został powołany do składu Brytyjskich i Irlandzkich Lwów, jednakże został wyeliminowany przez kontuzję.
Z Munster zwyciężył w rozgrywkach Magners League w sezonie 2008/2009, zdobył również Puchar Heinekena w sezonie 2005/2006 i 2007/2008.

</doc>
<doc id="2237832" url="https://pl.wikipedia.org/wiki?curid=2237832" title="Tomas O'Leary">
Tomas O'Leary



</doc>
<doc id="2237836" url="https://pl.wikipedia.org/wiki?curid=2237836" title="Schwarza">
Schwarza



</doc>
<doc id="2237838" url="https://pl.wikipedia.org/wiki?curid=2237838" title="Jiloan Hamad">
Jiloan Hamad

Jiloan Hamad (ar.: زيلوان حمد, kurd.: ژلۆان حاماد; ur. 6 listopada 1990 w Baku) – iracki piłkarz pochodzenia kurdyjskiego występujący na pozycji pomocnika. Zawodnik chorwackiego klubu HNK Gorica. Były młodzieżowy i dorosły reprezentant Szwecji, a obecny Iraku. Posiada również szwedzkie obywatelstwo.
Życiorys.
Wczesne życie.
Hamad urodził się w Baku, stolicy Azerbejdżańskiej SRR w rodzinie imigrantów, irackich Kurdów. Jego rodzina pochodzi z Raniji. Mohammed, ojciec Jiloana, przez 15 lat był peszmergiem, po czym wraz z żoną i dziećmi uciekł z Iraku. Rodzice Hamada szukali statusu uchodźcy zarówno w Turkmenistanie, jak i ZSRR, zanim osiedlili się w Szwecji w 1992 roku, kiedy Jiloan miał dwa lata. 
Kariera klubowa.
Hamad zawodową karierę rozpoczynał w 2007 roku w szwedzkim klubie BK Forward z Division 1 Norra. W 2008 roku trafił do Malmö FF z Allsvenskan. W tych rozgrywkach zadebiutował 17 września 2008, w przegranym 0:4 pojedynku z Elfsborgiem. 31 maja 2009, w zremisowanym 2:2 spotkaniu z GAIS strzelił pierwszego gola w Allsvenskan. W 2010 zdobył z klubem mistrzostwo Szwecji.
30 października 2013, oficjalna strona TSG 1899 Hoffenheim potwierdziła, że w styczniu 2014, na zasadzie wolnego transferu, Hamad zasili klub.
W 2015 wypożyczono go do belgijskiego Standardu Liège. 
W 2017 trafił do Hammarby IF.
29 stycznia 2019, podpisał kontrakt z południowokoreańskim Incheon United. 23 lipca 2019 rozwiązał z tym klubem kontrakt za porozumieniem stron.
14 sierpnia 2019, został zawodnikiem HNK Gorica.
Kariera reprezentacyjna.
Szwecja.
W reprezentacji Szwecji Hamad zadebiutował 19 stycznia 2011, w wygranym 2:1 towarzyskim meczu z Botswaną.
Dla "Trzech Koron" zagrał ponownie, po pięcioletniej przerwie, 7 stycznia 2018, z Estonią. W opinii dziennikarzy był jednym z najlepszych piłkarzy na boisku. Ósmy, a zarazem ostatni, mecz w reprezentacji Szwecji zagrał 11 stycznia 2018, z Danią.
Irak.
W październiku 2018, szwedzkie media poinformowały, że Hamad otrzymał powołanie do reprezentacji Iraku, jednakże sam zainteresowany odmówił komentarza w tej sprawie. Z tego względu nie został powołany na grudniowe mecze Szwecji. 25 lutego 2019, Hamad, za pomocą swojego konta na Twitterze, ogłosił, iż będzie reprezentował drużynę narodową Iraku oraz że od tego momentu „pomoże zespołowi osiągnąć nowe szczyty”.
W reprezentacji Iraku zadebiutował 10 października 2019, zmieniając w 61. minucie meczu Amjada Attwana, w wygranym 2:0 meczu Azjatyckich eliminacji do Mistrzostw Świata 2022 z Hongkongiem.

</doc>
<doc id="2237839" url="https://pl.wikipedia.org/wiki?curid=2237839" title="Herb powiatu przeworskiego">
Herb powiatu przeworskiego

Herb powiatu przeworskiego — w polu błękitnym srebrny dwugłowy orzeł w złotej koronie. Dziób i szpony w kolorze złotym. Nad orłem po obu stronach symbole srebrnego półksiężyca i złotej gwiazdy.
Herb został ustanowiony 14 stycznia 2011 r..
Do 2011 r. powiat posługiwał się herbem przedstawiającym w polu błękitnym złotego dwugłowego orła w złotej koronie z tarczą sercową na piersi, w której w polu błękitnym złota gwiazda ponad srebrnym półksiężycem. Herb ten został przyjęty 30 września 1999 r.

</doc>
<doc id="2237840" url="https://pl.wikipedia.org/wiki?curid=2237840" title="Szczepan Michalski">
Szczepan Michalski

Szczepan (Stefan) Władysław Michalski (ur. 15 grudnia 1905 w Stryszawie, zm. 22 czerwca 1941 w Kijowie) – robotnik Polminu w Drohobyczu (majster parafiniarni Polmin), harcmistrz – pierwszy w Polsce harcmistrz – robotnik, Komendant Hufca (Hufcowy) Harcerzy w Drohobyczu. Od jesieni 1939 r. komendant konspiracyjnej grupy harcerskiej, później, po przeszkoleniu w Budapeszcie współorganizator i komendant ZWZ, Biały Kurier (w trasę chodził z instruktorem Hufca Harcerzy w Drohobyczu – phm. Ferdynandem Freimuthem).
Życiorys.
1905–1939.
Urodził się jako syn Władysława Michalskiego i Magdaleny z domu Staszkiewicz w 1905 r. w Stryszawie na Podhalu. Uczęszczał do szkoły ludowej w Sowlinach (k/ Limanowej). Po ukończeniu 3 klasy pracował w latach 1916–1922 jako robotnik w rafinerii Limanowa. Następnie w latach 1922–1924 pracował jako praktykant destylacji próżniowej w rafinerii nafty Polmin w Drohobyczu i w latach 1925–1927 w rafinerii Fanto w Ustrzykach Dolnych.
W styczniu 1928 r. powołany do służby wojskowej w 2 pułku strzelców podhalańskich w Sanoku, niedługo po tym zwolniony jako czasowo niezdolny do służby wojskowej. Od 1932 r. był kontraktowym pracownikiem Dowództwa Korpusu X Wychowania Fizycznego i Przysposobienia Wojskowego.
W 1934 r. ożenił się z Rozalią Janiną z domu Milan, z którą miał dwoje dzieci: Tadeusza (ur. 1935 r.) i Danutę (ur. 1938 r.).
11 listopada 1937 r. został odznaczony Brązowym Krzyżem Zasługi. Przed II wojną światową mieszkał w Drohobyczu przy ul. Stryjskiej 157.
1939–1941.
Po klęsce wrześniowej na jesieni 1939 r. został komendantem konspiracyjnej grupy harcerskiej, później ZWZ. Jako Biały Kurier pomagał zagrożonym aresztowaniem w ucieczce na Węgry. Na Węgry przeszedł w grupie harcerskiej 30 grudnia 1939 r. (wraz z phm. Ferdynandem Freimuthem). Po przeszkoleniu w bazie „Romek” w Budapeszcie został skierowany do kraju jako komendant ZWZ w Drohobyczu.
Aresztowany wraz z phm. Ferdynandem Freimuthem po przekroczeniu granicy węgierskiej w drodze z Budapesztu 15 lutego 1940 r. w Siankach. Był więziony kolejno w: Stryju, Drohobyczu, Samborze i Kijowie. W trakcie przesłuchań obydwaj druhowie milczeli i nie wydali nikogo.
Następnie sądzony przed sądem wojennym w dniach 12–16 maja 1941 r. w Kijowie w procesie grupy harcerskiej (19 osób), zwanej grupą Michalskiego. W trakcie rozprawy ze swadą odpowiadał na zarzuty. W ostatnim słowie na rozprawie wygłosił krótkie, płomienne przemówienie patriotyczne. Skazany na karę śmierci z § 54 pkt. 2 (powstanie zbrojne), pkt. 6 (szpiegostwo), pkt. 11 (kontrrewolucyjna działalność organizacyjna [przestępstwo grupowe]) Kodeksu Karnego USSR (Związku Socjalistycznych Republik Radzieckich). Wyrok wykonano po agresji Niemiec na Związek Radziecki – 22 czerwca 1941 r. Zwłoki pochowano prawdopodobnie w Bykowni. Jego żona i dzieci uniknęli poważniejszych represji.
Rodzina.
Posiadał rodzeństwo, brata i cztery siostry, które mieszkało poza Drohobyczem. Ze związku małżeńskiego z Rozalią Milan posiadał dwójkę dzieci.
Działalność harcerska.
Od 1922 r. działał w Związku Harcerstwa Polskiego. W latach 1924–1925 był drużynowym 1. Drohobyckiej Drużyny Harcerzy im. hetmana Stanisława Żółkiewskiego oraz w latach 1923–1925, 1929–1932 i 1938–1939 był drużynowym 2. Drohobyckiej Drużyny Harcerzy im. Jana Kilińskiego, która zrzeszała robotników i rzemieślników. W lecie 1927 r. na kursie instruktorskim w Drohobyczu zdobył stopień ćwika, a 3 lutego 1928 r. stopień podharcmistrza. 23 marca 1932 r. po kolejnych kursach instruktorskich został mianowany na stopień harcmistrza. W latach 1934–1938 Komendant Hufca Harcerzy w Drohobyczu. W 1938 r. z przyczyn zdrowotnych ustąpił z kierowania hufcem. Według hm. Tadeusza Chciuka-Celta był jedynym harcmistrzem robotnikiem w Odrodzonej Polsce.

</doc>
<doc id="2237841" url="https://pl.wikipedia.org/wiki?curid=2237841" title="Sandō">
Sandō

 – w Japonii droga prowadząca do shintoistycznego chramu (poprzez bramę torii) lub buddyjskiej świątyni (poprzez bramę sanmon). Wzdłuż drogi ustawione są często kamienne lub brązowe latarnie, a w przypadku chramów także liczne, mniejsze torii.
Wewnątrz terenu świątynnego droga ta (lub ścieżka) jest często wykładana drobnymi kamieniami lub pokrywana żwirem. W niektórych wypadkach cała przestrzeń "podejścia" przed samą świątynią może być wysypana żwirem lub piaskiem. Chodzi bowiem o utrzymanie "naturalnej harmonii natury" i stworzenie "czystego, przyjemnego uczucia" w umysłach wiernych. Niekiedy, przy "sandō" są umieszczone kamienie lub kamienne kolumny, które nazywają się "hyakudo-ishi" czyli "kamienie stu razy". Służą one jako punkty orientacyjne kolejnych zwrotów w kierunku świątyni i służą tym wiernym, którzy pragną pogłębić i przedłużyć swoją modlitwę, wielokrotnie powtarzając tę drogę.
Droga o nazwie omote-sandō, czyli "droga prowadząca od frontu, od przodu" wiedzie do głównego wejścia, a droga ura-sandō, prowadzi od tyłu lub z boku świątyni.
Przykładem drogi omote-sandō jest znana, elegancka ulica tokijska o tej samej nazwie (zwana także Omote-sandō-dōri), wiodąca do wielkiego chramu shintoistycznego Meiji. Tę samą nazwę nosi stacja metra i otaczający ją niewielki region miasta.

</doc>
<doc id="2237842" url="https://pl.wikipedia.org/wiki?curid=2237842" title="Jimmy Durmaz">
Jimmy Durmaz

Jimmy Durmaz (ur. 22 marca 1989 w Örebro) – szwedzki piłkarz pochodzenia turecko-libańskiego występujący na pozycji pomocnika w tureckim klubie Fatih Karagümrük SK.
Kariera klubowa.
Durmaz zawodową karierę rozpoczynał w 2007 roku w szwedzkim klubie BK Forward z Division 1 Norra. W 2008 roku trafił do Malmö FF z Allsvenskan. W tych rozgrywkach zadebiutował 14 lipca 2008 roku w przegranym 2:4 pojedynku z Hammarby IF. 3 listopada 2008 roku w wygranym 6:3 spotkaniu z Hammarby IF strzelił pierwszego gola w Allsvenskan. W 2010 roku zdobył z klubem mistrzostwo Szwecji. W 2013 roku przeszedł do Gençlerbirliği SK. Z kolei w 2014 został zawodnikiem Olympiakosu.
W 2016 roku odszedł do francuskiego Toulouse FC.
Kariera reprezentacyjna.
Durmaz jest byłym reprezentantem Szwecji U-21. W pierwszej reprezentacji Szwecji zadebiutował 8 lutego 2011 roku w wygranym 2:0 towarzyskim meczu z Cyprem.

</doc>
<doc id="2237843" url="https://pl.wikipedia.org/wiki?curid=2237843" title="Medytacja chrześcijańska">
Medytacja chrześcijańska

Medytacja chrześcijańska – metoda modlitwy chrześcijańskiej polegająca na naśladowaniu osób Trójcy Świętej, które się wzajemnie kontemplują. Medytujący modlą się za pomocą powtarzania wersów Pisma Świętego oraz innych modlitw. Polega na jedności z Bogiem, bliźnimi oraz wewnętrznej spójności medytującego. Medytacja jest głęboko zakorzeniona historycznie oraz teologicznie w tradycji chrześcijańskiej. Praktykowali ją m.in. ojcowie pustyni. Medytacja chrześcijańska jest także wykorzystywana przez benedyktynów.
Historia.
Praktyka tej modlitwy rozwijała się od IV do VII wieku. Ten sposób modlitwy wywodzi się ze starożytnego monastycyzmu. Na początku istnienia religii chrześcijańskiej była praktykowana przez pierwszych mnichów chrześcijańskich – ojców pustyni. W ciągu XVIII i na początku XIX wieku pewne elementy medytacji zaczęły być odrzucane w niektórych gałęziach chrześcijaństwa zachodniego. Jednak na początku XX wieku nastąpiło ożywienie. Zaczęto wydawać książki oraz artykuły o tradycyjnej benedyktyńskiej praktyce czytania Biblii, medytacji oraz modlitwy nazywanej pojęciem Lectio divina. 
W 1965 roku w jednym z głównych dokumentów Soboru Watykańskiego II, dogmatycznej konstytucji Dei verbum, podkreślono użycie Lectio divina. W 40. rocznicę wydania Dei verbum Benedykt XVI potwierdził konstytucję Dei verbum. Za współczesnego odnowiciela medytacji chrześcijańskiej uchodzi John Main, benedyktyn z Anglii. John Main nauczał w jaki sposób medytować:
Sposób modlitwy.
Medytacja chrześcijańska polega na powtarzaniu krótkiego, niezmiennego wezwania lub wersu z Pisma Świętego takich jak: Jezus, Abba czy Maranatha. Spośród wezwań używanych w starożytności uprzywilejowane miejsce zajęło wezwanie:
Światowa Wspólnota Medytacji Chrześcijańskiej.
W 1975 roku John Main, irlandzki mnich benedyktynów (1926–1982), założył pierwsze chrześcijańskie centrum medytacji w Londynie. Swoją działalność rozpoczęła pierwsza z grup medytacyjnych na całym świecie. Na Głównym Seminarium Johna Maina w 1991 roku, prowadzonym przez Bede Griffiths, medytujący z całego świata spotkali się, aby kształtować przyszły kierunek chrześcijańskiej medytacji oraz organizacji mającej zrzeszać medytujących. Została nazwana Światową Wspólnotą Medytacji Chrześcijańskiej (The World Community for Christian Meditation). Symbolem organizacji zostały dwa ptaki patrzące w różnych kierunkach, spoczywające na kielichu. Ruch ten jest kierowany przez ojca Laurence Freemana, jednego z pierwszych uczniów ojca Maina.
Ośrodek medytacji chrześcijańskiej w Lubiniu.
Ośrodek medytacji chrześcijańskiej w Lubiniu działa w lubińskim klasztorze benedyktynów. Ośrodek powstał dzięki benedyktynowi Janowi Berezie w roku 1988. Wiele lat był jedynym ośrodkiem w Polsce, gdzie praktykowano chrześcijańską medytację według tradycji starochrześcijańskiej. Klasztor w Lubiniu jest także miejscem dialogu międzyreligijnego. W 2006 roku opiekę nad ośrodkiem objął ojciec Maksymilian Nawara.

</doc>
<doc id="2237845" url="https://pl.wikipedia.org/wiki?curid=2237845" title="Altersbach">
Altersbach

Altersbach – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Haselgrund.

</doc>
<doc id="2237848" url="https://pl.wikipedia.org/wiki?curid=2237848" title="Oberschönau">
Oberschönau

Oberschönau – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Haselgrund.
Współpraca.
Miejscowości partnerskie:

</doc>
<doc id="2237849" url="https://pl.wikipedia.org/wiki?curid=2237849" title="Oberschoenau">
Oberschoenau



</doc>
<doc id="2237851" url="https://pl.wikipedia.org/wiki?curid=2237851" title="Rotterode">
Rotterode

Rotterode – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Haselgrund.

</doc>
<doc id="2237852" url="https://pl.wikipedia.org/wiki?curid=2237852" title="Springstille">
Springstille

Springstille – dzielnica miasta Schmalkalden w Niemczech, w kraju związkowym Turyngia, w powiecie Schmalkalden-Meiningen. Do 5 lipca 2018 jako samodzielna gmina wchodziła w skład wspólnoty administracyjnej Haselgrund.

</doc>
<doc id="2237853" url="https://pl.wikipedia.org/wiki?curid=2237853" title="Unterschönau">
Unterschönau

Unterschönau – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Haselgrund.
Współpraca.
Miejscowość partnerska:

</doc>
<doc id="2237854" url="https://pl.wikipedia.org/wiki?curid=2237854" title="Unterschoenau">
Unterschoenau



</doc>
<doc id="2237855" url="https://pl.wikipedia.org/wiki?curid=2237855" title="Nordin Gerzić">
Nordin Gerzić

Nordin Gerzić (ur. 9 listopada 1983 w Bosanskiej Gradišce) – szwedzki piłkarz pochodzenia bośniackiego występujący na pozycji pomocnika. Zawodnik klubu Örebro SK.
Kariera klubowa.
Gerzić urodził się w Jugosławii, ale jako dziecko emigrował w rodziną do Szwecji. W 1994 roku rozpoczął tam treningi w klubie Eskilstuna City FK. W 1998 roku przeszedł do juniorów zespołu Örebro SK. W 2002 roku został włączony do jego pierwszej drużyny, jednak w sezonie 2002 nie zagrał w jego barwach ani razu. Sezon 2003 spędził na wypożyczeniu w drużynie Rynninge IK z ligi Division 2 Västra Svealand (III liga). W 2004 roku podpisał kontrakt z tym klubem. W tym samym roku spadł z nim do Division 3 Västra Svealand.
W 2007 roku ponownie został graczem zespołu Örebro SK, grającego w Allsvenskan. W tych rozgrywkach zadebiutował 7 maja 2007 roku w przegranym 0:4 pojedynku z IFK Göteborg. 31 marca 2008 roku w wygranym 1:0 spotkaniu z Trelleborgiem strzelił pierwszego gola w Allsvenskan.
Kariera reprezentacyjna.
W reprezentacji Szwecji Gerzić zadebiutował 19 stycznia 2011 roku w wygranym 2:1 towarzyskim meczu z Botswaną.

</doc>
<doc id="2237856" url="https://pl.wikipedia.org/wiki?curid=2237856" title="Nordin Gerzic">
Nordin Gerzic



</doc>
<doc id="2237857" url="https://pl.wikipedia.org/wiki?curid=2237857" title="Mistrzostwa Świata Juniorów w Narciarstwie Alpejskim 2005">
Mistrzostwa Świata Juniorów w Narciarstwie Alpejskim 2005

24. Mistrzostwa świata juniorów w narciarstwie alpejskim odbyły się w dniach 23 - 27 lutego 2005 r. we włoskiej miejscowości Bardonecchia w regionie Piemont. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja Austrii, której zawodnicy zdobyli także najwięcej medali, dziewięć, w tym 4 złote, 2 srebrne i 3 brązowe medale. 

</doc>
<doc id="2237861" url="https://pl.wikipedia.org/wiki?curid=2237861" title="Andrej Harbunou">
Andrej Harbunou

Andrej Harbunou (biał. Андрэй Гарбуноў, ros. Андрей Горбунов, "Andriej Gorbunow"; ur. 29 maja 1983 w Mohylewie) – białoruski piłkarz grający na pozycji bramkarza.

</doc>
<doc id="2237864" url="https://pl.wikipedia.org/wiki?curid=2237864" title="Rasmus Jönsson">
Rasmus Jönsson

Rasmus Jönsson (ur. 27 stycznia 1990 w Viken) – szwedzki piłkarz występujący na pozycji napastnika. Zawodnik klubu Odense BK.
Kariera klubowa.
Jönsson treningi rozpoczął w klubie Vikens IK. W 2002 roku przeszedł do juniorów zespołu Helsingborgs IF. W 2008 roku został włączony do jego pierwszej drużyny, grającej w Allsvenskan. W tych rozgrywkach zadebiutował 31 marca 2008 roku w wygranym 3:0 pojedynku z GIF Sundsvall. 14 września 2008 roku w wygranym 4:3 spotkaniu z IFK Norrköping strzelił 2 gole, które jednocześnie były jego pierwszymi w Allsvenskan. 29 sierpnia 2011 za 3,4 mln euro przeniósł się do VfL Wolfsburg. 29 stycznia 2013 został wypożyczony do FSV Frankfurt, a następnie 9 sierpnia 2013 do Aalborg BK. 21 lipca 2014 został zawodnikiem Aalborg BK. W 2016 trafił do Odense BK.
Kariera reprezentacyjna.
W reprezentacji Szwecji Jönsson zadebiutował 19 stycznia 2011 roku w wygranym 2:1 towarzyskim meczu z Botswaną.

</doc>
<doc id="2237865" url="https://pl.wikipedia.org/wiki?curid=2237865" title="Rasmus Jonsson">
Rasmus Jonsson



</doc>
<doc id="2237867" url="https://pl.wikipedia.org/wiki?curid=2237867" title="Bermbach (Steinbach-Hallenberg)">
Bermbach (Steinbach-Hallenberg)

Bermbach – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Haselgrund.

</doc>
<doc id="2237868" url="https://pl.wikipedia.org/wiki?curid=2237868" title="Bermbach">
Bermbach

Niemcy:
Osoby:
Zobacz też:

</doc>
<doc id="2237869" url="https://pl.wikipedia.org/wiki?curid=2237869" title="Triumf śmierci (ujednoznacznienie)">
Triumf śmierci (ujednoznacznienie)



</doc>
<doc id="2237870" url="https://pl.wikipedia.org/wiki?curid=2237870" title="Viernau">
Viernau

Viernau – dzielnica miasta Steinbach-Hallenberg w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina była siedzibą wspólnoty administracyjnej Haselgrund.

</doc>
<doc id="2237871" url="https://pl.wikipedia.org/wiki?curid=2237871" title="Siarhiej Kandracjeu">
Siarhiej Kandracjeu

Siarhiej Kandracjeu (biał. Сяргей Кандрацьеў, ros. Сергей Кондратьев, "Siergiej Kondratjew"; ur. 2 lutego 1990 w Mińsku) – białoruski piłkarz grający na pozycji obrońcy.

</doc>
<doc id="2237872" url="https://pl.wikipedia.org/wiki?curid=2237872" title="Kazimierz Wielki (ujednoznacznienie)">
Kazimierz Wielki (ujednoznacznienie)



</doc>
<doc id="2237873" url="https://pl.wikipedia.org/wiki?curid=2237873" title="Kaltensundheim">
Kaltensundheim

Kaltensundheim – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina była siedzibą tej wspólnoty.

</doc>
<doc id="2237874" url="https://pl.wikipedia.org/wiki?curid=2237874" title="Oksazyrydyna">
Oksazyrydyna

Oksazyrydyna – nasycony, heterocykliczny związek organiczny zbudowany z trzyatomowego pierścienia zawierającego dwa heteroatomy, którymi są azot i tlen.
Pochodne oksazyrydyny zostały po raz pierwszy otrzymane w połowie lat 50. XX wieku przez Williama D. Emmonsa, a następnie przez Krimma i Hornera i Jürgensa. Tlen i azot zazwyczaj działają jako nukleofile z uwagi na ich wysoką elektroujemność przez co oksazyrydyna ulega łatwo substytucji nukleofilowej zachodzącej przy obu heteroatomach. Reaktywność ta jest spowodowana silnym napięciem pierścienia oraz stosunkowo słabym wiązaniem azotu z tlenem. Nukleofile mają tendencję do ataku na azyrydynowy atom azotu, gdy podstawnik przy azocie jest mały (R1= H) i na atom tlenu, gdy podstawnik znajdujący się przy atomie azotu powoduje zawadę przestrzenną. Niezwykłe wysycenie cząsteczki oksazyrydyny elektronami można wykorzystać do podstawienia atomem tlenu i azotu w wielu reakcjach chemicznych takich jak: α-hydroksylowanie anionów enolanowych, epoksydowanie alkenów, selektywne utlenianie siarczków i selenków oraz aminowanie atomem azotu.
Opracowano chiralne pochodne oksazyrydyny, dzięki którym możliwe jest przeprowadzanie reakcji stereospecyficznych za pomocą heteroatomów. Chiralność pochodnych oksazyrydyny może wynikać ze struktury podstawników lub też z konformacyjnego zablokowania atomu azotu. Oksazyrydyny są unikalne pod względem posiadania wysokiej energetycznej bariery inwersji atomu azotu, który zachowuje swoją konfigurację absolutną. Chiralne kamforosulfonylooksazyrydyny zostały otrzymane przez F. A. Davisa w 1970 roku i stały się podstawą syntezy związków asymetrycznych. α-Hydroksylacja z zastosowaniem kamforosulfonylooksazyrydyny jest kluczowym krokiem w syntezie paklitakselu, alkaloidu otrzymywanego dotychczas z kory cisa zachodniego, stosowanego jako środek w chemioterapii.

</doc>
<doc id="2237876" url="https://pl.wikipedia.org/wiki?curid=2237876" title="Lina Stančiūtė">
Lina Stančiūtė

Lina Stančiūtė (ur. 7 lutego 1986 w Wilnie) – litewska tenisistka.
W rozgrywkach zawodowych zadebiutowała w lutym 2002 roku, biorąc udział, dzięki dzikiej karcie, w niewielkim turnieju ITF w Kownie. Wygrała tam kwalifikacje i w turnieju głównym doszła do półfinału. W tym samym roku zagrała jeszcze w kilku podobnych turniejach, między innymi w Gdyni, gdzie w drugiej rundzie turnieju głównego przegrała z Martą Domachowską. W 2003 roku wygrała swój pierwszy turniej w Martina Franca, pokonując w finale Chorwatkę Dariję Jurak. W sumie, do końca 2010 roku, wygrała cztery turnieje singlowe i trzy deblowe rangi ITF.
W 2005 roku wzięła udział w kwalifikacjach do turnieju WTA w Pradze, ale odpadła w drugiej rundzie, przegrywając z Meilen Tu. Znacznie lepiej poszło jej w Stambule, gdzie wygrała kwalifikacje i zagrała w turnieju głównym. Swój udział zakończyła na pierwszej rundzie, przegrywając z Emmanuelle Gagliardi. W tym samym roku zagrała też w kwalifikacjach do turnieju wielkoszlemowego US Open, ale przegrała w pierwszym meczu z Angeliką Bachmann. W 2009 roku wygrała pierwszy mecz w kwalifikacjach do US Open, pokonując Jessicę Moore i było to jej największe osiągnięcie w historii startów w Wielkim Szlemie.
Wielokrotnie reprezentowała też swój kraj w rozgrywkach Pucharu Federacji.

</doc>
<doc id="2237878" url="https://pl.wikipedia.org/wiki?curid=2237878" title="Aschenhausen">
Aschenhausen

Aschenhausen – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina wchodziła bezpośrednio w skład tej wspólnoty.

</doc>
<doc id="2237881" url="https://pl.wikipedia.org/wiki?curid=2237881" title="TVR3">
TVR3

TVR3 – trzeci program rumuńskiej telewizji publicznej (Televiziunea Română).
Kanał dzieli na ośrodki regionalne:
Programem informacyjnym jest "Telejurnal Regional". Nadawany jest codziennie o 15:00 i 21:00 czasu miejscowego.

</doc>
<doc id="2237882" url="https://pl.wikipedia.org/wiki?curid=2237882" title="ARGI">
ARGI

Anty Rozwojowe Grupy Interesu (ARGI) – rodzaj nieformalnej grupy interesu, której działania wywierają negatywny, strukturalny wpływ na kluczowe procesy i instytucje państwa, zarówno na poziomie centralnym, jak i samorządowym. Uniemożliwiają one państwu realizacje interesów teoretycznych, tj. spójnego działanie na rzecz dobra wspólnego.
ARGI są przedmiotem badań Zakładu Interesów Grupowych w Instytucie Socjologii
Uniwersytetu Mikołaja Kopernika w Toruniu, którego kierownikiem jest prof. Andrzej Zybertowicz.
Wedle prof. Zybertowicza ARGI obecne są w każdym nowoczesnym systemie społecznym, a w Polsce posiadają następujące cechy:

</doc>
<doc id="2237883" url="https://pl.wikipedia.org/wiki?curid=2237883" title="Piłkarskie derby Turynu">
Piłkarskie derby Turynu



</doc>
<doc id="2237884" url="https://pl.wikipedia.org/wiki?curid=2237884" title="Birx">
Birx

Birx – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Hohe Rhön.

</doc>
<doc id="2237885" url="https://pl.wikipedia.org/wiki?curid=2237885" title="Kaltenwestheim">
Kaltenwestheim

Kaltenwestheim – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina wchodziła bezpośrednio w skład tej wspólnoty.

</doc>
<doc id="2237886" url="https://pl.wikipedia.org/wiki?curid=2237886" title="Amerykanie pochodzenia angielskiego">
Amerykanie pochodzenia angielskiego

Amerykanie pochodzenia angielskiego – osoby zamieszkujące Stany Zjednoczone, których przodkowie pochodzą z Anglii. Oficjalnie stanowią 27 657 961 osób, co stanowi 9% mieszkańców i czwartą grupę etniczną w USA, ale .
Z Anglii wywodzi swoje korzenie 35 prezydentów, a także m.in. Bill Gates, Warren Buffett, Walt Disney, Elvis Presley, Stephen King, Michael Phelps.

</doc>
<doc id="2237887" url="https://pl.wikipedia.org/wiki?curid=2237887" title="Dodge Aries">
Dodge Aries

Dodge Aries – samochód osobowy klasy średniej produkowany pod amerykańską marką Dodge w latach 1981-1989.
Historia i opis modelu.
W 1981 roku koncern Chrysler przedstawił trzy nowe samochody klasy średniej zbudowane na platformie "K-platform", które miały poprawić trudną sytuację finansową koncernu na początku lat 80. XX wieku. Oprócz modeli Plymouth Reliant i Chrysler LeBaron, nowy samochód uzupełnił także ofertę Dodge o model Aries. Samochód zyskał charakterystyczne, kanciaste nadwozie z długimi zwisami i wyraźnie zabudowanymi zderzakami. Tył wyróżniały wąskie, pasiaste lampy, a także odblaski zdobiące błotniki.
Dodge Aries dostępny w kilku wersjach nadwoziowych: jako sedan, kombi, a także. Do napędu używano benzynowych silników R4. Moc przenoszona była na oś przednią poprzez 3-biegową automatyczną bądź 4- lub 5-biegową manualną skrzynię biegów.
Lifting.
W 1984 roku Dodge Aries przeszedł gruntowną modernizację, w ramach której zmieniono wygląd nie tylko pasa przedniego, ale i tylnego. Zmieniono kształt reflektorów i lamp, zaokrąglono zderzaki i błotniki, a także zmodyfikowano inne panele nadwozia. Tylna część nadwozia zyskała większe, prostokątne lampy z zaokrąglonymi kantami. 
Zniknęły też charakterystyczne odblaski na błotnikach, a zderzaki zyskały nową kolorystykę. Producent odświeżył listę wyposażenia, a także wystrój kokpitu. Restyliacja objęła wszystkie wersje nadwoziowe. W 1989 roku producent przedstawił zupełnie nowego następcę o nazwie Spirit.

</doc>
<doc id="2237888" url="https://pl.wikipedia.org/wiki?curid=2237888" title="Melpers">
Melpers

Melpers – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina wchodziła bezpośrednio w skład tej wspólnoty. Pod względem liczby mieszkańców jest najmniejszą dzielnicą miasta.

</doc>
<doc id="2237891" url="https://pl.wikipedia.org/wiki?curid=2237891" title="Oberkatz">
Oberkatz

Oberkatz – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina wchodziła bezpośrednio w skład tej wspólnoty.

</doc>
<doc id="2237892" url="https://pl.wikipedia.org/wiki?curid=2237892" title="Morfologia społeczna">
Morfologia społeczna

Morfologia społeczna – specjalny dział socjologii, którego stworzenie postulował Émile Durkheim, a który zajmować się miał badaniem podłoża świadomości zbiorowej oraz związków tego podłoża z wyobrażeniami i zachowaniami zbiorowymi. Durkheim zgadzał się z zasadniczą tezą Marksa, że aby wyjaśniać życie społeczne i jego przejawy nie wystarczy badać to, co deklarują o nim jego uczestnicy, lecz należy szukać jego głębszych przyczyn, które mogą być nawet nieuświadomione przez większość jego uczestników. Morfologia społeczna miała zajmować się badaniem materialnych form społeczeństwa, a jej zakres miał być bardzo szeroki. Obejmować miała problematykę ekonomiczną, demograficzną, antropogeograficzną, zagadnienia struktury społecznej itd.
Morfologia społeczna miała badać m.in. takie czynniki jak:

</doc>
<doc id="2237894" url="https://pl.wikipedia.org/wiki?curid=2237894" title="Unterweid">
Unterweid

Unterweid – dzielnica miasta Kaltennordheim w Niemczech, w kraju związkowym Turyngia, w powiecie Schmalkalden-Meiningen, we wspólnocie administracyjnej Hohe Rhön. Do 31 grudnia 2018 jako samodzielna gmina wchodziła bezpośrednio w skład tej wspólnoty.

</doc>
<doc id="2237896" url="https://pl.wikipedia.org/wiki?curid=2237896" title="Archelaos II Macedoński">
Archelaos II Macedoński

Archelaos II (gr.: "Αρχέλαος", "Archélaos") – król Macedonii z dynastii Argeadów w latach 397-394 p.n.e. Prawdopodobnie syn króla Macedonii Archelaosa I i nieznanej z imienia królowej.
Archelaos II został wzmiankowany jako król macedoński z czterema latami rządów u Euzebiusza z Cezarei (ok. 260-ok. 340), pisarza i historyka chrześcijańskiego. Umieścił go w swym dziele, pt. "Kronika", między Orestesem z trzema latami panowania, a Amyntasem z jednym rokiem rządów.
W r. 399 p.n.e. Archelaos I umierając pozostawił po sobie przynajmniej trzech synów z przynajmniej trzech żon. Zgromadzenie Macedończyków wybrało na króla nieletniego Orestesa, syna poprzedniego. Na jego opiekuna wyznaczono Aeroposa. Ten w r. 397 p.n.e. został wybrany na króla przez zgromadzenie, zapewne po śmierci Orestesa. Archelaos II prawdopodobnie został uznany za króla przez część Macedończyków, którzy wierzyli w boską siłę dziedziczoną w linii prostej rodu. Był on zapewne królem w opozycji do Aeroposa II, ponieważ ten nie został wspomniany w ogóle przez Euzebiusza. Aeropos II zmarł w lipcu 394 r. p.n.e. w wyniku choroby, pozostawiając syna Pauzaniasza. Po jego śmierci zgromadzenie wybrało na króla Amyntasa II Małego, członka innej gałęzi rodu. Prawdopodobnie tak uczyniło z powodu obawy sporu między synem Aeroposa, a braćmi Orestesa, gdyby wybrało któregoś z nich. Archelaos II prawdopodobnie w tym czasie stracił całkowicie poparcie części Macedończyków lub zmarł.

</doc>
<doc id="2237897" url="https://pl.wikipedia.org/wiki?curid=2237897" title="Frankenheim/Rhön">
Frankenheim/Rhön

Frankenheim/Rhön – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Hohe Rhön.

</doc>
<doc id="2237898" url="https://pl.wikipedia.org/wiki?curid=2237898" title="Saturnin (gnostyk)">
Saturnin (gnostyk)

Saturnin znany także jako Satornil (II w.) – syryjski gnostyk, współczesny Karpokratesa i Bazylidesa. Był prawdopodobnie uczniem Menandra, samarytańskiego heretyka chrześcijańskiego z nurtu gnostyckiego, ucznia Szymona Maga. Nauczał w Antiochii. Wiedza o nim pochodzi wyłącznie z dzieła Ireneusza z Lyonu – "Przeciw herezjom", I, 22. Od Ireneusza zaczerpnęli: Hipolit Rzymski w dziele "Odparcie wszelkich herezji", 7.28; Tertulian w dziele "De praescriptione haereticorum", 3; Epifaniusz z Salaminy, w dziele "Contra haereses panaria" ("Apteczka przeciw herezjom"), 23; {Filaster biskup} Brescii (+397) w dziele "O herezjach", 31 i inni.
Nauczanie.
Według Saturnina początkiem wszystkich rzeczy jest nieznany nikomu "Ojciec". Bóg judaizmu był jednym z aniołów stworzonych przez tego nieznanego "Ojca", obok archaniołów, mocy i władz. Podstawowe elementy opisu stworzenia Saturnin przejął od swego mistrza Szymona Maga, ten zaś prawdopodobnie bezpośrednio lub pośrednio z mitologii perskiej. Siedem aniołów stworzonych i inne byty duchowe, zebrawszy się razem, stworzyły świat. A następnie człowieka - na boski obraz, który zstąpił z wysoka. Obraz ten był zbyt duchowy dla tego niskiego świata. Człowiek był początkowo jak robak – pełzał po ziemi. Najwyższa siła zlitowała się nad nim, ponieważ był utworzony na jej obraz, i zesłała boską iskrę, która podniosła go i postawiła na nogi. Przy śmierci człowieka, iskra ta powraca do swojego wyższego świata, podczas gdy pozostałe elementy ulegają zniszczeniu.
"Władze" panujące w świecie pragnęły zniszczyć Ojca - najwyższą, transcendentną istotę. Bóg judaizmu, czyli według Saturnina jeden ze stworzonych przez Ojca aniołów, uciskał ludzi, którzy mieli boską iskrę w sobie. Dlatego "Ojciec" posłał zbawiciela, by ich odkupił i zniszczył tego boga.
Etyczne nauczanie Saturnina miało charakter enkratyczny, odrzucał małżeństwo i prokreację uznając je za pochodzące od Szatana i spożywanie mięsa.
Kontekst gnostycki.
Trzy elementy doktryny Saturnina świadczą o jej powiązaniu z wcześniejszymi myślicielami gnostyckimi: idea niepoznawalnego i absolutnie transcendentnego Boga, stworzenie świata przez anioły oraz przedstawienie Boga Starego Testamentu w opozycji do Nowego Testamentu. Kosmologia Saturnina ma cechy bliskie m.in. nauce ofitów. Bóg Pięcioksięgu u Saturnina jest przedstawiony w lepszym świetle niż u innych gnostyków, choć w relacji Hipolita rzymskiego jest on, zgodnie ze zwykłą gnostycką oceną, przyrównany do szatana. Można też odnaleźć u Saturnina elementy chrystologii właściwej dla doketyzmu, wyznającego pozorność ciała Jezusa. Innym przejętym od wcześniejszych nauczycieli elementem jest przeświadczenie, że proroctwo jest sprawą niższych aniołów. Najbardziej uderzającą nowością w stosunku do poprzedników jest zwrócenie się Saturnina i jego uczniów ku ascetyzmowi.

</doc>
<doc id="2237899" url="https://pl.wikipedia.org/wiki?curid=2237899" title="Dodge Diplomat">
Dodge Diplomat

Dodge Diplomat – samochód osobowy klasy średniej wyższej produkowany pod amerykańską marką Dodge w latach 1977 – 1988. 
Pierwsza generacja.
Dodge Diplomat I został zaprezentowany po raz pierwszy w 1977 roku.
Pierwsza generacja Dodge'a Diplomat została zbudowana płycie podłogowej "M-body" razem z bliźniaczym modelem Chrysler LeBaron. Samochód wyróżniał się masywną, kanciastą sylwetką z charakterystycznym ściętym tyłem i opadającą linią bagażnika. Ponadto, przód miał kanciaste proporcje oraz dużą, chromowaną atrapę chłodnicy. Charakterystycznym elementem pasa przedniego były dwa poziomy oświetlenia rozdzielone chromowanymi ozdobnikami. Samochód oferowano w trzech wersjach nadwoziowych.
Druga generacja.
Dodge Diplomat II został zaprezentowany po raz pierwszy w 1981 roku.
Druga generacja modelu Diplomat została oparta na zmodernizowanej platformie "M-body". Samochód wyróżniał się bardziej kanciastą sylwetką, z charakterystycznymi zwężanymi reflektorami, długimi paskami kierunkowskazów i maswną, chromowaną atrapą chłodnicy. Tylne lampy zyskały podłużny, prostokątny kształt. Oferta nadwoziowa składała się z dwóch wariantów, a w 1989 roku Diplomata zastąpił nowy model - Dodge Monaco.

</doc>
<doc id="2237900" url="https://pl.wikipedia.org/wiki?curid=2237900" title="Pierre Bengtsson">
Pierre Bengtsson

Pierre Thomas Robin Bengtsson (ur. 12 kwietnia 1988 w Kumli) – szwedzki piłkarz występujący na pozycji obrońcy w Djurgårdens IF oraz w reprezentacji Szwecji.
Kariera klubowa.
Bengtsson treningi rozpoczął w 1993 w klubie IFK Kumla. W 2004 przeszedł do juniorów zespołu AIK Fotboll. W 2006 został włączony do jego pierwszej drużyny, grającej w Allsvenskan. W tych rozgrywkach zadebiutował 27 sierpnia 2006 w wygranym 5:1 pojedynku z Östers IF.
W 2009 odszedł do duńskiego FC Nordsjælland. W Superligaen pierwszy mecz zaliczył 4 października 2009 przeciwko Brøndby IF (3:6). 6 maja 2010 w przegranym 1:2 spotkaniu z Odense Boldklub strzelił pierwszego gola w Superligaen. W tym samym roku zdobył z zespołem Puchar Danii.
W styczniu 2011 Bengtsson podpisał kontrakt z FC København. W sezonie 2010/2011 oraz 2012/2013 zdobył z tym klubem mistrzostwo Danii.
W 2015 przeszedł do 1. FSV Mainz 05. W Bundeslidze zadebiutował 31 stycznia 2015 w wygranym 5:0 spotkaniu z Paderborn. Latem 2016 wypożyczono go do SC Bastia. W Ligue 1 pierwszy mecz rozegrał 10 września 2016 z Toulouse FC (2:1).
W 2017 wrócił do FC København. Z zespołem z Kopenhagi w sezonie 2018/2019 zdobył trzecie w karierze mistrzostwo Danii. 1 lutego 2021 został wypożyczony do Vejle BK. 23 stycznia 2022 przeszedł do Djurgårdens IF.
Kariera reprezentacyjna.
W reprezentacji Szwecji Bengtsson zadebiutował 19 stycznia 2011 w wygranym 2:1 towarzyskim meczu z Botswaną. Został powołany na Euro 2020, na którym wystąpił w trzech spotkaniach.

</doc>
<doc id="2237901" url="https://pl.wikipedia.org/wiki?curid=2237901" title="Frankenheim">
Frankenheim

Niemcy:
Osoby:
Inne:
Zobacz też:

</doc>
<doc id="2237902" url="https://pl.wikipedia.org/wiki?curid=2237902" title="Apollodor z Kassandrei">
Apollodor z Kassandrei

Apollodor (gr.: "Ἀπολλόδωρος", "Apollόdōros") (III wiek p.n.e.) – tyran Kassandrei w latach 279-276 p.n.e.
W r. 279 p.n.e., po klęsce i śmierci króla Macedonii Ptolemeusza II Keraunosa w bitwie z Celtami, Apollodor był przywódcą zamieszek w Kassandrei (dawna Potidaja) na Chalkidyce. Gdy doszło do zajęcia miasta, wykorzystał okazję, by objąć władzę. Rządził w mieście, jako niezależny władca. W r. 277 p.n.e. Antygon II Gonatas postanowił najechać wraz z najemnikami celtyckimi Macedonię. Z ich pomocą usunął króla macedońskiego Aleksandra VI Arridajosa, po czym zajął jego miejsce. Po usunięciu z kraju Ptolemeusza i Antypatra, innych pretendentów, pozostała mu tylko Kassandreja. Była ona jednak mocno ufortyfikowana. Apollodor, celem wzmocnienia obrony, ściągnął do miasta oddziały Celtów. Zawarł dodatkowo przymierze ze Spartą i z Antiochem I Soterem, królem państwa Seleucydów. Apollodor wytrzymywał oblężenie Antygona przez dziesięć miesięcy. Na początku r. 276 p.n.e. dowódca piratów w armii Antygona dał mu pomysł zdobycia miasta. Udawał przed Apollodorem sprzymierzeńca przywożącego zaopatrzenie. Potem umożliwił wejście żołnierzy Antygona na mury i zajęcie miasta. Antygon II Gonatas został w ten sposób jedynym władcą Macedonii. Poliajnos podał, że Apollodor był "najokrutniejszym i najbardziej krwawym ze wszystkich tyranów, jacy panowali czy to wśród Greków, czy też pośród barbarzyńców".

</doc>
<doc id="2237903" url="https://pl.wikipedia.org/wiki?curid=2237903" title="Robert P. Murphy">
Robert P. Murphy

Robert P. Murphy, Bob Murphy (ur. 23 maja 1976) – amerykański ekonomista i publicysta związany ze szkoła austriacką.

</doc>
<doc id="2237904" url="https://pl.wikipedia.org/wiki?curid=2237904" title="Magda Jagodzińska">
Magda Jagodzińska

Magda Jagodzińska (ur. 10 stycznia 1989) − polska siatkarka, grająca na pozycji atakującej, była młodzieżowa reprezentantka kraju. Występowała w TAURON Lidze w drużynach KS DevelopRes Rzeszów, KS Pałac Bydgoszcz i BKS PROFI CREDIT Bielsko-Biała.
Sukcesy klubowe.
Akademickie Mistrzostwa Polski:
Akademickie Mistrzostwa Europy:
I liga:

</doc>
<doc id="2237905" url="https://pl.wikipedia.org/wiki?curid=2237905" title="Erbenhausen (Turyngia)">
Erbenhausen (Turyngia)

Erbenhausen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Hohe Rhön.

</doc>
<doc id="2237906" url="https://pl.wikipedia.org/wiki?curid=2237906" title="Erytryna zmienna">
Erytryna zmienna

Erytryna zmienna ("Erythrina variegata") – gatunek rośliny z rodziny bobowatych. Pochodzi z obszaru Oceanu Indyjskiego, od zachodniej Afryki poprzez południowe Indie i Cejlon, po północną Australię i Fidżi.

</doc>
<doc id="2237909" url="https://pl.wikipedia.org/wiki?curid=2237909" title="Erbenhausen">
Erbenhausen

Niemcy:

</doc>
<doc id="2237911" url="https://pl.wikipedia.org/wiki?curid=2237911" title="Elk City (Oklahoma)">
Elk City (Oklahoma)

Elk City – miasto w hrabstwie Beckham, w stanie Oklahoma, w Stanach Zjednoczonych. Według spisu w 2020 roku liczy 11,6 tys. mieszkańców. 
Elk City położone jest przy autostradzie międzystanowej nr 40 oraz historycznej drodze 66.

</doc>
<doc id="2237912" url="https://pl.wikipedia.org/wiki?curid=2237912" title="Dodge St. Regis">
Dodge St. Regis

Dodge St. Regis – samochód osobowy klasy luksusowej produkowany pod amerykańską marką Dodge w latach 1979 – 1981. 
Historia i opis modelu.
W 1979 roku Dodge zaprezentował zupełnie nowy, pełnowymiarowy model, który zastąpił dotychczas produkowaną limuzynę Monaco. Oparty na platformie "R-body" samochód otrzymał nową nazwę St. Regis i wyróżniał się charakterystyczną, kanciastą i pozbawioną ozdobników sylwetką. 
Z przodu pojawiły się charakterystyczne prostokątne reflektory, które w momencie wyłączenia były zakrywane przejrzystą kratką. W środku znajdowała się jednoczęściowa, welurowa kanapa z podłokietnikiem na środku.
Następca.
Po 3 latach produkcji Dodge zdecydował się zakończyć produkcję modelu St. Regis w 1981 roku, nie prezentując tym razem następcy i kontynuacji pełnowymiarowej linii modelowej.

</doc>
<doc id="2237913" url="https://pl.wikipedia.org/wiki?curid=2237913" title="Herb gminy Kęty">
Herb gminy Kęty



</doc>
<doc id="2237915" url="https://pl.wikipedia.org/wiki?curid=2237915" title="Herb gminy Kietrz">
Herb gminy Kietrz



</doc>
<doc id="2237916" url="https://pl.wikipedia.org/wiki?curid=2237916" title="Belrieth">
Belrieth

Belrieth – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237917" url="https://pl.wikipedia.org/wiki?curid=2237917" title="Herb gminy Kleczew">
Herb gminy Kleczew



</doc>
<doc id="2237918" url="https://pl.wikipedia.org/wiki?curid=2237918" title="Piłkarskie derby Mediolanu">
Piłkarskie derby Mediolanu



</doc>
<doc id="2237921" url="https://pl.wikipedia.org/wiki?curid=2237921" title="Herb gminy Kleszczele">
Herb gminy Kleszczele



</doc>
<doc id="2237922" url="https://pl.wikipedia.org/wiki?curid=2237922" title="Ritschenhausen">
Ritschenhausen

Ritschenhausen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237923" url="https://pl.wikipedia.org/wiki?curid=2237923" title="Herb gminy Kluczbork">
Herb gminy Kluczbork



</doc>
<doc id="2237925" url="https://pl.wikipedia.org/wiki?curid=2237925" title="Vachdorf">
Vachdorf

Vachdorf – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237927" url="https://pl.wikipedia.org/wiki?curid=2237927" title="Bauerbach (Grabfeld)">
Bauerbach (Grabfeld)

Bauerbach – dzielnica gminy Grabfeld w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2011 była to samodzielna gmina wchodząca w skład wspólnoty administracyjnej Salzbrücke

</doc>
<doc id="2237929" url="https://pl.wikipedia.org/wiki?curid=2237929" title="Erytryna grzebieniasta">
Erytryna grzebieniasta

Erytryna grzebieniasta, koralodrzew koguci grzebień ("Erythrina crista-galli") – gatunek rośliny z rodziny bobowatych, pochodzący z Ameryki Południowej, uprawiany w całej strefie tropikalnej i subtropikalnej. W niektórych częściach Australii zwalczany jako chwast. Wytrzymuje spadki temperatury do – 5 °C.
Zastosowanie.
W krajach o ciepłym klimacie roślina jest sadzona jako roślina ozdobna. Strefy mrozoodporności 8-10.

</doc>
<doc id="2237930" url="https://pl.wikipedia.org/wiki?curid=2237930" title="Bauerbach">
Bauerbach

Niemcy:

</doc>
<doc id="2237931" url="https://pl.wikipedia.org/wiki?curid=2237931" title="Einhausen (Turyngia)">
Einhausen (Turyngia)

Einhausen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237932" url="https://pl.wikipedia.org/wiki?curid=2237932" title="Einhausen">
Einhausen

Niemcy:

</doc>
<doc id="2237936" url="https://pl.wikipedia.org/wiki?curid=2237936" title="Wcześniejsze Qin">
Wcześniejsze Qin

Wcześniejsze państwo Qin () – krótkotrwałe państwo ustanowione w północnych Chinach przez lud Di w okresie Szesnastu Królestw. Udało mu się zjednoczyć na kilka lat całe północne Chiny, ale po klęsce w bitwie nad rzeką Fei rozpadło się w kilka lat, dając początek wielu małym państwom.
Gdy konflikty pałacowe doprowadziły do upadku państwo Zhao, władzę w nim przejął generał chińskiego pochodzenia, Ran Min. Rozpoczął on regularną eksterminację „barbarzyńców” (tj. nie-Chińczyków, Xiongnu, którzy stanowili klasę rządzącą w Zhao). Ci z Xiongnu, którzy przeżyli, uciekli, prosząc sąsiadujące państwa o pomoc. Koalicja Xianbei pokonała i zabiła Ran Mina w 352 roku, a jego państwo uległo podziałowi. Wschodnią część zagarnęło Wcześniejsze Yan, a w centralnej części, na obszarze dzisiejszych prowincji lud Di założył państwo, które późniejsi historycy nazwali Wcześniejszym Qin.
Di nie posiadali tradycji własnej państwowości, a w III wieku wielu z nich było przesiedlanych na skutek walk między dynastią Jin i państwami Han Zhao, Wcześniejszym i Późniejszym Zhao. To ostatnie państwo przesiedliło ponad 100 tysięcy Di, pod wodzą niejakiego Fu Honga, z równiny Guanzhong do Henanu i Hebei. Po śmierci króla Zhao, Shi Hu, Fu Hong powiódł swoich ludzi z powrotem w ojczyste strony. Pokonawszy lud Qiang, który także chciał osiedlić się w Guanzhong. W 351 roku, wykorzystując chaos wywołany wojną z Ran Minem, syn Fu Honga proklamował powstanie państwa Qin. Rok później koronował się jako cesarz, a już w 354 roku zdołał odeprzeć inwazję dynastii Jin z Henanu. Nazwa państwa odwoływała się do starożytnego mocarstwa Qin, które wywodziło się z tego samego obszaru i które po raz pierwszy zjednoczyło Chiny.
W 357 roku, tron przejął ambitny i przedsiębiorczy Fu Jian, pod wodzą którego Qin rozpoczęło błyskawiczną ekspansję we wszystkich niemal kierunkach. Jeszcze w roku swej koronacji Fu Jian podporządkował sobie jeden z odłamów ludu Qiang. W 370 roku uderzył na Wcześniejsze Yan i podbił je, zwiększając obszar swego państwa o 157 dystryktów, zamieszkałych przez niemal 10 milionów osób. Trzy lata później oderwał od terytorium Jin niemal cały Syczuan, zaś w 376 roku zwrócił się na północ, podbijając wpierw Wcześniejsze Liang, a następnie państwo Dai ludu Tuoba, jednocząc do roku 381 całe północne Chiny.
Qin udało się zjednoczyć północne Chiny dzięki sukcesom militarnym, ale nie stworzyło stabilnej administracji. Gdy po klęsce nad Fei odwrócili się od niego alianci, zwabieni uprzednio zwycięstwami na polach bitew, nastąpiła jego szybka zapaść. Podobnie jak inne państwa tego okresu, Qin cierpiało m.in. na braki siły roboczej. Spowodowało to wielkie przesiedlenia podbitej ludności w okolice stolicy (co miało też ułatwić ich kontrolę). Nie mniej niż 100 tys. rodzin qiangowskich (po 357 roku) i Murong (po podboju państwa Yan w 370 roku), zostało przeniesionych w ten sposób. Znaczne grupy ludności podlegały też lokalnym przywódcom kontrolującym zwarte społeczności mieszkające w obronnych miejscach i fortach. Zmniejszało to nie tylko dochody z podatków, ale też tworzyło potencjalnie wybuchową mieszankę w przypadku osłabienia potęgi militarnej Qin. Świadectwem niestabilności wewnętrznej były rebelie (Xiongnu w 366 roku, Qiangów w 367 roku oraz w Syczuanie w 374 roku) oraz bunty krewnych Fu Jiana (w latach 367-8 i 380 w Hebei).
Ekspansja na południe.
Zjednoczywszy Chiny północne, Fu Jian rozpoczął działania przeciw Wschodniej dynastii Jin na południu. W 378 roku jego syn, Fu Pi obległ, a rok później zdobył twierdzą Xiangyang nad rzeką Han; równocześnie siły Qin zaatakowały umocnienia nad Huai He i zagroziły stolicy Jin – miastu Jiankang. Jin wyparło armie Qin za Huai, ale próba odzyskania Xiangyangu w 383 roku zakończyła się klęską Jin. W odpowiedzi Fu Jian zgromadził wielką armię, liczącą być może nawet 270 tys. kawalerzystów i 600 tys. piechurów (według innych źródeł, nawet 360 tys. jeźdźców) Wyruszywszy z Chang’anu, armie uderzyły z Syczuanu na zachód, ale główne uderzenie skierowano przeciw miastu Shouchun nad Huai. Dowodzona przez Fu Ronga, syna cesarza, ćwierćmilionowa awangarda zdobyła twierdzę; następnie 50-tysięczny korpus doszedł nad rzeczkę Luo, dopływ Huai, gdzie rozbił go nocny atak awangardy armii Jin (zginął też komendant sił Qin). Licząca 70 tys. żołnierzy armia Jin doszła następnie nad rzekę Fei, i starła z siłami Fu Ronga. Walka skończyła się panicznym odwrotem sił Qin i śmiercią Fu Ronga.
O ile szczegóły starcia są niejasne, bitwa nad Fei okazała się jednym z najważniejszych konfliktów w historii Chin. Siły Jin odzyskały znaczne tereny i utrwaliły swe panowanie. Qin, które było o krok od zjednoczenia Chin, uległo serii wewnętrznych konfliktów. Murong Chui, który wydostał swe siły nienaruszone i w porządku z zamieszania nad Fei, rozpoczął odbudowę państwa swych przodków na północnym wschodzie i w 386 roku koronował się jako cesarz Późniejszego Yan. Jego krewni złupili stolicę Qin, Chang’an i założyli krótkotrwałe Zachodnie Yan w Shanxi. Qiangowie powstali pod wodzą Yao Changa i przejęli władzę w Qin, zakładając w Shaanxi Późniejsze Qin ze stolicą w Chang’anie. Tuoba odzyskali swoje państwo Dai, a inny ich odłam proklamował Zachodnie Qin w dzisiejszym Gansu. Wywodzący się z Di generał Lü Guang założył w Gansu państwo Późniejsze Liang. Wkrótce po upadku Wcześniejszego Qin północ była podzielona na więcej państw niż kiedykolwiek wcześniej od czasów Zachodniej dynastii Jin.

</doc>
<doc id="2237938" url="https://pl.wikipedia.org/wiki?curid=2237938" title="Ellingshausen (Turyngia)">
Ellingshausen (Turyngia)

Ellingshausen – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237940" url="https://pl.wikipedia.org/wiki?curid=2237940" title="Ellingshausen">
Ellingshausen

Niemcy:

</doc>
<doc id="2237941" url="https://pl.wikipedia.org/wiki?curid=2237941" title="Enid (Oklahoma)">
Enid (Oklahoma)

Enid – miasto w hrabstwie Garfield, w stanie Oklahoma, w Stanach Zjednoczonych. W 2009 roku miasto liczyło 47 968 mieszkańców. 
Ważną rolę w gospodarce Enid odgrywa rolnictwo oraz przemysł naftowy, spożywczy oraz maszynowy. W mieście znajduje się wiele elewatorów zbożowych czyniących Enid jednym z największych magazynów zboża na świecie.

</doc>
<doc id="2237943" url="https://pl.wikipedia.org/wiki?curid=2237943" title="Mistrzostwa Świata Juniorów w Narciarstwie Alpejskim 2004">
Mistrzostwa Świata Juniorów w Narciarstwie Alpejskim 2004

23. Mistrzostwa świata juniorów w narciarstwie alpejskim odbyły się w dniach 10 - 15 lutego 2004 r. w słoweńskim Mariborze. Rozegrano po 5 konkurencji dla kobiet i mężczyzn. W klasyfikacji medalowej triumfowała reprezentacja Austrii, której zawodnicy zdobyli 3 złote, 1 srebrny i 1 brązowy medal. Najwięcej medali, sześć, zdobyła reprezentacja USA: 2 złote, 2 srebrne i 2 brązowe. 

</doc>
<doc id="2237944" url="https://pl.wikipedia.org/wiki?curid=2237944" title="Leutersdorf (Turyngia)">
Leutersdorf (Turyngia)

Leutersdorf – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237945" url="https://pl.wikipedia.org/wiki?curid=2237945" title="Małgorzata Vlk">
Małgorzata Vlk

Małgorzata Vlk, z d. Lech (ur. 8 lutego 1989 w Miliczu) – polska siatkarka występująca na pozycji rozgrywającej. Jej macierzysty klub to PLKS Pszczyna. Wychowanka Szkoły Mistrzostwa Sportowego w Sosnowcu. Była reprezentantka Polski juniorek. Brała udział w Mistrzostwa Świata Juniorek w 2007.
Życie prywatne.
Jej partnerem życiowym jest przyjmujący Siatkarza Wieluń - Martin Vlk.

</doc>
<doc id="2237947" url="https://pl.wikipedia.org/wiki?curid=2237947" title="GGSE 2">
GGSE 2

GGSE 2 (ang. "Gravity Gradient Stabilization Experiment") – amerykański wojskowy satelita technologiczny. Służył do badań związanych ze stabilizowaniem statków kosmicznych. Efekty badań zostały zastosowane w satelitach rozpoznawczych NOSS/Whitecloud.
Wysłany wraz z GGSE 3. Statek pozostaje na orbicie okołoziemskiej, której trwałość szacuje się na 500 lat.

</doc>
<doc id="2237948" url="https://pl.wikipedia.org/wiki?curid=2237948" title="Alec Covin">
Alec Covin

Alec Covin (ur. 1970 we Francji) – francuski autor thrillerów.
Studiował literaturę współczesną, podobnie jak jego popularniejsi konkurenci Jean-Christophe Grangé czy Maxime Chattam, jest przedstawicielem modnego obecnie nurtu literackiego zdobywającego rzesze czytelników na całym świecie. Jest nim połączenie thrillera z elementami grozy i fantastyki. Debiutował w 2005 roku powieścią "Wilki Fenrydera", początkiem trylogii o tajnym bractwie założonym przez Luciusa Fenrydera, dążącym do unicestwienia Ameryki. Kolejne tomy to "Stany prymitywne" i niewydana jeszcze w Polsce "Le Général Enfer".

</doc>
<doc id="2237949" url="https://pl.wikipedia.org/wiki?curid=2237949" title="GGSE 3">
GGSE 3

GGSE 3 (ang. "Gravity Gradient Stabilization Experiment") – amerykański wojskowy satelita technologiczny. Służył do badań związanych ze stabilizowaniem statków kosmicznych. Efekty badań zostały zastosowane w satelitach rozpoznawczych NOSS/Whitecloud.
Wysłany wraz z GGSE 2. Statek pozostaje na orbicie okołoziemskiej, której trwałość szacuje się na 500 lat.

</doc>
<doc id="2237950" url="https://pl.wikipedia.org/wiki?curid=2237950" title="Neurotmesis">
Neurotmesis



</doc>
<doc id="2237951" url="https://pl.wikipedia.org/wiki?curid=2237951" title="Neubrunn (Turyngia)">
Neubrunn (Turyngia)

Neubrunn – miejscowość i gmina w Niemczech, w kraju związkowym Turyngia, w powiecie Schmalkalden-Meiningen, wchodzi w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237952" url="https://pl.wikipedia.org/wiki?curid=2237952" title="The Vector">
The Vector



</doc>
<doc id="2237956" url="https://pl.wikipedia.org/wiki?curid=2237956" title="TKp1">
TKp1

TKp1 – oznaczenie na Polskich Kolejach Państwowych parowozów pruskiej serii T13 (niemiecka seria BR 925-10).
Historia.
W 1910 roku KPEV otrzymały pierwsze tendrzaki serii T13.
Charakteryzowały się prostą budową, bez przegrzewacza. Dla kolei pruskich do 1922 r. zbudowano 584 parowozy, łącznie 666 sztuk. Na początku lat. 20 wyprodukowano ponadto kilka parowozów z przegrzewaczem. W Polsce po 1945 r. było ich 94 sztuki. 
TKp1-46.
Jedyny zachowany parowóz to TKp1-46 znajdujący się w Bydgoszczy. Egzemplarz ten znajdował się na stanie inwentarzowym PKP do 1967 roku, a od 1979 pełnił rolę pomnika przy peronie dworca Bydgoszcz Główna. Po latach ekspozycji parowóz przestawiono na teren tamtejszej lokomotywowni. 10 września 2014 roku Kujawsko-Pomorski wojewódzki konserwator zabytków wpisał parowóz do rejestru zabytków. W 2016 po renowacji stanął ponownie na terenie dworca Bydgoszcz Główna.

</doc>
<doc id="2237957" url="https://pl.wikipedia.org/wiki?curid=2237957" title="Lina Stanciute">
Lina Stanciute



</doc>
<doc id="2237958" url="https://pl.wikipedia.org/wiki?curid=2237958" title="Wölfershausen (Grabfeld)">
Wölfershausen (Grabfeld)

Wölfershausen – część gminy "(Ortsteil)" Grabfeld w Niemczech, w kraju związkowym Turyngia, w powiecie Schmalkalden-Meiningen. Do 31 grudnia 2018 jako samodzielna gmina wchodziła w skład wspólnoty administracyjnej Dolmar-Salzbrücke. Do 31 grudnia 2011 gmina należała do wspólnoty administracyjnej Salzbrücke.

</doc>
<doc id="2237959" url="https://pl.wikipedia.org/wiki?curid=2237959" title="Wölfershausen">
Wölfershausen

Niemcy:

</doc>
<doc id="2237960" url="https://pl.wikipedia.org/wiki?curid=2237960" title="Woelfershausen">
Woelfershausen



</doc>
<doc id="2237964" url="https://pl.wikipedia.org/wiki?curid=2237964" title="Klamath Falls">
Klamath Falls

Klamath Falls (w języku klamath: "?iWLaLLoon?a") – miasto w Stanach Zjednoczonych, w stanie Oregon, w górach Klamath Mountains, siedziba administracyjna hrabstwa Klamath. Według spisu z 2010 roku miasto liczyło 20 840 mieszkańców i zajmowało powierzchnię 46,4 km2.
Miasto położone jest na południowym brzegu jeziora Upper Klamath Lake oraz nad jeziorem Ewauna, skąd wypływa rzeka Klamath. Założone zostało w 1867 roku przez George'a Nurse jako Linkville. Nazwę zmieniono na obecną w 1893 roku.

</doc>
<doc id="2237967" url="https://pl.wikipedia.org/wiki?curid=2237967" title="Poppy 4A">
Poppy 4A

Poppy 4A (wystrzelony jako Solrad 7B, ang. "Solar Radiation 7B" – „promieniowanie słoneczne”) – amerykański satelita wywiadu elektronicznego serii Poppy. Zbierał dane o parametrach pracy radzieckich radarów obrony powietrznej i antybalistycznej. Pozostawał utajniony do września 2005. Zbudowany przez Naval Research Laboratory, NRL.
Poppy 4A został wystrzelony 9 marca 1965 wraz z trzema innymi satelitami serii Poppy oraz kilkoma satelitami innego typu. Statek pozostaje na orbicie okołoziemskiej, której trwałość szacuje się na 1000 lat.
Budowa i działanie.
Według NASA satelita prowadził monitoring słonecznego promieniowania rentgenowskiego i wyposażony był w komory jonizacyjne i liczniki Geigera mierzące promieniowanie X z zakresów 0,05-0,3 nm (min. energia promieniowania padającego prostopadle wynosiła 2*10-5 erga/cm²), 0,1-0,8 nm (1*10-4 erga/cm²), 0,8-1,2 nm (1*10-4 erga/cm²), 0,8-2,0 nm (1*10-4 erga/cm²), 4,4-5,5 nm i 4,4-6,0 nm (1*10-2 erga/cm²). Instrumenty mogły zbierać dane przy świetle słonecznym padającym pod kątem do 35°. Z tego powodu, między 25 maja a 17 czerwca 1965, dane nie były zbierane.
Nazewnictwo.
Satelity serii Poppy i jej poprzednika – serii GRAB – miały wiele nazw, które miały zataić prawdziwe ich przeznaczenie. Program GRAB pierwotnie nazwany był Plotkarzem (ang. "Tattletale"), a później GRAB (grabić, porywać, w tym wypadku informacje). By przeznaczenie satelitów nie było jasne dla ZSRR, projekt nazywano też GREB (słowo pozbawione znaczenia w języku angielskim) i wymyślono dla tego skrótu odpowiednie rozwinięcie: Galactic Radiation Experimental Background (eksperyment tła promieniowania galaktycznego). By jeszcze bardziej zaciemnić przeznaczenie satelitów serii GRAB i Poppy, wysyłano je pod nazwą Solrad (z numerami od 1 do 7). Miało to wskazywać, że będą one prowadzić obserwacje Słońca.

</doc>
<doc id="2237968" url="https://pl.wikipedia.org/wiki?curid=2237968" title="Alcalá del Obispo">
Alcalá del Obispo

Alcalá del Obispo - niewielka miejscowość w Hiszpanii w Aragonii w prowincji Huesca, 13 km na południe od miasta Huesca. Pomiędzy Alcalá del Obispo a miejscowością Monflorite-Lascasas znajduje się Port lotniczy Huesca.

</doc>
<doc id="2237969" url="https://pl.wikipedia.org/wiki?curid=2237969" title="Anna Gawron">
Anna Gawron

Anna Gawron (ur. 9 listopada 1988 w Toruniu) – polska siatkarka występująca na pozycji atakującej. Obecnie reprezentuje klub AZS WSBiP KSZO Ostrowiec Świętokrzyski. Jej macierzysty klub to CKS Zdrój Ciechocinek. Wychowanka Szkoły Mistrzostwa Sportowego w Sosnowcu. Była reprezentantka Polski juniorek. Brała udział w Mistrzostwa Świata Juniorek w 2007.

</doc>
<doc id="2237971" url="https://pl.wikipedia.org/wiki?curid=2237971" title="Borsukowa Skała">
Borsukowa Skała

Borsukowa Skała – jedna ze skałek w grupie wschodniej Skałek Dursztyńskich w Pieninach Spiskich. Nazwa pochodzi od tego, że znajdują się w niej jamy borsuka. Znajduje się pomiędzy Lorencowymi Skałkami a Mikołajcyną Skałą. Ma wysokość 677 m n.p.m., wysokość względna ponad otaczający ją teren jest niewielka. Wznosi się w grzbiecie opływanym po południowej stronie przez Dursztyński Potok, a po północnej przez niewielki, uchodzący do niego ciek wodny. Na południe od Borsukowej Skały wznosi się pośród łąk niższa, również zalesiona i zwykle niezaznaczna na mapach Snoborcyna Skała. Natomiast niewielka i goła skałka znajdująca się w tym samym grzbiecie, co Borsukowa, należy do Lorencowych Skałek.
Borsukowa Skała zbudowana jest ze skał osadowych formacji czorsztyńskiej (jura-neokom, leżących na skałach osadowych alb – mastrycht). Wzdłuż grzbietu, po południowej i północnej stronie przebiega linia głównego nasunięcia skał. Borsukowa Skała wznosi się pośród wielkich łąk. Częściowo porastają ją drzewa i krzewiaste zarośla. Po jej północnej stronie polną drogą prowadzi szlak rowerowy.

</doc>
<doc id="2237973" url="https://pl.wikipedia.org/wiki?curid=2237973" title="SECOR 3">
SECOR 3

SECOR 3 (ang. "SEquential COllation of Range") – amerykański wojskowy satelita naukowy. Służył do badań związanych z nawigacją satelitarną i geodezją. Stanowił część programu SECOR. Zakładany czas pracy wynosił 3 lata.

</doc>
<doc id="2237974" url="https://pl.wikipedia.org/wiki?curid=2237974" title="Omri Casspi">
Omri Casspi

Omri Casspi (hebr.עומרי כספי; ur. 22 czerwca 1988 w Holonie) – izraelski koszykarz, grający na pozycji niskiego skrzydłowego.
Został wybrany z numerem 23 podczas draftu NBA w 2009 przez zespół Sacramento Kings, dzięki czemu przeszedł do historii jako pierwszy Izraelczyk, który dostał się do ligi zawodowej NBA w pierwszej rundzie. Debiutując w zespole Kings w 2009 został pierwszym Izraelczykiem, który zagrał w meczu NBA.
Życiorys.
Początki.
Casspi urodził się w żydowskiej rodzinie w Holonie, dorastał w Jawnem. Jest synem Shimon i Ilana, ma starszego brata Eitana i młodszą siostrę Aviv.
Jako dziecko Omri Casspi występował w klubach Elicur Jawne oraz Maccabi Riszon le-Cijjon. Po skończeniu 13 lat przeniósł się do młodzieżowego zespołu klubu Maccabi Tel Awiw. W 2005 wygrał z tym klubem Krajowe Mistrzostwa Młodzieży. Jednocześnie rozgrywał mecze w swojej szkolnej drużynie koszykarskiej. 
Izrael.
Casspi rozpoczął profesjonalną karierę w drużynie kadetów Maccabi Tel Awiw. W pierwszej drużynie zespołu zadebiutował w wieku 17 lat w sezonie 2005-06. W 2006 został wypożyczony do innego izraelskiego klubu Hapoel Gelil Eljon, gdzie stał się jednym z liderów zespołu. Na zakończenie sezonu otrzymał nagrodę dla „Odkrycie roku”.
Do Maccabi powrócił w 2007, podczas wymian prowadzonych między klubami. Wystąpił też w meczu wschodzących gwiazd - Nike Hoop Summit. W 2008 dotarł wraz z zespołem do Finału Euroligi i wygrał w rozgrywkach krajowych w 2009. Omri Casspi otrzymał nagrodę dla szóstego najlepszego zawodnika Ligi Izreaelskiej w 2008. 18 lutego 2009, uplasował się na czwartym miejscu w głosowaniu FIBA na Młodego Europejskiego Zawodnika Roku sezonu 2008-09, zaraz za Ricky Rubio, Danilo Gallinarim oraz Kostą Koufosem.
13 sierpnia 2019 dołączył po raz kolejny w karierze do Maccabi Tel Awiw.
NBA.
W 2008 zadeklarował swoje uczestnictwo w drafcie NBA, jednak wycofał się przed terminem deklaracji po tym, jak żaden klub NBA nie zadeklarował chęci jego pozyskania.
W 2009 ponownie postanowił wziąć udział w Drafcie. Został w nim wybrany z numerem 23 przez zespół Sacramento Kings. Został pierwszym zawodnikiem z Izraela wybranym w pierwszej rundzie. Nikt od czasów Oded Kattasha, który w 1999 podpisał kontrakt z New York Knicks nie był tak blisko gry w NBA. W lipcu, Casspi podpisał z klubem z Sacramento trzyletni kontrakt opiewający na kwotę 3,5 miliona dolarów.
28 października 2009, Omri Casspi podczas swojego debiutu w NBA przeciwko drużynie Oklahoma City Thunder zdobył 15 punktów.
16 grudnia 2009, Casspi po raz pierwszy wyszedł w pierwszej piątce swojego zespołu. Rzucając 25 punktów przeciwko Washington Wizards wyrównał najwyższą liczbę punktów rzuconych przez jakiegokolwiek zawodnika Kings w swoim pierwszym starcie po przeniesieniu zespołu do Sacramento w 1985.
1 stycznia 2010, Izraelczyk poprawił swój najlepszy wynik na 23 punkty przeciwko zespołowi Los Angeles Lakers (ponadto zaliczył 6 zbiórek, 1 przechwyt oraz 3 asysty), jego zespół przegrał to spotkanie jednym punktem 109-108. 2 stycznia 2010 roku zebrał 11 piłek (nowy rekord), zdobył 22 punkty, miał 1 przechwyt i 4 asysty przeciwko Dallas Mavericks - Sacramento Kings przegrali 99-91. 5 stycznia 2010 roku, Casspi ponownie poprawił swój rekord punktowy do 24 w przegranym 113-109 spotkaniu z Phoenix Suns (ponadto: 7 zbiórek, 1 asysta, 0 strat, przy skuteczności 10-19 z gry).
W roku 2010, Casspi został wybrany do zespołu Rookie Challenge oraz do jednej z konkurencji Weekendu All-Star NBA H-O-R-S-E obok takich zawodników jak Kevin Durant i Rajon Rondo.
15 lipca 2014 w ramach wymiany między trzema klubami: Rockets, Washington Wizards i New Orleans Pelicans trafił do ostatniej z tych drużyn. Tydzień później, 23 lipca, został zwolniony przez Pelicans. 18 września 2014 powrócił do Sacramento Kings, podpisując z tym klubem nowy kontrakt. 20 lutego 2017 w wyniku transferu trafił do New Orleans Pelicans. 25 lutego został zwolniony przez klub. 20 marca podpisał umowę do końca sezonu z Minnesotą Timberwolves.
12 lipca 2017 został zawodnikiem Golden State Warriors. 8 kwietnia 2018 opuścił klub.
11 lipca 2018 został zawodnikiem Memphis Grizzlies. 7 lutego 2019 opuścił klub.
18 lipca 2021 ogłosił zakończenie kariery sportowej.
Statystyki.
Statystyki w NBA.
Na podstawie Basketball-Reference.com 
"Stan na koniec sezonu 2018/19"

</doc>
<doc id="2237975" url="https://pl.wikipedia.org/wiki?curid=2237975" title="Jazep Płaszczynski">
Jazep Płaszczynski

Jazep Puszcza

</doc>
<doc id="2237977" url="https://pl.wikipedia.org/wiki?curid=2237977" title="Las Cruces">
Las Cruces

Las Cruces – miasto w hrabstwie Doña Ana, w stanie Nowy Meksyk, w Stanach Zjednoczonych. W 2012 roku miasto liczyło 101 047 mieszkańców, co czyni je drugim pod względem liczby mieszkańców miastem Nowego Meksyku.
Miasto położone jest na zachód od pasma górskiego Organ Mountains.

</doc>
<doc id="2237980" url="https://pl.wikipedia.org/wiki?curid=2237980" title="Turniej o Złoty Kask 1969">
Turniej o Złoty Kask 1969

Turniej o Złoty Kask 1969 – rozegrany w sezonie 1969 turniej żużlowy z cyklu rozgrywek o „Złoty Kask”. Wygrał Edward Jancarz, drugi był Andrzej Pogorzelski i Andrzej Wyglenda stanął na najniższym stopniu.
Wyniki.
"Czołówka piątka"
Klasyfikacja końcowa.
Uwaga!: Odliczono dwa najgorsze wyniki.

</doc>
<doc id="2237985" url="https://pl.wikipedia.org/wiki?curid=2237985" title="OSCAR 3">
OSCAR 3

OSCAR 3 () – amerykański amatorski sztuczny satelita Ziemi. Został wyniesiony z siedmioma innymi satelitami. Pierwszy satelita amatorski zasilany energią słoneczną i pierwszy retransmitujący sygnały z Ziemi. Umieszczony na nim przekaźnik radiowy umożliwił kontakt pomiędzy przynajmniej setką radioamatorów z 16 krajów, w tym komunikację transatlantycką. Między innymi krótkofalowcy z CSRS po raz pierwszy nawiązali łączność na duże odległości za pomocą satelity. Co najmniej dwukrotnie nawiązano łączność przez Atlantyk (stacja zachodnioniemiecka ze stacją w USA i stacja hiszpańska z USA).
Satelita pozostaje na orbicie okołoziemskiej, której trwałość szacowana jest na 1000 lat.
Satelita Oscar 3 został wyniesiony na orbitę miesiąc przed startem satelity Early Bird, pierwszego międzynarodowego obiektu handlowego służącego potrzebom telekomunikacji.
Budowa i działanie.
Dwa pierwsze obiekty OSCAR 1 i 2 były traktowane jako doświadczalne. Dopiero OSCAR 3 po raz pierwszy umożliwił prowadzenie dalekosiężnej łączności w ruchu amatorskim.. Satelita miał kształt prostopadłościanu, z czterema antenami monopolowymi. Zawierał dwa radionadajniki (moc 50 mW, 145,85 MHz) i przekaźnik radiowy (moc 1 W, odbiór na częstotliwości 144,1 MHz, retransmisja ze wzmocnieniem 130 dB na częstotliwości 145,9 MHz; masa 8,6 kg). Nadajnik pracował 15 dni. Radionadajniki działały kilka miesięcy.

</doc>
<doc id="2237987" url="https://pl.wikipedia.org/wiki?curid=2237987" title="Lewiston (Idaho)">
Lewiston (Idaho)

Lewiston – miasto w hrabstwie Nez Perce, w stanie Idaho, w Stanach Zjednoczonych. W 2009 roku miasto liczyło 31 887 mieszkańców.
Miasto położone jest nad rzeką Snake, w miejscu, gdzie wpada do niej rzeka Clearwater.

</doc>
<doc id="2237989" url="https://pl.wikipedia.org/wiki?curid=2237989" title="Pole pszenicy ze żniwiarzem i słońcem">
Pole pszenicy ze żniwiarzem i słońcem

Podczas pobytu w szpitalu psychiatrycznym Saint-Paul-de Mausole w miejscowości Saint-Rémy van Gogh obrał za temat m.in. rozciągające się za szpitalem pole uprawne. Namalował kilka wersji, w tym 3 wersje przedstawiające pracę żniwiarza podczas zbiorów:
Historia i opis.
O malowaniu tematu Vincent van Gogh wspomina w liście do brata Theo z 25 czerwca 1889:
Kilka miesięcy później wspomina o dalszej pracy nad obrazem i sporządzaniu kolejnych jego wersji: "Pole pszenicy ze żniwiarzem o wschodzie słońca" i jego zmniejszonego wariantu, "Pole pszenicy ze żniwiarzem za szpitalem Świętego Pawła", namalowanego dla matki na jej 70. urodziny, przypadające 10 września 1889:

</doc>
<doc id="2237995" url="https://pl.wikipedia.org/wiki?curid=2237995" title="Markus Eisenbichler">
Markus Eisenbichler

Markus Eisenbichler (ur. 3 kwietnia 1991 w Bad Reichenhall) − niemiecki skoczek narciarski, zawodnik klubu TSV Siegsdorf. Drużynowy brązowy medalista Zimowych Igrzysk Olimpijskich 2022. Indywidualny mistrz świata z dużej skoczni z 2019 oraz brązowy medalista ze skoczni normalnej z 2017, mistrz świata w drużynie mieszanej z 2017, 2019 i 2021 oraz w drużynie męskiej z 2019 i 2021. Indywidualny brązowy medalista mistrzostw świata w lotach z 2020, srebrny medalista drużynowy z 2020 i 2022. Drugi zawodnik klasyfikacji generalnej Pucharu Świata 2020/2021.
Przebieg kariery.
Do 2012.
Skoki narciarskie zaczął uprawiać w wieku 7 lat, za namową swojego kolegi. Wielokrotnie startował w lokalnych zawodach dziecięcych w obsadzie międzynarodowej rozgrywanych głównie w Niemczech. W rywalizacji juniorskiej nie odniósł jednak większych sukcesów i nigdy nie wystartował w mistrzostwach świata juniorów.
W oficjalnych zawodach międzynarodowych rozgrywanych pod egidą FIS zadebiutował w czerwcu 2006 – w Bischofshofen w konkursie FIS Cup zajął 27. lokatę spośród 29 sklasyfikowanych zawodników. W sezonie 2008/2009 rozpoczął starty w Pucharze Kontynentalnym. Pierwsze punkty zdobył w grudniu 2008 w Engelbergu, zajmując 20. pozycję. 2 lutego 2010 w Klingenthal zadebiutował w kwalifikacjach do zawodów Pucharu Świata, nie uzyskał jednak awansu do konkursu głównego. W lutym 2011 w Zakopanem po raz pierwszy stanął na podium konkursu Pucharu Kontynentalnego, zajmując drugie miejsce.
W sierpniu 2011 po raz pierwszy wystartował w Letnim Grand Prix. W zawodach w Ałmaty zajął 19. miejsce. 30 grudnia 2011 w swoim debiucie w konkursie głównym tego cyklu, Eisenbichler zdobył punkt Pucharu Świata. W rozgrywanym systemem KO konkursie 60. Turnieju Czterech Skoczni w Oberstdorfie po skoku na 111 m uzyskał 43. notę pierwszej serii, ale wyeliminował w bezpośrednim pojedynku Martina Schmitta, dzięki czemu wystartował również w serii drugiej. W sezonie zimowym 2011/2012 dwukrotnie stawał też na podium zawodów Pucharu Kontynentalnego.
Lata 2012–2014.
Pod koniec sierpnia 2012, podczas skoku treningowego na Schattenbergschanze w Oberstdorfie, tuż po wybiciu z progu, w wyniku zbyt agresywnego wychylenia sylwetki i otrzymania silnego podmuchu wiatru, stracił panowanie nad lotem, wykonując salto w powietrzu i upadł, uderzając plecami w zeskok. W wyniku tego zdarzenia doznał złamania trzeciego kręgu piersiowego, uszkodzenia czterech kolejnych kręgów i czasowo stracił czucie w dolnych partiach ciała, spędzając około miesiąca leżąc. Mimo tak poważnych obrażeń stosunkowo szybko powrócił do zdrowia i wznowił treningi, a już w połowie stycznia 2013 powrócił do rywalizacji w zawodach międzynarodowych pod egidą FIS, zajmując 19. pozycję w zawodach Pucharu Kontynentalnego w Bischofshofen.
W sezonie 2013/2014, początkowo startował głównie w Pucharze Kontynentalnym. W styczniu 2014 w Sapporo odniósł w tym cyklu dwa zwycięstwa i znalazł się w składzie na konkursy Pucharu Świata rozgrywane tydzień później na tej samej skoczni. W zawodach tych dwukrotnie zajął 8. miejsce. W dalszej części sezonu jeszcze kilkukrotnie zdobył punkty PŚ, a w PK raz zajął miejsce na podium. Wystartował w Mistrzostwach Świata w Lotach Narciarskich 2014, które ukończył na 38. miejscu.
Sezon 2014/2015.
W Letnim Grand Prix 2014 najwyżej klasyfikowany był na 12. miejscu w zawodach w Hakubie, zaś w Letnim Pucharze Kontynentalnym dwukrotnie zajmował miejsca na podium. W sezonie zimowym 2014/2015 regularnie występował w Pucharze Świata, najczęściej zajmując lokaty w drugiej dziesiątce. Najwyżej sklasyfikowany indywidualnie był na 6. pozycji, którą zajął dwukrotnie: w grudniu 2014 w Engelbergu i w styczniu 2015 w Zakopanem. W lutym wystąpił na Mistrzostwach Świata w Narciarstwie Klasycznym 2015, gdzie zajął 10. miejsce indywidualnie na skoczni dużej oraz 5. w drużynie męskiej. Sezon 2014/2015 Pucharu Świata zakończył na 15. pozycji w klasyfikacji generalnej z 529 punktami.
Sezon 2015/2016.
W Letnim Grand Prix 2015 najwyżej znalazł się na 15. miejscu, w sierpniowym konkursie w Wiśle. W sezonie zimowym 2015/2016 początkowo startował głównie w Pucharze Kontynentalnym. Po tym, jak na przełomie stycznia i lutego 2016 zwyciężył w konkursie tego cyklu w Bischofshofen i zajął 2. miejsce w Planicy, znalazł się w niemieckiej kadrze na zawody Pucharu Świata. Tu najwyżej klasyfikowany był na 15. miejscu, w lutowych zawodach w Vikersund, poza tym najczęściej zajmując miejsca w trzeciej dziesiątce. W marcu 2016 w Czajkowskim jeszcze raz zwyciężył w konkursie Pucharu Kontynentalnego.
Sezon 2016/2017.
W ramach Letniego Pucharu Kontynentalnego 2016 zwyciężył w pięciu konkursach, dzięki czemu zajął 1. miejsce w klasyfikacji generalnej tego cyklu. W Letnim Grand Prix 2016 najwyżej klasyfikowany był na 5. miejscu, w październikowych zawodach w Klingenthal.
W sezonie zimowym 2016/2017 Eisenbichler powrócił do regularnych występów w Pucharze Świata. Rozpoczął go od 7. lokaty w Ruce, a w kolejnych startach zajmował głównie miejsca w pierwszej dziesiątce. 11 grudnia 2016 po raz pierwszy w karierze stanął na podium konkursu indywidualnego Pucharu Świata, zawody w Lillehammer kończąc na 3. miejscu. W styczniu 2017 najwyżej sklasyfikowany był na 4. pozycji, w zawodach w Garmisch-Partenkirchen w ramach 65. Turnieju Czterech Skoczni oraz w Zakopanem, a w lutym na 6. miejscu, w konkursie w Sapporo.
Wystąpił na Mistrzostwach Świata w Narciarstwie Klasycznym 2017. Zdobył tam brązowy medal w zawodach indywidualnych na skoczni normalnej, a także, wraz z Cariną Vogt, Svenją Würth i Andreasem Wellingerem, złoty w konkursie drużyn mieszanych. Na skoczni dużej indywidualnie był 13., a w drużynie męskiej 4. W marcowych zawodach Pucharu Świata jeszcze dwukrotnie stanął na podium: w ramach Raw Air 2017 zajął 3. miejsce w Oslo, na tej samej pozycji ukończył również pierwszy konkurs w Planicy. Sezon 2016/2017 Pucharu Świata zakończył na 8. miejscu w klasyfikacji generalnej z 807 punktami.
Sezon 2017/2018.
W sezonie 2017/2018 Pucharu Świata zajmował naprzemiennie miejsca w pierwszej i drugiej dziesiątce. Raz stanął na podium konkursu indywidualnego – 4 marca 2018 w Lahti zajął 2. pozycję. Sezon zakończył na 10. lokacie w klasyfikacji generalnej z 597 punktami. W styczniu 2018 wystartował w Mistrzostwach Świata w Lotach Narciarskich 2018, gdzie zajął 11. miejsce indywidualnie i 4. w drużynie. W lutym znalazł się w reprezentacji Niemiec na Zimowe Igrzyska Olimpijskie 2018. Wystąpił tylko w konkursach indywidualnych, zajmując 8. miejsce na skoczni normalnej i 14. na dużej.
Sezon 2018/2019.
W sezonie 2018/2019 Pucharu Świata najczęściej kończył zawody w pierwszej dziesiątce. W ramach 67. Turnieju Czterech Skoczni zajął 2. miejsce w Oberstdorfie oraz Garmisch-Partenkirchen, a następnie był 13. w Innsbrucku i 5. w Bischofshofen. Pozwoliło mu to zająć 2. pozycję w klasyfikacji generalnej turnieju. W lutym 2019 dwukrotnie stanął na podium zawodów lotów narciarskich w Oberstdorfie, zajmując 3. i 2. lokatę, był również 2. w drugim konkursie w Willingen.
Wystąpił na Mistrzostwach Świata w Narciarstwie Klasycznym 2019. Zdobył na nich złoty medal w zawodach indywidualnych na skoczni dużej, jak również w drużynie męskiej (wraz z Karlem Geigerem, Richardem Freitagiem i Stephanem Leyhe) oraz zespole mieszanym (wraz z Kathariną Althaus, Juliane Seyfarth i Geigerem). Indywidualnie na skoczni normalnej zajął 7. miejsce. 22 marca 2019 w Planicy odniósł pierwsze w karierze zwycięstwo w konkursie indywidualnym Pucharu Świata. Dwa dni później w kończących sezon zawodach zajął 3. pozycję. W klasyfikacji generalnej Puchar Świata 2018/2019 zakończył na 7. lokacie z 937 punktami, z kolei w Pucharze Świata w lotach narciarskich 2018/2019 znalazł się na 2. miejscu z 371 punktami.
Sezon 2019/2020.
W Letnim Grand Prix 2019 najwyżej klasyfikowany był na 4. miejscu, w lipcowych zawodach w Wiśle. W Pucharze Świata 2019/2020 osiągał wyniki gorsze niż w trzech poprzednich sezonach, zajmując głównie miejsca w drugiej i trzeciej dziesiątce. Raz stanął na podium – w ramach Raw Air 2020 był 2. w Lillehammer. Sezon zakończył na 23. pozycji w klasyfikacji generalnej z 304 punktami.
Sezon 2020/2021.
Zwyciężył w dwóch pierwszych konkursach indywidualnych sezonu 2020/2021 Pucharu Świata w Wiśle i Ruce, a w kolejnych zawodach w Ruce zajął 2. miejsce. Zajmował pozycję lidera cyklu, którą stracił po kolejnym konkursie, rozgrywanym w Niżnym Tagile, na rzecz Halvora Egnera Graneruda. Zawody te zakończył na 28. lokacie po krótkim skoku w drugiej serii oddanym w trudnych warunkach. Wystąpił na Mistrzostwach Świata w Lotach Narciarskich 2020. Indywidualnie zdobył na nich brązowy medal, a w drużynie, wraz z Constantinem Schmidem, Piusem Paschke i Karlem Geigerem – srebrny.
W dalszej części sezonu regularnie zajmował miejsca w pierwszej dziesiątce indywidualnych zawodów Pucharu Świata. W grudniu 2020 raz stanął na podium – był 2. w drugim konkursie w Engelbergu. W styczniu 2021 był 2. w Zakopanem i 3. w drugim konkursie w Willingen, zaś w lutym był 3. w drugim konkursie w Klingenthal.
Wystartował na Mistrzostwach Świata w Narciarstwie Klasycznym 2021. Indywidualnie zarówno na skoczni normalnej, jak i dużej zajął 17. miejsce, zaś w konkursach drużynowych zdobył złote medale: w zespole mieszanym wraz z Kathariną Althaus, Anną Rupprecht i Karlem Geigerem, a w drużynie męskiej z Piusem Paschke, Severinem Freundem i Geigerem. W marcowych zawodach Pucharu Świata w Planicy zajął między innymi 2. i 3. pozycję indywidualnie. Sezon zakończył na 2. miejscu w klasyfikacji generalnej z 1190 punktami, o 382 za Halvorem Egnerem Granerudem. Zajął również 3. pozycję w Pucharze Świata w lotach narciarskich 2020/2021.
Sezon 2021/2022.
W sezonie 2021/2022 Pucharu Świata zajmował głównie miejsca w pierwszej dziesiątce. W listopadzie 2021 dwukrotnie ukończył zawody w Ruce na 2. pozycji. W grudniowych konkursach cyklu najwyżej klasyfikowany był na 4. lokacie. W ramach 70. Turniej Czterech Skoczni zajął 2. miejsce w Garmisch-Partenkirchen, a w styczniu 2022 jeszcze dwukrotnie stanął na podium zawodów indywidualnych Pucharu Świata – w obu konkursach w Titisee-Neustadt zajął 3. pozycję. Wystąpił na Igrzyskach Olimpijskich 2022. Indywidualnie zajął 31. miejsce na skoczni normalnej oraz 5. na dużej, a w drużynie męskiej, wraz z Constantinem Schmidem, Stephanem Leyhe i Karlem Geigerem, zdobył brązowy medal.
W ramach Raw Air 2022 zajął 2. miejsce w pierwszym konkursie w Oslo. Wystartował na Mistrzostwach Świata w Lotach Narciarskich 2022, na których indywidualnie zajął 18. lokatę, a w drużynie, wraz z Severinem Freundem, Andreasem Wellingerem i Karlem Geigerem, zdobył srebrny medal. Sezon 2021/2022 Pucharu Świata ukończył na 6. pozycji w klasyfikacji generalnej z 950 punktami.

</doc>
<doc id="2237997" url="https://pl.wikipedia.org/wiki?curid=2237997" title="Minette Walters">
Minette Walters

Minette Walters, ur. 26 września 1949 w Bishop’s Stortford - brytyjska autorka powieści kryminalnych.

</doc>
<doc id="2237998" url="https://pl.wikipedia.org/wiki?curid=2237998" title="National Soccer League (1997–98)">
National Soccer League (1997–98)

National Soccer League (1997–98) – dwudziesta druga edycja piłkarskiej ligi National Soccer League (NSL). W dwudziestym drugim sezonie wystąpiło 14 drużyn. Tytuł mistrzowski zdobyła drużyna South Melbourne FC, która w finałowym meczu Grand Final pokonała drużynę Carlton SC
Rozgrywki.
Grand Final.
MISTRZ AUSTRALII 1998
South Melbourne FC TRZECI TYTUŁ

</doc>
<doc id="2238005" url="https://pl.wikipedia.org/wiki?curid=2238005" title="Rozwijanie funkcji">
Rozwijanie funkcji



</doc>
<doc id="2238007" url="https://pl.wikipedia.org/wiki?curid=2238007" title="Miles City">
Miles City

Miles City – miasto ("city"), ośrodek administracyjny hrabstwa Custer, we wschodniej części stanu Montana, w Stanach Zjednoczonych, położone nad ujściem rzeki Tongue do Yellowstone. W 2009 roku miasto liczyło 8123 mieszkańców.
Miasto założone zostało w 1887 roku i nazwane na cześć generała Nelsona Milesa.

</doc>
<doc id="2238009" url="https://pl.wikipedia.org/wiki?curid=2238009" title="Sioux City (Iowa)">
Sioux City (Iowa)



</doc>
<doc id="2238011" url="https://pl.wikipedia.org/wiki?curid=2238011" title="Mariusz Domaradzki">
Mariusz Domaradzki

Mariusz Domaradzki (ur. 15 września 1980 w Gdyni), znany również jako Trufel – polski muzyk, kompozytor i gitarzysta. Absolwent XIV Liceum Ogólnokształcącego w Gdyni. Domaradzki znany jest przede wszystkim z wieloletnich występów w formacji Yattering. Z zespołem nagrał trzy albumy studyjne "Murder’s Concept" (2000), "Genocide" (2003) oraz "III" (2005). W 2003 roku dołączył do zespołu Azarath, w którym zastąpił Andrzeja Zdrojewskiego. W styczniu 2011 roku opuścił formację.
W 2006 roku wraz z perkusistą Dariuszem Brzozowskim powołał grupę Masachist. Debiutancki album zespołu zatytułowany "Death March Fury" ukazał się w 2009 roku. Również w 2006 roku Domaradzki jako muzyk koncertowy współpracował z grupą Shadows Land.
Poza działalnością muzyczną Domaradzki od dzieciństwa trenuje karate. Jest prezesem klubu sportowego Gokken oraz licencjonowanym trenerem shōtōkan. Posiada 3 dan.

</doc>
