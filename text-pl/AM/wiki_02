<doc id="2270679" url="https://pl.wikipedia.org/wiki?curid=2270679" title="Pilley (South Yorkshire)">
Pilley (South Yorkshire)

Pilley – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 13 km na północ od miasta Sheffield i 240 km na północny zachód od Londynu.

</doc>
<doc id="2270680" url="https://pl.wikipedia.org/wiki?curid=2270680" title="Pogmoor">
Pogmoor

Pogmoor – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 20 km na północ od miasta Sheffield i 246 km na północny zachód od Londynu.

</doc>
<doc id="2270681" url="https://pl.wikipedia.org/wiki?curid=2270681" title="Ravenfield">
Ravenfield

Ravenfield – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na północny wschód od miasta Sheffield i 230 km na północ od Londynu. Miejscowość liczy 2018 mieszkańców.

</doc>
<doc id="2270683" url="https://pl.wikipedia.org/wiki?curid=2270683" title="Rawmarsh">
Rawmarsh

Rawmarsh – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 13 km na północny wschód od miasta Sheffield i 233 km na północ od Londynu. Miejscowość liczy 18 210 mieszkańców.

</doc>
<doc id="2270685" url="https://pl.wikipedia.org/wiki?curid=2270685" title="Rossington">
Rossington

Rossington – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 29 km na wschód od miasta Sheffield i 228 km na północ od Londynu. Miejscowość liczy 13 255 mieszkańców.

</doc>
<doc id="2270686" url="https://pl.wikipedia.org/wiki?curid=2270686" title="Royston (South Yorkshire)">
Royston (South Yorkshire)

Royston – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 26 km na północ od miasta Sheffield i 250 km na północ od Londynu. Miejscowość liczy 9375 mieszkańców.

</doc>
<doc id="2270687" url="https://pl.wikipedia.org/wiki?curid=2270687" title="Scholes (South Yorkshire)">
Scholes (South Yorkshire)

Scholes – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 9 km na północny wschód od miasta Sheffield i 233 km na północ od Londynu.

</doc>
<doc id="2270688" url="https://pl.wikipedia.org/wiki?curid=2270688" title="Shaftholme">
Shaftholme

Shaftholme – osada w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 31 km na północny wschód od miasta Sheffield i 239 km na północ od Londynu.

</doc>
<doc id="2270689" url="https://pl.wikipedia.org/wiki?curid=2270689" title="Shafton">
Shafton

Shafton – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 24 km na północ od miasta Sheffield i 248 km na północ od Londynu.

</doc>
<doc id="2270690" url="https://pl.wikipedia.org/wiki?curid=2270690" title="Silkstone">
Silkstone

Silkstone – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 20 km na północ od miasta Sheffield i 247 km na północny zachód od Londynu. W 2001 miejscowość liczyła 2954 mieszkańców.

</doc>
<doc id="2270691" url="https://pl.wikipedia.org/wiki?curid=2270691" title="Silkstone Common">
Silkstone Common

Silkstone Common – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 18 km na północ od miasta Sheffield i 246 km na północny zachód od Londynu.

</doc>
<doc id="2270692" url="https://pl.wikipedia.org/wiki?curid=2270692" title="Skellow">
Skellow

Skellow – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 29 km na północny wschód od miasta Sheffield i 241 km na północ od Londynu. Miejscowość liczy 4103 mieszkańców.

</doc>
<doc id="2270693" url="https://pl.wikipedia.org/wiki?curid=2270693" title="Sprotbrough and Cusworth">
Sprotbrough and Cusworth

Sprotbrough and Cusworth – gmina (civil parish) w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 24 km na północny wschód od miasta Sheffield i 235 km na północ od Londynu. Miejscowość liczy 12 166 mieszkańców.

</doc>
<doc id="2270694" url="https://pl.wikipedia.org/wiki?curid=2270694" title="Stainborough">
Stainborough

Stainborough – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 15 km na północ od miasta Sheffield i 242 km na północny zachód od Londynu.

</doc>
<doc id="2270695" url="https://pl.wikipedia.org/wiki?curid=2270695" title="Staincross">
Staincross

Staincross – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 24 km na północ od miasta Sheffield i 250 km na północ od Londynu.

</doc>
<doc id="2270696" url="https://pl.wikipedia.org/wiki?curid=2270696" title="Stainton (South Yorkshire)">
Stainton (South Yorkshire)

Stainton – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 21 km na wschód od miasta Sheffield i 226 km na północ od Londynu.

</doc>
<doc id="2270697" url="https://pl.wikipedia.org/wiki?curid=2270697" title="Stairfoot">
Stairfoot

Stairfoot – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 18 km na północ od miasta Sheffield i 243 km na północ od Londynu.

</doc>
<doc id="2270698" url="https://pl.wikipedia.org/wiki?curid=2270698" title="Sykehouse">
Sykehouse

Sykehouse – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 40 km na północny wschód od miasta Sheffield i 245 km na północ od Londynu. Miejscowość liczy 438 mieszkańców.

</doc>
<doc id="2270699" url="https://pl.wikipedia.org/wiki?curid=2270699" title="Thorpe Hesley">
Thorpe Hesley

Thorpe Hesley – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 8 km na północ od miasta Sheffield i 234 km na północ od Londynu.

</doc>
<doc id="2270700" url="https://pl.wikipedia.org/wiki?curid=2270700" title="Thorpe in Balne">
Thorpe in Balne

Thorpe in Balne – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 34 km na północny wschód od miasta Sheffield i 241 km na północ od Londynu.

</doc>
<doc id="2270701" url="https://pl.wikipedia.org/wiki?curid=2270701" title="Thorpe Salvin">
Thorpe Salvin

Thorpe Salvin – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 18 km na wschód od miasta Sheffield i 215 km na północ od Londynu. Miejscowość liczy 502 mieszkańców.

</doc>
<doc id="2270702" url="https://pl.wikipedia.org/wiki?curid=2270702" title="Thrybergh">
Thrybergh

Thrybergh – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 14 km na północny wschód od miasta Sheffield i 230 km na północ od Londynu. Miejscowość liczy 4327 mieszkańców.

</doc>
<doc id="2270703" url="https://pl.wikipedia.org/wiki?curid=2270703" title="Thurcroft">
Thurcroft

Thurcroft – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na wschód od miasta Sheffield i 223 km na północ od Londynu. Miejscowość liczy 5296 mieszkańców.

</doc>
<doc id="2270704" url="https://pl.wikipedia.org/wiki?curid=2270704" title="Thurgoland">
Thurgoland

Thurgoland – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 15 km na północny zachód od miasta Sheffield i 243 km na północny zachód od Londynu. W 2001 miejscowość liczyła 1801 mieszkańców.

</doc>
<doc id="2270705" url="https://pl.wikipedia.org/wiki?curid=2270705" title="Thurlstone">
Thurlstone

Thurlstone – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 19 km na północny zachód od miasta Sheffield i 246 km na północny zachód od Londynu.

</doc>
<doc id="2270706" url="https://pl.wikipedia.org/wiki?curid=2270706" title="Filip (Riabych)">
Filip (Riabych)

Filip, imię świeckie Jurij Anatoliewicz Riabych (ur. 23 stycznia 1977 w Lipiecku) – rosyjski duchowny prawosławny, przedstawiciel Patriarchatu Moskiewskiego przy Radzie Europy.
Życiorys.
W 2001 ukończył Moskiewski Państwowy Instytut Stosunków Międzynarodowych. Posiada tytuł kandydata nauk politycznych. 28 sierpnia 2005 został wyświęcony na diakona, zaś 16 października tego samego roku – na kapłana przez metropolitę smoleńskiego i kaliningradzkiego Cyryla. W 2009 otrzymał godność protoprezbitera.
16 lipca 2009 w ławrze Troicko-Siergijewskiej złożył wieczyste śluby mnisze przed arcybiskupem wołokołamskim Hilarionem, otrzymując imię mnisze Filip na cześć świętego metropolity moskiewskiego Filipa. Pracował w Wydziale Zewnętrznych Stosunków Cerkiewnych, od 31 marca 2009 był zastępcą jego przewodniczącego.
25 stycznia 2010 otrzymał godność igumena. 22 marca 2011 Święty Synod Rosyjskiego Kościoła Prawosławnego wyznaczył go na przedstawiciela Kościoła przy Radzie Europy z równoczesnym powierzeniem zadań proboszcza stauropigialnej parafii Wszystkich Świętych w Strasburgu, zwalniając go z funkcji zastępcy przewodniczącego Wydziału Stosunków Zewnętrznych.
26 maja 2019 r. podniesiony do godności archimandryty.

</doc>
<doc id="2270707" url="https://pl.wikipedia.org/wiki?curid=2270707" title="Thurnscoe">
Thurnscoe

Thurnscoe – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 21 km na północny wschód od miasta Sheffield i 241 km na północ od Londynu.

</doc>
<doc id="2270708" url="https://pl.wikipedia.org/wiki?curid=2270708" title="Todwick">
Todwick

Todwick – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na wschód od miasta Sheffield i 219 km na północ od Londynu. Miejscowość liczy 1637 mieszkańców.

</doc>
<doc id="2270709" url="https://pl.wikipedia.org/wiki?curid=2270709" title="Toll Bar">
Toll Bar

Toll Bar – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 29 km na północny wschód od miasta Sheffield i 239 km na północny zachód od Londynu.

</doc>
<doc id="2270710" url="https://pl.wikipedia.org/wiki?curid=2270710" title="Treeton">
Treeton

Treeton – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 8 km na wschód od miasta Sheffield i 225 km na północ od Londynu. W 2001 miejscowość liczyła 2514 mieszkańców.

</doc>
<doc id="2270711" url="https://pl.wikipedia.org/wiki?curid=2270711" title="Rumoi">
Rumoi

 – miasto w Japonii, w prefekturze Hokkaido, w podprefekturze Rumoi. Miasto ma powierzchnię 297,84 km2 . W 2020 r. mieszkały w nim 20 123 osoby, w 9 795 gospodarstwach domowych (w 2010 r. 24 454 osoby, w 11 015 gospodarstwach domowych).
W 1947 r. Rumoi-chō zostało przemianowane na Rumoi-shi.

</doc>
<doc id="2270712" url="https://pl.wikipedia.org/wiki?curid=2270712" title="Ulley">
Ulley

Ulley – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 12 km na wschód od miasta Sheffield i 222 km na północ od Londynu. W 2001 miejscowość liczyła 182 mieszkańców.

</doc>
<doc id="2270713" url="https://pl.wikipedia.org/wiki?curid=2270713" title="Wadworth">
Wadworth

Wadworth – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 23 km na północny wschód od miasta Sheffield i 229 km na północ od Londynu. W 2001 miejscowość liczyła 1229 mieszkańców.

</doc>
<doc id="2270714" url="https://pl.wikipedia.org/wiki?curid=2270714" title="Wales (South Yorkshire)">
Wales (South Yorkshire)

Wales – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 14 km na południowy wschód od miasta Sheffield i 218 km na północ od Londynu. Miejscowość liczy 6455 mieszkańców.

</doc>
<doc id="2270715" url="https://pl.wikipedia.org/wiki?curid=2270715" title="Warmsworth">
Warmsworth

Warmsworth – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 23 km na północny wschód od miasta Sheffield i 233 km na północ od Londynu. W 2001 miejscowość liczyła 3855 mieszkańców.

</doc>
<doc id="2270716" url="https://pl.wikipedia.org/wiki?curid=2270716" title="Wentworth (South Yorkshire)">
Wentworth (South Yorkshire)

Wentworth – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 12 km na północ od miasta Sheffield i 236 km na północ od Londynu. Miejscowość liczy 1223 mieszkańców.

</doc>
<doc id="2270717" url="https://pl.wikipedia.org/wiki?curid=2270717" title="West Melton">
West Melton

West Melton – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na północny wschód od miasta Sheffield i 237 km na północ od Londynu. Miejscowość liczy 3007 mieszkańców.

</doc>
<doc id="2270718" url="https://pl.wikipedia.org/wiki?curid=2270718" title="Wheatley Hills">
Wheatley Hills

Wheatley Hills – dzielnica miasta Doncaster, w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 27 km na północny wschód od miasta Sheffield i 234 km na północ od Londynu.

</doc>
<doc id="2270719" url="https://pl.wikipedia.org/wiki?curid=2270719" title="Whiston (South Yorkshire)">
Whiston (South Yorkshire)

Whiston – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 10 km na wschód od miasta Sheffield i 226 km na północ od Londynu. Miejscowość liczy 5115 mieszkańców.

</doc>
<doc id="2270720" url="https://pl.wikipedia.org/wiki?curid=2270720" title="Wickersley">
Wickersley

Wickersley – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 14 km na wschód od miasta Sheffield i 227 km na północ od Londynu. Miejscowość liczy 7235 mieszkańców.

</doc>
<doc id="2270721" url="https://pl.wikipedia.org/wiki?curid=2270721" title="Wilthorpe">
Wilthorpe

Wilthorpe – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 20 km na północ od miasta Sheffield i 246 km na północ od Londynu.

</doc>
<doc id="2270722" url="https://pl.wikipedia.org/wiki?curid=2270722" title="Woodall">
Woodall

Woodall – osada w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na południowy wschód od miasta Sheffield i 216 km na północ od Londynu. Miejscowość liczy 1909 mieszkańców.

</doc>
<doc id="2270723" url="https://pl.wikipedia.org/wiki?curid=2270723" title="Woodlands (South Yorkshire)">
Woodlands (South Yorkshire)

Woodlands – wieś w Anglii, w hrabstwie ceremonialnym South Yorkshire, w dystrykcie (unitary authority) Doncaster. Leży 27 km na północny wschód od miasta Sheffield i 240 km na północ od Londynu.

</doc>
<doc id="2270724" url="https://pl.wikipedia.org/wiki?curid=2270724" title="Woodsetts">
Woodsetts

Woodsetts – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 21 km na wschód od miasta Sheffield i 217 km na północ od Londynu. Miejscowość liczy 1802 mieszkańców.

</doc>
<doc id="2270725" url="https://pl.wikipedia.org/wiki?curid=2270725" title="Worsbrough">
Worsbrough

Worsbrough – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 16 km na północ od miasta Sheffield i 242 km na północ od Londynu. Miejscowość liczy 9516 mieszkańców.

</doc>
<doc id="2270726" url="https://pl.wikipedia.org/wiki?curid=2270726" title="Wortley (South Yorkshire)">
Wortley (South Yorkshire)

Wortley – wieś w Anglii, w hrabstwie ceremonialnym South Yorkshire, w dystrykcie (unitary authority) Barnsley. Leży 12 km na północ od miasta Sheffield i 240 km na północny zachód od Londynu. W 2001 miejscowość liczyła 579 mieszkańców.

</doc>
<doc id="2270727" url="https://pl.wikipedia.org/wiki?curid=2270727" title="Archidiecezja Tokio">
Archidiecezja Tokio

Archidiecezja Tokio – archidiecezja metropolitalna Kościoła rzymskokatolickiego w Japonii. Została ustanowiona w 1876 roku jako wikariat apostolski Japonii Północnej. W 1891 została ona podniesiona do rangi archidiecezji. Swoje obecne granice uzyskała w 1937 roku.

</doc>
<doc id="2270730" url="https://pl.wikipedia.org/wiki?curid=2270730" title="Trolejbusy w Majkopie">
Trolejbusy w Majkopie

Trolejbusy w Majkopie − system komunikacji trolejbusowej w rosyjskim mieście Majkop.
Historia.
Pierwsze plany uruchomienia trolejbusów w Majkopie pochodzą z 1959 jednak nie zostały zrealizowane z powodu braku pieniędzy. Otwarcie pierwszej linii nastąpiło 29 listopada 1974 na trasie o długości 12 km. Do 1976 uruchomiono łącznie 4 linie. Obecnie w Majkopie kursuje 10 linii: 1, 2, 3, 4, 4B, 5, 6, 7, 10 i 11. W mieście funkcjonuje jedna zajezdnia trolejbusowa.
Tabor.
W Majkopie są eksploatowane 50 trolejbusów:

</doc>
<doc id="2270736" url="https://pl.wikipedia.org/wiki?curid=2270736" title="Szlak SL-7066-s">
Szlak SL-7066-s



</doc>
<doc id="2270738" url="https://pl.wikipedia.org/wiki?curid=2270738" title="Camal Məmmədov">
Camal Məmmədov

Camal Məmmədov (ur. 26 grudnia 1983 w Baku) – azerski piłkarz, grający na pozycji pomocnika, były reprezentant Azerbejdżanu. Od 2011 roku jest zawodnikiem azerskiego klubu Simurq Zaqatala

</doc>
<doc id="2270739" url="https://pl.wikipedia.org/wiki?curid=2270739" title="Diecezja Sapporo">
Diecezja Sapporo

Diecezja Sapporo – diecezja Kościoła rzymskokatolickiego w północnej Japonii, w metropolii Tokio. Powstała w 1915 roku jako prefektura apostolska Sapporo. W 1929 została podniesiona do rangi wikariatu apostolskiego, zaś status diecezji uzyskała w 1952 roku.

</doc>
<doc id="2270746" url="https://pl.wikipedia.org/wiki?curid=2270746" title="Usługa regulowana">
Usługa regulowana

Usługa regulowana – usługa w przedmiocie dostępu telekomunikacyjnego, świadczone przez TP na poszczególnych rynkach właściwych, na których TP została wyznaczona jako operator posiadający wysoce znaczącą pozycję na rynku lub do których świadczenia TP obowiązana jest z mocy prawnej, a w szczególności w podanych niżej przypadkach:

</doc>
<doc id="2270748" url="https://pl.wikipedia.org/wiki?curid=2270748" title="Remus Ludu">
Remus Ludu

Remus Ludu (ur. 13 maja 1914 w Târgu Lăpuş, zm. 1982) – rumuński gimnastyk. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 103. miejsce w wieloboju gimnastycznym.

</doc>
<doc id="2270750" url="https://pl.wikipedia.org/wiki?curid=2270750" title="Kodaira">
Kodaira

 – miasto w Japonii, na wyspie Honsiu, w prefekturze metropolitarnej Tokio. Ma powierzchnię 20,51 km2 . W 2020 r. mieszkało w nim 198 977 osób, w 90 237 gospodarstwach domowych (w 2010 r. 187 039 osób, w 81 816 gospodarstwach domowych). Ośrodek szkolnictwa wyższego oraz przemysłu maszynowego, elektrotechnicznego, elektronicznego i gumowego; w mieście znajdują się obiekty wojskowe Japońskich Sił Samoobrony.
W połowie XVII wieku wybudowano na tych terenach sieć wodociągów, która umożliwiła rozwój rolnictwa. Na początku XX wieku zaczęto uprawiać morwę do produkcji jedwabiu. Po II wojnie światowej rozwinął się przemysł. Kodaira otrzymała prawa miejskie w 1944 roku.

</doc>
<doc id="2270752" url="https://pl.wikipedia.org/wiki?curid=2270752" title="Medal „Za przekształcenie Nieczarnoziemów RFSRR”">
Medal „Za przekształcenie Nieczarnoziemów RFSRR”

Medal „Za przekształcenie Nieczarnoziemów RFSRR” () – radziecki medal cywilny.
Medal został ustanowiony dekretem Rady Najwyższej ZSRR z 30 września 1977 roku dla nagrodzenia osób zasłużonych w przekształcaniu i wykorzystaniu terenów nie pokrytych czarnoziemami na terenie RFSRR, statut odznaczenia został częściowo zmieniony dekretem z dnia 18 lipca 1980 roku.
Zasady nadawania.
Zgodnie z dekretem z dnia 30 września 1977 roku uprawnionymi do otrzymania medalu byli:
Warunkiem otrzymania medalu był co najmniej 3 letni okres pracy w kołchozach, sowchozach, instytutach i przedsiębiorstwach zajmujących się zagospodarowywaniem tych ziem.
Łącznie nadano ok. 25 tys. medali.
Opis odznaki.
Odznakę stanowi okrągły krążek wykonany z tombaku o średnicy 32 mm.
Na awersie znajduje się ciągnik rolniczy z pługiem, z boku widoczne zabudowania gospodarstwa hodowlanego, w tle widoczny jest las oraz zachodzące słońce. W dolnej części wzdłuż obwodu napis "ЗА ПРЕОБРАЗОВАНИЕ НЕЧЕРНОЗЕМЬЯ РСФСР" (pol. „Za przekształcanie nieczarnoziemów RFSRR”), a z lewej strony kłos pszenicy.
Na rewersie sierp i młot z trzema kłosami pszenicy, powyżej pięcioramienna gwiazda od której odchodzą promienie.
Medal zawieszony był na pięciokątnej blaszce obciągniętej wstążką koloru jasnozielonego o szer. 24 mm, w środku niebieski pas o szer. 6 mm, na krawędzi paski koloru żółtego o szer. 2 mm.

</doc>
<doc id="2270753" url="https://pl.wikipedia.org/wiki?curid=2270753" title="Niezależne Zrzeszenie Studentów Szkoły Głównej Handlowej w Warszawie">
Niezależne Zrzeszenie Studentów Szkoły Głównej Handlowej w Warszawie

Niezależne Zrzeszenie Studentów Szkoły Głównej Handlowej w Warszawie (NZS SGH) – jedna z Organizacji Uczelnianych NZS w Polsce. Członkowie NZS SGH aktywnie uczestniczą w życiu społecznym, kulturalnym i naukowym uczelni poprzez realizację wielu projektów i szeroko pojętą działalność studencką.
Historia.
Pierwsze struktury NZS powstały na SGPiS jesienią 1980 roku. NZS SGPiS wydawało w tym okresie pismo „Bakcyl – Gazeta niezależnych o wyraźnym profilu społeczno-politycznym”. Wiosną 1981 w wyborach przedstawicieli studentów do Senatu Akademickiego członkowie NZS uzyskali wszystkie z 12 dostępnych dla studentów mandatów.
16 listopada 1981 NZS proklamował w SGPiS strajk okupacyjny trwający do 8 grudnia 1981 i mający na celu zmianę dotychczasowego ideowego obrazu uczelni, w którym w różnej formie udział wzięło przeszło tysiąc studentów. W czasie strajku wydawany był „Informator Uczelnianego Komitetu Strajkowego”. Ukazało się 21 numerów pisma.
Jednym z 11 członków Ogólnopolskiego Komitetu Założycielskiego NZS był w 1980 r. Krzysztof Osiński z organizacji uczelnianej NZS w SGPiS.
W latach 1982–1989 środowiska NZS wraz z uczelnianą „Solidarnością” organizował obozy letnie mające na celu przeciwdziałanie dezintegracji środowiska uczelnianej opozycji, ukształtowanego w czasie strajku w SGPiS jesienią 1981 roku, po likwidacji NZS i „Solidarności”.
W 1985/86 doszło do ponownego reaktywowania NZS na bazie Klubu Francuskiego (zwanego później SYNDROMem) i Głosu Wolnego SGPISu (GWS). W październiku ukazał się ponownie pismo „Bakcyl”. 11 listopada 1986 r. został zatrzymany lider NZS i Klubu Francuskiego Daniel Alain Korona. W 1987/88 r. na czele NZS stanęli nowi działacze, z tym że ton na uczelni nadawał jeszcze KF „Syndrom”. Zmieniło się to w październiku 1988 r., kiedy to rektor zezwolił na jawną działalność NZS, a KF SYNDROM zakończył działalność na uczelni.
Na wiosnę 1990 r. z inicjatywy organizacji uczelnianych „Solidarności” i NZS powołano w SGPiS Społeczny Komitet Wyborczy, mający wystawić kandydata w wyborach rektorskich i jako program wyborczy przygotować projekt reformy uczelni. W wyniku wyborów w listopadzie 1990 r. rektorem został kandydat komitetu – prof. Aleksander Müller, a prorektorami zaproponowani przez niego: doc. Wojciech Roszkowski – prorektor ds. nauki i reformy szkoły, doc. Ryszard Gajęcki – prorektor ds. współpracy z zagranicą i Marek Rocki – prorektor ds. studenckich.
Władze NZS SGH.
Władzami NZS SGH są:
Kadencja Zarządu Organizacji Uczelnianej i Komisji Rewizyjnej trwa 1 rok i upływa z dniem 1 lipca. Zarząd Organizacji Uczelnianej składa się minimum z 3, a Komisja Rewizyjna z 3 członków wybieranych w głosowaniu tajnym na Walnym Zebraniu Członków.
Zarząd Organizacji Uczelnianej jest organem wykonawczym. Posiedzenia ZOU odbywają się regularnie, średnio raz na tydzień, natomiast uchwały zapadają bezwzględną większością głosów przy obecności więcej niż połowy członków. Do kompetencji ZOU należą m.in.: działanie w imieniu NZS, reprezentowanie członków wobec władz uczelni, zarządzanie majątkiem, czuwanie nad realizacją zadań statutowych.
Komisja Rewizyjna jest organem kontrolnym. Uchwały KR zapadają zwykłą większością głosów w obecności wszystkich członków. Do kompetencji KR należy m.in. kontrola realizacji zadań statutowych oraz finansowych.
Obowiązki przewodniczącego tej organizacji uczelnianej NZS pełnili m.in. Andrzej Halicki, Tomasz Siemoniak i Adam Bielan.
Organizowane projekty.
Kulturalne.
Ogólnopolski Konkurs Fotografii Studenckiej i Pstrykaliada.
OKFS, czyli Ogólnopolski Konkurs Fotografii Studenckiej to konkurs skierowany do wszystkich studentów uczelni państwowych i prywatnych interesujących się fotografią, którzy nie ukończyli 28. roku życia. Jest on projektem organizowanym przez NZS Szkoły Głównej Handlowej wraz z kilkunastoma innymi oddziałami NZS-u w całej Polsce. Misją Konkursu jest umożliwianie studentom rozwoju w dziedzinie fotografii i odkrywanie talentów. Towarzyszy mu również „Pstrykaliada”, czyli wystawy nadesłanych prac, cykle warsztatów, projekcji i wykładów prowadzonych przez znakomitych fotografów. Jury wybiera najlepsze zdjęcia Konkursu, a autorzy najciekawszych prac zostają nagrodzeni wartościowymi nagrodami, np. aparatami i akcesoriami fotograficznymi bądź rocznymi kursami fotografii. Ogłoszenie wyników i rozdanie nagród odbywa się podczas uroczystej Gali Finałowej w Warszawie. W trakcie Gali nagradzani są laureaci, prezentowane są zwycięskie prace, a także przedstawiani są nasi patroni i partnerzy. W wielu miastach odbywają się również Gale Regionalne, podczas których wyróżnia się najlepsze prace spośród uczestników ze wszystkich uczelni z danego regionu.
DKF Overground.
Dyskusyjny Klub Filmowy „Overground” to kino studenckie, które powstało w 1994 roku. W 1997 roku przystąpiło do Polskiej Federacji Dyskusyjnych Klubów Filmowych. Głównym repertuarem kina są filmy młodych twórców, etiudy studenckie oraz amatorskie filmy krótkometrażowe. W kinie rozpoczęło się również Międzynarodowe Forum Niezależnych Filmów Fabularnych Oskariada. Na pokazach często pojawiają się znani goście, z którymi przeprowadzana jest dyskusja, w której każdy z widzów może wziąć udział. Do tej pory sławami, które zaszczyciły DKF Overground swoją obecnością, byli m.in.: Marek Kondrat, Jowita Budnik, Arkadiusz Janiczek, Daniel Strehlau, Jacek Poniedziałek, Bartłomiej Topa, Andrzej Wajda, Kazimierz Kutz, Małgorzata Kożuchowska, Marek Koterski i Krzysztof Zanussi.
DKF Overground działa we współpracy z Polskim Instytutem Sztuki Filmowej, miesięcznikiem „Kino”.
Praca w Kulturze.
„Praca w kulturze” to corocznie organizowana przez NZS SGH konferencja poświęcona promowaniu idei pracy zawodowej w instytucjach szeroko rozumianej kultury. Poprzez liczne debaty, spotkania ze znanymi osobami ze świata kultury, jak również warsztaty i szkolenia, uczestnicy konferencji zaznajamiani są ze specyfiką pracy w tym obszarze oraz poznają ścieżki kariery alternatywne dla pracy w międzynarodowych korporacjach finansowych i dające możliwość realizacji swoich zainteresowań.„Praca w kulturze” jest jednym z najmłodszych projektów NZS SGH. Za narodziny projektu uznaje się rok akademicki 2011/2012. Początkowo „Praca w kulturze” stanowiła część innego projektu NZS SGH – „Bardzo kulturalnej komisji”. Po raz pierwszy została samodzielnie zorganizowana w roku akademickim 2012/2013.
Dotychczas gośćmi konferencji byli m.in. Maria Seweryn, Wojciech Malajkat, Piotr Stelmach, Kuba Strzyczkowski, Michał Olszański, Tomasz Żąda, Anna Gornostaj, Gołda Tencer i Klaudia Madejska.
Bardzo Kulturalna Komisja.
Bardzo Kulturalna Komisja to projekt przybliżający kulturę każdemu studentowi Szkoły Głównej Handlowej. Dzięki współpracy z licznymi warszawskimi teatrami daje studentom możliwość wygrania darmowych wejściówek na spektakle czy też skorzystania ze specjalnych zniżek.
Oprócz działalności kulturalnej BKK zajmuje się również integracją członków NZS. Organizuje wyjścia do teatrów, kina, galerii, muzeów. Wspólnie bawi się podczas Gier Miejskich, jazdy na łyżwach czy np. zwiedzania zajezdni metra. Każdy znajdzie tu coś dla siebie, aby dobrze spędzić czas w miłym towarzystwie.
Gastromania
Gastromania to projekt kulinarny skierowany głównie do studentów Szkoły Głównej Handlowej, ale nie tylko. Jest to najmłodszy z obecnie organizowanych projektów NZS SGH. Do uczestnictwa w konkursie zgłaszają się pary uczestników, które następnie są dopasowywane ze sobą. Zadaniem konkursowym jest organizacja wykwintnej kolacji dla siebie i bezpośrednich rywali. Następnie zawodnicy mogą ocenić siebie nawzajem i na podstawie ocen oraz zdjęć dań wyłaniani są zwycięzcy. Uczestnicy projektu mogą podzielić się ze światem swoimi umiejętnościami kulinarnymi i uzyskać cenne nagrody. Pary finałowe w latach akademickich 2017/2018 i 2018/2019 poza nagrodami rzeczowymi otrzymały również możliwość uczestnictwa w dedykowanym kursie gotowania u jednego z najlepszych kucharzy na świecie, Kurta Schellera.
Sekcja Edukacyjno-Biznesowa.
Drogowskazy Kariery.
Drogowskazy Kariery to ogólnopolski program edukacyjny, którego misją jest pomoc studentom w kształtowaniu własnej przyszłości zawodowej i odnalezieniu najlepszej ścieżki rozwoju, a także integracja środowisk politycznych, akademickich i biznesowychh. Projekt realizowany jest poprzez organizację różnorodnych wydarzeń, takich jak szkolenia (prezentacje branżowe, warsztaty, case studies), debaty i panele dyskusyjne oraz targi praktyk i pracy. W myśl hasła programu: „Ściśle dopasowani do studenta”, tematyka przewodnia spotkań wybierana jest corocznie na podstawie Ogólnopolskiej Ankiety Branżowej.
Pierwsza edycja programu odbyła się w roku akademickim 2007/2008. Jego organizacją od początku zajmuje się Centrum Krajowe działające w NZS Szkoły Głównej Handlowej we współpracy z oddziałami regionalnymi z NZS uczelni wyższych w całej Polsce. Podczas dotychczasowych edycji programu w debatach udział wzięli m.in. dr Irena Eris, Dariusz Stolarczyk czy Rafał Brzoska.
W roku akademickim 2013/2014 Drogowskazy Kariery zostały poszerzone o konkurs na najlepszy studencki start-up „Odkrycie Rynku”, mający na celu propagowanie przedsiębiorczości wśród studentów i absolwentów oraz promowanie najbardziej innowacyjnych inicjatyw biznesowych stworzonych przez młodych ludzi.
Maturalnie z NZS
Projekt powstał w zeszłym roku i już zdążył zdobyć popularność. Naszym celem jest udzielenie pomocy maturzystom w trudnym dla nich roku pełnym przygotowań. Chcemy otworzyć środowisko akademickie na młodszych kolegów i koleżanki. Przecież możemy podzielić się z nimi swoimi doświadczeniami i pomóc w rozwianiu wszelkich wątpliwości związanych ze studiami. Projekt uzyskał dwa honorowe patronaty – JM Rektora SGH oraz Prezydenta Miasta St. Warszawy. Kontaktowaliśmy się z wieloma Warszawskimi szkołami średnimi. Pojawiały się w nich też nasze plakaty. Organizowane przez nas wydarzenia dotyczą zarówno powtórek przedmiotowych jak i rozwijania umiejętności miękkich. Są darmowe, każdy jest mile widziany. W zeszłym roku zorganizowaliśmy 4 wydarzenia stacjonarne. W tym roku przez epidemie koronawirusa przenieśliśmy projekt do Internetu, organizując 6 transmisji online, które zostały odtworzone ponad 24 tys. razy! Natomiast ogólne wydarzenie dotarło do ponad 100 tys. osób.
Exchange for Experience.
Exchange for Experience to organizowana od 2000 roku 5-dniowa międzynarodowa konferencja. dla przedstawicieli organizacji studenckich, której misją jest integracja kulturalna środowisk studenckich przy jednoczesnym budowaniu międzynarodowego forum wymiany wiedzy. Konferencja składa się z części merytorycznej (cykl warsztatów, szkoleń, wykładów, paneli dyskusyjnych i case studies) oraz wycieczki. Oprócz umożliwienia uczestnikom rozwoju zawodowego i pogłębiania wiedzy celem konferencji jest promocja Polski na arenie międzynarodowej.
Road to Excellence.
Road to Excellence to najnowszy projekt NZS SGH (pierwsza edycja przypada na rok akademicki 2012/2013), którego misją jest popularyzowanie wykorzystywania narzędzi analitycznych do rozwiązywania problemów biznesowych i podejmowania decyzji. Skierowany jest do studentów polskich uczelni ekonomicznych, którzy są zainteresowani analityką biznesową i pragną rozwijać się w tym kierunku.
Debaty Gospodarcze.
Debaty Gospodarcze to projekt skierowany do wszystkich zainteresowanych gospodarką i ekonomią. Debaty poruszają aktualne problemy społeczno-gospodarcze z ekspertami w danej dziedzinie.
Sekcja Charytatywna.
Wampiriada.
Wampiriada w SGH jest zbiórką krwi organizowaną we współpracy z Regionalnym Centrum Krwiodawstwa i Krwiolecznictwa&lt;ref name="GAZETA SGH 7/13 295"&gt;, s. 60.&lt;/ref&gt; i odbywa się rokrocznie w dwóch edycjach – jesiennej i wiosennej. W trakcie trwania Wampiriady studenci mogą oddawać krew w krwiobusie po uprzednim przebadaniu jej. Akcji w SGH towarzyszą konkursy wiedzy o krwiodawstwie. Celem projektu jest zebranie jak największej ilości krwi oraz długofalowa zmiana w świadomości studentów i społeczeństwa, aby oddawanie krwi nie budziło nieuzasadnionego strachu, ale było czymś powszechnym i naturalnym.
Tydzień Uśmiechu.
Tydzień Uśmiechu to cykliczny projekt NZS SGH organizowany około Świąt Bożego Narodzenia. Jest jedną z największych akcji charytatywnych na uczelni.
Każdego roku prowadzona jest aukcja i kiermasz podarunków otrzymanych od przedsiębiorstw oraz organizacji. Studenci za połowę ceny rynkowej mogą zakupić między innymi: bilety do kin, teatrów, karnety na paintball, bowling, książki, płyty, kursy językowe, tańca czy też nauki jazdy, a tym samym sprawić mikołajkowy prezent sobie lub bliskim.
Na aukcji można wylicytować podarunki otrzymane od polityków, sportowców, artystów. Całkowity dochód z akcji jest przeznaczany na wybrany dom dziecka. Oprócz pomocy pieniężnej dzieci z domu dziecka zapraszane są do Warszawy, gdzie spędzają weekend pełen atrakcji i mogą poczuć się wyjątkowo.
Mottem organizowanej akcji charytatywnej jest wyrównywanie szans i niesienie uśmiechu dzieciom z domów dziecka oraz propagowanie idei dobroczynności w środowisku studenckim. Projekt nie tylko odpowiada na bieżące potrzeby domów dziecka. Idąc krok dalej, dostarcza wychowankom niematerialnych wrażeń podczas pełnej atrakcji wycieczki.
Animal Day.
Animal Day to stosunkowo nowy projekt charytatywny NZS SGH (pierwsza edycja odbyła się w roku akademickim 2012/2013). Organizowany jest na rzecz zwierząt z podwarszawskich schronisk. Co roku w ramach akcji pod opiekę brane jest jedno z nich. Podczas Animal Day organizowana jest loteria fantowa dla studentów. Losy mogą oni kupić bądź otrzymać w zamian za karmy, koce, zabawki oraz wszystko inne, co może przydać się w schronisku. Akcję wspomagają także partnerzy, co zapoczątkował Getin Noble Bank organizując zbiórki w swoich siedzibach, udowadniając tym samym, że współpraca studentów i ich przyszłych pracodawców może zostać przeniesiona na inny poziom.
Celem projektu jest także szerzenie empatii wobec zwierząt oraz zmiana podejścia młodych ludzi do kwestii adopcji. W dniu finału akcji organizowane są warsztaty dla studentów zwracające uwagę na miejsce zwierząt w życiu człowieka oraz kampania promująca adopcję. Jest to póki co jedyna taka inicjatywa na SGH.
WOŚP
I Finał na SGH zorganizowano w 2018 roku, w tym roku była III edycja.  Podczas przygotowań zarówno szukamy wolontariuszy, którzy chcieliby kwestować podczas Finału, a także przygotowujemy atrakcje. Przez pierwsze dwa lata współpracowaliśmy ze sztabem z Targówka, który umożliwiał nam rejestrację wolontariuszy i służył wsparciem, w tym roku podjęliśmy kontakt z jednym z liceów na Mokotowie. Aby zostać wolontariuszem zgłosić się może każdy, jednak głównie koordynowaliśmy rejestrację studentów warszawskich uczelni. Zawsze organizujemy dodatkowe atrakcje, jeszcze w tygodniu przed samym finałem. Nieodłącznym wydarzeniem jest koncert, wcześniej kapeli studenckich a w tym roku mieliśmy zaszczyt gościć Waldemara Malickiego. Na wszystkie organizowane przez nas atrakcje obowiązuje darmowy wstęp, jednak prosimy o wrzucenie czegoś do puszki. W zeszłym roku, naszą sztandarową atrakcją było zorganizowanie wybiegu dla alpak w ramach współpracy z warszawskimi hodowcami. Ten pomysł okazał się wielkim sukcesem, w następnych latach zamierzamy kontynuować tą atrakcję. Na finale odbywały się różne pokazy: taneczne, magików, szkoły cyrkowej. Wydarzenia przyciągnęły nie tylko studentów, ale także wiele rodzin z dziećmi. Podczas pierwszej edycji zebrano prawie 20 tys. a w dwa lata udało się podwoić kwotę, ponieważ w tym roku były to ponad 40 tys. a zasięg wydarzenia na FB to prawie 30 tys. osób.
Zaczarowana Zbiórka
Od wielu lat w ramach innego projektu: “Tydzień Uśmiechu” była organizowana zbiórka zabawek, które później przekazywano do warszawskich domów dziecka. Rzeczy przekazywali nie tylko studenci, ale również cała społeczność Warszawy. Akcja stała się tak duża, że postanowiono o utworzeniu oddzielnego projektu. Zbiórka trwała 4 dni, podczas której zbierano słodycze, artykuły papiernicze oraz środki higieny, które później trafiły do Domu Dziecka nr 1 w Warszawie. Zwieńczeniem projektu było zorganizowanie balu Andrzejkowego dla 35 dzieci w ramach współpracy z dwoma warszawskimi wypożyczalniami kostiumów.
Sekcja Sportowa.
Warszawska Akademicka Liga Paintballowa.
Warszawska Akademicka Liga Paintballowa to projekt sportowy, który składa się z serii spotkań rozgrywanych wiosną (marzec/kwiecień), w których uczestniczą pięcioosobowe drużyny rywalizujące między sobą na największej hali paintballowej w Polsce, Labsektor. Na każdym spotkaniu realizowane są różne scenariusze gry. Dla najlepszych zespołów przewidziane są nagrody. Podstawowym celem projektu jest rozpowszechnienie paintballu w środowisku akademickim, jako alternatywnej formy spędzania wolnego czasu. Z założenia WALP ma dostarczać maksymalnej ilości rozrywki oraz pozytywnych emocji wszystkim osobom uczestniczącym w Lidze, a także sprzyjać integracji oraz tworzeniu więzi międzyludzkich.
Warszawska Akademicka Liga Kartingowa.
Warszawska Akademicka Liga Kartingowa to projekt sportowy mający na celu popularyzację kartingu oraz integrujący środowisko studenckie. Liga składa się z serii spotkań odbywających się wiosną na jednym z warszawskich torów gokartowych. Podczas każdego z nich rozegranych jest kilka wyścigów. Początkowo uczestnicy wykonują jazdę próbną, podczas której zapoznają się z torem, a następnie rywalizują między sobą o punkty kwalifikacyjne. Najlepsi zawodnicy awansują do finału, w trakcie którego walczą o miejsce na podium. Organizatorzy Ligi przewidują dla nich atrakcyjne nagrody.

</doc>
<doc id="2270755" url="https://pl.wikipedia.org/wiki?curid=2270755" title="Elia Viviani">
Elia Viviani

Elia Viviani (ur. 7 lutego 1989 w Isola della Scala) – włoski kolarz torowy i szosowy, zawodnik profesjonalnej grupy Cofidis, Solutions Crédits. Mistrz olimpijski, wicemistrz świata, mistrz Europy.
W 2016 roku startował w igrzyskach olimpijskich w Rio de Janeiro, zajmując m.in. 1. miejsce w konkurencji omnium na torze. Jest sześciokrotnym mistrzem Europy do lat 23 i wielokrotnym mistrzem Włoch w kolarstwie torowym.
Jego młodszy brat, Attilio Viviani, również jest kolarzem.

</doc>
<doc id="2270756" url="https://pl.wikipedia.org/wiki?curid=2270756" title="Filaret (Bulekow)">
Filaret (Bulekow)

Filaret, imię świeckie Aleksandr Władimirowicz Bulekow (ur. 31 grudnia 1967 w Moskwie) – rosyjski duchowny prawosławny.
Życiorys.
Ukończył szkołę matematyczno-fizyczną nr 2 w Moskwie, w latach 1984–1990 studiował fizykę na Uniwersytecie Moskiewskim. W 1991 wstąpił do seminarium duchownego w Moskwie, zaś po jego ukończeniu podjął wyższe studia teologiczne w Moskiewskiej Akademii Duchownej. W 1999 obronił rozprawę kandydacką poświęconą historii i współczesnej sytuacji Kościoła maronickiego. Od 1988 do 1991 był pracownikiem Wydziału Wydawniczego Patriarchatu Moskiewskiego, zaś od 1991 do 1996 – Wydziału Zewnętrznych Stosunków Cerkiewnych. W 1996 przyjął święcenia diakonatu.
Od 1997 do 1999 pracował w przedstawicielstwie Rosyjskiego Kościoła Prawosławnego przy patriarsze Antiochii. W 2000 przyjął święcenia kapłańskie i złożył wieczyste śluby mnisze z imieniem Filaret (na cześć św. metropolity moskiewskiego Filareta (Drozdowa)). Następnie przez cztery lata był proboszczem parafii św. Sergiusza z Radoneża w Johannesburgu.
W 2002 otrzymał godność igumena. Od 2004 do 2011 był oficjalnym przedstawicielem Patriarchatu Moskiewskiego przy Radzie Europy i proboszczem parafii Wszystkich Świętych w Strasburgu. 22 marca 2011 na mocy decyzji Świętego Synodu Rosyjskiego Kościoła Prawosławnego zastąpił igumena Filipa (Riabycha) na stanowisku zastępcy przewodniczącego Wydziału Zewnętrznych Stosunków Cerkiewnych. Jest również proboszczem parafii Kazańskiej Ikony Matki Bożej na Placu Kałuskim w Moskwie.
28 kwietnia 2013 r. podniesiony do godności archimandryty.

</doc>
<doc id="2270759" url="https://pl.wikipedia.org/wiki?curid=2270759" title="Tama (miasto)">
Tama (miasto)

 – miasto w Japonii, na wyspie Honsiu, w prefekturze metropolitarnej Tokio, nad rzeką Tama. Ma powierzchnię 21,01 km2 . W 2020 r. mieszkało w nim 147 169 osób, w 68 444 gospodarstwach domowych (w 2010 r. 147 541 osób, w 64 236 gospodarstwach domowych).
1 października 1971 roku Tama-chō zostało przemianowane na Tama-shi.

</doc>
<doc id="2270760" url="https://pl.wikipedia.org/wiki?curid=2270760" title="Cerkiew Opieki Matki Bożej w Jokohamie">
Cerkiew Opieki Matki Bożej w Jokohamie

Cerkiew Opieki Matki Bożej – prawosławna parafialna cerkiew w Jokohamie.
Społeczność prawosławna istnieje w Jokohamie od lat 80. XIX wieku za sprawą działalności rosyjskiej misji prawosławnej w Japonii. W 1889 w mieście powstała pierwsza cerkiew, którą wyświęcił biskup Mikołaj (Kasatkin), stojący na czele misji. Świątynia ta uległa zniszczeniu w czasie pożaru, jaki wybuchł wskutek trzęsienia ziemi w 1923. Od 1935 do 1980 parafia w Jokohamie posiadała jedynie cerkiew domową, której wyższa kondygnacja służyła jako mieszkanie kapłana.
W 1980 na działce budowlanej przekazanej przez jedną z parafianek wzniesiono współcześnie istniejącą świątynię. Jednorzędowy ikonostas na jej potrzeby powstał w ławrze Troicko-Siergijewskiej. Inne ikony w cerkwi pochodzą z różnych epok, są wśród nich wizerunki napisane przez twórców japońskich, jak również starsze ikony przywiezione przez misjonarzy rosyjskich.

</doc>
<doc id="2270762" url="https://pl.wikipedia.org/wiki?curid=2270762" title="Trolejbusy w Miass">
Trolejbusy w Miass

Trolejbusy w Miass − system komunikacji trolejbusowej w rosyjskim mieście Miass.
Historia.
Decyzję o budowie trolejbusów w Miass podjęto w grudniu 1982 roku. Trolejbusy otwarto 1 listopada 1984 roku. Natomiast regularne kursowanie trolejbusy rozpoczęły dopiero w lutym 1985 roku. Na początku sierpnia 1986 uruchomiono linię nr 4. Planowana jest budowa kilku nowych linii oraz nowej zajezdni trolejbusowej ale na razie nie są prowadzone żadne prace. Obecnie w Miass funkcjonuje 7 linii trolejbusowych.
Tabor.
W Miass obecnie jest eksploatowanych 58 trolejbusów:

</doc>
<doc id="2270763" url="https://pl.wikipedia.org/wiki?curid=2270763" title="Rudolf II (król Burgundii)">
Rudolf II (król Burgundii)

Rudolf II Burgundzki (?-937) – król Burgundii (Dolnej) od 912 roku, zjednoczonej Burgundii od 933 r., król Włoch w latach 924-926.
Po śmierci Berengara I ogłosił się królem Włoch, jednakże pod wpływem niezadowolenia możnych ustąpił przekazując koronę Hugonowi z Arles w zamian za rozszerzenie swej władzy na królestwo Górnej Burgundii w 926 roku.

</doc>
<doc id="2270764" url="https://pl.wikipedia.org/wiki?curid=2270764" title="Jarmila Machačová">
Jarmila Machačová

Jarmila Machačová (ur. 9 stycznia 1986 w Havlíčkův Brodzie) – czeska kolarka torowa i szosowa, dwukrotna medalistka mistrzostw świata i brązowa medalistka mistrzostw Europy.
Kariera.
Pierwszy sukces w karierze Jarmila Machačová osiągnęła w 2006 roku, kiedy zdobyła brązowy medal w wyścigu punktowym podczas mistrzostw Europy młodzieżowców. Wynik ten powtórzyła na rozgrywanych pięć lat później mistrzostwach Europy w Apeldoorn. W 2011 roku wzięła także udział w mistrzostwach świata w Apeldoorn, gdzie rywalizację w wyścigu punktowym zakończyła na drugiej pozycji, za Taccianą Szarakową z Białorusi. W 2013 roku Czeszka zwyciężyła w swej koronnej konkurencji na mistrzostwach świata w Mińsku, bezpośrednio wyprzedzając Meksykankę Sofíę Arreolę i Włoszkę Giorgię Bronzini. Startuje także w wyścigach szosowych - jest między innymi mistrzynią kraju w indywidualnej jeździe na czas z 2012 roku. Jak dotąd nie brała udziału w igrzyskach olimpijskich.

</doc>
<doc id="2270770" url="https://pl.wikipedia.org/wiki?curid=2270770" title="Hatsukaze (1939)">
Hatsukaze (1939)

 – niszczyciel japońskiej Cesarskiej Marynarki Wojennej typu "Kagerō" z okresu II wojny światowej. Brał udział w działaniach od początku wojny na Pacyfiku. Zatopiony 2 listopada 1943 przez amerykańskie okręty podczas bitwy w Zatoce Cesarzowej Augusty.
Historia.
"Hatsukaze" należał do pierwszej serii dużych japońskich niszczycieli typu "Kagerō", zamówionej w ramach programu finansowego z 1937 roku. Nazwa znaczy "pierwszy wiatr w roku".
Stępkę pod budowę okrętu położono 3 grudnia 1937 w stoczni Kawasaki w Kobe, kadłub wodowano 24 stycznia 1939, a okręt wszedł do służby 15 lutego 1940.
Służba.
Przed wybuchem II wojny światowej na Pacyfiku, "Hatsukaze" został przydzielony do 16. Dywizjonu Niszczycieli ("Kuchikutai") 2. Eskadry Niszczycieli ("Suirai Sentai") 2. Floty. Pierwszym dowódcą był kmdr por. Kameshirou Takahashi.
Początkowy etap walk na Pacyfiku 1941-1942.
Bezpośrednio przed rozpoczęciem działań, okręt przypłynął 1 grudnia 1941 ze swoją eskadrą do Palau, skąd eskortował siły przeznaczone do zdobycia południowych Filipin, a następnie Holenderskich Indii Wschodnich. Między innymi, między 6 a 15 grudnia eskortował lotniskowiec "Ryūjō". W kolejnych dniach osłaniał siły dokonujące inwazji na Davao (20 grudnia), Manado (11 stycznia 1942), Kendari (24 stycznia), Ambon (31 stycznia), Timor (20 lutego), południową Jawę (27 lutego). 
W dniach 27-28 lutego wziął udział w bitwie na Morzu Jawajskim, dokonując m.in. ataków torpedowych na alianckie okręty. W marcu pełnił patrole przeciwpodwodne na Morzu Jawajskim, po czym od 31 marca do 3 kwietnia wspierał siły inwazyjne na Wyspę Bożego Narodzenia. Po pobycie w Makasarze, 3 maja popłynął do Japonii (Kure) na krótki remont.
W dniach 3–6 czerwca 1942, "Hatsukaze" brał udział w operacji mającej na celu zajęcie Midway, osłaniając transportowce (do inwazji nie doszło na skutek klęski w bitwie pod Midway).
Rejon Wysp Salomona (1942–1943).
14 lipca 1942 r. 16. Dywizjon Niszczycieli został włączony w skład 10. Eskadry Niszczycieli 3. Floty, operującej na obszarze archipelagu Wysp Salomona, gdzie od sierpnia toczyły się intensywne walki o Guadalcanal. "Hatsukaze" został tam skierowany 16 sierpnia, eskortując jednostki floty z Kure do Truk. Następnie 24 sierpnia eskortował siły Zespołu Uderzeniowego wiceadmirała Chūichi Nagumo podczas powietrzno-morskiej bitwy koło wschodnich Wysp Salomona. We wrześniu-październiku patrolował w rejonie Truk, po czym 26 października 1942, eskortował Zespół Uderzeniowy wiceadm. Nagumo podczas powietrzno-morskiej bitwy koło wysp Santa Cruz. Eskortował następnie uszkodzone lotniskowce "Shōkaku" i "Zuihō" do Truk, po czym na początku listopada eskortował "Zuikaku" z Truk do Kure, a na początku stycznia z powrotem z Japonii do Truk. 
Po przepłynięciu na wyspę Shortland, 10 stycznia 1943 "Hatsukaze" osłaniał nocną operację dowozu zaopatrzenia w pojemnikach przez niszczyciele na Guadalcanal (tzw. "Tokyo Express"). Brał udział w zatopieniu amerykańskich kutrów torpedowych PT-43 i PT-112, lecz został przy tym uszkodzony torpedą w lewą burtę, prawdopodobnie przez PT-112. 2 lutego przepłynął z Shortland do Truk, po czym, po prowizorycznych naprawach, 14 kwietnia udał się na remont do Kure, eskortując przy tym krążownik "Kashima". 
Po remoncie i zmianie dowódcy, w dniach 16-23 sierpnia "Hatsukaze" eskortował pancernik "Yamato" do Truk. Między 18-25 września i ponownie 16-28 października eskortował flotę z Truk do atolu Eniwetok i z powrotem, z powodu rajdów amerykańskich lotniskowców na centralny Pacyfik. 
Między 30 października a 1 listopada "Hatsukaze" transportował personel lotniczy z Truk do Rabaulu, po czym 1 listopada wyruszył stamtąd z siłami przeznaczonymi do zniszczenia sił amerykańskich na południe od Bougainville. Po północy 2 listopada 1943 wziął udział w bitwie w Zatoce Cesarzowej Augusty. Został podczas niej uszkodzony w kolizji z krążownikiem "Myōkō", tracąc urwany dziób, po czym został zatopiony ogniem dział amerykańskich niszczycieli USS "Spence", USS "Ch. F. Ausuburne", USS "Dyson", USS "Stanley" i USS "Claxton", tonąc o 5.39. Zatonął na pozycji z całą załogą, w tym dowódcą kmdr. por. Ashidą. 3 stycznia 1944 został oficjalnie skreślony z listy floty.
Dowódcy.
"Źródło:"
Dane techniczne.
"Opis konstrukcji i szczegółowe dane – w artykule niszczyciele typu "Kagerō". Poniżej dane ogólne dla niszczycieli tego typu."

</doc>
<doc id="2270771" url="https://pl.wikipedia.org/wiki?curid=2270771" title="Jezioro Smołdzińskie">
Jezioro Smołdzińskie



</doc>
<doc id="2270772" url="https://pl.wikipedia.org/wiki?curid=2270772" title="Medal „Za budowę Bajkalsko-Amurskiej Magistrali”">
Medal „Za budowę Bajkalsko-Amurskiej Magistrali”

Medal „Za budowę Bajkalsko-Amurskiej Magistrali” () – radziecki medal cywilny.
Medal został ustanowiony dekretem Rady Najwyższej ZSRR z 8 października 1976 roku dla nagrodzenia osób zasłużonych w trakcie budowy Bajkalsko-Amurskiej Magistrali Kolejowej, statut odznaczenia został częściowo zmieniony dekretem z dnia 18 lipca 1980 roku.
Zasady nadawania.
Zgodnie z dekretem z dnia 8 października 1976 roku uprawnionymi do otrzymania medalu byli budowniczowie magistrali, pracownicy przedsiębiorstw budujących obiekty towarzyszące, osiedla robotnicze dla budowniczych, pracownicy przedsiębiorstw obsługujących pracowników oraz pracownicy instytutów naukowych i biur konstrukcyjnych odpowiedzialnych za badania i projekty związane z budową magistrali.
Warunkiem otrzymania medalu był co najmniej 3 letni okres pracy w przedsiębiorstwach, instytutach i biurach konstrukcyjnych związanych z budową magistrali.
Łącznie nadano ok. 170 tys. medali.
Opis odznaki.
Odznakę stanowi okrągły krążek wykonany z mosiądzu o średnicy 32 mm.
Na awersie znajduje się wizerunek budowniczych magistrali, kobiety i mężczyzny, w tle widoczne góry i jadący przez most pociąg. Z prawej strony u dołu napis "ЗА СТРОИТЕЛЬСТВО БАЙКАЛО-АМУРСКОЙ МАГИСТРАЛИ" (pol. „Za budowę Bajkalsko-Amurskiej Magistrali”).
Na rewersie w dolnej części fragment toru kolejowego, nad nim na szarfie napis "БАМ" (pol. „BAM”), nad nim zachodzące słońce, u góry sierp i młot. Wzdłuż obwodu z obu stron wieńce laurowe.
Medal zawieszony był na pięciokątnej blaszce obciągniętej wstążką koloru ciemnozielonego o szerokości 24 mm, wzdłuż krawędzi wąski paski koloru zielonego, w środku trzy jasnożółte paski o szerokości 3 mm, oddzielone od siebie dwoma wąskimi szarymi paskami.

</doc>
<doc id="2270774" url="https://pl.wikipedia.org/wiki?curid=2270774" title="Crime rap">
Crime rap



</doc>
<doc id="2270775" url="https://pl.wikipedia.org/wiki?curid=2270775" title="Nishitōkyō">
Nishitōkyō

 – miasto w Japonii, na wyspie Honsiu, w prefekturze metropolitarnej Tokio. Ma powierzchnię 15,75 km2 . W 2020 r. mieszkało w nim 207 389 osób, w 95 629 gospodarstwach domowych (w 2010 r. 196 494 osoby, w 86 659 gospodarstwach domowych).
Nishitōkyō powstało 21 stycznia 2001 roku.

</doc>
<doc id="2270778" url="https://pl.wikipedia.org/wiki?curid=2270778" title="Utashinai">
Utashinai

 – miasto w Japonii, w prefekturze Hokkaido, w podprefekturze Sorachi. Miasto ma powierzchnię 55,95 km2 . W 2020 r. mieszkało w nim 2 989 osób, w 1 423 gospodarstwach domowych (w 2010 r. 4 390 osób, w 2 000 gospodarstw domowych). Najmniejsze pod względem liczby ludności miasto ("shi") w Japonii (przedostatnie - Yūbari liczyło w 2020 r. 7 341 mieszkańców).

</doc>
<doc id="2270781" url="https://pl.wikipedia.org/wiki?curid=2270781" title="Niko Puhakka">
Niko Puhakka

Niko Puhakka (ur. 7 grudnia 1979 w Uusimaa) – fiński zawodnik mieszanych sztuk walki (MMA). Tryumfator turnieju KSW w wadze lekkiej z 2011 roku.
Kariera MMA.
W młodości ćwiczył judo, karate i kick-boxing. MMA trenuje od 2001 roku. Zawodowy debiut zanotował 21 kwietnia 2002. Początkowo walczył w kategoriach półśredniej i średniej. Od 2007 roku występuje w kategorii lekkiej (do 70 kg) i był uznawany za jednego z czołowych europejskich zawodników w tej wadze. W latach 2008-2009 był związany z rosyjską organizacją M-1 Global (bilans 3-2). W czerwcu 2010 roku stoczył wygrany pojedynek z Arturem Sowińskim na "Fight Festival - Goes Kaisaniemi".
We wrześniu 2010 roku wystąpił po raz pierwszy w Polsce, gdy podczas gali "" w Łodzi wziął udział w turnieju wagi lekkiej. Pokonał wówczas w ćwierćfinale Borysa Mańkowskiego, a w półfinale Holendra Dany'ego van Bergena. Walka finałowa miała miejsce 19 marca 2011 roku w Warszawie podczas "KSW XV". Puhakka pokonał w niej przez poddanie jednego z czołowych polskich zawodników wagi lekkiej, Macieja Górskiego, wygrywając cały turniej.
1 października 2011 roku pokonał byłego zawodnika IFL i UFC, Johna Gundersona przez niejednogłośną decyzję sędziowską.
Kontrowersje.
Puhakka posiada na ciele tatuaże o symbolice neonazistowskiej i rasistowskiej (m.in. jeden o treści "Blood &amp; Honour"), które, jak sam przyznaje, odzwierciedlają jego światopogląd. Od 2002 roku jednym z jego sponsorów jest amerykańska firma odzieżowa powiązana z ruchami neonazistowskimi. Fin wystąpił w Polsce podczas KSW XIV z odsłoniętymi tatuażami, a jego walkę transmitowała ogólnopolska telewizja Polsat, co spotkało się z krytyką. Podczas KSW XV, na żądanie organizatorów, Puhakka musiał już walczyć w zakrywającym ciało specjalnym kostiumie (tzw. "rashguard"). Puhakka miał ponownie wystąpić w Polsce na gali KSW XVIII, w walce o pas międzynarodowego mistrza KSW w kategorii lekkiej przeciwko Arturowi Sowińskiemu. Władze organizacji zrezygnowały jednak z usług Fina z powodu dotyczących go kontrowersji i negatywnych opinii.

</doc>
<doc id="2270788" url="https://pl.wikipedia.org/wiki?curid=2270788" title="Yūbari (Hokkaido)">
Yūbari (Hokkaido)

 – miasto w Japonii, w prefekturze Hokkaido, w podprefekturze Sorachi. Miasto ma powierzchnię 763,07 km2 . W 2020 r. mieszkało w nim 7 341 osób, w 3 814 gospodarstwach domowych (w 2010 r. 10 925 osób, w 5 559 gospodarstwach domowych).
W kwietniu 1943 r. Yūbari-chō zostało przemianowane na Yūbari-shi.

</doc>
<doc id="2270792" url="https://pl.wikipedia.org/wiki?curid=2270792" title="Honda RA302">
Honda RA302

Honda RA302 – samochód Formuły 1 wybudowany i używany przez zespół Hondę w jednym Grand Prix sezonu 1968. Samochód został zbudowany na zamówienie Soichiro Hondy, który chciał opracowania silnika chłodzonego powietrzem w Formule 1. Podczas Grand Prix Francji 1968 ścigały się więc dwie Hondy, model RA301 chłodzony wodą oraz RA302, chłodzony powietrzem.
Podstawowy kierowca Hondy, mistrz świata z 1964 roku John Surtees, odmówił prowadzenia Hondy RA302 podczas wyścigu na torze Rouen-Les-Essarts, określając go jako niebezpieczny. Model poprowadził więc drugi kierowca zespołu, Jo Schlesser. Podczas drugiego okrążenia wyścigu Schlesser rozbił się w zakręcie "Virage des Six Fréres", po czym samochód wylądował na boku; pokryty magnezem monocoque oraz duża ilość paliwa (na 58 okrążeń) spowodowały pożar, w wyniku którego Schlesser zginął, a model RA302 został doszczętnie zniszczony.
Zbudowano drugi, lekko przebudowany model RA302, ale Surtees ponownie odmówił jego poprowadzenia. Po sezonie 1968 Honda wycofała się z Formuły 1 i w charakterze konstruktora powróciła do niej w 2006 roku z modelem RA106.

</doc>
<doc id="2270794" url="https://pl.wikipedia.org/wiki?curid=2270794" title="Jezioro Skolity">
Jezioro Skolity



</doc>
<doc id="2270797" url="https://pl.wikipedia.org/wiki?curid=2270797" title="Jan Czernielewski">
Jan Czernielewski



</doc>
<doc id="2270799" url="https://pl.wikipedia.org/wiki?curid=2270799" title="460 Brygada Pancerna">
460 Brygada Pancerna

460 Brygada Pancerna (hebr. חטיבה 460, "Bnei Or"; pol. "Synowie Światła") – pancerny związek taktyczny Sił Obronnych Izraela, z siedzibą w bazie wojskowej Shizafon. Jest dowodzona przez Dowództwo Południowe.
Historia.
Na początku 1948 w Netanji powstała 11 Szkoła Pancerna. W kwietniu 1948 szkoła przeniosła się do opuszczonej bazy brytyjskiej Tel Letweinsky przy Ramat Gan. Podczas wojny o niepodległość szkoła zawiesiła działalność, a wszystkie pojazdy wojskowe weszły w skład 8 Dywizji Pancernej. We wrześniu 1949 utworzono bazę Tzrifin przy Be’er Ja’akow. Baza pełniła funkcję centrum szkoleniowego wojsk pancernych i otrzymała nazwę 5 Szkoły Pancernej ("Bislash"). W 1954 szkoła przeniosła się do bazy Emmanuel. Po Kryzysie sueskim w 1956 szkoła została podniesiona do rangi 454 Dywizji Pancernej. Szkoła napotykała jednak na poważne trudności, ponieważ baza Emmanuel nie posiadała poligonu strzeleckiego dla czołgów.
Po wybuchu wojny Jom Kipur w 1973 z części czołgów ze szkoły utworzono 460 Brygadę Pancerną. Po wojnie obie jednostki nadal istniały samodzielnie, jednak 460 Brygada była wykorzystywana do szkolenia dowódców wojsk pancernych. W 1982 brygada wzięła na krótko udział w wojnie libańskiej. W 1985 szkoła przeniosła się w pobliżu bazy wojskowej Shizafon na pustyni Negew. W 2003 nastąpiło połączenie 454 Dywizji Pancernej z 460 Brygadą, przy czym brygada weszła w skład 366 Dywizji Pancernej.
Zadania.
Jest to brygada szkoleniowa, do której zadań należy szkolenie żołnierzy wojsk pancernych. Proces nauki odbywa się w obozie szkoleniowym Shizafon ("Suntan") i 5 Szkole Pancernej ("Bislash") na pustyni Negew. Centra szkoleniowe są podporządkowane pod Dowództwo Wojsk Lądowych, które dostosowuje systemy szkoleń do zmieniających się koncepcji współczesnego pola walki i potrzeb obronności państwa.
W sytuacji wojny lub konfliktu zbrojnego brygada podlega rozkazom Dowództwa Południowego i realizuje powierzone zadania na południowym froncie.
Struktura.
460 Brygada Pancerna wchodzi w skład Dywizji Edom i podlega Dowództwu Południowemu Sił Obronnych Izraela.
Jednostki szkoleniowe:
Uzbrojenie.
Na uzbrojeniu 460 Brygady Pancernej znajdują się czołgi podstawowe Merkawa w wersjach Mk 2, Mk 3 i Mk 4.

</doc>
<doc id="2270804" url="https://pl.wikipedia.org/wiki?curid=2270804" title="Shibetsu">
Shibetsu

 – miasto w Japonii, w podprefekturze Kamikawa na Hokkaido. Jego nazwa pochodzi z języka ajnoskiego, gdzie oznacza „dużą, prawdziwą rzekę”, „główny nurt”. Miasto ma powierzchnię 1 119,22 km2 . W 2020 r. mieszkały w nim 17 872 osoby, w 8 180 gospodarstwach domowych (w 2010 r. 21 797 osób, w 9 109 gospodarstwach domowych).

</doc>
<doc id="2270810" url="https://pl.wikipedia.org/wiki?curid=2270810" title="159 Pułk Artylerii Ciężkiej">
159 Pułk Artylerii Ciężkiej

159 Pułk Artylerii Ciężkiej (159 pac) – oddział artylerii ciężkiej ludowego Wojska Polskiego.
Pułk został sformowany w 1951 roku w garnizonie Choszczno (OW Nr II), w składzie 1 Korpusu Piechoty (od 1953 roku - 1 Korpusu Armijnego). Zimą 1955/1956 roku oddział został przeformowany w 159 Pułk Artylerii Armat według etatu Nr 4/124 o stanie 718 wojskowych i 12 pracowników cywilnych. W 1956 roku, po rozformowaniu 1 KA, został przeformowany w 16 Brygadę Artylerii Armat.

</doc>
<doc id="2270812" url="https://pl.wikipedia.org/wiki?curid=2270812" title="Sunagawa">
Sunagawa

 – miasto w Japonii, w prefekturze Hokkaido, w podprefekturze Sorachi. Miasto ma powierzchnię 78,68 km2 . W 2020 r. mieszkało w nim 16 506 osób, w 7 593 gospodarstwach domowych (w 2010 r. 19 057 osób, w 8 415 gospodarstwach domowych).
W 1958 r. Sunagawa-chō zostało przemianowane na Sunagawa-shi.

</doc>
<doc id="2270813" url="https://pl.wikipedia.org/wiki?curid=2270813" title="Paciorkowce zieleniące">
Paciorkowce zieleniące



</doc>
<doc id="2270814" url="https://pl.wikipedia.org/wiki?curid=2270814" title="Trolejbusy w Kaczkanarze">
Trolejbusy w Kaczkanarze

Trolejbusy w Kaczkanarze − zlikwidowany system komunikacji trolejbusowej w rosyjskim mieście Kaczkanar.
Decyzja o budowie trolejbusów w Kaczkanarze zapadła w 1972. Do października 1972 zakończono budowę linii i w listopadzie ją uruchomiono. Trolejbusy eksploatowano do 1985. W Kaczkamarze funkcjonowała jedna zajezdnia trolejbusowa.
Linie.
W mieście działały dwie linie:
Schemat linii trolejbusowych w Kaczkanarze na transphoto.ru
Tabor.
W Kaczkanarze do obsługi linii dostarczono 5 trolejbusów ZiU-5D oznaczonych nr 1 − 5.

</doc>
<doc id="2270816" url="https://pl.wikipedia.org/wiki?curid=2270816" title="Kanan Minami">
Kanan Minami

 – japońska mangaka, specjalizująca się przede wszystkim w shōjo-mangach. Jej prawdziwe imię to . Najbardziej znana z mangi "Honey x Honey Drops", która została przetłumaczona na wiele języków oraz na której podstawie powstało OVA. Seria, nad którą obecnie pracuje ("Kyō, koi wo hajimemasu"), stała się bestsellerem. Pisze głównie dla "Shōjo Comic".

</doc>
<doc id="2270817" url="https://pl.wikipedia.org/wiki?curid=2270817" title="Hrabstwo Charlton">
Hrabstwo Charlton

Hrabstwo Charlton (ang. "Charlton County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 782,97 mil2 (2027,88 km2), z czego 780,77 mil2 (2022,18 km2) stanowią lądy, a 2,20 mil2 (5,7 km2) stanowią wody. Według szacunków United States Census Bureau w roku 2009 miało 10 725 mieszkańców. Jego siedzibą administracyjną jest Folkston.
Na terenie hrabstwa leżą bagna Okefenokee z rezerwatem Okefenokee National Wildlife Refuge.

</doc>
<doc id="2270822" url="https://pl.wikipedia.org/wiki?curid=2270822" title="Żwaneć">
Żwaneć



</doc>
<doc id="2270823" url="https://pl.wikipedia.org/wiki?curid=2270823" title="Diecezja Niigaty">
Diecezja Niigaty

Diecezja Niigaty () – diecezja Kościoła rzymskokatolickiego w Japonii, w metropolii Tokio. Została erygowana w 1912 roku jako prefektura apostolska. Rangę diecezji uzyskała w 1962 roku.

</doc>
<doc id="2270825" url="https://pl.wikipedia.org/wiki?curid=2270825" title="Otaru (Hokkaido)">
Otaru (Hokkaido)



</doc>
<doc id="2270829" url="https://pl.wikipedia.org/wiki?curid=2270829" title="Ema (shintō)">
Ema (shintō)

 – tabliczka wotywna, ofiarowana w japońskich chramach shintō.
W języku japońskim słowo "ema" zapisuje się dwoma znakami kanji o znaczeniu: „obraz” (絵) i „koń” (馬). Nazwa pochodzi z czasów, kiedy ofiarowywano chramom żywe konie ("shinme", "jinme", 神馬, „święty koń”). Były one od czasów starożytnych ofiarą wotywną, mającą służyć bogom ("kami") jako wierzchowce. Przekazywano je jako wyraz wdzięczności przy składaniu ślubów lub próśb. W niektórych przypadkach sanktuaria określały maść dedykowanego konia: czarnego podczas modlitwy o deszcz, a białego – o jego zakończenie. Gdy przekazanie żywego konia nie było możliwe, można było zaoferować jego drewnianą rzeźbę lub konia namalowanego na drewnianej tablicy. Uważa się, że ten drugi zwyczaj był początkiem wotywnych obrazów zwanych właśnie "ema". Zwyczaj ten był już znany w okresie Nara (710–794). Były to początkowo wizerunki koni, ale w okresie Muromachi-Ashikaga (1336–1573) pojawiły się obrazy innych przedmiotów.
Obecnie na tabliczkach "ema" (bardzo różnego kształtu) mogą widnieć różne symbole, znaki zodiaku chińskiego, często związane z intencją modlitwy lub tradycją danego chramu. Wierni kupują tabliczki w recepcji chramu, wypisują na nich swoje prośby i modlitwy, a następnie wieszają na specjalnych stelażach.

</doc>
<doc id="2270832" url="https://pl.wikipedia.org/wiki?curid=2270832" title="Bernd Eichinger">
Bernd Eichinger

Bernd Eichinger (ur. 11 kwietnia 1949 w Neuburg an der Donau, zm. 24 stycznia 2011 w Los Angeles) – niemiecki producent filmowy i reżyser.
Życiorys.
W latach 70. studiował w Wyższej Szkole Telewizji i Filmu w Monachium. W 1979 kupił udziały w Neue Constantin Film i stał się dyrektorem wykonawczym. Pod jego kierownictwem, Constantin Film stała się jednym z najbardziej udanych niemieckich firm filmowych. W 2005 roku był przewodniczącym rady nadzorczej i nadal był w posiadaniu znacznego udziału w spółce. Eichinger wyprodukował również kilka filmów samodzielnie.
Zmarł na atak serca w Los Angeles 24 stycznia 2011. Został pochowany na Cmentarzu Bogenhausen w Monachium.

</doc>
<doc id="2270834" url="https://pl.wikipedia.org/wiki?curid=2270834" title="Monbetsu">
Monbetsu

 – miasto w Japonii, w prefekturze Hokkaido, w podprefekturze Ohōtsuku. Miasto ma powierzchnię 830,67 km2 . W 2020 r. mieszkały w nim 21 224 osoby, w 11 213 gospodarstwach domowych (w 2010 r. 24 745 osób, w 11 265 gospodarstwach domowych).
1 lipca 1954 Monbetsu-chō, po przyłączeniu terenów pobliskich wsi, zostało przemianowane na Monbetsu-shi.

</doc>
<doc id="2270835" url="https://pl.wikipedia.org/wiki?curid=2270835" title="Diecezja Saitamy">
Diecezja Saitamy

Diecezja Saitamy – diecezja Kościoła rzymskokatolickiego w Japonii, w metropolii Tokio. Została erygowana w 1939 roku jako prefektura apostolska Urawy. W 1957 została podniesiona do rangi diecezji. W 2003 nazwa została zmieniona na diecezję Saitamy, co miało związek z faktem, iż Urawa połączyła się z dwoma innymi miastami, tworząc nowe miasto Saitama.

</doc>
<doc id="2270839" url="https://pl.wikipedia.org/wiki?curid=2270839" title="Michizane Sugawara">
Michizane Sugawara

 – japoński polityk, dworzanin, poeta i kaligraf żyjący w okresie Heian. Z jego dzieł zachowały się dwa tomy poezji spisanej w języku chińskim oraz historia Japonii.
Pochodził z rodziny uczonych, pełniących funkcje akademickie i administracyjne na cesarskiej uczelni podległej Departamentowi ds. Nauki (Daigaku-ryō). Michizane został jej profesorem w 877 roku. W 886 roku został gubernatorem prowincji Sanuki na wyspie Sikoku. 4 lata później powrócił do Kioto. Zdobył sobie zaufanie cesarza Udy, który w 891 roku mianował go naczelnikiem cesarskiej kancelarii, a 6 lat później awansował na członka Wielkiej Rady Stanu na stanowisku zastępcy wielkiego radcy. W 899 roku został ministrem prawej strony (右大臣, "udaijin"). 
W 894 roku odmówił udania się z misją dyplomatyczną na dwór Tangów i przekonał cesarza o bezcelowości wysyłania takich poselstw, co doprowadziło do czasowego zerwania kontaktów dyplomatycznych między Japonią i Chinami. Prawdopodobnie krok ten był spowodowany obawą przed utratą dotychczasowej pozycji na rzecz rosnącego w siłę rodu Fujiwara. Istotnie za sprawą fujiwarowskich intryg w 901 roku Michizane został oskarżony o zdradę stanu i zesłany do delegatury rządu w Dazaifu, na wyspę Kiusiu, gdzie dwa lata później zmarł.
Po śmierci Michizane Sugawary, na dwór cesarski i ród Fujiwara spadły liczne klęski, co odczytywano jako mszczenie się jego ducha zza grobu. Chcąc obłaskawić zmarłego, w 923 roku zrehabilitowano go i przywrócono mu pośmiertnie wszystkie jego godności dworskie. Został także deifikowany jako bóg nauki, literatury i kaligrafii pod imieniem Tenman (天満; wym. Temman) lub Tenjin (天神). W Kioto wzniesiono poświęcony mu chram Kitano Tenman-gū (北野天満宮). Do dziś w całej Japonii znajduje się wiele chramów poświęconych Michizane Sugawarze, w których młodzież modli się przed egzaminami wstępnymi do szkół. Główne święto ubóstwionego Michizane obchodzone jest 25 lipca w chramie Tenman w Osace.

</doc>
<doc id="2270840" url="https://pl.wikipedia.org/wiki?curid=2270840" title="Katarzyna Broniatowska">
Katarzyna Broniatowska

Katarzyna Broniatowska (ur. 22 lutego 1990) – polska lekkoatletka specjalizująca się w biegach średnich i długich.
Życiorys.
Na międzynarodowej imprezie zadebiutowała w 2007 zajmując odległe miejsce podczas mistrzostw Europy w biegu na przełaj. W kolejnym sezonie odpadła w eliminacjach biegu na 1500 metrów na globalnym czempionacie juniorów oraz ponownie zajęła dalsze miejsce na mistrzostwach Starego Kontynentu w przełajach. W 2009 startowała w mistrzostwach świata w przełajach, zajęła 11. miejsce w biegu na 1500 metrów podczas juniorskich mistrzostw Europy oraz zajęła 22. lokatę na mistrzostwach Starego Kontynentu w biegach przełajowych. Na skutek dyskwalifikacji Jeleny Arżakowej przypadł jej brązowy medal młodzieżowych mistrzostw Europy (2011). Brązowa medalistka halowych mistrzostw Europy w biegu na 1500 metrów (2013). Podczas Halowych mistrzostw Europy w Pradze zajęła czwarte miejsce w biegu na 1500 metrów (2015).
Medalistka mistrzostw Polski seniorów zdobyła dotychczas dwa złote medale tej imprezy (bieg przełajowy na 4 km – Zamość 2011 &amp; Bydgoszcz 2012) oraz jedno srebro (Bydgoszcz 2011 – bieg nas 1500 metrów). Ma na koncie dziesięć krążków halowego czempionatu kraju – 4 złote: w biegu na 1500 metrów (2012, 2014, 2017) oraz na 3000 metrów (2013), 3 srebrne: na 1500 metrów (2016), na 3000 metrów (2011) i na 800 metrów (2012) oraz 3 brązowe: na 1500 metrów (2011), na 3000 metrów (2017) i na 800 metrów (2014). Stawała na podium akademickich mistrzostw Polski, mistrzostw Polski juniorów (także w hali oraz w biegach przełajowych) i młodzieżowych mistrzostw kraju.

</doc>
<doc id="2270842" url="https://pl.wikipedia.org/wiki?curid=2270842" title="Fukagawa">
Fukagawa

 – miasto w Japonii, w prefekturze Hokkaido, w podprefekturze Sorachi. Miasto ma powierzchnię 529,42 km2 . W 2020 r. mieszkały w nim 20 062 osoby, w 9 188 gospodarstwach domowych (w 2010 r. 23 720 osób, w 10 100 gospodarstwach domowych).
1 maja 1963 po przyłączeniu do Fukagawa-chō obszarów miasta Ichiyan i wsi Osamunai oraz Otoe, przemianowano na Fukagawa-shi.

</doc>
<doc id="2270844" url="https://pl.wikipedia.org/wiki?curid=2270844" title="Sugawara Michizane">
Sugawara Michizane



</doc>
<doc id="2270848" url="https://pl.wikipedia.org/wiki?curid=2270848" title="Musashino">
Musashino

 – miasto w Japonii, na wyspie Honsiu, w aglomeracji Tokio. Ma powierzchnię 10,98 km2 . W 2020 r. mieszkały w nim 150 102 osoby, w 78 022 gospodarstwach domowych (w 2010 r. 138 813 osób, w 71 220 gospodarstwach domowych).
Do trzęsienia ziemi w 1923 roku gospodarka Musashino opierała się przede wszystkim na rolnictwie. W czasie II wojny światowej w miejscowości znajdowały się fabryki amunicji, które przerobiono później na zakłady przemysłu elektromaszynowego. 3 listopada 1947 roku Musashino-chō zostało przemianowane na Musashino-shi.

</doc>
<doc id="2270856" url="https://pl.wikipedia.org/wiki?curid=2270856" title="Arsja">
Arsja

Arsja ("Pseudorhombus arsius") – gatunek ryby flądrokształtnej z rodziny Paralichthyidae.
Występowanie.
Występuje w Oceanie Indyjskim i Pacyfiku od zatoki Algoa (prawdopodobnie również okolice miasta Knysna w Południowej Afryce) i Zatoki Perskiej po południową Japonię, Filipiny i północną Australię.
Żyje w wodach przybrzeżnych na głębokości 0–200 m, na dnie piaszczystym lub mulistym. Młode osobniki często w słonawych ujściach rzek.
Cechy morfologiczne.
Zazwyczaj osiąga 30 cm (maks. 45 cm) długości. 36 kręgów. Część zębów w przedniej części obu szczęk dość duża. W głębi pyska, z boku żuchwy, 6 do 13 zębów. Na pierwszej parze łuków skrzelowych 15–22 wyraźne, dłuższe niż szersze, wyrostki filtracyjne, 7 na górze, 8–15 na dole. W płetwie grzbietowej 71–84 promienie, w płetwie odbytowej 53–62 promienie. W płetwie piersiowej znajdującej się po stronie oka 11–13 promieni.
Odżywianie.
Żywi się fauną denną.
Rozród.
Dojrzewa płciowo przy długości 16–17 cm.
Znaczenie.
Łowiony jest przez wędkarzy oraz rybaków, sprzedawany świeży.

</doc>
<doc id="2270858" url="https://pl.wikipedia.org/wiki?curid=2270858" title="Promnik (rzeka)">
Promnik (rzeka)

Promnik – rzeka, prawobrzeżny dopływ Wisły o długości 32,48 km i powierzchni zlewni 143,47 km². 
Źródła rzeki znajdują się na Wysoczyźnie Żelechowskiej niedaleko miejscowości Stefanów na wysokości ok. 178 m n.p.m. Uchodzi do Wisły koło miejscowości Ruda Tarnowska na wysokości ok. 98 m n.p.m. Przepływa przez Gąsiory, Gończyce, Łaskarzew.

</doc>
<doc id="2270861" url="https://pl.wikipedia.org/wiki?curid=2270861" title="Interpolacja trygonometryczna">
Interpolacja trygonometryczna

Interpolacja trygonometryczna – metoda przybliżania funkcji za pomocą wielomianu trygonometrycznego (szeregu Fouriera). Taka interpolacja daje szczególnie dobre rezultaty przy przybliżaniu funkcji okresowych, gdyż metody używające klasycznych wielomianów, pozbawionych okresowości, powodują duże błędy interpolacji.
Przypadkiem szczególnym jest sytuacja, gdy punkty węzłowe są równoodległe. W takim przypadku najlepszym rozwiązaniem jest dyskretna transformata Fouriera.
Metoda ogólna.
Opracowano na podstawie materiału źródłowego.
Założeniem każdej interpolacji jest spełnienie warunków: formula_1 gdzie:
Wtedy:
Wielomian zespolony.
Problem staje się bardziej naturalny jeśli sformujemy go w dziedzinie zespolonej. Możemy wtedy zapisać zależność na wielomian trygonometryczny w postaci:
gdzie "i" jest wielkością urojoną. Jeśli założymy, że formula_23 wtedy
Redukuje to problem interpolacji trygonometrycznej do interpolacji wielomianowej na okręgu jednostkowym. Dowód i jednoznaczność interpolacji trygonometrycznej staje się więc wtedy równoważnym odpowiednim założeniom dla interpolacji wielomianowej.

</doc>
<doc id="2270863" url="https://pl.wikipedia.org/wiki?curid=2270863" title="Zygmunt Merzbach">
Zygmunt Merzbach

Zygmunt Merzbach (ur. 1800 lub 1801 w Poznaniu, zm. 1852 w Warszawie) – polski tłumacz, księgarz i wydawca oraz niemieckojęzyczny poeta żydowskiego pochodzenia.
Urodził się w rodzinie żydowskiej, jako syn kupca poznańskiego Henryka Merzbacha i jego żony Balbiny (zm. 1849). Jego braćmi byli Ludwik Merzbach i Samuel Henryk Merzbach. Około 1816 przeprowadził się do Warszawy, gdzie rozpoczął pracę jako buchalter. W 1830 wraz z bratem Henrykiem założył księgarnię przy ulicy Miodowej. Z czasem przy księgarni powstała wypożyczalnia i czytelnia. W spółce Zygmunt zajmował się korektą i redakcją wydawanych książek. Z zysków z księgarni wspomagał poetów. W latach 1830–1852 wydawnictwo braci Merzbachów wydało około 600 książek. Za wydanie dzieła Michała Oczapowskiego "Gospodarstwo wiejskie obejmujące w sobie wszystkie gałęzie przemysłu rolniczego teoretyczno-praktycznie wyłożone przez Michała Oczapowskiego" Zygmunt Merzbach został w 1849 obdarowany przez cara Mikołaja I Romanowa brylantowym pierścieniem.
Merzbach zajmował się także tworzeniem poezji. Przetłumaczył na język niemiecki twórczość Samuela Twardowskiego, Adama Mickiewicza, Kazimierza Brodzińskiego i Juliana Ursyna Niemcewicza. Zarówno swe poezje jak i przekłady publikował w niemieckojęzycznej prasie warszawskiej, m.in. w "Warschauer Abendblatt".
W okresie powstania listopadowego wspierał dążenia wolnościowe. Księgarnia Merzbachów stanowiła miejsce spotkań literatów i uczonych. Sprzedawał zakazane dzieła Słowackiego, wydał "Poezje" Mickiewicza. 
Był żonaty z Heleną Lesser (1812-1894), córką Lewiego Lessera, z którą miał czworo dzieci: Klarę (1835-1912), Henryka (1836-1903, poetę), Karolinę (1837-1896) i Rozalię (ur. 1841). Zmarł w Warszawie. Jest pochowany na cmentarzu żydowskim przy ulicy Okopowej w Warszawie (kwatera 1, rząd 28).

</doc>
<doc id="2270865" url="https://pl.wikipedia.org/wiki?curid=2270865" title="Kiyomori Taira">
Kiyomori Taira

 – japoński polityk i wojskowy okresu Heian.
Dzięki pozycji swojego ojca Tadamoriego (平忠盛, "Taira-no Tadamori"), cesarskiego faworyta, od najmłodszych lat miał dostęp do kręgów dworskich. Po śmierci ojca w 1153 roku został głową rodu Taira. 
W 1156 roku, podczas walk między stronnictwami cesarskimi, opowiedział się po stronie zwycięskiego cesarza Go-Shirakawy, poparł władcę także trzy lata później podczas kolejnych rozruchów w Kioto. Poparcie dla cesarza zaowocowało błyskotliwą karierą Kiyomoriego i dzięki systematycznym awansom w hierarchii dworskiej został w 1167 roku kanclerzem (太政大臣, "daijō-daijin"). Był pierwszą osobą na tak wysokim stanowisku, która nie wywodziła się z arystokracji.
W 1168 roku przyjął święcenia mnisie. W trzy lata później sprowadził na dwór swoją córkę Tokuko (平徳子, "Taira-no Tokuko"), która została żoną cesarza Takakury; owocem tego związku był cesarz Antoku. Wykorzystując wysoką pozycję na dworze i rodzinne powiązania z władcą, Kiyomori sprawował faktycznie dyktatorską władzę nad państwem; dysponował znaczną ilością "shōenów", a liczne gubernatorstwa i urzędy rozdzielał między swoich krewnych, powinowatych i przyjaciół.

</doc>
<doc id="2270866" url="https://pl.wikipedia.org/wiki?curid=2270866" title="Taira Kiyomori">
Taira Kiyomori



</doc>
<doc id="2270867" url="https://pl.wikipedia.org/wiki?curid=2270867" title="Taira no Kiyomori">
Taira no Kiyomori



</doc>
<doc id="2270871" url="https://pl.wikipedia.org/wiki?curid=2270871" title="Uljanowa">
Uljanowa

Zobacz też:

</doc>
<doc id="2270872" url="https://pl.wikipedia.org/wiki?curid=2270872" title="Ostatni zjazd">
Ostatni zjazd

Ostatni zjazd – kanadyjski thriller telewizyjny z 2006 roku w reżyserii Johna Fawcetta.
Opis fabuły.
Rozwódka Beth (Kathleen Robertson) samotnie wychowuje 10-letniego synka z paraliżem nóg. Bizneswoman Diana (Andrea Roth) ma dwójkę dzieci. Całe dnie spędza w pracy próbując ustatkować swoją sytuację materialną, zaniedbując przy tym rodzinę. Pewnego dnia ich losy nagle się krzyżują. Kobiety łączy tragiczny wypadek, a policja stara się wyjaśnić towarzyszące mu okoliczności.

</doc>
<doc id="2270873" url="https://pl.wikipedia.org/wiki?curid=2270873" title="Piekło na drodze">
Piekło na drodze



</doc>
<doc id="2270875" url="https://pl.wikipedia.org/wiki?curid=2270875" title="Akademik Sofia">
Akademik Sofia

Akademik Sofia (bułg. ПФК Академик (София)) - bułgarski klub piłkarski z siedzibą w Sofii.
Historia.
Chronologia nazw:
Klub został założony w 1947 roku w Uniwersytecie Sofijskim. Dwa lata później zdobył awans do I ligi bułgarskiej. W sezonie 1950 przyszedł pierwszy sukces, kiedy klub zajął 3. miejsce w mistrzostwach Bułgarii. W następnym sezonie Akademik zajął 4. miejsce w mistrzostwach i awansował do finału Pucharu Bułgarii, gdzie przegrał 0:1 z CSKA Sofia. W sezonie 1953 klub zajął przedostatnie, 11. miejsce i zdegradował do Grupy B. W sezonie 1963/64 klub zajął 1. miejsce w Grupie B i powrócił do najwyższej ligi, ale nie utrzymał się w niej i spadł z powrotem do II ligi.
Po raz trzeci Akademik awansował do Grupy A w 1969 roku. Nastąpiła złota era w historii klubu, która trwała do 1979 roku. Właśnie w tamtym okresie w klubie występował Mładen Wasilew, który jest królem strzelców w historii klubu (68 goli w 209 meczach). W 1974 roku zdobył Puchar Bałkanów wygrywając w finale z jugosłowiańskim Wardar Skopje. W sezonie 1975/76 drużyna ponownie zdobyła brązowe medale mistrzostw Bułgarii i otrzymała prawo reprezentować kraj w pucharach europejskich. Debiut w Europie udał się. W rozgrywkach Pucharu UEFA sezonu 1976/77 najpierw została pokonana Slavia Praga (0:2 i 3:0). Ale w następnej rundzie trafił na AC Milan, któremu ustąpił za sumą dwóch spotkań (4:3 i 0:2).
W sezonie 1978/79 klub zajął przedostatnie 15. miejsce i ponownie spadł z Grupy A. Pobyt w II lidze był krótki - 1. miejsce i powrót do najwyższej ligi. W sezonie 1981/82 klub ponownie startował w Pucharze UEFA, ale przegrał niemieckiej drużynie 1. FC Kaiserslautern (1—3). W następnym sezonie spadł do Grupy B. Po 28 latach, spędzonych w niższych ligach mistrzostw Bułgarii, w sezonie 2009/10 klub zajął 2. miejsce w Grupie B i w meczu play-off wygrał 23 мая 2010 roku z PFK Nesebyr (2:1), ponownie awansując do Grupy A.
Stadion.
Stadion Akademik w Sofii może pomieścić 18,000 widzów (siedzących miejsc).

</doc>
<doc id="2270878" url="https://pl.wikipedia.org/wiki?curid=2270878" title="PC Engine">
PC Engine



</doc>
<doc id="2270880" url="https://pl.wikipedia.org/wiki?curid=2270880" title="Akan (rzeka)">
Akan (rzeka)

 – rzeka w Japonii, na wyspie Hokkaido. Jej długość wynosi 98 km, a powierzchnia dorzecza to 718 km².

</doc>
<doc id="2270881" url="https://pl.wikipedia.org/wiki?curid=2270881" title="Piotr Chrzciciel Blázquez">
Piotr Chrzciciel Blázquez

Piotr Chrzciciel Blázquez OFM, (jap) ペトロ・バウチスタ（またはペドロ・バプチスタ） (ur. 24 czerwca 1542 w San Esteban del Valle (Ávila (prowincja)), zm. 5 lutego 1597 w Nagasaki) – święty Kościoła katolickiego, męczennik, ofiara prześladowań katolików w Japonii.
Życiorys.
Pochodził z rodziny szlacheckiej. Po studiach odbytych na uniwersytecie w Salamance w 1566 roku wstąpił do zakonu franciszkanów. Po przyjęciu święceń kapłańskich pracował jako kaznodzieja i lektor. W 1580 roku wyjechał na trzy lata do Meksyku i tam zakładając kilka klasztorów rozpoczął działalność misyjną, którą kontynuował później na Filipinach. W 1593 roku wysłany został wraz z pięcioma innymi zakonnikami do Japonii w celu prowadzenia tam Ewangelizacji. Przywodząc Zakonowi Braci Mniejszych założył trzy domy zakonne i dwa szpitale. Po ogłoszeniu przez sioguna Hideyoshi Toyotomi (Taikosamę) dekretu nakazującemu misjonarzom opuszczenie Japonii nastąpiła fala prześladowań chrześcijan, której jedną z pierwszych ofiar padł Piotr Chrzciciel Blázquez. Został aresztowany 9 grudnia 1596 roku w Osace i razem ze współtowarzyszami to jest: Franciszkiem Blanco, Marcinem od Wniebowstąpienia a`Aguirre, Filipem od Jezusa de Las Casas, Franciszkiem od św. Michała de la Parilla i Gonsalesem Garciją zmuszony do przemaszerowania do Meako (Miyako), a następnie przewieziony do Nagasaki.Tam poddano ich torturom. Obcięto im uszy i tak okaleczonych wystawiono na widok publiczny wożąc po ulicach miasta. W trakcie egzekucji skazańcy modlili się i śpiewali psalmy. Powieszeni na krzyżach zostali dobici przez katów lancami.
Jego działalności misyjnej przypisuje się liczne nawrócenia.
Atrybutem Piotra Chrzciciela Blázqueza jest palma. Zaś dzień w którym jest wspominany w Kościele katolickim w grupie Męczenników z Nagasaki przypada dzień po rocznicy śmierci to jest 6 lutego.
Proces beatyfikacyjny i kanonizacyjny.
Dzięki relacji Ludwika Froisa SJ, który był naocznym świadkiem śmierci Pawła Miki i towarzyszy, spisanej 15 marca 1597 roku, procedury uznania męczeństwa za wiarę tej grupy były ułatwione.
14 września 1627 roku papież Urban VIII beatyfikował Piotr Chrzciciel Blázqueza w grupie Męczenników z Nagasaki, zaś ich kanonizacji dokonał 8 czerwca 1862 roku Pius IX . Do kalendarza liturgicznego męczennicy japońscy z Nagasaki zostali włączeni w 1969 r. przez papieża Pawła VI i wymieniani są w litanii do Wszystkich Świętych.

</doc>
<doc id="2270883" url="https://pl.wikipedia.org/wiki?curid=2270883" title="Piotr Chrzciciel Blazquez">
Piotr Chrzciciel Blazquez



</doc>
<doc id="2270891" url="https://pl.wikipedia.org/wiki?curid=2270891" title="Aleksiej Kryłow">
Aleksiej Kryłow

Aleksiej Nikołajewicz Kryłow (; ur. we wsi Wisiaga w guberni symbirskiej obecnie miejscowość nosi nazwę Kryłowo, zm. 26 października 1945 w Leningradzie) – rosyjski admirał i naukowiec: inżynier budowy okrętów, mechanik teoretyczny, matematyk.
Kryłow publikował w wielu dziedzinach naukowych jak matematyka (w tym matematyka stosowana), balistyka, fizyka matematyczna, geodezja, astronomia, teoria okrętów, a także historia nauki. W roku 1903 opracował tabele niezatapialności okrętu (nad tą problematyką pracował już wcześniej wspólnie z polskim inżynierem i wynalazcą Stefanem Drzewieckim).
Życiorys.
Od 1890 roku Kryłow wykładał na Akademii Morskiej w Petersburgu. Od 1916 roku był członkiem Rosyjskiej Akademii Nauk, następnie Akademii Nauk ZSRR. Jako pierwszy przełożył on klasyczną pracę Izaaka Newtona "Philosophiæ Naturalis Principia Mathematica" na język rosyjski.
Jest autorem pamiętników. Znany był z ciętego języka.
Ważnym problemem nad którym pracował Kryłow była niezatapialność okrętów. Współpracował on na tym polu z innym rosyjskim uczonym Stiepanem Makarowem, który był także dowódcą morskim i wiceadmirałem. Rezultaty ich pracy stały się wiedzą znaną i stosowaną na całym świecie, również w obecnych czasach.
Kryłow został uhonorowany wieloma najwyższymi nagrodami i odznaczeniami dostępnymi dla obywateli Związku Radzieckiego, m.in. Medalem Sierp i Młot Bohatera Pracy Socjalistycznej (13 lipca 1943), trzema Orderami Lenina (15 lutego 1939, 13 lipca 1943 i 10 czerwca 1945) i Nagrodą Stalinowską (1941). Otrzymał także rosyjski Order Świętego Włodzimierza II klasy (1915), III klasy (1909) i IV klasy (1908), Order Świętej Anny I klasy (1913) i II klasy (1899), Order Świętego Stanisława I klasy (1911), II klasy (1905) i III klasy (1895).
Kryłow urodził się w biednej rodzinie, w guberni symbirskiej (Symbirsk to dzisiejszy Uljanowsk). Był żonaty, miał jedną córkę.
W matematyce od nazwiska Aleksieja Kryłowa pochodzą tzw. Przestrzeń Kryłowa i Reguły Bradis-Kryłowa.

</doc>
<doc id="2270893" url="https://pl.wikipedia.org/wiki?curid=2270893" title="Go-Sanjo">
Go-Sanjo



</doc>
<doc id="2270894" url="https://pl.wikipedia.org/wiki?curid=2270894" title="Leszek Stafiej">
Leszek Stafiej

Leszek Stafiej (ur. 22 maja 1950) – dziennikarz, tłumacz literatury angielskiej, przedsiębiorca.
Życiorys.
Publicysta marketingowy (m.in. od 1999 cykl felietonów "Gwoździem w mózg" w miesięczniku Brief). Pionier reklamy, juror konkursów i festiwali reklamowych, współzałożyciel i były wieloletni wiceprezes Międzynarodowego Stowarzyszenia Reklamy (IAA) w Polsce, współzałożyciel i pierwszy wiceprezes Radia ZET i Radia BRW, Studia 1. 
Pomysłodawca i współautor teleturniejów Miliard w rozumie, Kochamy polskie seriale, Kochamy polskie komedie. Jeden z współtwórców stowarzyszenia Inicjatywa Firm Rodzinnych. Członek komisji konkursowej "POPAI Poland Awards" - konkursu organizowanego przez polski oddział POPAI. Przewodniczący komisji konkursowej Crackfilm Festiwalu Komunikacji Marketingowej.
Tłumacz m.in. Williama Goldinga, Raymonda Chandlera i Francisa Scotta Fitzgeralda. 

</doc>
<doc id="2270900" url="https://pl.wikipedia.org/wiki?curid=2270900" title="Anna Danuta Tchórzewska">
Anna Danuta Tchórzewska

Anna Danuta Tchórzewska z d. Krzętowska herbu Zadora (ur. 3 lutego 1924 w Nowogródku, zm. 2 sierpnia 2009 w Gdańsku) – kapitan Wojska Polskiego, szef kompanii fizylierek Samodzielnego Batalionu Kobiecego im. Emilii Plater wydzielonego z 1. Dywizji Piechoty im. Tadeusza Kościuszki w latach 1943–1945
Pochodzenie i dzieciństwo.
Urodziła się w 1924 roku w Nowogródku, w tym samym domu, w którym mieszkał Adam Mickiewicz. Pochodziła z inteligenckiej rodziny. Matka, Aniela z d. Krynicka, miała wykształcenie ekonomiczne i buchalteryjne. Ojciec, Stanisław Krzętowski, był wicestarostą powiatu w miejscowości Lida. Aresztowany po wkroczeniu Armii Czerwonej został stracony w więzieniu w Mińsku w początkach 1942 roku. Grobu nie odnaleziono.
Anna Danuta Krzętowska miała starszą siostrę Izabellę, która zmarła w wieku 2. lat na zapalenie płuc. W dniu 13 kwietnia 1940 roku razem z matką została wywieziona do Kazachstanu, w okolice Pietropawłowska. We wrześniu 1940 matka Anny, Aniela Krzętowska została aresztowana za rzekomą propagandę antyradziecką i skazana na 7 lat więzienia. 16-letnia Anna pozostała sama. Pracowała w kołchozie, w cegielni i przy budowie linii kolejowej Akmoleńsk – Kartały. Po podpisaniu układu Sikorski-Majski i amnestii dla Polaków matka została zwolniona z więzienia w 1942 roku.
Udział w wojnie.
W dniu 7 lipca 1943 roku Anna Krzętowska otrzymała kartę mobilizacyjną do tworzącej się w Sielcach nad Oką 1. Dywizji Piechoty im. Tadeusza Kościuszki. Przydzielona została do Samodzielnego Batalionu Kobiecego im. Emilii Plater, do kompanii fizylierek. Była dowódcą drużyny, zastępcą ds. liniowych, a po przeszkoleniu w podoficerskiej szkole w batalionie, została szefem tej kompanii.
W dniu 1 września 1943 roku z kompanią fizylierek wyruszyła pod Lenino. W dniach 12-14 października 1943 roku uczestniczyła w bitwie. W maju 1945 roku kompania fizylierek dołączyła do Batalionu Kobiecego stacjonującego w Warszawie, pełniącego służbę wartowniczą.
Okres powojenny.
Po zdemobilizowaniu w październiku 1945 roku wyjechała do Opola. Tam też powróciła z Kazachstanu jej matka, którą przypadkowo spotkała. Podjęła studia w Krakowie na Wydziale Prawa Uniwersytetu Jagiellońskiego. Podczas studiów wyszła za mąż za porucznika Wojska Polskiego – Bronisława Tchórzewskiego, którego poznała w Sielcach nad Oką. W walkach pod Lenino był oficerem łącznikowym.
W związku z przenosinami męża początkowo do Częstochowy, następnie do Ełku i ostatecznie do jednostki wojskowej w Gdańsku, Anna Danuta Tchórzewska przeprowadzała się kolejno do tych miast. Przerwała studia na UJ. Podjęła pracę, najpierw w jednostce wojskowej, potem w Radzie Narodowej. W 1980 roku przeszła na emeryturę. Pracowała społecznie w Zarządzie Okręgowym ZBoWiD, w którym pełniła funkcję sekretarza, oraz w środowisku kombatanckim. Była matką chrzestną dwóch statków, m.in. „Siekierki”.
Anna Danuta Tchórzewska miała jedną córkę Grażynę. Zmarła w Gdańsku w wieku 85 lat.
Odznaczenia.
Za męstwo w walkach na froncie i wzorową pracę odznaczona została:

</doc>
<doc id="2270913" url="https://pl.wikipedia.org/wiki?curid=2270913" title="Debian GNU/kFreeBSD">
Debian GNU/kFreeBSD

Debian GNU/kFreeBSD – system operacyjny wydany w ramach projektu Debian dla architektur zgodnych z i486. Jest to dystrybucja GNU z narzędziami do zarządzania pakietami z Debiana oraz jądrem FreeBSD. Litera "k" w nazwie "kFreeBSD" oznacza, że z całego systemu FreeBSD używane jest tylko jądro. Od wydania Debian Squeeze jest to oficjalnie wydawany port (jako technical preview).

</doc>
<doc id="2270914" url="https://pl.wikipedia.org/wiki?curid=2270914" title="China International 1997">
China International 1997

China International 1997 był pierwszym (i nierankingowym) turniejem sezonu 1997/98. Zawody odbyły się w Pekinie w dniach 17 – 20 września 1997. Impreza miała charakter zaproszeniowy – wzięło w niej udział jedynie 12 zawodników. Zwycięzcą został Steve Davis, który w finale pokonał swojego rodaka Jimmy'ego White'a 7-4.
Autorem najwyższego brejka turnieju, 147 punktów, został James Wattana.
Nagrody.
Zwycięzca turnieju, Steve Davis, otrzymał 10 tysięcy funtów.

</doc>
<doc id="2270917" url="https://pl.wikipedia.org/wiki?curid=2270917" title="Wolszlegier">
Wolszlegier

Wolszlegier (Wollschlaeger, Wollschläger, Bełty odmienny) – kaszubski herb szlachecki, herb własny rodziny Wolszlegierów. Według Przemysława Pragerta odmiana herbu Bełty.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W czerwonym dwie strzały srebrne na opak w krzyż skośny, na nich takaż strzała. Klejnot: nad hełmem w koronie skrzydło orle czerwone, przeszyte strzałą. Labry czerwone, podbite srebrem."
Najwcześniejsze wzmianki.
Wymieniany wyłącznie przez herbarze niemieckojęzyczne: "Der Adel des Königreichs Preußen" z 1906 roku, "Adelslexikon der preussichen Monarchie" Ledebura z 1828 roku i "Der polnische Adel" Emiliana Szeligi-Żernickiego z 1900 roku.
Herbowni.
Wolszlegier (Wollenschlaeger, Wollschlager, Wollschläger, Wollszleger, Wolszleger).
Heraldyka polska zna tę rodzinę, ale przypisuje jej herb Bełty bez żadnych odmian. Herb Bełty bez odmian potwierdza też herb na witrażu w kaplicy Ukrzyżowania w Wielu z 1916 roku, który należał do braci Władysława i ks. dr. Antoniego Wolszlegierów z Szenfeld, zaangażowanych w budowę kaplicy.
Rodzina Wolszlegier.
Rodzina pochodząca z Niemiec, osiadła w XVI wieku na wtedy polskim Pomorzu w powiecie człuchowskim. W roku 1570 wymienionych jest czterech Wolszlegierów, współwłaścicieli wsi Płonica (Platendynk). W wieku kolejnym rodzina posiadała jeszcze Ciecholewy, Cołdanki, Czosnowo, Szenfeld, Jaromierz i Zawada. W wieku XVII występują jako właściciele dodatkowo Zamartego, Słupów, Silna, Racławków, Tuchółki i działów we wsiach Gockowo i Przechlewo. W wieku XIX występują jeszcze jako właściciele wsi Belno, Gołuszyce, Laskowice, Łowin i Chraplewo, Ciężkowo i Iwno w pow. nakielskim. Rodzina mimo niemieckich korzeni czuła się Polakami, pełniła funkcje publiczne w pomorskiem. Rodzina wylegitymowała się w Królestwie Polskim: w 1845 Karol Marcin Wolszlegier i w 1855 Piotr Wolszlegier, syn Marcina, kapitana Wojska Polskiego (jednak bez podania herbu).

</doc>
<doc id="2270922" url="https://pl.wikipedia.org/wiki?curid=2270922" title="Postaw na milion">
Postaw na milion

Postaw na milion – polski teleturniej oparty na formacie "The Money Drop", emitowany na antenach Telewizji Polskiej od 2011 roku, prowadzony przez Łukasza Nowickiego.
Zasady gry.
Aby wziąć udział w teleturnieju, należy wypełnić formularz zgłoszeniowy na oficjalnej stronie programu, obserwować profil programu na portalu społecznościowym Facebook oraz czekać na maila zwrotnego od redakcji programu. Nagrania programu realizowane są w studiu S-3 TVP3 Kraków na krakowskim Łęgu.
Wszystkie podstawowe zasady teleturnieju wzorowane są na regułach brytyjskiego odpowiednika – "The Million Pound Drop" (później "The £100K Drop)."
Do każdej gry przystępuje dwoje graczy, zazwyczaj członków rodziny bądź przyjaciół. Aby wygrać pieniądze, muszą odpowiedzieć na osiem pytań. W żadnym momencie gry nie mogą się z niej wycofać z posiadanymi pieniędzmi. Przed każdym pytaniem wybierają jedną z dwóch podanych kategorii.
Gra odbywa się na stole z czterema zapadniami. Każdej z nich przypisany jest jeden możliwy wariant odpowiedzi. Uczestnicy wybierają odpowiedź, którą uważają za prawidłową, umieszczając pliki pieniędzy na przyporządkowanej do odpowiedzi zapadni. Jeżeli nie są pewni odpowiedzi, mogą rozdzielać pieniądze na kilka zapadni, pamiętając jednak, żeby zawsze co najmniej jedna zapadnia pozostała pusta (tzn. żeby przynajmniej jedna odpowiedź była nieobstawiona). Za każdym razem na zastanowienie się i rozmieszczenie pieniędzy mają jedną minutę. W pytaniach 1–4 aktywne są wszystkie cztery zapadnie, więc do wyboru są cztery odpowiedzi. W pytaniach 5–7 aktywne są trzy zapadnie, czyli uczestnicy wybierają odpowiedzi spośród trzech możliwych. W 8. pytaniu aktywne pozostają tylko dwie zapadnie, a uczestnicy obstawiają całą kwotę na jedną z nich, drugą pozostawiając pustą.
Po upływie czasu zapadnie z błędnymi odpowiedziami otwierają się i położone na nich pieniądze przepadają. W ten sposób zostaje tylko kwota obstawiona na właściwą odpowiedź.
Od dziewiątej serii zawodnicy mają możliwość jednorazowego skorzystania z dodatkowych 30 sekund. Chęć użycia pomocy sygnalizują po upływie regulaminowej minuty. Mogą wtedy zmienić rozłożenie pieniędzy na zapadniach.
W seriach 6–9 uczestnicy mogli brać udział w programie również w czwórkach. Zawsze jednak na pytanie mogło odpowiadać tylko dwoje zawodników (pozostała dwójka znajdowała się w specjalnym pokoju za kulisami). Dodatkowo drużyna nie wybierała kategorii, te były im narzucane. Decydowali jedynie, kto będzie się mierzył z danym pytaniem. Zawodnicy mogli wymienić gracza dwukrotnie, ale zawsze na tego, który jeszcze nie odpowiadał.
Emisja programu.
Pierwsze 17 serii programu nadawano premierowo na antenie TVP2. W sierpniu 2019 roku Telewizja Polska podjęła decyzję o przeniesieniu emisji programu do TVP1, począwszy od serii 18. Po wyemitowaniu pierwszego odcinka 20. serii (na antenie TVP1) premiery programu powróciły do TVP2.
Do 17. serii program emitowano wyłącznie w telewizji, natomiast za pośrednictwem Internetu można było obejrzeć tylko "Kulisy", nadawane także po właściwym wydaniu teleturnieju (do 15. serii włącznie emitowano je przed programem, następnie zamieniono je miejscami z zasadniczym odcinkiem, później emitowano je tego samego dnia, ale wczesnym popołudniem, wkrótce zrezygnowano z ich emisji). Od serii 18. (odc. 206) zasadnicze odcinki teleturnieju nadawca udostępnia w serwisie TVP VOD (po ich pierwszej emisji telewizyjnej, w trakcie ich pierwszej emisji telewizyjnej lub w momencie planowego rozpoczęcia ich pierwszej emisji telewizyjnej), a "Kulisy" nie pojawiają się przy głównych wydaniach teleturnieju.
Spis serii.
Uwaga: tabela zawiera informacje odnoszące się wyłącznie do pierwszych emisji telewizyjnych głównych wydań programu.
Oglądalność w telewizji linearnej.
Informacje dotyczące oglądalności oparto na badaniach przeprowadzonych przez Nielsen Audience Measurement i dotyczą one wyłącznie oglądalności premiery telewizyjnej – nie uwzględniają oglądalności powtórek, wyświetleń w serwisach wideo na życzenie (np. TVP VOD) itd.
Pierwszą serię teleturnieju (emitowana wiosną 2011) oglądało średnio 1,55 mln widzów, natomiast drugą (jesienną – rok 2011) już 2,11 mln. Szósta i siódma seria przyciągnęły przed telewizory po około 1,45 mln osób. Początek 13. serii obejrzało ok. 1,3 mln widzów. Trzy pierwsze odcinki 15. serii zobaczyło średnio 1,36 mln osób.
Pierwsze pięć premierowych odcinków 18. serii (czyli po przeniesieniu teleturnieju do TVP1 oraz włączeniu go do oferty TVP VOD) obejrzało średnio 1,21 mln widzów. Było to o 140 tys. osób więcej niż w październiku poprzedniego roku. Zmiana anteny wzmocniła pasmo Jedynki, ale też osłabiła wyniki Dwójki w tym samym czasie. Wzrost oglądalności przedłużył się do kolejnej serii, której pierwszą połowę oglądało średnio 1,37 mln widzów.
We wrześniu 2020 roku nastąpiły: zmiana pory emisji teleturnieju, a także powrót do nadawania na pierwotnej stacji. Pierwszy odcinek (wyemitowany w sobotę o 17.30 na antenie TVP1) obejrzało nieco ponad 756 tysięcy osób, a dwa następne odcinki (nadane w piątki o 20.45 przez TVP2) kolejno 893 tysiące i 896 tysięcy widzów.
Po kolejnej zmianie pasma w marcu 2021 roku pierwsze trzy premierowe wydania 22. serii teleturnieju (emitowane w soboty o 18.30) oglądało kolejno 665 tys., 885 tys., 948 tys. widzów.
Oprawa teleturnieju.
Scenografię programu wzorowano na oryginalnej, brytyjskiej wersji. Polska scenografia różni się m.in. tym, że zbudowano ją na planie koła. Podczas rozmów wstępnych z uczestnikami i po zakończeniu rozgrywki dominującym kolorem w studio jest czerwień. Na czas gry podświetlenie zmienia kolor na niebieski, a w trakcie rozkładania pieniędzy charakterystyczne ruchy wykonują białawe wiązki światła. Gdy zawodnicy używają dodatkowych 30 sekund, tło studia podświetla się na niebiesko, lecz reflektory świecą światłem zielonym.
Logo programu wzorowane jest na oryginale brytyjskim. Przedstawia ono przezroczystą walizkę z ułożonym w kilkunastu plikach milionem złotych, na której spoczywa napis „Postaw na milion”.
Oryginalną ścieżkę dźwiękową formatu skomponował Marc Sylvan.
Gra planszowa „Postaw na milion”.
Firma Ravensburger wydała grę planszową „Postaw na milion”, która była również nagrodą dodatkową dla uczestników (serie od 2 do około 10 i od 14 do 17). Dostępna jest w dwóch rodzajach: standardowej i rozszerzonej. Ta druga zawiera możliwość rozłożenia planszy w taki sposób, aby wyciągając kartonik, pieniądze spadały pod planszę. W wersji podstawowej usuwane pliki należy zsuwać dłonią.
Rekordy i sytuacje nadzwyczajne.
W polskiej wersji najwyższa jak dotąd wygrana padła w odcinku wyemitowanym 16 kwietnia 2011 r. Panie Marta i Joanna ocaliły wówczas 300 000 zł.
Kilkukrotnie zdarzyło się, że uczestnicy stracili cały milion już na pierwszym pytaniu; parokrotnie poprzez położenie wszystkich pieniędzy na jedną (niewłaściwą) odpowiedź. 
W drugim odcinku 2. serii na planie programu znajdowała się podopieczna graczy, poruszająca się na wózku inwalidzkim. Pozwolono jej być tuż przy uczestniczkach i prowadzącym.
Parokrotnie zdarzyło się, że pieniądze rozłożone na zapadni nie spadły w całości po jej otwarciu (na stole zatrzymała się jedna paczka). W tej sytuacji prowadzący musiał podejść do blatu i zsunąć gotówkę do otworu.
W pierwszym odcinku 5. serii na szóste pytanie zawodnicy odpowiedzieli błędnie, nie obstawiając na poprawną odpowiedź żadnych pieniędzy. Jednak zaszła pomyłka, dzięki której grali dalej, w wyniku czego ocalili 50 000 zł. Po emisji odcinka internauci zauważyli błąd i zgodnie z zasadami programu gracze nie mogli otrzymać wygranej. W ramach rekompensaty organizatorzy zafundowali parze wymarzoną wycieczkę do Paryża.
Pewnym graczom po trzecim pytaniu zostało 25 000 zł i zmuszeni byli grać od tej pory "va banque" do końca. Mimo to ocalili tę kwotę.
Cały milion najdłużej pozostał w grze aż do 6. pytania. Na tym pytaniu jednak para straciła wszystkie pieniądze.
W siódmym odcinku 6. serii prowadzący rozmawiał z zawodnikami na temat pytania, na które zdążyli już odpowiedzieć, ale nie poznali jeszcze prawidłowej odpowiedzi. Gospodarz zagapił się i wyprzedzając otwieranie zapadni, pozwolił zabrać z powrotem pieniądze. Sytuacja nie została pokazana w odcinku, ale można ją obejrzeć na kanale producenta w serwisie YouTube.
W 100. odcinku do gry nie przystąpili nowi zawodnicy, lecz kilka par, które we wcześniejszych wydaniach odeszły z pustymi rękami. Tym samym otrzymały drugą szansę na zdobycie pieniędzy.
W 168. odcinku (wyemitowanym 11 listopada 2017) po raz pierwszy w historii pieniądze leżały na wszystkich czterech zapadniach po upływie minuty. Ponadto jedna z uczestniczek zatrzymała w dłoniach jedną paczkę gotówki. 25 000 zł z rąk gracza musiało przepaść, tak samo jak wszystkie pieniądze z jednej, wybranej przez zawodniczki, zapadni (razem 200 000 zł). Prawidłową odpowiedzią był wariant, z którego uczestniczki zdecydowały się zabrać pieniądze.
27 kwietnia 2019 wyemitowano specjalne wydanie z okazji 200. odcinka programu, którego uczestnikami byli Stanisław Karpiel-Bułecka i Izabella Krzan oraz Alżbeta Lenska i Rafał Cieszyński.
W 220. odcinku (wyemitowanym 14 marca 2020), odpowiedziawszy poprawnie na pytanie, para zawodników zaczęła zdejmować pieniądze z zapadni, ale przypadkowo jedna z paczek spadła przez otwór obok. Plik z pieniędzmi przyniósł z powrotem na górę jeden z ochroniarzy. Podobna sytuacja wydarzyła się w jeszcze kilku następnych odcinkach. 
Nagrania 20. serii teleturnieju ze względu na pandemię koronawirusa odbywały się bez publiczności (z wyjątkiem osób towarzyszących uczestnikom). 
25 grudnia 2020 roku wyemitowano świąteczne wydanie programu, w którym zagrali Bartosz Gajda i Piotr Gumulec oraz Katarzyna Cichopek i Marcin Hakiel.
25 grudnia 2021 roku wyemitowano drugie wydanie świąteczne. Jego uczestnikami byli Barbara Tomkowiak i Adam Małczyk oraz Ida Nowakowska i Misha Kostrzewski.
26 grudnia 2022 roku ukazało się trzecie wydanie świąteczne. Jego uczestnikami byli Sławomir Zapała i Magdalena „Kajra” Kajrowicz oraz Małgorzata Tomaszewska i Tomasz Kammel.

</doc>
<doc id="2270925" url="https://pl.wikipedia.org/wiki?curid=2270925" title="Plac Przyjaciół z Miszkolca w Katowicach">
Plac Przyjaciół z Miszkolca w Katowicach

Plac Przyjaciół z Miszkolca w Katowicach − jeden z głównych placów miasta, położony w katowickiej dzielnicy Śródmieście, przy ulicy Sokolskiej.
Plac został wytyczony w drugiej połowie XX wieku. Nazwa "skwer Przyjaciół z Miszkolca" została wprowadzona uchwałą Rady Miasta Katowice z 22 czerwca 2009. Plac nosi nazwę węgierskiego miasta Miszkolc, które jest miastem partnerskim Katowic. Wśród propozycji nazwania placu był również "Skwer Miszkolcki". 26 marca 2014 dotychczasowa nazwa "skwer" została zamieniona na "plac".
W 2006 powstały pierwsze plany przebudowy placu. W 2011 ruszyła jego modernizacja. Znalazły się tu między innymi "tęczowe ławki" projektu Kariny Gniłki oraz fontanny. Prace modernizacyjne rozpoczęły się 1 czerwca 2011, a zakończyły w połowie grudnia 2011. Koszt przebudowy wyniósł około 3,2 mln złotych.
Plac sąsiaduje z Haperowcem i budynkami szkolnymi (Gimnazjum nr 3). Jego południową część ogranicza Rawa.

</doc>
<doc id="2270928" url="https://pl.wikipedia.org/wiki?curid=2270928" title="Alfred Šerko (lekarz)">
Alfred Šerko (lekarz)

Alfred Šerko (ur. 16 lipca 1879 w Cerknicy, zm. 14 stycznia 1938 w Lublanie) – słoweński lekarz neurolog i psychiatra, rektor Uniwersytetu Lublańskiego, ojciec lekarza i speleologa Alfreda Šerki młodszego (1910–1948).
Życiorys.
Syn kupca Franca Šerki i jego żony Zofii z domu Obreza. Do gimnazjum uczęszczał w Lublanie. Od 1897 studiował filozofię na Uniwersytecie Wiedeńskim; po otrzymaniu tytułu doktora filozofii w 1903 roku podjął studia medyczne. Wcześniej zainteresował się psychiatrią, pod wpływem prac Kraffta-Ebinga i Freuda, psychiatrii uczył się u Erwina Stransky’ego. Tytuł doktora medycyny otrzymał w roku 1909. Przez pewien czas uzupełniał studia w Monachium w klinice Emila Kraepelina. Od 1912 do 1914 asystent w klinice neurologicznej Wagnera-Jauregga. W 1914 roku osiadł w Trieście. Powołany na front w 1917, służył jako lekarz wojskowy w Galicji i Karpatach, potem kierował oddziałem psychiatrycznym szpitala garnizonowego w Grazu. W 1919 roku habilitował się w dziedzinie psychiatrii na Uniwersytecie Karola.
Profesor neuroanatomii i neurofizjologii, w latach 1930–1932 rektor Uniwersytetu Lublańskiego. Jako psychiatra zajmował się m.in. zagadnieniami symulacji chorób umysłowych, pracując w klinice Kraepelina rozwinął koncepcję parafrenii. W klinice Wagnera-Jauregga zajmował się guzami rdzenia kręgowego. W 1913, opierając się na własnych doświadczeniach, podał klasyczny, cytowany m.in. przez Jaspersa, opis właściwości halucynogennych meskaliny. Z czasem odrzucił psychoanalizę jako metodę terapeutyczną. Sprzeciwiał się ideom eugeniki negatywnej. Autor szkiców literackich i filozoficznych publikowanych w czasopiśmie „Ljubljanski zvon”.
Po jego śmierci poeta Igo Graden napisał wiersz "V opombo Alfredu Šerku".

</doc>
<doc id="2270933" url="https://pl.wikipedia.org/wiki?curid=2270933" title="Antagonizm">
Antagonizm



</doc>
<doc id="2270934" url="https://pl.wikipedia.org/wiki?curid=2270934" title="Diecezja Sendai">
Diecezja Sendai

Diecezja Sendai – diecezja Kościoła rzymskokatolickiego w Japonii, w metropolii Tokio. Została ustanowiona w 1891 roku jako diecezja Hakodate. W 1915 zostały ustalone jej dzisiejsze granice, zaś w 1936 roku zmieniła nazwę na diecezję Sendai.

</doc>
<doc id="2270935" url="https://pl.wikipedia.org/wiki?curid=2270935" title="Kaliakra Kawarna">
Kaliakra Kawarna

Kaliakra Kawarna (bułg. ПФК Калиакра Каварна) – bułgarski klub piłkarski z siedzibą w Kawarnie.
Historia.
Chronologia nazw: 
Klub sportowy "Kaliakra" został założony w 1922 roku. W następnym roku zmienił nazwę na "Wenus Wenera", ale funkcjonował przez niewiele lat. Po zakończeniu rumuńskiej okupacji w 1934 powstał nowy klub o nazwie "Bizone" od nazwy greckiej osady dawniej istniejącej w Kawarnie. W 1938 klub został rozformowany. W 1940 ponownie założony klub sportowy "Dobroticz", który w 1943 zmienił nazwę na "Kaliakra". Po przyjściu władz komunistycznych w Bułgarii klub był zmuszony zmienić nazwę na wzorzec radziecki - "Spartak". W 1949 ponownie zmienił nazwę na "Czerweno zname". Dopiero od 1957 występuje pod obecną nazwą. 
Przez długi czas klub zmagał się w niższych ligach bułgarskich. Dopiero w 1980 drużyna zdobyła awans do II ligi bułgarskiej. Debiut nie był udany - klub w sezonie 1980/81 spadł z Grupy B. Pobyt w III lidze był krótki - w następnym sezonie powrócił do Grupy B. W sezonie 1982/83 klub ponownie spadł do III ligi.
Po 22 latach, spędzonych w III lidze mistrzostw Bułgarii, w 2004 klub ponownie awansował do Grupy B. W sezonie 2009/10 klub zajął 1. miejsce w zachodniej Grupie B i zdobył awans do I ligi bułgarskiej.
Stadion.
Stadion Miejski w Kawarnie może pomieścić 5,000 widzów (siedzących miejsc).

</doc>
<doc id="2270938" url="https://pl.wikipedia.org/wiki?curid=2270938" title="Cat Street">
Cat Street

 – shōjo-manga napisana i zilustrowana przez Yoko Kamio. Seria była publikowana przez Shūeisha w magazynie "Bessatsu Margaret" od sierpnia 2004 do października 2007. Stała się bestsellerem w Japonii. Na jej podstawie stworzono 6-odcinkowy serial telewizyjny, w reżyserii Akimitsu Sasaki, wyemitowany w 2008 roku.
Opis fabuły.
Keito Aoyama to 16-letnia dziewczyna. Jako dziecko była bardzo utalentowana i szybko stała się popularną młodą aktorką. Jednak pewnego razu, podczas gry na scenie, Keito bardzo stremowała się, co zaraz odbiło się na jej karierze. Na dodatek Keito została zdradzona przez przyjaciółkę. Te traumatyczne wydarzenia spowodowały, że dziewczyna zamknęła się w sobie. Jej życie zmienia się z momentem spotkania tajemniczego dyrektora szkoły o nazwie "El Liston", która wydaje się być inna niż pozostałe.

</doc>
<doc id="2270944" url="https://pl.wikipedia.org/wiki?curid=2270944" title="Iwan Korbankolew">
Iwan Korbankolew

Iwan Korbankolew, bułg. Иван Корбанколев (ur. 20 czerwca 1987 w Ichtimanie, Bułgaria) – bułgarski piłkarz, grający na pozycji napastnika.
Kariera piłkarska.
Kariera klubowa.
Jest wychowankiem miejscowego klubu Botew Ichtiman, a potem Akademika Sofia. W 2004 został zauważony przez skautów Dynama Kijów i w maju przeniósł się do ukraińskiego klubu. Rozegrał 3 mecze w drużynie rezerwowej Dynama, jednak nie potrafił przebić się do podstawowej kadry. W kwietniu 2005 powrócił do Akademika Sofia. Po sezonie, spędzonym w Hebar Pazardżik w 2008 przeniósł się do pierwszoligowego PFK Montana. W 2009 przeszedł do PFK Napusnal, po czym powrócił do rodzimego Jełedżik Ichtiman.

</doc>
<doc id="2270950" url="https://pl.wikipedia.org/wiki?curid=2270950" title="Medal Zwycięstwa i Wolności">
Medal Zwycięstwa i Wolności



</doc>
<doc id="2270953" url="https://pl.wikipedia.org/wiki?curid=2270953" title="Katarzyna Fillol">
Katarzyna Fillol

Katarzyna Fillol (ur. około 1507 r., zmarła około 1534 r.) – angielska szlachcianka. Córka Sir Williama Fillol'a. Była pierwszą żoną Edwarda Seymoura, brata Jane Seymour, trzeciej żony Henryka VIII Tudora. Jak twierdzą niektóre źródła, miała romans z ojcem Edwarda Johnem Seymourem, nie ma na to jednak współcześnie dowodów. Z Edwardem Seymourem mieli dwoje dzieci:
Dzieci z tego związku zostały wydziedziczone przez Edwarda Seymoura. Pierwszeństwo przed nimi miały dzieci z drugiego małżeństwa Edwarda z Anną Stanhope. Jednak to potomkowie Katarzyny Fillol od 1750 r. (kiedy zmarł 7 książę Somerset) noszą aktualnie tytuł książąt Somerset.

</doc>
<doc id="2270961" url="https://pl.wikipedia.org/wiki?curid=2270961" title="MZK Piła">
MZK Piła



</doc>
<doc id="2270963" url="https://pl.wikipedia.org/wiki?curid=2270963" title="Koniczyna pannońska">
Koniczyna pannońska

Koniczyna pannońska, koniczyna wielkogłówkowa ("Trifolium pannonicum" L.) – gatunek rośliny wieloletniej należącej do rodziny bobowatych. 
Rozmieszczenie geograficzne.
Występuje w środkowej i południowo-wschodniej Europie oraz w Turcji. Szczególnie pospolita jest w rumuńskich, ukraińskich i słowackich Karpatach. 
W Polsce jest rzadka i występuje wyłącznie w Beskidzie Sądeckim i w okolicach Przemyśla. W Beskidzie Sądeckim Bogumił Pawłowski wymienia pięć stanowisk w Paśmie Radziejowej i dwa w Paśmie Jaworzyny, ale jego dane pochodzą z 1925. Ostatnio jednak odkryto nowe stanowiska. Znajdują się na polanie Stos i przy drodze leśnej od tej polany na Kordowiec, na Suchym Groniu, na polanie Paszkowej, Jasionowej, w okolicach Brzyny oraz w należącym do Obidzy osiedlu Sopatowiec. Dwa z tych stanowisk (na polanie Paszkowej i Jasionowej) pokrywają się z podanymi przez Pawłowskiego (ale inaczej opisanymi). Bolesław Kotula podaje też kilka stanowisk w okolicach Przemyśla (na Pogórzu Przemyskim i Dynowskim), ale jego dane pochodzą z 1881 roku.
Po stronie słowackiej gatunek ten notowano na południowym Podtatrzu (np. koło Kokawy Liptowskiej).
Biologia i ekologia.
Bylina, hemikryptofit. W Karpatach rośnie na łąkach i w świetlistych zaroślach, na niezbyt wilgotnych i kwaśnych glebach powstałych z rozkładu fliszu karpackiego. W Beskidzie Sądeckim wszystkie stanowiska znajdują się na wysokości 480–850 m n.p.m. Kwitnie od czerwca do lipca, jest owadopylna. Liczba chromosomów 2n = 96, 98, c. 126, 128, 130, 180 Ga (06) 3, 4, 5, 6. 
Zagrożenia.
Umieszczona na polskiej czerwonej liście w kategorii VU (narażony).
W klasyfikacji IUCN gatunek zagrożony wyginięciem (kategoria VU) w Karpatach polskich. W Polsce występuje na obszarze Popradzkiego Parku Krajobrazowego. W Brzynie w 2002 kwitnęło kilkaset osobników. Jest jednak zagrożony. Głównym źródłem zagrożenia jest zaprzestanie koszenia polan, na których występuje. Powoduje to ich zarastanie w wyniku naturalnej sukcesji wtórnej. Gatunek umieszczony w Polskiej Czerwonej Księdze Roślin w kategorii VU (narażony).

</doc>
<doc id="2270965" url="https://pl.wikipedia.org/wiki?curid=2270965" title="Trifolium pannonicum">
Trifolium pannonicum



</doc>
<doc id="2270966" url="https://pl.wikipedia.org/wiki?curid=2270966" title="Ai Kobayashi">
Ai Kobayashi

 – japońska curlerka, dwukrotna srebrna medalistka na mistrzostwach świata juniorów.
Kobayashi uprawia curling od 1995, zadebiutowała już na Mistrzostwach Świata Juniorów 1997 jako rezerwowa w zespole Akiko Katō. Rok później na tej samej pozycji zdobyła srebrny medal zawodów, jednak nie zagrała w żadnym z meczów. W 1999 weszła w skład drużyny jako otwierająca, Japonki powtórzyły wynik, przegrywając w finale MŚ ze Szwajcarkami (Silvana Tirinzoni) 3:8.
Jako skip powróciła na juniorską arenę międzynarodową w 2003 jednak bez większych sukcesów. Jako piąta zawodniczka w ekipie Yumie Hayashi wzięła udział w Mistrzostwach Świata Kobiet 2005, zagrała w 5 spotkaniach. Japonki z bilansem 3-8 zajęły 9. miejsce.

</doc>
<doc id="2270968" url="https://pl.wikipedia.org/wiki?curid=2270968" title="Henryk Podedworny">
Henryk Podedworny

Henryk Podedworny (ur. 22 kwietnia 1927 w Horodence, zm. 16 lipca 2015) – dr hab. inż., ekonomista rolny, absolwent Szkoły Głównej Gospodarstwa Wiejskiego w Warszawie.
Życiorys.
Syn Bolesława. Studia uzupełniające i staże zawodowe odbył między innymi w University of Cambridge (Anglia) i Wisconsin University (USA). W latach 1963–1966 pracownik Komitetu Współpracy Gospodarczej z Zagranicą przy Radzie Ministrów w Warszawie do spraw międzynarodowych organizacji gospodarczych oraz Sekretarz Polskiego Międzyresortowego Komitetu Współpracy z ONZ/FAO. W latach 1966–1985 z przerwami, łącznie przez 10 lat, etatowy pracownik FAO; w jej centrali przez 5 lat. Od 1972 r. ekspert w kilku krajach Wschodniej Afryki Tropikalnej; w tym Reprezentant FAO i Doradca Programu Rozwoju ONZ/UNDP w Tanzanii odpowiedzialny za planowanie i nadzór nad realizacją projektów inwestycyjnych z dziedziny szeroko pojmowanej gospodarki wiejskiej. Od 1985 r. nauczyciel akademicki; emerytowany profesor Uniwersytetu w Białymstoku. Od 1996 r. prowadził zajęcia dydaktyczne z międzynarodowych stosunków gospodarczych w Wyższej Szkole Ekonomicznej w Białymstoku.
Mieszkał w Warszawie. Odznaczony Złotym Krzyżem Zasługi.
Jego żoną była Leokadia Hanna z domu Berger (1925-2003), z którą miał dwoje dzieci: Andrzeja (ur. 1952) oraz Ewę (ur. 1954).

</doc>
<doc id="2270969" url="https://pl.wikipedia.org/wiki?curid=2270969" title="Diecezja Jokohamy">
Diecezja Jokohamy

Diecezja Jokohamy – diecezja Kościoła rzymskokatolickiego w Japonii, w metropolii Tokio. Została erygowana w 1937 roku. Dzisiejsze granice uzyskała dwa lata później.

</doc>
<doc id="2270971" url="https://pl.wikipedia.org/wiki?curid=2270971" title="Tarō Katsura">
Tarō Katsura

 – japoński generał i polityk z okresu Meiji, trzykrotnie pełnił funkcję premiera Japonii (1901–1906, 1908–1911, 1912–1913). Zwolennik przywrócenia władzy cesarskiej i ograniczenia wpływów europejskich w Japonii.
Życiorys.
Urodził się w Hagi w lennie Chōshū (obecnie prefektura Yamaguchi). Pochodził z rodziny samurajskiej. W młodości brał udział w wystąpieniach przeciwko rodowi Tokugawa. W 1868, podczas restauracji Meiji, opowiedział się za przywróceniem władzy cesarzowi i odstąpieniem od rządów siogunów z rodu Tokugawa.
W następnych latach przebywał w Niemczech, gdzie uczył się strategii i taktyki wojskowej oraz pełnił funkcję attaché wojskowego ambasady Japonii od 1875 do 1878. Po powrocie do kraju otrzymał stopień generała brygady. W 1886 mianowano go na stanowisko wiceministra armii.
Brał udział w pierwszej wojnie chińsko-japońskiej (1894–1895), w której dowodził 3. Dywizją Cesarskiej Armii. 2 czerwca 1896 objął urząd gubernatora generalnego Tajwanu, który piastował do października tego samego roku. W 1898 został ministrem armii, a trzy lata później, 2 czerwca 1901, premierem Japonii. W czasie jego pięcioletniego premierostwa Japonia zawarła sojusz z Wielką Brytanią (1902) i odniosła zwycięstwo w wojnie z Rosją (1904–1905), umacniając swoją pozycję na arenie międzynarodowej. Urząd premiera przestał sprawować 7 stycznia 1906.
W latach 1908–1911 ponownie pełnił funkcję premiera kraju. W 1910 doprowadził do uznania Korei za japoński protektorat i do jej aneksji. Wkrótce po zakończeniu sprawowania urzędu został mianowany księciem ("kōshaku"), strażnikiem Tajnej Pieczęci ("nai-daijin") oraz czcigodnym mężem stanu ("genrō").
Mimo że początkowo sprzeciwiał się idei partii politycznych, to podczas swojego trzeciego premierostwa (21 grudnia 1912 – 20 lutego 1913) utworzył partię "Rikken Dōshikai" (Konstytucyjne Stowarzyszenie Jednomyślnych, 1913–1916), która miała być odpowiedzią na dominację opozycyjnej partii "Rikken Seiyūkai" (Konstytucyjne Stowarzyszenie Przyjaciół Polityki, 1900–1940) w Zgromadzeniu Narodowym. Jego ugrupowanie, pomimo początkowych niepowodzeń, stało się jedną z dwóch głównych sił politycznych w Japonii w okresie przed II wojną światową. Po zaledwie siedmiu tygodniach przestał piastować stanowisko premiera ze względu na wybuch protestów przeciwko jego oligarchicznym metodom i planom zwiększenia zbrojeń. Zmarł kilka miesięcy później w Tokio.

</doc>
<doc id="2270972" url="https://pl.wikipedia.org/wiki?curid=2270972" title="Takeaki Matsumoto">
Takeaki Matsumoto

 – japoński polityk, deputowany do Izby Reprezentantów od 2000, minister spraw zagranicznych od 9 marca do 2 września 2011 r.
Życiorys.
Takeaki Matsumoto w październiku 1981 zdał egzamin na członka Krajowej Służby Publicznej. W marcu 1982 ukończył studia na Wydziale Prawa Uniwersytetu Tokijskiego. Miesiąc później rozpoczął pracę w Banku Przemysłowym Japonii w Osace. Jego prapradziad Hirobumi Itō pełnił funkcję pierwszego premiera Japonii.
W sierpniu 1989 został asystentem swojego ojca, Jūrō Matsumoto, ministra obrony od sierpnia 1989 do lutego 1990. Po opuszczeniu przez ojca stanowiska w rządzie pozostał jego asystentem jako członka Izby Reprezentantów. W lutym 2000 sam Takeaki Matsumoto został po raz pierwszy deputowanym do Izby Reprezentantów z ramienia Partii Demokratycznej. W kolejnych wyborach uzyskiwał reelekcję.
We wrześniu 2010 objął stanowisko sekretarza stanu (wiceministra) spraw zagranicznych w rządzie Naoto Kana. 9 marca 2011 został mianowany przez premiera ministrem spraw zagranicznych, po dymisji Seiji Maehary z powodu przyjęcia nielegalnej dotacji finansowej. Swoją funkcję pełnił do 2 września 2011 r., kiedy zaprzysiężony został nowy rząd Japonii, z premierem Yoshihiko Nodą na czele.

</doc>
<doc id="2270974" url="https://pl.wikipedia.org/wiki?curid=2270974" title="Butonierka">
Butonierka

Butonierka () – niewielki otwór na guzik w lewej klapie marynarki lub żakietu na wysokości obojczyka. 
Dawniej zwany butonierą, służył do zapinania najwyższego guzika. Służył on zapinaniu pod szyję klap marynarki.
Do butonierki wkłada się niewielki żywy kwiat, a jego łodygę mocuje po drugiej stronie klapy do specjalnie wszytej szlufki. W niektórych językach (np. angielskim) słowem "" określa się właśnie kwiat wsadzany do butonierki, a nie samą butonierkę, co może powodować nieporozumienia.
Butonierka często mylona jest zarówno z brustaszą, jak i z poszetką.
Butonierka w kulturze.
Wyraz "butonierka" pojawił się w wierszu Brunona Jasieńskiego "But w butonierce", a także w piosenkach:

</doc>
<doc id="2270976" url="https://pl.wikipedia.org/wiki?curid=2270976" title="Anan (miasto)">
Anan (miasto)

 – miasto w Japonii, na wyspie Sikoku ("Shikoku"), w prefekturze Tokushima.
Organizm miejski Anan ("Anan-shi") utworzono w 1958 roku z połączenia mniejszych jednostek administracyjnych. W 2006 roku powiększono go o miasteczka Hanoura i Nakagawa (obu z powiatu Naka).
W mieście znajduje się siedziba główna firmy Nichia produkującej LED oraz elektronikę.
Populacja.
Zmiany w populacji Anan w latach 1970–2015:

</doc>
<doc id="2270977" url="https://pl.wikipedia.org/wiki?curid=2270977" title="Ben 10 Ultimate Alien">
Ben 10 Ultimate Alien



</doc>
<doc id="2270978" url="https://pl.wikipedia.org/wiki?curid=2270978" title="Pierre Alphonse Laurent">
Pierre Alphonse Laurent

Pierre Alphonse Laurent (ur. 18 lipca 1813, zm. 2 września 1854) – francuski matematyk i inżynier wojskowości. Autor prac z zakresu mechaniki, fizyki matematycznej, funkcji analitycznych oraz rachunku wariacyjnego. Twórca tzw. szeregu Laurenta.

</doc>
<doc id="2270983" url="https://pl.wikipedia.org/wiki?curid=2270983" title="Jonowy mikroskop polowy">
Jonowy mikroskop polowy



</doc>
<doc id="2270985" url="https://pl.wikipedia.org/wiki?curid=2270985" title="Karafuto">
Karafuto



</doc>
<doc id="2270989" url="https://pl.wikipedia.org/wiki?curid=2270989" title="67 Pułk Artylerii Ciężkiej">
67 Pułk Artylerii Ciężkiej

67 Pułk Artylerii Ciężkiej (67 pac) – oddział artylerii ciężkiej ludowego Wojska Polskiego.
Pułk został sformowany we wrześniu 1945 roku w garnizonie Gniezno (Poznański Okręg Wojskowy), w składzie 12 Łużyckiej Brygady Artylerii Ciężkiej. Jednostka powstała w wyniku przeformowania 8 Brygady Artylerii Ciężkiej i włączenia w jej skład 6 Samodzielnego Dywizjonu Artyleryjskiego Rozpoznania Pomiarowego z 2 Łużyckiej Dywizji Artylerii.
W marcu 1949 roku 12 BAC została podporządkowana dowódcy Okręgu Wojskowego Nr IV. 10 października 1950 roku jednostka została dyslokowana do garnizonu Września, gdzie zajęła koszary przy ul. Kościuszki 14, w których dotąd stacjonował 2 Sudecki Pułk Czołgów.
W terminie do 30 lipca 1951 roku pułk został przekazany w podporządkowanie dowódcy Okręgu Wojskowego Nr II, skierowany na Poligon Artyleryjski w Suchatówce i tam przeformowany w 33 Brygadę Artylerii Ciężkiej. Jesienią tego roku brygada została dyslokowana do garnizonu Inowrocław.
21 czerwca 1951 roku z dywizjonu artyleryjskiego rozpoznania pomiarowego 67 pac została wyłączona 1 bateria rozpoznania dźwiękowego. Na jej bazie został sformowany dywizjon artyleryjskiego rozpoznania pomiarowego 14 Brygady Artylerii Ciężkiej.

</doc>
<doc id="2270990" url="https://pl.wikipedia.org/wiki?curid=2270990" title="Komatsushima">
Komatsushima

 – miasto w Japonii, na wyspie Sikoku ("Shikoku"), w prefekturze Tokushima.
Miasto rangi 市 "-shi" utworzono 1 czerwca 1951 roku.
Populacja.
Zmiany w populacji Komatsushima w latach 1970–2015:

</doc>
<doc id="2271000" url="https://pl.wikipedia.org/wiki?curid=2271000" title="Reflektor samochodowy">
Reflektor samochodowy

Reflektor samochodowy – urządzenie oświetleniowe umieszczone z przodu samochodu, służące do oświetlania drogi przed pojazdem za pomocą odpowiednio skierowanego strumienia światła.
Oświetlenie montowane w pojazdach konstruowane jest zgodnie ze ścisłymi warunkami technicznymi i homologacyjnymi określonymi dla całych zespołów oświetleniowych i dla ich elementów składowych. Warunki te dotyczą także montowanych w nich żarówek. Obecnie w Polsce i Europie stosuje się kilka typów żarówek reflektorowych tradycyjnych dwuwłókowych, żarówek halogenowych, a także palników ksenonowych i żarówek (diod) technologii LED.
Reflektor jest mechanizmem oświetleniowym montowanym z przodu pojazdu. Standardowy reflektor składa się z obudowy, mechanicznego lub elektrycznego urządzenia regulacyjnego, źródła światła, odbłyśnika oraz klosza – szklanego lub plastikowego. Rolą tego elementu jest określanie pozycji samochodu na drodze, ale co najważniejsze odpowiednie doświetlenie drogi podczas jazdy. Nowoczesne rozwiązania i technologie stosowane w reflektorach samochodowych pozwalają na jeszcze wydajniejsze oświetlanie przestrzeni przed pojazdem co przekłada się na bezpieczeństwo prowadzenia.
Usterki reflektorów samochodowych.
Reflektory, podobnie jak inne części samochodowe ulegają zużyciu wraz z biegiem lat. Dotyczy do szczególnie kloszy oraz odbłyśników. Plastikowe elementy przezroczyste mogą ulec zmatowieniu lub odbarwieniu, natomiast odbłyśniki po rozszczelnieniu lampy mogą przyjąć na siebie znaczne ilości osadu. Wszystko to przekłada się na spadek efektywności działania naszych reflektorów. Innym źródłem problemów z oświetleniem naszego samochodu może być instalacja elektryczna, zużyty akumulator lub uszkodzony alternator.
Zdarza się, że reflektory samochodowe parują. Może to oznaczać nieszczelność obudowy reflektora. Zbieranie się wilgoci w jego wnętrzu jest niekorzystne i bardzo często skutecznie go degraduje przez nalot na odbłyśniku oraz korozję styków i odsłoniętych elementów metalowych.

</doc>
<doc id="2271001" url="https://pl.wikipedia.org/wiki?curid=2271001" title="Bitwa pod Vella Lavella">
Bitwa pod Vella Lavella

Bitwa koło Vella Lavella – starcie morskie podczas walk w archipelagu Wysp Salomona w czasie II wojny światowej, pomiędzy niszczycielami japońskimi i amerykańskimi, stoczone w nocy z 6 na 7 października 1943 roku koło wyspy Vella Lavella.
Podłoże.
12 sierpnia 1943 na wyspie Vella Lavella wylądowali amerykańscy żołnierze, nie napotykając na większy opór. 17 sierpnia na północy wyspy swoje siły wysadzili też Japończycy, przy czym 18 sierpnia doszło do starcia morskiego pod Horaniu. Na skutek opanowania większości wyspy przez przeważające siły amerykańskie w toku walk o Vella Lavella, Japończycy zdecydowali ewakuować garnizon z tej wyspy i pobliskiej Kolombangary na wyspy Choiseul i Bougainville.
6 października z Rabaulu wypłynęły japońskie okręty pod dowództwem kontradmirała Ijuina, w celu ewakuacji blisko 600 żołnierzy pozostających na Vella Lavella. Sześć niszczycieli: „Akigumo”, „Isokaze”, „Kazegumo”, „Yugumo”, „Shigure” i „Samidare” stanowiło zespół osłony. Trzy starsze niszczyciele „Fumizuki”, „Matsukaze”, „Yunagi” stanowiły zespół transportowy, podobnie jak cztery ścigacze okrętów podwodnych i jednostki desantowe, które dołączyły z Buin.
Amerykańskie samoloty wykryły zespół z wyprzedzeniem, lecz Amerykanie mogli przeciw niemu skierować tylko zespół trzech niszczycieli komandora Franka Walkera (USS „Selfridge”, "Chevalier”, „O’Bannon”), do którego miały dołączyć odłączone od eskortowania konwoju niszczyciele komandora Harolda Larsona (USS „Ralph Talbot”, „Taylor” i „La Vallette”). Japończycy również otrzymywali informacje o obecności okrętów wroga z rozpoznania lotniczego, lecz sądzili że ich przeciwnikami będą krążowniki. Amerykańskie okręty mogły polegać radarze, podczas gdy sytuację Japończyków pogarszała kiepska pogoda, ze szkwałami i zamgleniami. 
Bitwa.
Amerykański dowódca Frank Walker zdecydował nie czekać na drugi zespół, lecz ruszyć w spodziewanym kierunku wroga. Obie strony dostrzegły się 6 października ok. 22:30. Trzy amerykańskie niszczyciele nadpływały z północnego wschodu, a ich przeciwnikiem były początkowo cztery japońskie niszczyciele zespołu osłony, do których dopiero później dołączyły „Shigure” i „Samidare” 27. dywizjonu komandora Hary. Z powodu złej oceny odległości od nieprzyjaciela przez japońskiego dowódcę, cztery niszczyciele wykonywały skomplikowane manewry, które postawiły je w mało korzystnej pozycji – „Yugumo” zasłaniał innym nieprzyjaciela, a flagowy „Akigumo” był najdalej od Amerykanów.
Amerykanie pierwsi wystrzelili o 22:55 salwę 14 torped, a minutę później otworzyli ogień do najbliższego niszczyciela „Yugumo”, uzyskując kilka trafień z dział kalibru 127 mm. O 23:03 „Yugumo” został dodatkowo trafiony jedną z torped i wkrótce zatonął. Wcześniej jednak sam też wystrzelił 8 torped, z których jedna trafiła o 23:01 niszczyciel „Chevalier”, urywając mu cały dziób. Unieruchomiony „Chevalier” został dodatkowo staranowany w prawą burtę przez kolejny w szyku „O’Bannon”, który odniósł przy tym uszkodzenia dziobu. W tym czasie trzy pozostałe niszczyciele kontradmirała Ijuina wycofały się z walki na południe. Na pole bitwy jednak nadpłynęły niszczyciele „Shigure” i „Samidare”, które nawiązały walkę z flagowym niszczycielem kmdra Walkera „Selfridge”. Spośród wystrzelonych przez nich torped, jedna trafiła o 23:06 i poważnie uszkodziła dziób amerykańskiego okrętu. Pozostałe okręty japońskie wycofały się w obliczu nadpływających trzech dalszych niszczycieli amerykańskich.
Około 2 w nocy „Chevalier” został opuszczony przez załogę, a następnie dobity torpedą przez „La Vallette” (uratowano 250 osób, zginęło 51). Z „Yugumo” uratowało się 22 marynarzy na tratwie i dalszych 78 wziętych do niewoli przez amerykańskie kutry torpedowe. Mimo odpłynięcia własnych niszczycieli i obecności na akwenie trzech okrętów amerykańskich, japońskie barki desantowe przypłynęły i bez przeszkód zabrały żołnierzy między godz. 1:00 a 3:05.
Starcie stanowiło niewielkie zwycięstwo japońskie, a przede wszystkim zdołali oni bez przeszkód wykonać swoje zadanie, polegające na ewakuacji żołnierzy z Vella Lavella. Mimo to, kontradmirał Ijuin był krytykowany za błędy w dowodzeniu, małą aktywność oraz wycofanie się, mimo uzyskanej przewagi. Na usprawiedliwienie wskazuje się, że myślał, że ma do czynienia z krążownikami, a pewność siebie Japończyków w walkach nocnych została zachwiana przez wcześniejsze starcia i przekonanie się o skuteczności kierowanego radarem ognia amerykańskich krążowników. Honory za to spotkały dowódców „Shigure” i „Samidare”. Było to ostatnie zwycięstwo odniesione przez japońskie siły nawodne.

</doc>
<doc id="2271002" url="https://pl.wikipedia.org/wiki?curid=2271002" title="Kościół Anglikański w Japonii">
Kościół Anglikański w Japonii

 – chrześcijański związek wyznaniowy działający w Japonii, zaliczany do Kościołów anglikańskich. Członek Wspólnoty anglikańskiej oraz Światowej Rady Kościołów. Liczy ok. 57 tysięcy wiernych (2006), co daje mu pozycję trzeciego pod względem liczebności Kościoła chrześcijańskiego w Japonii, po Kościele katolickim i Zjednoczonym Kościele Chrystusa w Japonii. 
Historia.
Początek obecności anglikanizmu w Japonii datowany jest na 1859 rok, kiedy przybyli pierwsi dwaj misjonarze z Kościoła Episkopalnego w Stanach Zjednoczonych. Wkrótce potem swoje misje przysłały do Japonii także Kościół Anglii oraz Kościół Anglikański Kanady. Każdy z nich utworzył początkowo odrębne struktury. 
W 1878 roku pochodzący z USA biskup Channing Moore Williams podjął próbę zjednoczenia wszystkich japońskich anglikanów w jeden Kościół, który formalnie zaczął działać w 1887 roku. 
W 1923 roku po raz pierwszy sakrę biskupią uzyskał Japończyk (wcześniej biskupami byli wyłącznie zagraniczni misjonarze). W 1930 Kościół został przyjęty do Wspólnoty anglikańskiej, co stanowiło ostateczny dowód jego uznania przez inne denominacje anglikańskie z całego świata.
Struktura.
Kościół dzieli się na 315 parafii zgrupowanych w 11 diecezjach, z biskupami diecezjalnymi na czele. Jeden z biskupów pełni dodatkowo funkcję prymasa Kościoła, mającą znaczenie głównie reprezentacyjne i honorowe. Od 2006 roku jest to Nathaniel Makoto Uematsu, biskup Hokkaido. Duchowieństwo Kościoła liczy 288 osób, dodatkowo 219 świeckich ma uprawnienia lektorów (wszystkie statystyki z 1 stycznia 2006).

</doc>
<doc id="2271005" url="https://pl.wikipedia.org/wiki?curid=2271005" title="Jonsu">
Jonsu



</doc>
<doc id="2271006" url="https://pl.wikipedia.org/wiki?curid=2271006" title="Azetyna">
Azetyna

Azetyna – nienasycony heterocykliczny związek organiczny o wzorze C3H5N, zbudowany z czteroczłonowego pierścienia zawierającego jeden atom azotu, będący heteroatomem, oraz trzech atomów węgla. Istnieją dwie formy izomeryczne azetyny:

</doc>
<doc id="2271008" url="https://pl.wikipedia.org/wiki?curid=2271008" title="Johanna Salomaa">
Johanna Salomaa

Leena Johanna "Jonsu" Salomaa (ur. 18 stycznia 1984 w Espoo) – fińska wokalistka znana z występów w grupie muzycznej Indica, której jest liderką. Obecnie wraz z Jesse Hietanen ma drugi zespół - Vox Populis. Znana jest również z gościnnego występu w grupie Nightwish oraz współpracy z fińskim wokalistą - Jukka Poika.

</doc>
<doc id="2271009" url="https://pl.wikipedia.org/wiki?curid=2271009" title="Abraxas (mitologia)">
Abraxas (mitologia)

Abraxas – to określenie Najwyższego Bóstwa w mitologii perskiej i gnostyckiej. W hellenistycznych dokumentach poświęconych magii słowo "Abraxas" pojawia się jako przykład magicznej logiki i synonim pełni. Pierwotna pisownia "Abrasax", zapewne w wyniku pomyłki w łacińskim przekładzie przyjęła formę "Abraxas". Od imienia "Abraxas" wywodzi się słowo "abrakadabra".
Etymologia.
Etymologia tego imienia niejasna; jedni sądzą, że słowo to pochodzi od hbr. "ha-berak-hah", czyli „błogosławieństwo”; inni, wskazując na fakt, iż imię to złożone jest z dwóch hebrajskich wyrazów "abh", "bara" oraz negatywnego "a", sugerują, iż imię to mogłoby oznaczać „Ojciec Niestworzony”; jeszcze inni wywodzą to imię ze złożenia słów koptyjskich: "abrak" i "sax", czyli „święte”, „czcigodne”, „błogosławione”.
Słowo "Abraxas" powstało zapewne w wyniku operacji numerologicznej wykonanej na literach alfabetu greckiego, którym przypisywano wartości liczbowe: a zatem greckie słowo αβραξας według stosowanej reguły ponieważ:
α = 1, β = 2, ρ = 100, α = 1, ξ = 60, α = 1, ζ = 200 po zsumowaniu uzyskujemy
Znaczenie imienia.
Liczba 365 odpowiada liczbie dni roku słonecznego. Tym samym Abraxas, podobnie jak irański Mitra, oznacza skończony, cyrkularnie zamknięty obieg czasu, koło, po którym wędruje Słońce, przechodząc przez wszystkie znaki zodiaku. Abraxas oznacza też eon, czyli rok kosmiczny, obejmujący 365000 lat – czas trwania Kosmosu. Ten "boski rok" (rok kosmiczny) odpowiada 1000 latom ludzkim.
Egipski gnostyk Bazylides określił tym mianem najwyższą istotę, która rodzi pięć sił pierwotnych: ducha ("nous"), słowo ("logos"), opatrzność ("phronesis"), mądrość ("sophia") i potęgę ("dynamis"). Jego zwolennicy oddawali Abraxasowi cześć jako bogu najwyższemu, który zesłał na świat Jezusa Chrystusa (uważali, że jest on duchem bezcielesnym). Imię to pojawia się na hellenistycznych papirusach magicznych oraz na starożytnych gemmach – oznacza "Imię Boga". Pojawia się również "Kodeksie z Nag Hamadi": w "Ewangelii Egipcjan" 52, 26 i w "Apokalipsie Adama" 75, 22.
Tertulian pisze: "Później wystąpił Bazylides. Ten nauczał, że istnieje najwyższy Bóg, imieniem Abraksas. Z niego pochodzi stworzony Umysł, nazywany przez Greków "nous", od tego zaś pochodzi Słowo, z niego zaś Opatrzność, z Opatrzności Moc i Mądrość. Z tych zaś następnie pochodzą władze i aniołowie, a następnie nieskończone ilości aniołów i emanacji. Za przyczyną aniołów, ustanowionych w 365 niebiosach, powstał świat ku czci Abraksasa". (Tertulian, "Przeciw wszystkim herezjom" 1, przełożył ks. Wincenty Myszor, w: tegoż, "Wybór pism", ATK, Warszawa 1983, t. 2, s. 220).
Abraxas to również symbol siedmiu (znanych w Starożytności) planet oraz siedmiu stopni oświecenia człowieka. W czasach wczesnego chrześcijaństwa słowo to było równoznaczne z "nasz Ojciec", "Pan zastępów", a zatem utożsamiane było z imieniami Mitra i Jahwe. Później chrześcijanie zaczęli widzieć w nim demona, albowiem Abraxas, jednocząc w sobie wszystkie aspekty świata, sprzyjał unifikowaniu opozycji (także moralnych).
Ikonografia.
Abraxasa często przedstawia się jako istotę o ciele człowieka i głowie koguta; zamiast nóg ma węże oplatające gałąź tworzącą podwójny krzyż, przy czym:
Abraxas w literaturze.
"Ptak wykluwa się z jajka. Jajkiem jest świat.
 Kto chce się urodzić, musi świat zniszczyć.
 Ptak leci do Boga. A imię Boga Abraxas." 
"Oto okropny Abraxas.
Jest najgwałtowniejszym ze Stworzeń, w nim Stworzenie napawa się trwogą przed samym sobą.
Jest on objawionym sprzeciwem Stworzenia wobec Pleromy i jej nicości.
Jest przerażeniem syna wobec matki.
Jest miłością syna do matki.
Jest zachwytem ziemi i okrucieństwem nieba".

</doc>
<doc id="2271012" url="https://pl.wikipedia.org/wiki?curid=2271012" title="Krzysztof Jaroszyński (prawnik)">
Krzysztof Jaroszyński (prawnik)

Krzysztof Maurycy Jaroszyński (ur. 1977) – polski prawnik, doktor nauk prawnych, administratywista.
Życiorys.
Absolwent Wydziału Prawa i Administracji Uniwersytetu Warszawskiego. Specjalista w zakresie prawa administracyjnego, postępowania administracyjnego oraz publicznego prawa gospodarczego. W 2008 obronił na macierzystej uczelni doktorat z zakresu prawa administracyjnego. W latach 2001–2010 asystent i wykładowca na warszawskich uczelniach wyższych: Uniwersytecie Kardynała Stefana Wyszyńskiego, Uniwersytecie Warszawskim i w Szkole Głównej Handlowej.
Od 2001 współpracownik warszawskich kancelarii prawniczych (Kancelaria Adwokacka Adam Jaroszyński, Kancelaria Marek Wierzbowski). Świadczył usługi prawne w zakresie prawa gospodarczego, procedury administracyjnej oraz prawa procesu inwestycyjno-budowlanego. Od 2005 dyrektor zespołu prawnego w firmie doradczej Inplus. Zajmował się doradztwem w zakresie sektora energetycznego oraz sporami związanymi z funkcjonowaniem rynków regulowanych.
Od 2010 do 5 stycznia 2012 prezes Urzędu Transportu Kolejowego.

</doc>
<doc id="2271015" url="https://pl.wikipedia.org/wiki?curid=2271015" title="Kadonnut puutarha">
Kadonnut puutarha

Kadonnut puutarha – trzeci album fińskiego zespołu Indica, z gatunku pop, rock. Wydany w 2007 r. Był on promowany przez trzy radiowe single: "Linnasa Vanki", "Ulkona" oraz "Noita".

</doc>
<doc id="2271016" url="https://pl.wikipedia.org/wiki?curid=2271016" title="1-Azetyna">
1-Azetyna

1-Azetyna – organiczny związek chemiczny należący do nienasyconych związków heterocyklicznych. 1-Azetyna zbudowana jest z pierścienia, w skład którego wchodzą trzy atomy węgla, oraz jeden atom azotu, który pełni w pierścieniu rolę heteroatomu. 1-Azetyna jest jednym z dwóch izomerów azetyny, w którym wiązanie podwójne występuje pomiędzy atomem azotu i atomem węgla.

</doc>
<doc id="2271017" url="https://pl.wikipedia.org/wiki?curid=2271017" title="Skałoszczur właściwy">
Skałoszczur właściwy

Skałoszczur właściwy, skałoszczur skalny ("Petromus typicus") – gatunek afrykańskiego gryzonia z monotypowego współcześnie rodzaju skałoszczur ("Petromus") i monotypowej rodziny skałoszczurowatych (Petromuridae), zamieszkujący skaliste obszary zachodniej części Afryki Południowej, Namibii, południowo-zachodniej Angoli oraz północno-zachodni region Kraju Przylądkowego w Południowej Afryce.
Systematyka.
"Petromus typicus" zaliczany jest do rodziny skałoszczurowate (Petromuridae). W literaturze zoologicznej wyróżniono piętnaście podgatunków występujących na stosunkowo małym terenie, jednak nie wszystkie są akceptowane przez taksonomów jako odrębne podgatunki.
Analizy genetyczne wykazały bliskie pokrewieństwo rodzin Petromuridae i Thryonomyidae. Postulowano nawet umieszczenie obu rodzin w jednej wspólnej nadrodzinie Thryonomyoidea. Najnowsze ustalenia lokują jednak rodzinę Petromuridae w nadrodzinie Petromuroidea.
Opisano liczne formy i podgatunki, ale wstępne pomiary czaszki wykazują, że "P. typicus" jest gatunkiem monotypowym, chociaż potrzebne są analizy filogenetyczne, aby to potwierdzić.
Nazewnictwo.
Oprócz nazw "Petromus" i Petromuridae w literaturze czasem stosowane są nazwy "Petromys" i Petromyridae.
Nazewnictwo łacińskie.
Nazwa rodzajowa "Petromus" pochodzi od greckich słów: "petra" (πέτρα), oznaczającego „skałę”, oraz "mys" (μυς), znaczącego „mysz”, i najprawdopodobniej nawiązuje do skalistego środowiska zajmowanego przez to zwierzę. Nazwa gatunkowa pochodzi od „typowy, typ”, od gr. τυπικος "tupikos" „typowy, zgodnie z typem”, od τυπος "tupos" „typ”. 
Nazewnictwo narodowe.
Lokalnie używane są nazwy "rock rat", "dassie rat" i "noki". "Noki" pochodzi z dialektu ludu Khoikhoi. Badacze chętnie używają tej nazwy, bowiem pozwala na uniknięcie pomyłek pomiędzy "dassie-rat" a "rock-dassie" (góralkiem skalnym) – ssakiem z rodziny góralkowatych. W języku niderlandzkim, którego używali przybywający z Europy osadnicy z okolic Kapsztadu, słowo "dassie" oznacza borsuka.
Genetyka.
Andrea Mess i Manfred Ade zwracają uwagę na dużą zbieżność cech plezjomorficznych tego gatunku z Hystricognathi.
Budowa ciała.
Morfologia.
"Petromus typicus" bywa w literaturze określany jako podobny do wiewiórki, ale bez puszystego ogona. Zachowuje duże podobieństwo do innych jeżozwierzokształtnych – w tym południowoamerykańskich koszatniczek. Budowa ciała niska, nieco przysadzista. Tułów dorosłego osobnika ma 140–200 mm długości, ogon 130–180 mm, a waży 100–300 g.
Skałoszczur właściwy ma czarne, długie wibryssy, beżowy nos, wąskie łapy i pazury. Rinarium jest mocno zredukowane. Przednie łapy mają cztery palce, a tylne pięć. Sierść miękka w dotyku, rośnie w kępkach po 3–5 włosów. Nie ma podszerstka, więc włos okrywowy jest sztywny i wyprostowany. Kolor sierści zlewa się z barwą skał, część grzbietowa ma szary odcień, a brzuszna szaro-beżowy, śniady lub pomarańczowo-beżowy. Sierść na ogonie jest rzadka, krucha i łatwo łamliwa. Sporadycznie umaszczenie może być brązowe, szare czy nawet czarne.
Morfologicznie "P. typicus" jest dobrze przystosowany do życia w specyficznym terenie. Głowa jest bocznie spłaszczona, ciało gibkie, szkielet giętki i elastyczny, co ułatwia przeciskanie się przez szczeliny. Sutki samic (3 pary, rzadziej 2), są ulokowane wysoko, na bokach, co umożliwia karmienie młodych podczas leżenia na brzuchu czy chowania w szczelinach. Przysadzista budowa ciała jest zgodna z charakterem poruszania się. Skałoszczur właściwy nie skacze, ale biega.
"Petromus typicus" ma uzębienie o charakterze hypsodontycznym (wysokokoronowe), co oznacza zęby o krótkich korzeniach i masywnej koronie. Wzór zębowy: formula_1.
Anatomia.
Żołądek jest duży, zakrzywiony, pofałdowany, kątnica duża w przekroju i podzielona.
Fizjologia.
Niedobór wody jest typową cechą Pustyni Namib od milionów lat. "P. typicus" są więc doskonale przystosowane pod względem morfologii do funkcjonowania w takich warunkach. Mogą zdobywać wodę znajdującą się w szczelinach skalnych, wciskając się do nich, co ułatwiają bocznie spłaszczona czaszka, elastyczne żebra i boczno-grzbietowe sutki.
Tryb życia.
Skałoszczur właściwy prowadzi dzienny tryb życia. Żyje w skalistym terenie, chętnie na skalistych zboczach gór, wzgórz i urwisk, które dają schronienie. Z kryjówek wyłania się rano lub późnym popołudniem, choć czasem jest aktywny także w czasie silnego operowania słońca. Lubi wygrzewać się w gorące dni, ale zazwyczaj pod osłoną skał, które go chronią przed atakiem sokołowych. "Petromus typicus" wiedzie samotniczy tryb życia lub żyje w parach, lubi spędzać czas na baraszkowaniu i zabawach.
Zoolodzy zaobserwowali sporadycznie występujące nieco dziwne zachowanie polegające na wsparciu się na usztywnionym, zagiętym ogonie i na przednich łapach (ang. "tail stand"), podczas gdy łapy tylne wykonują swobodne ruchy w powietrzu i bębnią o ziemię. Znaczenie tego zachowania nie jest wyjaśnione.
Cykl życiowy.
Mało jest informacji na temat cyklu rozmnażania "P. typicus". Cykl rozrodczy ma miejsce tylko raz w roku i zaczyna się zazwyczaj przed porą deszczową, czyli w listopadzie–grudniu (zapłodnienie). Ciąża trwa około 3 miesięcy, rodzi się 1–3 młodych, zwykle 2. Młode – dość duże i pokryte sierścią – rodzą się więc raz w roku w okresach letnich: grudzień–styczeń. To okres korzystny dla wykarmiania młodych mlekiem przez samice, bowiem wówczas roślinność zawiera więcej wody, co jest niezbędne dla prawidłowej laktacji. Młode pozostają pod opieką matki przez trzy tygodnie, a po około 2 tygodniach życia zaczynają zjadać stały pokarm. Dorosłe i w pełni samodzielne stają się po 9 miesiącach życia. Podczas przeprowadzanych badań policzono gęstość występowania "P. typicus". Na 6 ha terenu doliczono się 15 osobników.
Głos.
"P. typicus" używają dźwięków do komunikowania się między sobą. Podczas spokojnego buszowania w zaroślach jeden wydany gwizd potrafi zaalarmować i poderwać wszystkie żerujące w okolicy osobniki do ucieczki do szczelin skalnych. Na swoje sygnały alarmowe wzajemnie reagują zarówno "noki" jak i góralki skalne.
Rozmieszczenie geograficzne.
"P. typicus" występuje w skalistych częściach wzgórz i gór zachodniej części Afryki Południowej: Namibii, południowo-zachodniej Angoli oraz północno-zachodnim regionie Kraju Przylądkowego w Południowej Afryce. Zamieszkuje regiony, gdzie średnia roczna suma opadów przekracza 25 mm.
Kopalne ślady występowania przodków "Petromus".
Paleontolodzy znaleźli przed laty ślady "Petromus" z okresu miocenu w górach Otavi, w bantustanie Kaokoland w północnej Namibii. Dotychczas jednak opisany został jedynie jeden gatunek "Petromus minor", którego ślady z późnego pliocenu odkryto w Taung. Uzębienie "P. minor" pasuje dokładnie do współczesnego przedstawiciela rodzaju "Petromus".
Ekologia.
"Petromus typicus" jest roślinożercą. Przeważnie żywi się graminoidami, czyli roślinami jednoliściennymi o pokroju trawiastym, mszakami i porostami. Dieta zróżnicowana jest jednak pod względem gatunków roślin, jakości i ilości.
Skałoszczur właściwy szuka pożywienia na ziemi i wśród niskich krzewów. Badacze zwracają uwagę, że trudno sklasyfikować niektóre z roślin stanowiących pożywienie "noki", bowiem ich morfologia podlega znacznym zmianom w tym specyficznym, pozbawionym wody klimacie. W porach suchych podstawę diety stanowią rośliny jednoliścienne – głównie wiechlinowate: "Enneapogon scaber", "Cenchrus ciliaris", czy "Triraphis ramosissima". Stanowią wówczas około 69% ich pożywienia.
"Noki" chętnie jadają:
"P. typicus" umie przeżuwać. Je wielokrotnie w ciągu dnia, szczególnie chętnie źdźbła siana, bo jest łatwo dostępne. Podczas posiłku "Petromus" trzyma pożywienie w przednich łapach.
Szczególne, suche środowisko życia gatunku sprawia, że jest on dobrze przystosowany do znoszenia braku wody. Metabolizm "noki" jest wolniejszy o 25%, niż powinien wynikać z jego wagi. W 75% badanych przypadków "P. typicus" wybierał te części roślin, które są mu w stanie dać większą ilość wody. Zjadając łodygi traw wybierał zwykle dolną część, odrzucając górną, wysuszoną. Ze względu na stosunkowo niską jakość pożywienia dostępnego na wolności "noki" stosują dwuetapową metodę trawienia pokarmu – cekotrofię. Dzięki temu zwiększają wykorzystanie składników odżywczych pokarmu i wody. "Noki" wydalają dwa typy kału, przy czym bardziej miękki na ogół natychmiast zjadają.
Zależności międzygatunkowe.
"P. typicus" rywalizuje z innym lokalnym drobnym ssakiem, góralkiem skalnym, o kryjówki wśród skał. Ze względu na mniejsze wymiary "P. typicus" może zajmować mniejsze szczeliny. Przedstawiciele obu gatunków wspólnie żerują, odbywa się to bez zachowań agresywnych. Zwierzęta te wzajemnie odbierają i reagują na dźwięki wydawane przez drugie z nich, a ostrzegające przed niebezpieczeństwem. Na "P. typicus" polują sokołowe, a pasożytują na nich glisty "Acanthoxyurus shortridgei monnig", "Heteroxynema cafer" i wszy "Scipio tripedatus".
Siedlisko.
"P. typicus" chętnie zamieszkuje skaliste zbocza gór, wzgórz i urwisk. Lubi także osiedlać się w szczelinach odosobnionych wzgórz, zbudowane ze skał twardszych niż skały go otaczające, czyli tzw. inselberg (twardzielce).

</doc>
<doc id="2271020" url="https://pl.wikipedia.org/wiki?curid=2271020" title="2-Azetyna">
2-Azetyna

2-Azetyna – organiczny związek chemiczny należący do nienasyconych związków heterocyklicznych. 2-Azetyna zbudowana jest z pierścienia, w skład którego wchodzą trzy atomy węgla oraz jeden atom azotu, który jest w pierścieniu heteroatomem. 2-Azetyna jest jednym z dwóch izomerów azetyny, w którym wiązanie podwójne występuje w pierścieniu pomiędzy atomami węgla.

</doc>
<doc id="2271025" url="https://pl.wikipedia.org/wiki?curid=2271025" title="Stos (Beskid Sądecki)">
Stos (Beskid Sądecki)

Stos lub Stus – polana w Paśmie Radziejowej, znajdująca się na grzbiecie Niemcowa – Kordowiec. Na grzbiecie tym – kolejno od dołu do góry – jest 5 polan: Kordowiec, Poczekaj, Stos, Niemcowa i Kramarka. Polana Stos znajduje się na wysokości około 790–820 m n.p.m. i należy do miejscowości Młodów w gminie Piwniczna-Zdrój.
Opis polany.
Polana Stos zajmuje wschodnie, opadające do doliny Młodowskiego Potoku stoki pod grzbietem Niemcowa–Kordowiec. W miarę rozwoju osadnictwa, gdy pod uprawę roli zajęto już wszystkie nadające się do tego tereny w dolinie rzek, ludzie stopniowo posuwali się coraz wyżej w góry, poprzez wyrąb lub wypalanie uzyskując nowe tereny pod uprawę i pasterstwo. Z początkiem XIX wieku i przed II wojną światową wsie na Podhalu stały się już przeludnione. W górach istniało znacznie więcej niż obecnie polan zajętych pod uprawę roli, Beskidom groziło wręcz wylesienie. Po drugiej wojnie światowej, gdy pojawiły się większe możliwości zarobkowe, młodzi ludzie odpływali do miast. Po 1989 również pasterstwo stało się nieopłacalne. Wskutek trudnych warunków bytowania (w szczególności brak wody i prądu elektrycznego) w ciągu lat powojennych mieszkańcy (lub ich potomkowie) przenieśli się do nowych siedzib położonych w dolinach; proces ten dotyczy też wielu okolicznych zasiedlonych dawniej przysiółków. Opuszczone siedziby uległy od tego czasu zniszczeniu np. w wyniku pożarów, m.in. spowodowanych przez nieostrożnych turystów, chroniących się w nich i rozpalających wewnątrz ogniska.
Opuszczona polana przestała być użytkowana i stopniowo w wyniku naturalnej sukcesji wtórnej zarasta lasem. Z rzadkich roślin występuje tutaj koniczyna pannońska, w Polsce występująca tylko na kilku stanowiskach w Beskidzie Sądeckim. Zaprzestanie koszenia niestety grozi jej wyginięciem. Gatunek ten może bowiem rosnąć tylko na koszonych polanach, inaczej zostaje zagłuszony przez wyższe rośliny, a z czasem przez las.
Ze szlaku wiodącego górnym obrzeżem polany rozciągają się widoki na dolinę Popradu i Pasmo Jaworzyny.

</doc>
<doc id="2271029" url="https://pl.wikipedia.org/wiki?curid=2271029" title="Diazetydyna">
Diazetydyna

Diazetydyna – nasycony heterocykliczny związek organiczny o wzorze C2H6N2, zbudowany z czteroczłonowego pierścienia zawierającego dwa atomy azotu, będące heteroatomami, oraz dwóch atomów węgla. Istnieją dwie formy izomeryczne diazetydyny:

</doc>
<doc id="2271031" url="https://pl.wikipedia.org/wiki?curid=2271031" title="Cesarstwo Wielkiej Japonii">
Cesarstwo Wielkiej Japonii

 – oficjalna nazwa państwa japońskiego w okresie od 29 listopada 1890 do 2 maja 1947 roku. 
Pierwsza konstytucja.
Nazwa Dai-Nippon Teikoku została użyta w tytule konstytucji Meiji przyjętej w 1889 roku (weszła w życie rok później), a której pełna nazwa to: 大日本帝国憲法 Dai-Nippon Teikoku Kenpō.
Była to pierwsza konstytucja Japonii i jednocześnie pierwsza nowoczesna konstytucja w Azji. Przy jej tworzeniu skorzystano ze wzorów europejskich, ale przystosowano je do japońskich realiów i tradycji. Podstawą stała się konstytucja Prus z 1850 roku, gdyż podkreślano w niej pozycję monarchy, co było oczywiste dla Japończyków widzących „boskiego i nietykalnego” cesarza ponad wszystkim. Tylko „wieczny cesarz z nieprzerwanej od tysięcy pokoleń linii dynastycznej”, pochodzącej od bogini słońca Amaterasu, mógł stać na czele wielkiej japońskiej rodziny.
Godło i herb.
Złota, podwójna chryzantema o 16 płatkach (i kolejnych 16, widocznych na zewnętrznej krawędzi), symbol ("kamon", herb, 菊の御紋 "Kiku no Gomon") cesarza i rodziny cesarskiej (załączona w infoboksie) jest zwyczajowym, a nie oficjalnym godłem państwa.
Na konferencji dotyczącej doskonalenia międzynarodowego systemu transportowego (Paris Conference on Passports &amp; Customs Formalities and Through Tickets), która została zorganizowana przez Ligę Narodów w Paryżu w 1920 roku, przyjęto ujednolicony na szczeblu międzynarodowym styl umieszczania godła narodowego na środku przedniej okładki paszportu (zeszytowego). Ze względu na to, że Japonia nie posiadała godła państwowego, wprowadzono w 1926 roku uproszczony wzór pojedynczej chryzantemy, bez zewnętrznej krawędzi.
Opis.
Gwałtowna industrializacja i militaryzacja kraju doprowadziły do uzyskania przez Japonię pozycji mocarstwa. Wynikiem prowadzonej przez państwo polityki ekspansjonizmu i kolonializmu był udział Japonii w licznych wojnach: I wojnie chińsko–japońskiej (1894–1895), wojnie rosyjsko–japońskiej (1904–1905), I wojnie światowej (1915–1918), II wojnie chińsko-japońskiej (1937–1945) oraz II wojnie światowej (1941–1945). Doprowadziły one do powstania rozległego imperium liczącego u szczytu swojej potęgi ponad 7,4 mln km², obejmującego, poza Wyspami Japońskimi, znaczne obszary w Chinach, Azji Południowo-Wschodniej i Oceanii. W 1940 roku do władzy doszło skrajnie prawicowe Stowarzyszenie Wspierania Władzy Cesarskiej ("Taisei-yokusankai", 1940–1945), co nasiliło japoński imperializm.
Udział w II wojnie światowej, który początkowo umożliwiał Japonii znaczną ekspansję terytorialną, ostatecznie zakończył się upadkiem imperium i trwającą siedem lat okupacją kraju przez wojska amerykańskie.
W dniu 3 maja 1947 roku weszła w życie nowa Konstytucja Japonii (日本国憲法 Nihon-koku Kenpō lub Nippon-koku Kenpō), ustawa zasadnicza zwana także Konstytucją Shōwa (昭和憲法 Shōwa-kenpō).

</doc>
<doc id="2271037" url="https://pl.wikipedia.org/wiki?curid=2271037" title="Monika Malicka">
Monika Malicka

Monika Malicka (ur. 15 marca 1993) – polska siatkarka grająca na pozycji środkowej. Obecnie występuje w drużynie KPSK Stal Mielec.

</doc>
<doc id="2271038" url="https://pl.wikipedia.org/wiki?curid=2271038" title="Karolina Labudda">
Karolina Labudda

Karolina Labudda (ur. 1 marca 1991) – polska siatkarka grająca na pozycji środkowej. Obecnie występuje w drużynie TPS Rumia.

</doc>
<doc id="2271041" url="https://pl.wikipedia.org/wiki?curid=2271041" title="Katsura Tarō">
Katsura Tarō



</doc>
<doc id="2271043" url="https://pl.wikipedia.org/wiki?curid=2271043" title="1,2-Diazetydyna">
1,2-Diazetydyna

1,2-Diazetydyna – organiczny związek chemiczny należący do nasyconych związków heterocyklicznych. 1,2-Diazetydyna zbudowana jest z czteroatomowego pierścienia zawierającego dwa atomy węgla i dwa atomy azotu, który jest w pierścieniu heteroatomem. W czasteczce 1,2-diazetydyny atomy azotu są ze sobą bezpośrednio połączone wiązaniem. Jest jednym z dwóch izomerów diazetydyny.
Otrzymywanie.
1,2-Diazetydynę i jej dimetylową pochodną można otrzymać w reakcji 1,2-dibromoetanu z hydrazyną ze środowisku ksylenu w temperaturze 100–135 °C.

</doc>
<doc id="2271049" url="https://pl.wikipedia.org/wiki?curid=2271049" title="Aleksandra Folta">
Aleksandra Folta

Aleksandra Folta (ur. 2 marca 1993) – polska siatkarka grająca na pozycji przyjmującej. Obecnie występuje w drużynie Impel Gwardia Wrocław.

</doc>
<doc id="2271050" url="https://pl.wikipedia.org/wiki?curid=2271050" title="Izabela Lemańczyk">
Izabela Lemańczyk

Izabela Lemańczyk (ur. 11 grudnia 1990 w Krakowie) – polska siatkarka, grająca na pozycji libero. W latach 2007–2009 była reprezentantką Polski juniorek. 
Życiorys.
Córka Magdaleny Śliwy. Karierę siatkarską rozpoczęła w TS Wiśle Kraków, w sezonie 2006/2007 sięgnęła po srebrny medal mistrzostw Polski kadetek. Została wówczas wybrana najlepszą libero turnieju, a dzięki dobrej grze w całym sezonie otrzymała powołanie do juniorskiej reprezentacji Polski.
W 2009 wystąpiła na Mistrzostwach Świata juniorek w Meksyku, zajmując z drużyną 13. miejsce. We wszystkich spotkaniach występowała w pierwszej szóstce. W rankingi najlepiej przyjmujących zajęła drugie miejsce (za Brendą Castillo). Przyjęła 193 piłki, z czego 170 bardzo dobrze. Procent jej przyjęcia wynosił 56,48%. W rankingu najlepszych libero zajęła 8. miejsce.
W sezonie 2009/2010 występowała w pierwszoligowym Treflu Sopot, ale drużynie nie udało się awansować do PlusLigi Kobiet. Po wykupieniu przez sopocki klub licencji na grę w PlusLidze pozostała w drużynie jako jedna z dwóch zawodniczek z pierwszoligowego składu (drugą była Natalia Nuszel) i w sezonie 2010/2011 zdobyła wicemistrzostwo Polski. Wystąpiła jednak tylko w dwóch spotkaniach i turniejach towarzyskich. Po sezonie odeszła do zespołu KS Piecobiogaz Murowana Goślina, który opuściła następnie dla gry w drużynie Chemika Police. Po wywalczeniu z Chemikiem Police awansu do Orlen Ligi przeniosła się do niemieckiej Bundesligi siatkarek, gdzie broniła barw VT Aurubis Hamburg. W sezonie 2015/2016 zawodniczka Polskiego Cukru Muszynianki Muszyna. W sezonie 2016/2017 była zawodniczką Tauronu MKS Dąbrowa Górnicza. W sezonie 2017/2018 występowała w drużynie BKS Profi Credit Bielsko-Biała. W trakcie sezonu 2018/19 dołączyła do zespołu Enea PTPS Piła.
Sukcesy klubowe.
młodzieżowe.
Mistrzostwa Polski Kadetek:
Mistrzostwa Polski Juniorek:
seniorskie.
PlusLiga Kobiet:

</doc>
<doc id="2271051" url="https://pl.wikipedia.org/wiki?curid=2271051" title="1,3-Diazetydyna">
1,3-Diazetydyna

1,3-Diazetydyna – organiczny związek chemiczny należący do nasyconych związków heterocyklicznych. 1,3-Diazetydyna zbudowana jest z czteroatomowego pierścienia zawierającego dwa atomy węgla i dwa atomy azotu, który pełni w pierścieniu rolę heteroatomów.
Obok 1,2-diazetydyny jest jednym z dwóch izomerów diazetydyny.

</doc>
<doc id="2271052" url="https://pl.wikipedia.org/wiki?curid=2271052" title="Skałoszczurowate">
Skałoszczurowate

Skałoszczurowate (Petromuridae) – monotypowa rodzina ssaków należących do Phiomorpha – kladu będącego odpowiednikiem kladu Caviomorpha grupującego południowoamerykańskie gryzonie z infrarzędu jeżozwierzokształtnych (Hystricognathi) w obrębie rzędu gryzoni (Rodentia).
Zasięg występowania.
Rodzina obejmuje jeden żyjący współcześnie gatunek występujący w południowo-zachodniej Afryce. 
Morfologia.
Długość ciała (bez ogona) 135–224 mm, długość ogona 116–175 mm; masa ciała 88–285 g. 
Systematyka.
Etymologia.
"Petromus" ("Petromys"): "petra" „skała”; μυς "mus", μυος "muos" „mysz”.
Podział systematyczny.
Do rodziny należy jeden rodzaj skałoszczur ("Petromus") z jednym występującym współcześnie gatunkiem: 
Opisano również gatunki wymarłe z terenów dzisiejszej Południowej Afryki:

</doc>
<doc id="2271053" url="https://pl.wikipedia.org/wiki?curid=2271053" title="Petromus">
Petromus



</doc>
<doc id="2271057" url="https://pl.wikipedia.org/wiki?curid=2271057" title="Zjednoczony Kościół Chrystusa w Japonii">
Zjednoczony Kościół Chrystusa w Japonii

Zjednoczony Kościół Chrystusa w Japonii (日本キリスト教団, "Nihon Kirisuto Kyōdan", w skrócie Kyōdan) – chrześcijański związek wyznaniowy działający w Japonii, zaliczany do Kościołów ewangelicko-unijnych. Członek Światowej Rady Kościołów. Liczy ok. 196 tysięcy wiernych (2006), co daje mu pozycję największego Kościoła protestanckiego w Japonii i drugiego (po Kościele katolickim) najliczniejszego wyznania chrześcijańskiego w tym kraju.
Historia.
Dzisiejszy Kościół za swój prapoczątek uznaje rok 1872, kiedy to w Jokohamie powstał pierwszy w Japonii zbór ewangelicko-reformowany. W 1890 powstał Kościół Chrystusa w Japonii. W czasie II wojny światowej władze świeckie zmusiły wszystkich protestantów w Japonii, którzy chcieli nadal legalnie praktykować swoją religię (część z nich wolała bowiem zejść do podziemia) do połączenia się w jeden Kościół, który oficjalnie powstał w 1941 roku jako Zjednoczony Kościół Chrystusa w Japonii. W 1946 aliancka administracja okupacyjna przywróciła w Japonii pełną swobodę wyznania, co umożliwiło odejście z Kościoła licznych grup wiernych, którzy tworzyli następnie odrębne struktury dla niemal każdego z nurtów protestantyzmu. Znaczna część członków Kościoła zdecydowała się jednak pozostać w dotychczasowych strukturach. W 1967 Kościół opublikował wyznanie win, w którym rozliczył się ze swojej niechlubnej roli "Kościoła reżimowego", jaką pełnił w czasie wojny.
Struktura.
Struktura Kościoła oparta jest na modelu kongregacjonistycznym, zakładającym brak silnej władzy centralnej i maksymalną autonomię lokalnych wspólnot wiernych (zborów). Obecnie działają 1732 takie jednostki, zgrupowane w 16 dystryktach, z których każdy posiada własne zgromadzenie. Duchowieństwo liczy ok. 2200 pastorów. 
Kościół posiada również szereg instytucji centralnych, jednak ich rola jest koordynacyjna i pomocnicza względem zborów, nie ma tu modelu zwierzchnictwa znanego z Kościoła katolickiego czy Kościołów anglikańskich. Najważniejszym organem centralnym jest Zgromadzenie Ogólne, liczące po 185 członków świeckich i duchownych, a także 30 delegatów i 400 obserwatorów. Zgromadzenie odbywa sesję raz na dwa lata. Zgromadzenie powołuję Radę Wykonawczą, w której zasiada 14 pastorów i 13 świeckich, spotykających się na posiedzeniach co najmniej trzy razy w roku. Bieżącym funkcjonowaniem instytucji kościelnych kieruje sekretarz generalny Kościoła. Ponadto działa szereg komisji i komitetów wyspecjalizowanych, podległych sekretarzowi lub bezpośrednio Radzie.

</doc>
<doc id="2271058" url="https://pl.wikipedia.org/wiki?curid=2271058" title="MKE Ankaragücü (piłka siatkowa kobiet)">
MKE Ankaragücü (piłka siatkowa kobiet)

MKE Ankaragücü - żeński klub piłki siatkowej z Turcji. Został założony w 1910 roku z siedzibą w Ankarze. Występuje w Voleybolun 1.Ligi.

</doc>
<doc id="2271059" url="https://pl.wikipedia.org/wiki?curid=2271059" title="Forest Lawn Memorial Park (Glendale)">
Forest Lawn Memorial Park (Glendale)

Forest Lawn Memorial Park – cmentarz w Glendale, w zespole miejskim Los Angeles-Long Beach, należący do sieci "Forest Lawn Memorial-Parks &amp; Mortuaries" skupiającej cmentarze południowej Kalifornii.

</doc>
<doc id="2271065" url="https://pl.wikipedia.org/wiki?curid=2271065" title="Dicle Üniversitesi">
Dicle Üniversitesi

Dicle Üniversitesi - żeński klub piłki siatkowej z Turcji. Został założony w 1994 roku z siedzibą w Diyarbakır. Występuje w Voleybolun 1.Ligi.

</doc>
<doc id="2271067" url="https://pl.wikipedia.org/wiki?curid=2271067" title="II/444 Kozacki Oddział Konny">
II/444 Kozacki Oddział Konny

II/444 Kozacki Oddział Konny (niem. Kosaken Kavallerie-Abteilung II/444, ros. II/444-й казачий дивизион) – oddział wojskowy Wehrmachtu złożony z Kozaków podczas II wojny światowej.
Oddział został sformowany w październiku 1942 r. w Stawropolu. Liczył ok. 700 żołnierzy wyposażonych w ok. 20 karabinów maszynowych i działko ppanc. Miał cztery szwadrony. Wszedł w skład 444 Dywizji Ochronnej gen. Adalberta Mikulicza, zwalczającej partyzantkę na tyłach Grupy Armii "A". Wiosną 1943 r. działał nad rzeką Mius. Od 8 do 25 kwietnia tego roku włączono go czasowo do 454 Wschodniego Pułku Konnego jako IV/454 Kozacki Oddział Konny. Następnie brał udział w walkach na północnym Kaukazie. Na pocz. 1944 r. został przeniesiony do okupowanej południowej Francji, gdzie wszedł w skład 5 Ochotniczego Pułku Kadrowego Ochotniczej Dywizji Kadrowej jako 4 Dywizjon Konny (rezerwowy). W listopadzie-grudniu 1944 r. działał w Alzacji, podporządkowany niemieckiej 19 Armii. W miasteczku Pontarlier został otoczony przez wojska francuskie i oddziały partyzanckie, ale za cenę bardzo dużych strat wydostał się z okrążenia. Na pocz. 1945 r. resztki oddziału wycofały się na obszar Austrii, wchodząc w skład 5 Kozackiego Pułku Szkoleniowo-Zapasowego atamana gen. Andrieja G. Szkury. Po rozformowaniu żołnierze zasilili oddziały XV Kozackiego Korpusu Kawalerii SS.
Linki zewnętrzne.
Oddziały kozackie na służbie niemieckiej podczas II wojny światowej (jęz. rosyjski)

</doc>
<doc id="2271070" url="https://pl.wikipedia.org/wiki?curid=2271070" title="Nilüfer Belediyespor">
Nilüfer Belediyespor

Nilüfer Belediyespor - żeński klub piłki siatkowej z Turcji. Został założony w 1999 roku z siedzibą w Bursie. Obecnie występuje w najwyższej klasie rozgrywkowej Turcji w Vestel Venus Sultanlar Ligi.
Bilans sezon po sezonie.
Poziom rozgrywek:
Sukcesy.
Puchar BVA:

</doc>
<doc id="2271071" url="https://pl.wikipedia.org/wiki?curid=2271071" title="Hirofumi Nakasone">
Hirofumi Nakasone

 – japoński polityk, senator w Izbie Radców, minister spraw zagranicznych w latach 2008–2009. Syn Yasuhiro Nakasone, premiera z lat 1982–1987.
Życiorys.
Ukończył studia biznesowe na Uniwersytecie Keiō, pracował w przemyśle chemicznym. Zaangażował się w działalność Partii Liberalno-Demokratycznej, w 1983 został asystentem premiera oraz sekretarzem przewodniczącego LDP (obie te funkcje pełnił wówczas jego ojciec).
W 1986 po raz pierwszy został wybrany do Izby Radców. Reelekcję do wyższej izby Zgromadzenia Narodowego uzyskiwał w 1992, 1998, 2004, 2010 i 2016, każdorazowo kandydując w rodzinnej prefekturze. W 1990 objął pierwszą funkcję rządową, został parlamentarnym wiceministrem w resorcie handlu zagranicznego i przemysłu. W 1999 wszedł w skład rządu jako minister edukacji, badań naukowych, sportu i kultury w gabinecie Keizō Obuchiego, obejmując też stanowisko dyrektora generalnego Agencji Badań Naukowych i Technologii, stanowisko to zajmował do 2000 (także w pierwszym gabinecie Yoshirō Moriego). Od 2008 do 2009 ponownie był ministrem, kierując japońskim resortem spraw zagranicznych.

</doc>
<doc id="2271075" url="https://pl.wikipedia.org/wiki?curid=2271075" title="TED Ankara Kolejliler (piłka siatkowa kobiet)">
TED Ankara Kolejliler (piłka siatkowa kobiet)

TED Ankara Kolejliler – żeński klub piłki siatkowej z Turcji. Został założony w 1954 roku z siedzibą w Ankarze. Występuje w Voleybolun 1.Ligi.

</doc>
<doc id="2271078" url="https://pl.wikipedia.org/wiki?curid=2271078" title="Teodozjusz (Nagashima)">
Teodozjusz (Nagashima)

Teodozjusz, imię świeckie Nagashima Shinji, jap. 永島新二 (ur. 3 kwietnia 1935, zm. 7 maja 1999) – japoński duchowny prawosławny, zwierzchnik Japońskiego Kościoła Prawosławnego w latach 1972–1999.
Życiorys.
Urodził się w rodzinie wyznawców buddyzmu. Z prawosławiem zetknął się jako student, odwiedzając sobór Zmartwychwstania Pańskiego w Tokio. W 1952 został ochrzczony, otrzymując chrześcijańskie imię Bazyli. W późniejszych latach prawosławie przyjął również jego ojciec i dwaj bracia. W wieku 19 lat wstąpił do seminarium duchownego w Tokio, po jego ukończeniu pracował jako katecheta w parafii św. Dymitra Sołuńskiego w Yamato, następnie w parafii w Kanda. Pracował również w eparchialnym miesięczniku. W lipcu 1959 arcybiskup Ireneusz (Bekish) wyświęcił go na kapłana i skierował do pracy duszpasterskiej w parafii św. Jakuba w Kogoshimie. Po roku duchowny wyjechał do USA, gdzie wstąpił do seminarium św. Tichona przy monasterze pod tym samym wezwaniem, w South Canaan. Do Japonii wrócił w 1967 i po dwóch latach złożył wieczyste śluby mnisze, przyjmując imię Teodozjusz.
12 lipca 1969 zjazd duchowieństwa i świeckich prawosławnych eparchii Japonii zaproponował jego kandydaturę do przyjęcia chirotonii biskupiej. Nominacja ta została potwierdzona przez Metropolię Amerykańską, która od 1945 sprawowała zwierzchność nad Kościołem prawosławnym w Japonii. 2 listopada 1969 chirotonię biskupią Teodozjusza (Nagashimy) przeprowadzili arcybiskup San Francisco Jan (Szachowskoj) oraz biskup Włodzimierz (Nagosski). W lutym 1970 biskup Teodozjusz został ordynariuszem eparchii Kioto i zachodniej Japonii, zaś po odejściu w stan spoczynku metropolity Włodzimierza (Nagosskiego) w 1972 został wybrany jego następcą przez Sobór Japońskiego Kościoła Prawosławnego. Urząd pełnił do swojej śmierci w 1999.

</doc>
<doc id="2271080" url="https://pl.wikipedia.org/wiki?curid=2271080" title="Maciej Świerzawski">
Maciej Świerzawski

Maciej Świerzawski (ur. 28 grudnia 1962 w Krakowie) - polski reżyser, producent telewizyjny.
Życiorys.
Studiował filozofię i religioznawstwo na Uniwersytecie Jagiellońskim w Krakowie oraz reżyserię filmowo-telewizyjną na Wydziale Radia i Telewizji Uniwersytetu Śląskiego w Katowicach. Asystował w filmach Agnieszki Holland ("Tajemniczy ogród") i Stevena Spielberga ("Lista Schindlera"). Był II reżyserem filmów Jerzego Stuhra ("Spis cudzołożnic", "Duże zwierzę"). 
Od 1997 roku związany z telewizją, reżyser wielu programów rozrywkowych i publicystycznych, seriali paradokumentalnych oraz fabularnych.

</doc>
<doc id="2271085" url="https://pl.wikipedia.org/wiki?curid=2271085" title="Rozpalić Cleveland">
Rozpalić Cleveland

Rozpalić Cleveland (ang. "Hot in Cleveland") – amerykański sitcom, wyprodukowany i nadawany przez telewizję TV Land od 16 czerwca 2010 do 3 czerwca 2015. W Polsce premiera serialu odbyła się 20 lipca 2011 roku na kanale Viacom Blink!. Od 5 kwietnia 2013 roku serial emitowany jest w Comedy Central Family. Wersja polska jest robiona na zlecenie nTV - SDI Media Polska. W odcinkach 1 do 32 tekst tworzyła Ola Ostrowska a czytał Leszek Sznader a od epizodu 33., analogicznie test pisze Dominika Kmiecik-Michalik a czyta Radosław Popłonikowski.
Łącznie zamówiono sześć sezonów produkcji.
Fabuła.
Serial opowiada losy trzech kobiet, Melanie, Joy i Victorii. To weteranki branży rozrywkowej z Los Angeles, których życia zmieniają się, gdy samolot, którym lecą na wakacje do Paryża musi przymusowo lądować w Cleveland, w stanie Ohio. Tam natrafiają na życzliwe przyjęcie ze strony miejscowej społeczności, która okazuje się być mniej płytka, oraz nie ma takiej obsesji na punkcie młodego wyglądu czy odchudzania, jak w Los Angeles. Melanie postanawia wynająć dom, w którym mieszka pyskata dozorczyni o polskich korzeniach, Elka.
Spis odcinków.
Seria 5.
"Rozpalić Cleveland" zostało przedłużone na piąty sezon.

</doc>
<doc id="2271086" url="https://pl.wikipedia.org/wiki?curid=2271086" title="Żelazny kaganek">
Żelazny kaganek

Żelazny kaganek – powieść historyczna Dimityra Talewa, pierwsza część tetralogii, będącej szeroką panoramą losów mieszkańców Macedonii w ostatnich latach panowania tureckiego, aż po wydarzenia z przełomu XIX i XX w. Powieść została opublikowana w 1952 r.
Utwór został wpisany do kanonu literatury bułgarskiej 1878–1988.
Powieść przedstawia losy bułgarskiego rodu Głauszewów. Akcja powieści rozpoczyna się w połowie lat 30. XIX w. Stojan Głauszew, zabiwszy psa, który należał do lokalnego wielmoży tureckiego, w obawie przed jego gniewem decyduje się na ucieczkę ze wsi. Osiada w pobliskim mieście Prespa, gdzie poznaje Sułtanę, kobietę zaradną, silną i energiczną. Z ich związku rodzi się ośmioro dzieci, wśród nich Łazar i Katerina. Łazar Głauszew (w pol. przekładzie: Łazarz), cechami charakteru podobny jest do matki: bezkompromisowy i zdecydowany. Jako oczytany i oświecony człowiek, w zgodzie z duchem epoki, mocno angażuje się w walkę o niezależność rodzimej Cerkwi bułgarskiej. Aktywnie występuje przeciwko greckiej administracji cerkiewnej w Prespie, która narzuca język grecki jako obowiązujący podczas nabożeństw. Katarina Głauszewa (w pol. przekładzie: Katarzyna), siostra Łazara, w obronie uczucia występuje przeciwko własnej matce i wiąże się z rzeźbiarzem Rafe Klincze (w pol. przekładzie: Rafael Klincze), wykonującym ikonostas do nowej cerkwi, wznoszonej wspólnymi siłami w Prespie. Ważną postacią jest w powieści również Sułtana Głauszewa, oddana opiece nad dziećmi oraz mocno zaangażowana w sprawy rodu.
Talew na przykładzie dziejów jednej rodziny przedstawia panoramę życia w dziewiętnastowiecznym społeczeństwie bułgarskim na terenach Macedonii. Opisując przemiany społeczno-obyczajowe epoki odrodzenia narodowego, konkretyzuje w bohaterach powieści typowe postawy, zjawiska i wybory życiowe ludzi tamtych czasów.
Powieść składa się z czterech części:

</doc>
<doc id="2271087" url="https://pl.wikipedia.org/wiki?curid=2271087" title="Reiji Okazaki">
Reiji Okazaki

 – japoński biolog molekularny, znany ze swoich badań nad replikacją DNA. Pierwszy opisał fragmenty nici DNA dobudowywanych do startera podczas replikacji DNA. Zostały one nazwane jego nazwiskiem (zob. fragmenty Okazaki). Swojego odkrycia dokonał w 1968.
Studia ukończył w 1953 na Uniwersytecie w Nagoi i pracował na nim po 1963. Zmarł na białaczkę, prawdopodobnie spowodowaną wysoką dawką promieniowania, którą otrzymał w wyniku zrzucenia bomby atomowej na Hiroszimę.
Laureat Nagrody Asahi za 1970 rok.

</doc>
<doc id="2271090" url="https://pl.wikipedia.org/wiki?curid=2271090" title="W16 (silnik)">
W16 (silnik)

W16 – oznaczenie silnika widlastego o układzie W składającego się z 16 cylindrów. Przypomina w przekroju 2 złączone jednostki VR8, a patrząc wzdłużnie - dwie jednostki W8. Zaczęto go stosować w latach 90. Najczęściej kąt zawarty pomiędzy rzędami cylindrów wynosi 90°. Jedynym producentem silnika jest marka Volkswagen. Najsłynniejszymi pojazdami mającym za napęd ten silnik są Bugatti 16.4 Veyron oraz jego następcą Bugatti Chiron. Inne, nie produkowane seryjnie to Jimenez Novia i Bentley Hunaudières, (). Zaletą są kompaktowe wymiary jednostki jak na parametry. Największą wadą jednostki, poza olbrzymim zużyciem paliwa, są problemy z odprowadzaniem ciepła. Przy zabudowie centralnej przekłada się to na potrzebę większej ilości chłodnic niż w klasycznych jednostkach napędowych.

</doc>
<doc id="2271092" url="https://pl.wikipedia.org/wiki?curid=2271092" title="Jezioro Kriebstein">
Jezioro Kriebstein

Jezioro Kriebstein – sztuczny zbiornik zaporowy w Saksonii w Niemczech.
Jezioro leży na północnym przedpolu Rudaw, ok. 25 km na północ od Chemnitz. Powstało w latach 20. XX w. w głębokiej i krętej dolinie rzeki Zschopau pomiędzy miastami Waldheim (na północy) i Mittweida (na południu) na skutek przegrodzenia jej nurtu zaporą Kriebstein. Długość zbiornika wynosi ok. 5 km, powierzchnia 132 ha, objętość ok. 11,6 mln m³. Maksymalna wysokość lustra wody wynosi 214 m n.p.m. Powierzchnia dorzecza Zschopau powyżej zapory wynosi 1738 km².
Zbiornik wykorzystywany jest do celów retencyjnych, a jego wody zasilają elektrownię wodną w wymienionej wyżej zaporze. Służy też celom rekreacyjnym i sportowym. Jezioro jest znanym ośrodkiem sportów motorowodnych. Za czasów NRD w latach 1965, 1966 i 1967 odbyły się tu mistrzostwa Europy, zaś w 1970 mistrzostwa świata w tej dyscyplinie.

</doc>
<doc id="2271096" url="https://pl.wikipedia.org/wiki?curid=2271096" title="RUF">
RUF



</doc>
<doc id="2271099" url="https://pl.wikipedia.org/wiki?curid=2271099" title="Miami Seaquarium">
Miami Seaquarium

Miami Seaquarium (dosł. Akwarium Morskie w Miami) – 15-hektarowy park morski zlokalizowany na Virginia Key, w Miami (stan Floryda) w USA. 
Akwarium działające od 1955 r., posiada około 10 tys. gatunków i uważane jest za jedną z największych na świecie kolekcji zwierząt morskich. Oferuje codzienne pokazy zwierząt, m.in. orki, delfiny i lwy morskie. Eksponuje także rekiny, ryby rafy, żółwie morskie i węgorze.

</doc>
<doc id="2271100" url="https://pl.wikipedia.org/wiki?curid=2271100" title="Kannushi">
Kannushi

 – kapłan shintō, strażnik chramu shintō. Niegdyś termin ten odnosił się do głównego kapłana lub kogoś, kto został - według ścisłych reguł - wyznaczony do posługi w pośrednictwie z bogami, bóstwami ("kami"). 
Zadaniem kannushi jest opiekowanie się chramem oraz celebrowanie rytuałów i świąt religijnych, w tym m.in.: obrzędu odganiania złych duchów od nowo narodzonych dzieci przynoszonych przez rodziców do chramu (pod którego są opieką) w czasie ich wizyty ("miya-mairi"), ślubów, rytualnego oczyszczania miejsca, na którym ma być zbudowany dom, uczestniczenia w otwieraniu nowych firm itd.
Strój kapłana składa się m.in. z dwóch rodzajów nakrycia głowy: "eboshi" i "kanmuri". Pierwsze jest mniej formalne, drugie - używane w czasie oficjalnych ceremonii. 
Kannushi noszą m.in. białe szaty "ikan", wzorowane na dawnym stroju dworskim, oraz "asagutsu" - czarne chodaki wykonane z drewna paulowni, pokryte laką. Przy formalnych okazjach na "ikan" narzucana jest wierzchnia szata "hō". W dawnych wiekach miała ona kolor purpurowy, czerwony, zielony, jasny niebieski lub żółty. Wyrażały one rangę dworską noszącego. Dziś są to jedynie: czerń, czerwień i jasny błękit.
W czasie ceremonii strój kapłana uzupełnia i dodaje godności akcesorium, zwane "shaku". Jest to wąska, drewniana deseczka o długości ok. 30 cm, trzymana przed sobą w obu rękach. Przedmiot ten pochodzi z Chin i był używany niegdyś przez arystokrację. Służył on jako "ściągawka" z podpowiedziami, zapisanymi od strony trzymającego, ułatwiającymi przestrzeganie skomplikowanych ceremoniałów.

</doc>
<doc id="2271107" url="https://pl.wikipedia.org/wiki?curid=2271107" title="Hugo z Arles">
Hugo z Arles

Hugo z Arles (ur. około 880, zm. 10 kwietnia 947) – król Włoch w latach 926-948, jako Hugo I regent Dolnej Burgundii w latach 905–928 i jej król w latach 928–933.
Życiorys.
Był władcą niepopularnym ze względu na dbanie jedynie o interesy swojej rodziny, wśród której szczodrze rozdawał biskupstwa i przywileje świeckie – nepotyzm. Na czele opozycji stanął książę Berengar z Ivrei, który zdobył Mediolan a następnie oblężeniem Padwy zmusił Hugona do kapitulacji. Berengar zadowolił się jednak ukorzeniem króla i pozostawił jemu oraz jego synowi Lotarowi II godność królewską. 

</doc>
<doc id="2271110" url="https://pl.wikipedia.org/wiki?curid=2271110" title="Dywizja Gaza">
Dywizja Gaza

Dywizja Gaza (hebr. אוגדת עזה; pol. "Lisy południa") – związek taktyczny piechoty Sił Obronnych Izraela. Jest dowodzony przez Dowództwo Południowe.
Historia.
Dywizja Gaza powstała wraz z wybuchem Intifady w 1987. Jej powstanie było związane z koniecznością zapewnienia bezpieczeństwa osiedli żydowskich w Strefie Gazy. Dywizja działała w trzech strefach na które podzielono Strefę Gazy: północna (rejon miasta Gazy), centralna (rejon miasta Dajr al-Balah) i południowa (rejon miast Chan Junus i Rafah). Główna siedziba dywizji znajdowała się w osiedlu Newe Dekalim położonym w bloku osiedli Gusz Katif na południu Strefy Gazy.
Po zawarciu w 1993 Porozumienia z Oslo, dywizja wycofała swoje jednostki z palestyńskich miast, koncentrując je na obrzeżach osiedli żydowskich, w szczególności Gusz Katif. Dodatkowo dywizja zabezpieczała granicę z Egiptem oraz przejście graniczne Rafah. W okresie tym zmieniono strukturę organizacyjną dywizji, łącząc część centralną z południową. Równocześnie przeniesiono siedzibę dywizji do nowej bazy utworzonej przy kibucu Urim na pustyni Negew.
W sierpniu 2005 dywizja wycofała się ze Strefy Gazy. Ewakuowano wówczas wszystkie osiedla żydowskie ze Strefy Gazy. Od tego momentu dywizja zabezpieczała granicę Strefy Gazy. Wycofanie nie przyniosło jednak oczekiwanej poprawy bezpieczeństwa, i palestyńscy terroryści nadal ostrzeliwują Izrael. Było to jednym z powodów przeprowadzenia w grudniu 2008 operacji Płynny Ołów. Żołnierze Dywizji działali wówczas na obrzeżach Strefy Gazy.
W 2008 dywizja przeniosła się do nowej bazy wybudowanej na południe od kibucu Re’im.
Zadania.
Jest to terytorialna dywizja piechoty, do której zadań należy utrzymywanie bezpieczeństwa na granicach Strefy Gazy. W sytuacji wojny lub konfliktu zbrojnego dywizja realizuje powierzone zadania na południowym froncie.
Struktura.
Dywizja Gaza podlega pod Dowództwo Południowe.

</doc>
<doc id="2271115" url="https://pl.wikipedia.org/wiki?curid=2271115" title="Starożytna komedia grecka">
Starożytna komedia grecka



</doc>
<doc id="2271119" url="https://pl.wikipedia.org/wiki?curid=2271119" title="Miya-mairi">
Miya-mairi

 – japońskie słowo oznaczające złożenie wizyty w chramie shintō, w celu modlitwy, uczczenia bóstw opiekuńczych (kami), uczestniczenia w jednej z tradycyjnych ceremonii. 
Ma ono dwa znaczenia: 
W obu powyższych przypadkach używa się także zwrotu o-miya-mairi, gdzie "o" jest prefiksem honoryfikatywnym, używanym w języku japońskim do wyrażania szacunku lub uprzejmości wobec osób, zjawisk, sytuacji, przedmiotów itp.

</doc>
<doc id="2271120" url="https://pl.wikipedia.org/wiki?curid=2271120" title="Akwarium w Łodzi">
Akwarium w Łodzi

Akwarium w Łodzi – placówka akwarystyczna w Łodzi przy ul. Drewnowskiej 58 w kompleksie „Manufaktura”, istniejąca do 2015 roku.
Akwarium obejmowało 32 zbiorniki-akwaria o pojemności od 100 do 1500 litrów. Placówka eksponowała gatunki z pięciu kontynentów: Europa (zwłaszcza Polska), Afryka, Ameryka Południowa, Azja oraz Australia i Oceania. W akwarium prezentowane były m.in.: skrzydlica, murena, przezroczysty sumik szklisty, płaszczka, szczupak i sum.

</doc>
<doc id="2271128" url="https://pl.wikipedia.org/wiki?curid=2271128" title="Barbara Pec-Ślesicka">
Barbara Pec-Ślesicka

Barbara Pec-Ślesicka (ur. 24 sierpnia 1936 w Łodzi, zm. 6 lipca 2020) – polska filmowiec, kierownik produkcji licznych filmów fabularnych i seriali telewizyjnych. Matka Macieja Ślesickiego.
Życiorys.
Ukończyła studia na Wydziale Organizacji Produkcji Filmowej Państwowej Wyższej Szkole Filmowej w Łodzi.
W latach 60. zaczęła przy produkcjach filmowych obejmować funkcję kierownika produkcji. Współpracowała przez wiele lat z Andrzejem Wajdą (m.in. przy "Weselu", "Człowieku z marmuru", "Człowieku z żelaza" i "Pannach z Wilka", a także "Dantonie", nagrodzonym w 1983 nagrodą BAFTA). Łącznie zrealizowali 25 filmów. Pracowała także z innymi polskimi reżyserami, jak Janusz Zaorski, Agnieszka Holland, Piotr i Magdalena Łazarkiewicz. W latach 90. kierowała produkcjami m.in. swojego syna Macieja Ślesickiego (tj. "Sara").
Była członkinią Polskiej Akademii Filmowej. W latach 1972–1983 była szefem produkcji Zespołu Filmowego X. Była współzałożycielką Mistrzowskiej Szkoły Reżyserii Filmowej Andrzeja Wajdy.
Odznaczona Srebrnym Krzyżem Zasługi (1975), a także Krzyżami Kawalerskim (2001) i Oficerskim (2011) Orderu Odrodzenia Polski.
Pochowana na cmentarzu ewangelicko-augsburskim w Warszawie (aleja 68, grób 51/53).

</doc>
<doc id="2271133" url="https://pl.wikipedia.org/wiki?curid=2271133" title="Anna Stanhope">
Anna Stanhope

Anna Stanhope (ur. około 1497 r., zm. 16 kwietnia 1587 r.). Jej rodzicami byli Sir Edward Stanhope i Elizabeth Bourchier. 9 marca 1534 r. poślubiła Edwarda Seymoura, brata Jane Seymour, trzeciej żony Henryka VIII Tudora. Wkrótce po ślubie siostry Edwarda z królem w roku 1536 została wicehrabiną Beauchamp, w 1537 r. hrabiną Hertford, a po śmierci króla Henryka VIII w 1547 r. księżną Somerset, żoną Lorda Protektora Anglii. Razem z Edwardem mieli dziesięcioro dzieci:
Po śmierci męża w 1552 r. wyszła ponownie za mąż za Francisa Newdigate z Hanworth. Zmarła w dniu 16 kwietnia 1587 r. i została pochowana w Westminster Abbey.

</doc>
<doc id="2271135" url="https://pl.wikipedia.org/wiki?curid=2271135" title="Klasztor cystersów w Oliwie">
Klasztor cystersów w Oliwie



</doc>
<doc id="2271137" url="https://pl.wikipedia.org/wiki?curid=2271137" title="Tramwaje w Witebsku">
Tramwaje w Witebsku

Tramwaje w Witebsku – system komunikacji tramwajowej w białoruskim mieście Witebsk działający od 1898 roku. Jeden z dwóch systemów tramwajowych w obwodzie witebskim (obok systemu w Nowopołocku).
Historia.
W 1895 r. wpłynęły do rady miasta pierwsze plany budowy tramwajów w Witebsku. Zajezdnię wybudowano przy ul. Zadunowskiej, która mogła pomieścić do 42 wagonów. Od 1896 r. do 1898 r. zostały zbudowane cztery odcinki linii tramwajowych. Łączna długość zbudowanych linii wynosiła 6 km. 25 kwietnia 1898 r. właściciel koncesji p. Guillon sprzedał koncesję belgijskiej spółce “Tramways de Witebsk”. Otwarcie tramwajów w Witebsku nastąpiło 18 czerwca 1898 r. Spółka “Tramways de Witebsk” eksploatowała tramwaje do czasu wybuchu rewolucji październikowej w 1917 r. Średnia płaca miesięczna (w 1914 r.) motorniczego wynosiła 20–25 rubli, a konduktora 18–20 rubli. Dzień pracy trwał 18 godzin.
Od początku lat 20. XX wieku zaczął się poprawiać stan techniczny taboru i infrastruktury. W 1925 r. wybudowano nową linię od ulicy Gogolewskiej do Winczewskiej. Rok później nową trasę wybudowano wzdłuż ulicy Bolnicznej. W 1933 r. i 1934 r. oddano do eksploatacji dwie linie odpowiednio: do Surazu i przedłużenie linii wzdłuż ulicy Frunze. W 1935 r. otwarto pierwszą linię szerokotorową (1524 mm) przez most nad Dźwiną do placu Swobody gdzie wybudowano pętlę. W 1940 r. w Witebsku było 6 linii o łącznej długości 50 km.
Od początku II wojny światowej do 1941 r. tramwaje kursowały bez zakłóceń. W czasie okupacji niemieckiej niemal cała infrastruktura została zniszczona. Po wyzwoleniu miasta przystąpiono do odbudowy zniszczonej infrastruktury tramwajowej, także w latach 1946–1949 odbudowano prawie 26 km tras tramwajowych, oraz zajezdnię tramwajową. Ruch tramwajowy wznowiono 5 października 1947 r. W październiku 1960 r. otwarto linię tramwajową nr 7 na trasie ulica Frunze – DOK. W 1961 r. tramwaje zostały wyposażone w łączność radiową oraz bezkonduktorską obsługę tramwajów. 20 listopada 1966 r. otwarto muzeum komunikacji miejskiej.
Do 2020 r. sieć tramwajowa liczyła ok. 36,1 km torów (w 90% w pełni wydzielonych z jezdni) i osiem linii. 21 lipca tego roku wstrzymano ruch tramwajów na pięciokilometrowym odcinku wzdłuż prospektu Liudnikowa i ulicy Gagarina w związku z przebudową trzypasmowej ul. Gagarina na sześciopasmową. Linie 1 i 3 skrócono do prospektu Frunzego i zlikwidowano linię nr 5, a już 22 lipca rozpoczęto rozbiórkę torowiska.
Linie.
Stan z lutego 2020 r.
Tabor.
W roku otwarcia tramwajów w Witebsku było 18 wagonów silnikowych i 15 letnich wagonów doczepnych. Do 1930 r. we wszystkich eksploatowanych tramwajach zabudowano pomosty. W 1934 r. dostarczono pierwsze 4 tramwaje typu H. W czasie II wojny światowej wszystkie 62 wagony zostały zniszczone. W 1947 r. odbudowanych i sprawnych było 19 wagonów. W 1948 r. otrzymano z Moskwy 20 używanych tramwajów. W 1958 r. dostarczono 6 nowych tramwajów MTW-82. W 1961 r. otrzymano nowe składy tramwajowe KTM/KTP-2. Do 1975 r. otrzymano nowe typy tramwajów: RWZ-6 oraz KTM-5, liczebność taboru wynosiła 170 wagonów. Najnowsze tramwaje dla Witebska dostarcza białoruska firma Biełkommunmasz, która od 2005 r. dostarczyła 15 tramwajów typu AKSM-60102, a po 2009 r. dostarczyła 44 częściowo niskopodłogowe tramwaje typu AKSM-62103.
Stan z lutego 2020 r.
Tabor techniczny składa się z 12 wagonów.

</doc>
<doc id="2271139" url="https://pl.wikipedia.org/wiki?curid=2271139" title="Halina Brdulak">
Halina Brdulak

Halina Brdulak – dr hab. profesor nadzwyczajny Szkoły Głównej Handlowej w Warszawie, Katedra Zarządzania Międzynarodowego SGH, Kolegium Gospodarki Światowej, była kierowniczka Zakładu Transportu Międzynarodowego i Logistyki, prezeska Międzynarodowego Forum Kobiet (2006-2012), obecnie honorowa prezeska, przewodnicząca komisji rektorskiej ds społecznej odpowiedzialności uczelni (od 2020 r.), od 2021 - przewodnicząca Rady Klimatycznej przy UNGC, członkini Rady UNGC (United Nations Global Compact Network Poland).

</doc>
<doc id="2271140" url="https://pl.wikipedia.org/wiki?curid=2271140" title="Camptorrhiza">
Camptorrhiza

Camptorrhiza Hutch. – rodzaj wieloletnich, ziemnopączkowych roślin zielnych z rodziny zimowitowatych, obejmujący dwa gatunki: "Camptorrhiza indica" S.R.Yadav, N.P.Singh &amp; B.Mathew, endemiczny dla Maharasztra w Indiach, oraz "Camptorrhiza strumosa" (Baker) Oberm., występujący w południowej Afryce. 
Nazwa rodzaju pochodzi od greckich słów ("kamptei" – zakręt) i ("riza" – korzeń).
Systematyka.
Według Angiosperm Phylogeny Website (aktualizowany system APG IV z 2016) rodzaj zaliczany jest do plemienia "Iphigenieae" w rodzinie zimowitowatych ("Colchicaceae"), należącej do rzędu liliowców ("Liliales") zaliczanych do jednoliściennych (monocots). 
Zastosowanie.
"Camptorrhiza strumosa" bywa rzadko spotykana w uprawie jako roślina ozdobna.

</doc>
<doc id="2271152" url="https://pl.wikipedia.org/wiki?curid=2271152" title="Syllogomania">
Syllogomania

Syllogomania (od gr. "syllambanein" 'zbierać' i "mania" 'szaleństwo', zespół zbieractwa, patologiczne zbieractwo, ang. "compulsive hoarding", w USA pot. "messy house syndrome", w lit. niem. "Vermüllungssyndrom") – nabywanie lub trudności z pozbywaniem się rzeczy nieużytecznych bądź o małej dla innych osób wartości. Powoduje dezorganizację życia społecznego i zawodowego bądź obniżenie ich poziomu, a także ograniczenie przestrzeni życiowej chorego. W konsekwencji nie może on korzystać z pomieszczeń mieszkalnych zgodnie z ich przeznaczeniem.
Nazwa i występowanie.
Autorką amerykańskiego pojęcia "messie" była Sandra Feldon, matematyczka, która przez okres 23 lat cierpiała na syllogomanię. Według Feldon w Stanach Zjednoczonych około 33 miliony osób dotyka różnie nasilony syndrom patologicznego zbieractwa (12% populacji kraju). W Europie Zachodniej liczbę tę szacuje się zwykle bardziej oszczędnie – na poziomie kilku procent. Według innych źródeł w USA i Europie osoby dotknięte syllogomanią stanowią 2–6% populacji. W Londynie, w wyniku przeprowadzonych w 2013 badań, ustalono liczbę patologicznych zbieraczy na 1,5% ogółu mieszkańców. 20% Amerykanów ma (z różnych przyczyn) problemy z wyrzucaniem przedmiotów.
Charakterystyka.
Syllogomanię lokuje się w zakresie rodziny zaburzeń obsesyjno-kompulsywnych albo w rozwijającej się grupie nałogów behawioralnych i coraz częściej wyróżniana jest jako oddzielna jednostka chorobowa.
Głównymi wyznacznikami zachowania osoby dotkniętej syllogomanią są:
Osoby dotknięte problemem patologicznego zbieractwa mają najczęściej wyolbrzymione poczucie odpowiedzialności, są niezdolne do podejmowania szybkich i konkretnych decyzji, są niepunktualne i nie potrafią planować swojego czasu, a także sztywno trzymają się wyuczonych reakcji i nawyków myślowych. Wielu syllogomanów charakteryzuje się też skłonnością do perfekcjonizmu. Problem dotyka najczęściej osoby pomiędzy 40., a 50. rokiem życia i są to w 80% kobiety. Według części badaczy szczególnie narażone na zaistnienie u nich syndromu są osoby zaniedbywane w dzieciństwie, takie które przeżyły wówczas szczególną utratę i nie miały właściwego oparcia w rodzinie bądź środowisku. Zespół jest u nich uruchamiany w drodze jakiegoś traumatycznego przeżycia w wieku dorosłym (najczęściej jest to śmierć kogoś bliskiego, rozwód, utrata zatrudnienia, powstanie niepełnosprawności, pożar lub powódź). Syllogomania może też wynikać z wczesnych doświadczeń skrajnego ubóstwa materialnego lub emocjonalnego. Zespół dotyka często osoby dobrze wykształcone, ponieważ ich szerokie zainteresowania połączone z wiedzą w zakresie archiwizowania danych stanowią przesłankę do uruchomienia się zachowań patologicznych.
Specyficzną odmianą syllogomanii jest przygarnianie zwierząt, zwłaszcza bezdomnych (głównie psów i kotów), mimo braku warunków mieszkaniowych, wiedzy hodowlanej i środków na ich utrzymanie. Kolekcje zwierząt są często znaczne ilościowo i istotnie przerastają możliwości lokalowe właścicieli.
Według koncepcji psychodynamicznych genezę syllogomanii lokuje się w fazach preedypalnych i wiąże z traumatycznym doświadczeniem utraty ważnego obiektu. Jest to wynik nieprzepracowanej żałoby, lęku separacyjnego i uczucia pustki wewnętrznej. Według paradygmatu behawioralno-poznawczego syllogomania stanowi wynik emocjonalnych reakcji, które są wyuczone i powiązane z błędnymi przekonaniami dotyczącymi rzeczy i ich posiadania. Jest to forma unikania konfrontacji z lękiem przed wyrzucaniem i podejmowaniem decyzji. Z punktu widzenia neurobiologii zbieractwo może być wynikiem odmiennego funkcjonowania (lub uszkodzenia) przedniej części kory mózgowej (jest to obszar odpowiedzialny m.in. za podejmowanie decyzji).
Korelacja i różnicowanie.
Zespół zbieractwa może współistnieć z innymi zaburzeniami psychicznymi. Skrajnie zanieczyszczone mieszkanie może z kolei być przyczyną wystąpienia innych, głównie sanitarnych i urazowych, ryzyk dla zdrowia. Syllogoman może też utracić dach nad głową w wyniku eksmisji i stać się osobą bezdomną.
Od zaburzeń obsesyjno-kompulsywnych różni syllogomanię poczucie satysfakcji i przyjemności z pozyskiwania nowych przedmiotów – rodzaj nagrody jaką jest zdobycz. W natręctwach zbieractwo ma charakter przymusowy i nieodparty, a zbieracz często wstydzi się swoich zachowań, nie uważa zdobyczy za niezbędne i przydatne w życiu. Od pasjonatów (kolekcjonerów profesjonalnych) syllogomani różnią się natomiast różnorodnością, przypadkowością i chaotycznością swoich zbiorów, które nie są katalogowane, pozyskiwane w oparciu o wiedzę i ograniczone do jakiejś dyscypliny (np. bilety, butelki, kapsle czy znaczki pocztowe). Patologiczny zbieracz nie jest z reguły w stanie ogarnąć bogactwa swojej kolekcji i nie martwi się jej losami do czasu ewentualnego zagrożenia utratą. Różnica między syllogomanem a zakupoholikiem leży natomiast w trudnościach z pozbywaniem się rzeczy, których nie doświadcza zakupoholik, zainteresowany nabywaniem jedynie nowości. Stare przedmioty, głównie ubrania, przestają być dla niego atrakcyjne i nawet chętnie się ich wyzbywa.
Interwencja.
Interwencja w przypadku wystąpienia zespołu polega przede wszystkim na psychoterapii, uczestnictwie w grupach wsparcia, a w niektórych, zwłaszcza nasilonych przypadkach na farmakoterapii (leki przeciwdepresyjne i stymulujące). Osoby dotknięte syllogomanią, oprócz psychiatry i psychologa, wspomagają też ergoterapeuta oraz pracownik socjalny, chyba że chory wymaga hospitalizacji i nie można z nim nawiązać porozumienia. Terapię zaczyna się małymi krokami – od sprzątania pojedynczej półki, potem szafki itd.

</doc>
<doc id="2271153" url="https://pl.wikipedia.org/wiki?curid=2271153" title="Stalag 369">
Stalag 369

Stalag 369 Kobierzyn – działający w okresie II wojny światowej, niemiecki obóz karny dla szeregowców i podoficerów armii francuskiej, belgijskiej i holenderskiej, którzy w myśl Konwencji Genewskiej odmówili pracy na rzecz III Rzeszy.
Znajdował się w południowej części Krakowa, na granicy obecnych dzielnic VIII oraz IX, pomiędzy dzisiejszymi ulicami: Zawiłą, Skośną i Żywiecką.
Zbudowany został przez Niemców na nieużytkach i piaskach pomiędzy Kobierzynem a Borkiem Fałęckim, rozpoczął działalność 5 czerwca 1942. Przeznaczony był dla 5–6 tysięcy jeńców. W okresie jego istnienia przeszło przez niego około 17 tysięcy żołnierzy alianckich. W obozie zmarło ich czternastu a pochowani zostali na znajdującym się kilkaset metrów na wschód, borkowskim cmentarzu parafialnym. Po wojnie ich prochy zostały ekshumowane i ponownie pochowane w krajach pochodzenia. Stalag funkcjonował do 6 sierpnia 1944.
Okoliczni mieszkańcy spontanicznie organizowali pomoc żywnościową dla jeńców, starali się na różne sposoby pomagać uwięzionym. Pomagali w ucieczkach, chociaż za ukrywanie zbiegów Niemcy karali śmiercią całe rodziny.
Za pomoc i opiekę nad więźniami obozu Stalag 369 w Kobierzynie, jeden z jej organizatorów profesor Jan Harasymowicz został uhonorowany Legią Honorową. Był on też jednym z inicjatorów powstania pomnika więźniów obozu, który odsłonięto w 1966.
Znani więźniowie.
W obozie przebywał jako jeniec Jean Morin, francuski rysownik, który życie obozowe utrwalił w swoich pracach. Po zwolnieniu z obozu udało mu się bezpiecznie przewieźć rysunki do Francji. Reprodukcje grafik obozowych zostały wydane po wojnie, w formie książki zatytułowanej "Gross-Hesepe Stalag 6C, Kobierzyn Stalag 369. Pologne. Stalags de Refractaires. 50 Dessins de Jean Morin. Souvenirs de Captivite 1940-1945" przez wydawnictwo "Grenouilleau-Landais et les Fils" z Bordeaux.
Innym znanym więźniem obozu był Francis Ambrière (pseudonim literacki Jean-Louisa Letelliera). Jego powieść-biografia "Les Grandes Vacances, 1939-1945" ("Długie wakacje, 1939-1945") wydana w 1946, cieszyła się powodzeniem we Francji i przyniosła autorowi prestiżową Nagrodę Goncourtów za rok 1940. Opisuje w niej także pobyt w stalagu i pomoc Polaków. Książka wydana została również w Polsce na początku lat 70. XX wieku.

</doc>
<doc id="2271155" url="https://pl.wikipedia.org/wiki?curid=2271155" title="Marcin Kleiber">
Marcin Kleiber

Marcin Kleiber (ur. 28 marca 1974 w Warszawie) – polski muzyk, kompozytor, basista, kontrabasista i instrumentalista klawiszowiec. Kleiber działalność artystyczną rozpoczął pod koniec lat 80. XX w. w warszawskim zespole Exorcist wykonującym muzykę z pogranicza speed i thrash metalu. Następnie grał w thrashmetalowej formacji Geisha Goner. Kleiber występował także w zespole Dogbite, z którym nagrał dwie płyty.
W 2001 roku z zespołem Orbita Wiru nagrał sesyjnie album "Pierwszy Krzyk". W 2008 roku zagrał na ósmym albumie piosenkarki Kasi Kowalskiej pt. "Antepenultimate". Od 2009 roku członek zespołu towarzyszącego polskiej piosenkarce - Dorocie Rabczewskiej.

</doc>
<doc id="2271157" url="https://pl.wikipedia.org/wiki?curid=2271157" title="Solian">
Solian



</doc>
<doc id="2271158" url="https://pl.wikipedia.org/wiki?curid=2271158" title="Rispolept">
Rispolept



</doc>
<doc id="2271159" url="https://pl.wikipedia.org/wiki?curid=2271159" title="Triangle Odor Bag Method">
Triangle Odor Bag Method

Triangle Odor Bag Method – technika olfaktometrycznych pomiarów stężenia zapachowego, polegająca na stosowaniu trójkątowych testów psychofizycznych. Zespołom oceniających zapach są prezentowane próbki, które są przygotowywane przez wprowadzanie porcji badanego gazu – odmierzonych szklanymi strzykawkami – do worków z bezwonnym powietrzem. W celu określenia, jakie rozcieńczenie badanej próbki prowadzi do osiągnięcia progu wyczuwalności zapachu (miara stężenia zapachowego), wykonuje się testy trójkątowe (pytanie: "„Która z trzech próbek powietrza jest zanieczyszczona?”"). Wynik pomiaru zespołowego wyraża się jako „indeks zapachowy” (dziesięciokrotna wartość logarytmu ze stężenia zapachowego).
Triangle Odor Bag Method opracował zespół z Tokyo Metropolitan Research Institute for Environmental Protection. Była po raz pierwszy opisana w publikacji naukowej w roku 1972, 
a jest metodą zalecaną w Japonii od roku 1997. 
Została opisana w wytycznych Japońskiego Ministerstwa Środowiska 
i wdrożona do praktyki ochrony środowiska. 
Jest alternatywą dla olfaktometrii dynamicznej, opisanej w normie europejskiej, ustanowionej przez CEN jako EN 13725:2003 i przez PKN jako PN–EN 13725:2007.
Przebieg pomiarów.
Ocenę sensoryczną (organoleptyczną) uznaje się za pomiar, jeżeli jest wykonywana zgodnie procedurą, określającą poszczególne etapy postępowania, co zapewnia dokładność i powtarzalność uzyskiwanych wyników. W przypadku olfaktometrycznych badań stężenia zanieczyszczeń w próbkach powietrza zawierającego odoranty (określone związki chemiczne lub mieszaniny związków nie zidentyfikowanych) określa się procedury:
Poniżej przedstawiono dodatkowe informacje, dotyczące metodyki japońskiej.
Selekcja do zespołów oceniających.
Badania wrażliwości węchu oceniających są wykonywane z użyciem pięciu związków chemicznych o różnym zapachu – od zapachu kwiatowego do zapachu fekaliów. Wzorce są parafinowymi roztworami wytypowanych substancji. Stężenia tych roztworów dobrano na podstawie badań dużej próby populacji. 
Dla wszystkich pięciu związków wyznaczono średnie wartości progu wyczuwalności i odchylenie standardowe.
Ustalono, że roztwory wzorcowe będą miały stężenia o 1,5 odchylenia standardowego większe od średnich wartości progu.
W czasie badań wrażliwości jest stosowany test „dwa z pięciu”. Osoba badana otrzymuje pięć ponumerowanych bibułek perfumiarskich, z których dwie są zanurzone w jednym z roztworów wzorcowych, a trzy – w czystej parafinie. Zadanie polega na powąchaniu wszystkich pasków i wskazaniu tych, które pachną. Test jest powtarzany z użyciem wszystkich roztworów. Warunkiem zakwalifikowania się do zespołu jest brak błędnych wskazań,
Pobieranie próbek.
Próbki powietrza atmosferycznego są pobierane bezpośrednio do worków PET, z użyciem kieszonkowych pompek teflonowych, lub do ewakuowanych cylindrów szklanych (bezpośrednio lub pośrednio – do worków umieszczonych w cylindrach). Próbki gazów odlotowych, zawierających duże ilości odorantów oraz gorących, wilgotnych i zapylonych, pobiera się do worków z wykorzystaniem „zasady płuca”. W razie potrzeby stosowane są skraplacze kondensatów (zapobiegające osiąganiu punktu rosy w worku) i filtry z watą szklaną.
Przygotowane próbek do testów sensorycznych.
Próbki powietrza prezentowanego oceniającym są przygotowywane w workach jednorazowego użytku o pojemności 3 dm³. Wszystkie worki są napełniane powietrzem oczyszczonym w filtrze z węglem aktywnym.
W pierwszym etapie pomiaru operator wącha badaną próbkę i wstępnie ocenia, jaką ilość trzeba wprowadzić do 3 dm³ czystego powietrza, aby jego zapach był wyczuwalny dla wszystkich oceniających. W przypadku próbek środowiskowych, o słabym zapachu, wprowadzenie wystarczająco dużej porcji do worka trzeba poprzedzić usunięciem z niego takiej samej ilości czystego powietrza. Ilości próbki, dozowane w kolejnych etapach analizy sensorycznej, są coraz mniejsze – uzależniane od wyniku oceny próbki poprzedzającej.
Wykonanie testów trójkątowych.
W badaniu próbki uczestniczy sześć osób o sprawdzonym węchu. W każdym etapie analizy każdy z oceniających otrzymuje trzy ponumerowane worki – dwa z czystym powietrzem i jeden – z powietrzem, do którego dodano porcję próbki. Po ich powąchaniu przekazuje operatorowi kartę oceny z numerem próbki zanieczyszczonej i zaznaczonym określeniem intensywności odczuwanego zapachu.
W kolejnych etapach analizy wskazanie poprawne staje się coraz trudniejsze. Pomiar kończy się, gdy udział poprawnych wskazań jest równy około 33% (losowe trafienia poprawne)
Opracowanie wyników.
W czasie opracowywania wyników pomiaru indywidualnego jest brana pod uwagę wartość największego stopnia rozcieńczenia próbki wyjściowej, przy którym oceniający udzielał odpowiedzi poprawnych, i najmniejszego stopnia rozcieńczenia, przy którym popełniał błędy. Wynikiem jest średnia geometryczna z tych wartości.
Ze zbioru sześciu wyników indywidualnych jest odrzucana wartość największa i najmniejsza, a z pozostałych oblicza się ponownie średnią geometryczną (średnia arytmetyczna z wartości zlogarytmowanych). Wyznaczona wartość stężenia zapachowego jest wyrażana jako „indeks zapachowy” (Odor Index):
Indeks zapachowy = 10 · log (stężenie zapachowe)
Przykład drugiej metody obliczeń zespołowego wyniku oznaczenia stężenia zapachowego i indeksu zapachowego zawiera tabela.
Przyjmując, w oparciu o prawo Webera–Fechnera, że udział poprawnych wskazań jest liniową funkcją logarytmu ze stopnia rozcieńczenia, dokonuje się interpolacji, obliczając jaka wartość logarytmu rozcieńczenia odpowiada udziałowi równemu 0,58. Jest on wyższy od wynikającego z definicji progu wyczuwalności (0,50), ponieważ uwzględniono prawdopodobieństwo losowych wskazań poprawnych (gdy próbka nie jest odróżnialna od powietrza, udział odpowiedzi poprawnych jest równy około 33%).
Użycie przykładowych danych prowadzi do wartości:
Porównanie wyników uzyskiwanych metodą japońską i europejską.
W wieloletnim okresie wdrażania japońskiej i europejskiej procedury pomiarów olfaktometrycznych wielokrotnie porównywano wyniki uzyskiwane w czasie:
W tabelach zamieszczono przykłady, świadczące, że:
Zastosowania Triangle Odor Bag Method.
Japońska metoda statycznych testów trójkątowych jest stosowane w czasie :
Pomiary wykonują operatorzy, którzy uzyskują państwowy certyfikat, zgodnie z zasadami określonymi w roku 1992. Do roku 2002 taki certyfikat uzyskało 2081 osób, wśród których największą grupę stanowią pracownicy prywatnych laboratoriów pomiarowo–analitycznych (44,3%). Ministerstwo Środowiska Japonii ocenia, że w roku 2002 zakupiono 0,8 miliona odor-bags.

</doc>
<doc id="2271161" url="https://pl.wikipedia.org/wiki?curid=2271161" title="China International 1999">
China International 1999

China International 1999 był dwunastym turniejem (w tym siódmym rankingowym) sezonu 1998/99. Odbył się on w dniach 8 – 14 marca 1999 w JC Mandarin Hotel w Szanghaju.
Tytułu wywalczonego przed dwoma laty bronił Steve Davis, jednak w 1/8 finału przegrał on ze Stephenem Hendrym. Triumfował John Higgins, który w finale pokonał innego Szkota – Billy’ego Snaddona 9-3.
W zawodach wzięło udział 16 najlepszych zawodników z rankingu, 16 kwalifikantów, oraz 4 przedstawicieli gospodarzy, którzy otrzymali dzikie karty.
Michael Holt uzyskał najwyższego brejka turnieju – 140 punktów.
Zwycięzca – John Higgins – otrzymał 42 tysiące funtów oraz 4560 punktów do rankingu.
Kwalifikacje.
Mecze kwalifikacyjne rozegrano w dniach 25 sierpnia – 3 września 1998. Awans do turnieju głównego uzyskali zwycięzcy meczów rundy 7.

</doc>
<doc id="2271162" url="https://pl.wikipedia.org/wiki?curid=2271162" title="Ōkuma">
Ōkuma

 – miasto w Japonii, w prefekturze Fukushima.
Na terenie miasta znajduje się elektrownia atomowa Fukushima nr 1, w której w 2011 doszło do serii wypadków jądrowych.

</doc>
<doc id="2271165" url="https://pl.wikipedia.org/wiki?curid=2271165" title="Dramat antyczny">
Dramat antyczny

Dramat antyczny – gatunek twórczości dramatopisarskiej, ukształtowany w starożytnej Grecji. Jego źródeł badacze upatrują w starożytnych świętach ku czci boga Dionizosa, podczas których przebrany w koźle skóry chór, prowadzony przez koryfeusza, opiewał w dytyrambach bóstwo wina i natury. W VI wieku p.n.e. ze śpiewu chóralnego wydzielił się solista, który dialogował z przewodnikiem chóru. W ten sposób doszło do powstania dramatu satyrowego oraz dwóch podstawowych gatunków dramatycznych, tragedii i komedii.

</doc>
<doc id="2271166" url="https://pl.wikipedia.org/wiki?curid=2271166" title="Tragedia starogrecka">
Tragedia starogrecka

Tragedie greckie powstawały od VI w. p.n.e. do okresu rzymskiego, wszystkie zachowane w całości są jednak dziełami trzech wielkich tragików ateńskich V w. p.n.e. – Ajschylosa, Sofoklesa i Eurypidesa. Czas ich działalności obejmuje łącznie zaledwie 80 lat. Pierwsze wystawienie tragedii odbyło się w 534 p.n.e. w Atenach za rządów Pizystrata – pierwsza zachowana tragedia, "Persowie" Ajschylosa (472 p.n.e.), wiąże się ze zwycięstwem Aten stanowiącym początek ich potęgi politycznej i kulturalnej. Koniec potęgi Aten na skutek ich klęski w wojnie peloponeskiej (404 p.n.e. – trzy lata po śmierci Eurypidesa i dwa lata po śmierci Sofoklesa) jest zarazem końcem epoki wielkich ateńskich utworów tragicznych. Zachowało się siedem tragedii Ajschylosa, siedem tragedii Sofoklesa i osiemnaście tragedii Eurypidesa (w tym "Rhesos", prawdopodobnie nieautentyczny). Wybór ten (prócz ośmiu przekazanych przez inne źródła) dokonał się w czasach cesarza Hadriana. Nie dotarły do naszych czasów tragedie poprzedzające twórczość Ajschylosa ani następujące po Eurypidesie, a także większość twórczości trójki wielkich tragików – według źródeł starożytnych łącznie z dramatami satyrowymi Ajschylos miał bowiem napisać dziewięćdziesiąt tragedii, Sofokles ponad sto, a Eurypides dziewięćdziesiąt dwie. Świetność tragedii wiąże się więc ściśle z okresem politycznego rozkwitu Aten – tragedie IV w., tragedie aleksandryjskie i tragedie przed Ajschylosem są słabo znane (żadna nie zachowała się w całości) i cechuje je o wiele mniejsza wartość literacka. Mimo że okres twórczości wielkich tragików był tak krótki, między twórczością Ajschylosa i Eurypidesa zachodzą znaczne różnice, był on okresem szybkiej ewolucji gatunku. O ile nie zaznaczono inaczej, informacje zawarte w tym artykule odnoszą się do tragedii V w.
Tragedia grecka była wystawiana na scenie tylko dwa razy do roku – w święta religijne Dionizji miejskich – na wiosnę, i Lenajów – w końcu grudnia. Stanowiła część obrzędów religijnych na cześć Dionizosa – w treści tragedii nie ma wprawdzie prawie żadnych nawiązań do tego bóstwa, jej główną zasadą jest jednak obecność sacrum. Zarazem, ze względu na ścisły związek życia religijnego i politycznego w polis greckich, tragedia miała charakter manifestacji obywatelskiej. Konkurs tragików – agon – w czasie którego trzech tragików wystawiało po trzy tragedie i dramat satyrowy – organizowało państwo ateńskie, wyznaczające poetów mogących wziąć w nim udział oraz sponsora, który musiał sfinansować przedstawienie. W czasie Lenajów dwóch tragików wystawiało po dwie tragedie, ponadto odbywały się jeszcze przedstawienia w czasie Dionizjów wiejskich w Pireusie.
Geneza tragedii greckiej.
Pierwsze utwory tragiczne powstały w VI w. p.n.e. w starożytnej Grecji. Ich źródłem są obrzędy religijne na cześć Dionizosa, a być może w jakimś stopniu także misteria eleuzyńskie czy misteria orfickie. Geneza tragedii greckiej jest przedmiotem wieloletniej kontrowersji naukowej obejmującej szeroką gamę sprzecznych stanowisk i tysiące publikacji. Według przekazu Arystotelesa tragedia stanowi przekształcony dytyramb, utwór liryczny (należący do liryki chóralnej) związany z kultem Dionizosa. Dytyramby zawierały w sobie elementy sytuacji dramatycznej, takie jak obecność chóru i koryfeusza. Religijno-kultowa funkcja tragedii greckiej przejawia się także w tym, że wystawiana ona była w czasie święta Dionizjów jako element obrzędów na cześć Dionizosa. Ponadto tematyka tragedii odwoływała się do wierzeń i mitów greckich, początkowo mitów związanych z Dionizosem – tragedie o tematach niemitologicznych (np. historycznych, współczesnych) były w starożytności bardzo rzadkie. Religijna geneza tragedii greckiej była wciąż silnie odczuwana w czasie wystawień utworów tego gatunku w okresie klasycznym. Spektakle te stanowiły bowiem część świąt religijnych – obchodzonych wiosną Dionizjów miejskich, a także przypadających w grudniu Lenajów. Prócz spektaklów odbywały się rozmaite procesje i ofiary, sam ateński Teatr Dionizosa mimo kilkukrotnej przebudowy zawsze posiadał kamienny tron dla kapłana bóstwa i jego ołtarz umiejscowiony na samym środku orchestry. Noszone przez aktorów maski i niektóre stroje wywodzą się z pradawnych rytuałów.
Tragedia mogła przekształcić się z obrzędu religijnego w klasyczną tragedię V wieku jedynie na skutek przemian politycznych. Wszystkie źródła łączą historyczne powstanie tragedii z opartą na ludzie przeciw arystokracji tyranią grecką. Zachowana w "Księdze Suda" i przekazie Diaconusa Ioannesa tradycja przypisywana Solonowi mówi, że pierwszym twórcą tragedii był mający żyć w Koryncie za tyranii Periandra legendarny poeta Arion. Również Herodot [V, 67] po raz pierwszy wspominając o chórze łączy „zwrócenie chórów Dionizosowi” z tyranią Klejstenesa w Sykionie. Informacje te mówią nam zarazem, że pierwsze formy zbliżone do tragedii zrodziły się na Peloponezie, wśród Dorów, i stamtąd dopiero przeszły do Aten. W Atenach również pierwsza tragedia została wystawiona za opierającego swoją władzę na ludzie tyrana – Tespis wystawił pierwszą tragedię ateńską za panowania Pizystrata w 534 p.n.e. To Pizystrat rozwinął ludowy kult Dionizosa, u stóp Akropolu zbudował Dionizosowi Eleuteryjskiemu świątynię i ustanowił Dionizje Miejskie (Wielkie) świętem państwowym.
Przekaz o pochodzeniu tragedii z Peloponezu, jej związku z dytyrambem i przemianą struktur politycznych jako koniecznym warunku ukształtowania się typowych dla niej treści nie mówi jednak wiele o konkretnym przejściu między religijną improwizacją a znaną z dzieł Ajschylosa, Sofoklesa i Eurypidesa formą literacką. Problemem jest nazwa tragedii, oznaczająca po grecku „pieśń kozła” – sporne jest, czym właściwie jest tu kozioł i jaka jest jego relacja do genezy tragedii. Arystoteles wyraźnie łączy kozła z satyrami i dramatem satyrowym.
Podejście etnologiczne.
W pierwszych latach XX w. w poglądach na genezę tragedii dominowały koncepcje etnologiczne, całkowicie pomijające świadectwo Arystotelesa na rzecz badań folklorystycznych – są one obecnie o wiele rzadsze, choć nadal spotykane. W Wielkiej Brytanii istnieje tzw. „angielska szkoła etnologiczna”. Martin P. Nilsson w "Geschichte der griechischen Religion" uznaje, że tragedia wzięła początek od przebranych w koźle skóry śpiewaków opłakujących śmierć Boga w postaci kozła – uzasadnia to badaniami porównawczymi nad folklorem, twierdząc, że pierwotną formę tragedii przypominają obrzędy współczesnych Macedończyków. Według Jane E. Harrison Dionizos i poszczególne postacie mitologiczne są odmianami bóstwa cyklu rocznego. W nawiązaniu do tej koncepcji G. Murray powiązał początki tragedii ze związanymi z bóstwem rocznym obrzędami wiosennymi. Tego rodzaju koncepcje, zwłaszcza próby powiązania poszczególnych elementów tragedii klasycznej z poszczególnymi elementami rytuału, spotkały się z ostrą krytyką W.A. Pickard-CamBridge’a. Teorie etnologiczne wyznaje także G. Thompson, który sądzi, że orszaki dionizyjskie były tajnym stowarzyszeniem o cechach klanu totemistycznego, a ich obrzędy inicjacyjne wpłynęły na orfickie mity o cierpieniach Dionizosa, co otworzyło drogę do tragedii. Zbliżone poglądy reprezentuje T.H. Gaster, który początki tragedii wywodzi z rytuałów cyklu rocznego na podstawie analiz tekstów różnych kultur bliskowschodnich. M. Dietrich początki tragedii wiąże z trenem i attyckim świętem cytry, podobnie jak wielu innych badaczy o podejściu etnologicznym samą formę tragedii wywodzi jednak z misteriów eleuzyńskich. A. Lesky uważa jednak, że świat misteriów i świat tragedii nie przenikały się wzajemnie.
Krytyka podejścia etnologicznego opiera się na braku ogniwa łączącego rytuały z tragedią. Przenoszenie zjawisk znanych z innych kultur na grunt grecki nosi nieraz charakter bardzo swobodnych przypuszczeń. Wielu badaczy podkreśla, że tragedia grecka jest przede wszystkim zjawiskiem literackim i zagadnienie jej początków powinno być rozważane z punktu widzenia problematyki literackiej, której z natury rzeczy etnologia nigdy nie będzie w stanie ująć. Nawet najwięksi krytycy podejścia etnologicznego przyznają jednak, że mimo oryginalnego charakteru literackiego tragedii greckiej istnienie zaczątkowych form dramatycznych w kulturach ludów pierwotnych jest dobrze udowodnione, a wiedza o nich jest istotna dla takich aspektów dramatu greckiego jak tańce i maski. Krytycy podejścia etnologicznego podkreślają, że tragedia grecka jest tworem oryginalnym i przede wszystkim literackim i uznają, że do jej powstania doprowadziło raczej świadome stworzenie niż powolna ewolucja.
Mimo zmniejszenia roli podejścia etnologicznego jako poglądu na genezę tragedii "tout court", nadal bardzo istotne są budowane na podstawie danych etnologicznych poglądy o pochodzeniu niektórych jej elementów. Taniec nieodłącznie wiążący się z greckimi gatunkami dramatycznymi wiąże się być może także z jej funkcją katareutyczną, jako że powszechnie w kulturach ludów pierwotnych tańce kultowe mają funkcje takie jak ochrona przed demonami lub zapewnienie sobie ich łaski. Maski, których według badań M. Biebera używał także chór, występowały na każdym etapie rozwoju tragedii i komedii greckiej i mają podobne funkcje. Użycie kultowe masek było w Grecji szczególnie silnie związane z Dionizosem i satyrami, choć kontynuujące tradycje mykeńskich demonów w zwierzęcych maskach tańce z maskami związane są także z kultem Artemidy i Despojny. M. Untersteiner próbował połączyć zagadnienie początków tragedii z przedgreckimi mieszkańcami Grecji, z cywilizacją egejską – poszukiwał przy tym nie tylko wpływów egejskich na formę tragedii, ale co więcej samo źródło tragizmu widział w napięciu między wartościami egejczyków i indoeuropejskich najeźdźców. Otwarta pozostaje poruszana w pracach K. Meuliego kwestia, czy maski reprezentowały umarłych, czy bezpośrednio bóstwa natury. Meuli podkreśla, że dla ludów pierwotnych maska jest narzędziem przemiany i doświadczenia duchowości, co stanowi w teatrze najgłębszy fundament gry aktorskiej i wyraz najgłębszego współczucia i zrozumienia, którego może doświadczyć człowiek. Należy przy tym zaznaczyć, że źródła starożytne nie przypisują maskom pradawności, ale za ich historycznego twórcę uznają Tespisa – A. Lesky sądzi jednak, że to świadectwo jest jedynie wyrazem skłonności starożytnych do przypisywania każdej rzeczy konkretnego wynalazcy.
Wiarygodność przekazu Arystotelesa.
Wszystkie poglądy na genezę tragedii o nastawieniu etnologicznym całkowicie lub niemal całkowicie odrzucają przekaz Arystotelesa z "Poetyki", będący jedynym źródłem pisanym omawiającym zagadnienie wprost. Przeciwna odejściu etnologicznemu grupa uczonych podążając za badaniami U. von Willamowitz-Möllendorfa przypisuje temu źródłu znaczenie decydujące. Głównym problemem tego nurtu jest to, czy Arystoteles w cytowanym fragmencie przedstawił znane mu fakty, czy tylko swoje przypuszczenia. Dowody, że nie są to wyłącznie przypuszczenia, same mają jednak charakter przypuszczeń, choć nieraz wysoce prawdopodobnych – np. sofiści obszernie zajmowali się formami literackimi, a skoro tak, prawdopodobnie zajmowali się tragedią, a skoro Arystoteles znał dobrze poglądy sofistów, musiał też dysponować wcześniejszymi źródłami o pochodzeniu tragedii. Według badań W. Kranza u podstaw "Poetyki" leży obszerny materiał historyczny. O sumienności Arystotelesa świadczy także np. znany fakt jego starannego przygotowania historycznego przy pisaniu "Polityki". Arystoteles pisze:
Dytyramb jako źródło tragedii.
Za główne źródło tragedii przekaz Arystotelesa uznaje improwizowane dytyramby. Pierwszym problemem, jaki rodzi tekst "Poetyki" jest znaczenie zwrotu „od przodowników dytyrambu” – i samego czasownika . Część uczonych pod wpływem badań F. Bradaca nad znaczeniem tego czasownika identyfikowała „przodowników” chóru, część z podwójnym chórem. Większość pozostała jednak przy najbardziej rozpowszechnionym znaczeniu, uznając, że „przodownik” to po prostu pierwszy śpiewak przewodniczący chórowi. Przy tej interpretacji można sądzić, że występujące w dytyrambie przeciwstawienie „przodownika” chóru i samego chóru jest zaczątkiem dramatycznego dialogu – niektórzy interpretatorzy szli nawet dalej, w „przodowniku” widząc pierwszego aktora, o którego wprowadzeniu Arystoteles milczy.
Pochodzenie samego dytyrambu jest słabo znane – nie wyjaśniono też pochodzenia jego nazwy, która jest prawdopodobnie przedgrecka. Wszystkie dytyramby były natomiast formą liryki chóralnej związaną z kultem Dionizosa – istnieją powody by sądzić, że jego wykonania związane były z rytuałem ofiarnym. Za Hipparcha Laos z Hermiony wprowadził innowacje w formie muzycznej dytyrambu, a w 509 lub 508 p.n.e. włączono agon dytyrambiczny do uroczystości Wielkich Dionizjów. Dytyramby te wykonywał chór złożony z 50 chłopców i mężczyzn tańczących wokół orchestry. Treść dytyrambów często odchodzi od Dionizosa, ale prawie zawsze nawiązuje do niego w początkowych partiach. "Księga Suda" o Pindarze, autorze wielu dytyrambów, mówi jako o twórcy siedemnastu – prawie na pewno nie ma to jednak związku z tragedią, ale jest omyłkowym powtórzeniem liczby ksiąg jego dytyrambów. Podobnie "Księga Suda" mówi o Symonidesie – prawdopodobnie także w jego wypadku jest to omyłka, niewykluczone jednak, że Symonides rzeczywiście tworzył również tragedie. Dytyramby Bakchylidesa nie zawierają wiele odniesień do Dionizosa, co świadczy o ewolucji gatunku w tym kierunku – godne uwagi ze względu na brak odniesień do tego bóstwa w zachowanych tragediach. Fr. 18 utworów Bakchylidesa, dytyramb "Tezeusz", część badaczy chciała uznać za brakujące ogniwo między dytyrambem a tragedią. Cztery jego strofy stanowią bowiem dialog (toczący się między Egeuszem a nieokreśloną osobą). Papirus, z którym uczeni zapoznali się w 1896, początkowo stał się z tego powodu sławny, współcześnie jednak nie traktuje się raczej tej teorii poważnie, jako że sam dytyramb powstał w czasach, gdy tragedia była już dobrze rozwinięta. Niemniej pewnego rodzaju dialogiczność dytyrambu, przejawiająca się jako opozycja chóru i przodownika chóru, rzeczywiście mogła mieć duże znaczenie dla powstania tragedii. W drugiej połowie V w. p.n.e. sekularyzacja dytyrambu postępuje.
Dramat satyrowy jako źródło tragedii.
W opinii Arystotelesa pochodzenie tragedii jest bliskie pochodzeniu komedii i łączy się z orszakiem dionizyjskim i występującymi w nim satyrami, identyfikowanymi z kozłami („przez charakter satyrowy i większy związek z muzyką i tańcem”). Podobnie traktuje zagadnienie jeden z zachowanych fragmentów pism arystotelika Chamaileona. Jednak już starożytni dostrzegali trudności takiej interpretacji. Pierwsza trudność polega na tym, że nigdy i nigdzie w kulturze greckiej nie utożsamiano satyrów z kozłami. Dokonując "ex post" takiej identyfikacji, można powołać się na właściwą i satyrom, i kozłom lubieżność – utożsamienie satyrów i kozłów związanych z tragedią jedynie na podstawie wspólnej im lubieżności rodzi jednak dodatkowe trudności, skoro lubieżność nie pozostaje w żadnym związku z tragedią. Sprośne zachowania satyrów i podobny charakter ich pieśni występują w dramacie satyrowym i należą do jego genezy, żadne zachowane tragedie i ich fragmenty nie noszą jednak śladów sprośności ani nie zawierają najmniejszych aluzji do satyrów.
Pojawiło się więc kilka innych interpretacji znaczenia kozła – w "Marmor Parium", "Chronica Olympica" Euzebiusza i "Ars Poetica" Horacego uznają kozła za nagrodę dla zwycięzcy agonu lub przedmiot ofiary składanej Dionizosowi w związku z agonem. Fernand Robert posunął dalej tę interpretację – uznał kozła za kozła ofiarnego, reprezentację wartości katarktycznej tragedii, przywracając w ten sposób związek tragedii z uroczystością ofiarną. Teza Roberta, który dytyramb uznał za jedynie wspólny model formalny dla tragedii i dramatu satyrowego, uwzględnia różnice formalne między obu gatunkami i jednocześnie uwidacznia to, co stanowi istotę tragedii, jej funkcję oczyszczającą. Budzi jednak zastrzeżenia, gdyż całkowicie odrzuca przekaz Arystotelesa nie opierając się na innych przekazach źródłowych. Innym ważnym zastrzeżeniem jest to, że Robert nadmiernie eksponuje znaczenie ofiary z kozła – podczas gdy sam kult Dionizosa nie wiązał się z kozłem. Istnieje wiele przekazów łączących Dionizosa z jeleniem i łanią, a tylko dwa łączące go z kozami – epitety bóstwa "Ajgobolos" (zabijający kozy) i "Melanajgis" (czarnokoźli).
W. Schmid uznał arystotelesowską próbę związania genezy tragedii z dramatem satyrowym za niepłoną i wymęczoną. H. van Horn uznał, że tragedia i dramat satyrowy początkowo powstawały osobno, ale w 501 p.n.e. uległy przemieszaniu. Przekaz Arystotelesa odrzucają także A.W. Pickard-Cambridge, G.F. Else, W. Burket i H. Patzer. A. Lesky uważa, że ścisły związek genetyczny i ostry i wyraźny, podobnie jak ostra i wyraźna jest genetyczna odmienność tragedii i komedii. Podkreśla, że już starożytni wierzyli, że tragedia i komedia to gatunki, które niewiele łączy, np. Sokrates w "Uczcie" dowodzi Arystofanesowi i Agatonowi, że dobry tragediopisarz może nie potrafić napisać dobrej komedii, podobną opinię wyraził też Leukippos [DK A 9] – tymczasem tragedie i dramaty satyrowe pisali i wystawiali ci sami ludzie, można więc tu mówić o „presji gatunkowej”. Istnieje także wyobrażenie ikonograficzne łączące tragedię z satyrami – waza przedstawiająca personifikację tragedii budzonej przez satyrów. Większość badaczy uznających przekaz Arystotelesa uważa, że wpływ dramatu satyrowego na ukształtowanie się tragedii wystąpił, gdy sam dramat satyrowy znajdował się jeszcze we wczesnej fazie rozwoju – Q. Cataudella uważa jednak, że wczesne formy dramaty satyrowego nie miały związku z satyrami.
Poza wymienionym już poglądem, że lekkie i groteskowe przedstawienie satyrowe nie mogło stać się źródłem poważnej tragedii, badacze odrzucający przekaz Arystotelesa opierali się na informacji, że twórcą dramatu satyrowego był dopiero Pratinas. Za twórcę dramatu satyrowego uznają Pratinasa "Księga Suda" i dwa hellenistyczne epigraaty Dioskoridesa. W starożytnej Grecji istniały pewne niechęci między Dorami i Jonami. Dorem był Pratinas, pochodzący z Phleios. Przeciw poglądom o peloponeskim pochodzeniu tragedii występowali Ateńczycy – w pseudoplatońskim dialogu "Minos" „Tragedia jest zaś tutaj od prawieków, nie bierze zaś początku – jak się przyjmuje – od Tespisa ani od Frynichosa, lecz jeśli chcesz badać, przekonasz się, że jest to bardzo dawny wynalazek tego miasta”. Wielu uczonych spekuluje, że przypisanie wynalezienia Pratinasowi dramatu satyrowego nastąpiło w epoce hellenistycznej – wynalezienie dramatu satyrowego miałoby być według aleksandryjczyków nie pierwszym, a ostatnim etapem rozwoju tragedii, która miałaby być znaczenie wcześniejsza i wywodzić się z attyckich zwyczajów wiejskich.
Forma tragedii greckiej.
Pierwszego aktora wprowadził do tragedii greckiej Tespis, uznawany dlatego za „ojca tragedii”. Tragedia grecka ukształtowała się więc jako część liryki chóralnej, czego śladem pozostała w niej na zawsze duża rola chóru. Chór wprowadzał do tragedii przede wszystkim czynnik liryczny i komentował akcję, pełnił jednak także epicką funkcję narratora, a czasem nawet uczestnika wydarzeń.
Klasyczną formę tragedii ukształtowała trójka wielkich tragików greckich – Ajschylos, Sofokles i Eurypides. Ajschylos wprowadził na scenę drugiego aktora, ograniczył rolę chóru i zwiększył rolę partii dialogowych. Sofokles wprowadził trzeciego aktora, zróżnicował dialog przez wprowadzenie obok dłuższych wypowiedzi stychomytii (żywego dialogu polegającego na ciągu krótkich, jednowersowych replik w których każda wypowiedź jest analogiczna metrycznie, a czasem składniowo do wypowiedzi partnera), zastosował motywację psychologiczną działań bohaterów, zwiększył dynamikę tragedii przez operację szybkimi zmianami nastroju i kontrastowanie bohaterów. Eurypides pogłębił kierunek rozwoju tragedii zarysowany przez Ajschylosa – zerwał z wiernością wobec mitologii wprowadzając elementy realizmu, znacznie pogłębił znaczenie tematyki psychologicznej dając przy tym bardziej zindywidualizowane postacie, rozwinął monolog posługując się monodiami (stanowiącymi samodzielną całość rozbudowanymi monologami o charakterze lamentacji), jako pierwszy zastosował chwyt sceniczny deus ex machina, stworzył zalążki tragikomedii przez wprowadzenie w niektórych utworach szczęśliwego zakończenia.
Budowa tragedii greckiej.
Budowa tragedii greckiej poddana była ścisłym rygorom formalnym. Tragedię otwierał prologos o charakterze monologowym lub dialogowym, którego funkcją było zarysowanie sytuacji fabularnej. Po prologosie następowały przeplatające się epeisodia i stasima, których było od trzech do pięciu. Każdy epeisodion obejmował dialogi i monologi postaci oraz fragmenty narracyjne, stasimon stanowił pieśń chóru. Utwór zamykał eksodos, czyli końcowa pieśń chóru schodzącego z orchestry. W tragedii greckiej zarysowują się również tzw. trzy jedności, nie występują one jednak jeszcze jako samodzielna kategoria ani w poetyce, ani w praktyce literackiej. Dużą rolę w budowie tragedii odgrywała kluczowa dla estetyki starożytnej kategoria mimesis, nakazująca naśladowanie w utworze rzeczywistości z jednoczesnym jej przekształceniem – naśladowanie przyrody przy możliwości uczynienia jej piękniejszą lub brzydszą, przedstawianie zdarzeń typowych i mających znaczenie ogólne, przedstawienie zdarzeń nie tak, jak zaszły faktycznie, ale według zasad konieczności i prawdopodobieństwa, przedstawianie zdarzeń kierując się potrzebami kompozycji, nie chęcią przedstawienia dokładnie wszystkich detali rzeczywistości.
Tematyka i wymowa tragedii greckiej.
Akcja tragedii greckich ukazywała konflikt jej głównego bohatera z fatum. Fatum niweczy wszystkie jego zamierzenia i działania prowadząc go do zguby. Szczególnie wyróżnionymi momentami tragedii były perypetia i katastrofa. Perypetia to moment akcji, w którym następuje jej niespodziewany zwrot stawiający głównego bohatera wobec przełomu życiowego. Katastrofa to bezpośrednio poprzedzająca rozwiązanie utworu klęska głównego bohatera, zazwyczaj jego śmierć, wynikająca w sposób konieczny z przebiegu akcji. Los postaci tragicznej, to, że wraz z każdym swoim poczynaniem zbliża się ona do upadku, łączy się w utworze z kategoriami hybris, hamartii i ironii tragicznej. Hybris prowadzi bohatera do katastrofy jako kary bogów – stanowi przekroczenie przez bohatera na skutek dumy miary, którą mu oni wyznaczyli. Hamartia (wina tragiczna) prowadzi do katastrofy jako błędne rozpoznanie przez bohatera sytuacji, w jakiej się znajduje, skutkujące zawikłaniem się tej sytuacji. Ironia tragiczna (sformułowana teoretycznie dopiero w czasach nowożytnych) wobec działań bohatera prowadzących go do katastrofy polega na znanym widzom ostrym przeciwieństwie między jego świadomością a sytuacją przedstawioną przez dramat. Los bohatera, budujący nastrój tragedii, nacechowany był patosem i monumentalnością. Miał on wzbudzić w widzu katharsis, oczyszczenie na skutek litości i trwogi. Koncepcja oczyszczenia wywodziła się prawdopodobnie z misteriów orfickich. Sformułował ją Arystoteles w VI rozdziale "Poetyki" – dla Arystotelesa katharsis polega jednak inaczej niż u orfików nie na uszlachetnieniu uczuć widza za pomocą litości i trwogi, ale na wyzwoleniu go od takich odczuć.
Grecka twórczość tragiczna.
Wielka trójka tragików.
Byli to: Ajschylos, Sofokles oraz Eurypides. W V wieku p.n.e. pisali oni swe tragedie, które następnie wystawiali w teatrze Ateńskim. Z ich trójcy najwybitniejszy był Sofokles, który nigdy nie zajął trzeciego miejsca w ich konkursach.
Tragedia IV w..
W IV w. p.n.e. tragedia grecka zeszła na dalszy plan wobec zainteresowania prozą, a jej poziom artystyczny znacznie spadł. Wystawiano jednak nowe tragedie, a także wznawiano stare. Do najwybitniejszych tragików tego okresu należeli Astydamas, syn tragika Morismosa, jego syn Astydamas Młodszy i Teodektes z Faselis, ponadto Afareus, Euretos, Dikajogenes, Timokles, Poliejdos, Antyfon ("Antymach", "Meleager"), Kleajnetos i Klejtofon.
Tragedia hellenistyczna.
W okresie hellenistycznym dramat grecki nie miał wybitnych przedstawicieli, choć epoka ta wydała dość liczne utwory. Głównym ośrodkiem kultury hellenistycznej, w tym twórczości dramaturgicznej, była Aleksandria. Ptolemeusz I zbudował w tym mieście teatr Dionizosa, w którym zgodnie z tradycją urządzano agony tragiczne, publiczność aleksandryjska preferowała jednak organizowane w tym samym teatrze widowiska i uroczystości dworskie i religijne. Przepych tego rodzaju widowisk był ogromny, przekraczał przepych przypisywany widowiskom rzymskim. Brak popytu na tragedie wpłynął hamująco na rozwój twórczości dramatycznej.
W czasie panowania Ptolemeusza Filadelfosa wyodrębniono podczas organizowanych przez niego w latach 384–381 p.n.e. agonów grupę siedmiu tragików, Pleias, nazwaną tak od siedmiogwiazdowej konstelacji Plejady. Do grupy tej należeli (według "Księgi Suda") Homer z Bizancjum, Likofron z Chalkis Filikos, Sosysteos (prawdopodobnie z Troady), Aleksander Etolczyk. Na innych listach pojawiają się także Sosyfanes z Syrakuz, Dionizjades z Taros, Ajantiades i Eufronios. Nie była to spójna grupa literacka, ale raczej sztuczny koncept wymyślony dla uświetnienia widowisk.
Prócz tragedii Likofrona "Alexandra" i sztuki "Exagoge" z tragedii hellenistycznej zachowały się tylko krótkie fragmenty i tytuły (łącznie dziewięć fragmentów, w sumie 24 wersy). Poza poetami Plejady znamy imiona jeszcze 60 innych poetów.
Twórczość Filikosa z Korkyry, o którym wiemy, że w związanych z agonami procesjach szedł jako kapłan Dionizosa, a więc tragik, była już w starożytności mylona z twórczością komediopisarza o tym samym imieniu. Przypisano mu 42 utwory, ale tytuł tylko jednego z nich ("Temistokles") wskazuje na tragedię. Brak zachowanej spuścizny i opinia starożytnych każą sądzić, że Filikos był pisarzem drugorzędnym. To samo można przypuszczać o Homerze z Bizancjum. Sosifanes był najpłodniejszym spośród dramaturgów Plejady – napisał 73 utwory, z których 7 odniosło zwycięstwo w agonie. Na podstawie jednego zachowanego tytułu ("Meleagros") i kilku krótkich fragmentów nie można wyrobić sobie opinii o wartości jego dzieł.
"Alexandra" Lykofrona stanowi zagmatwaną i sztuczną przemowę Kasandry wieszczącej zagładę Troi. W dziele tym nie można dopatrzyć się śladu akcji dramatycznej. Mimo to uznawano je za tragedię, co daje świadectwo o odmiennym od klasycznego rozumieniu tragedii w okresie hellenistycznym. Datowanie utworu jest trudne ze względu na aluzje współczesne zawarte w przepowiedniach Kasandry – wiele wskazuje, że są to aluzje do Rzymian, przypuszcza się więc, że "Alexandrę" napisał późniejszy Likofron, wnuk wymienionego na liście członków Plejady.
Większe znaczenie niż członkowie Plejady mają autorzy, którzy do niej nie należeli lub których przynależność do niej jest wątpliwa. Z twórczości Sositeosa zachowały się głównie fragmenty dramatów satyrowych (20 wersów dramatu satyrowego "Dafnis" ("Lityerses")). Według zachowanego epigramatu Dioskoridesa (AP VII 707) miał on przywrócić dramatowi satyrowemu wiele z dawnego, doryckiego charakteru. Prócz Filikonosa, tragedie historyczne ("Feryjczycy" i drugą o tytule "Temistokles") miał napisać Moschion.
Prócz wymienionych, znamy nazwiska jeszcze kilku tragików żyjących między III a I w. p.n.e. Osobliwość stanowi tragedia o tematyce biblijnej Żyda Ezechiela "Eksagoge". powstała w II w., traktująca o wyjściu Izraela z niewoli egipskiej. Zachowało się z niej dość wiele fragmentów – 269 trymetrów jambicznych. Ze względu na brak znacznej części tekstu trudno mieć jednak pewność co do przynależności gatunkowej "Eksagoge".
Sporne jest datowanie fragmentów tragedii zachowanych w "Papyri Osloenses" 1413. Duże zamieszanie wzbudziła publikacja w 1950 papirusu zawierającego fragmenty sztuki "Gyges" – część uczonych datuje ją na czasy przed Herodotem (np. przypisując Frynichosowi), inni uznają za dramat hellenistyczny.
Interpretacje tragedii hellenistycznej jako całości widzą w niej kontynuację tendencji tragedii IV w. Charakterystyczne są motywy egzotyczne (jak w "Adonisie" Filikosa) i historyczne, a nawet wyraźne nawiązania do współczesności, jak w dziele Likoforna. Jeszcze wyraźniej tendencje te zaznaczą się w rzymskiej "fabula praetexta".
Nie wiadomo, jak zakończyły się dzieje tragedii hellenistycznej – bardzo skąpe informacje omawiają m.in. K. Latte ("Zur Geschichte der griechische Tragödie in der Karseizeit", „Eranos” 52 (1954)) i M. Kokolakis ("Lucian and the Tragic Performances in his Time", 1961). Nie ma jednak wątpliwości, że wywarła ona wpływ na tragedię rzymską.

</doc>
<doc id="2271169" url="https://pl.wikipedia.org/wiki?curid=2271169" title="Pine Valley (Kalifornia)">
Pine Valley (Kalifornia)

Pine Valley - jednostka osadnicza w Kalifornii, w hrabstwie San Diego w regionie "Mountain Empire". Według spisu z (2000) roku miejscowość miała 1 501 mieszkańców.

</doc>
<doc id="2271177" url="https://pl.wikipedia.org/wiki?curid=2271177" title="Rosja Sowiecka">
Rosja Sowiecka



</doc>
<doc id="2271179" url="https://pl.wikipedia.org/wiki?curid=2271179" title="Geografia Tokelau">
Geografia Tokelau

Tokelau jest zależnym terytorium należącym do Nowej Zelandii, które leży w środkowej części Oceanu Spokojnego. Tokelau składa się z trzech atoli koralowych, gdzie panuje tropikalny i wilgotny klimat. Wyspy zostały odkryte w 1765 roku. W przypadku wysp Tokelau zwraca uwagę fakt, że ponieważ archipelag Tokelau znajduje się w przybliżeniu pomiędzy 171 a 172 stopniem długość geograficznej zachodniej, a macierzyste wyspy Nowej Zelandii – pomiędzy 167 a 178 stopniem długości wschodniej, to dzieli je linia zmiany daty i obowiązująca na wyspach Tokelau strefa czasowa (UTC-11) różni się o dokładnie całą dobę od letniej strefy czasowej Nowej Zelandii (UTC+13), czyli w chwili, gdy na Nowej Zelandii jest niedzielne południe, to na Tokelau jest południe sobotnie.
Powierzchnia i rozmieszczenie wysp.
Powierzchnia - 12,6 km2
Trzy atole ułożone w kierunku północny zachód - południowy wschód leżą między 8°32'S, a 9°27'S, oraz 171°09'W, a 172°31'W. Wyspy rozciągają się na długości 180 km. 
Linia brzegowa - 101 km
Ukształtowanie poziome.
Składające się z trzech atoli wyspy leżą 500 km na północ od Samoa, w połowie drogi między Hawajami, a Nową Zelandią. Do atoli należą: Nukunonu, który jest największy (4,7 km2), Atafu (4,4 km2), który leży 92 km na północny zachód od Nukunonu i Fakaofo (3,5 km2), który leży 64 km na południowy wschód od atolu centralnego. Podane powierzchnie atoli dotyczą jedynie obszarów lądowych, dużo większy obszar zajmuje wewnętrzna laguna owych atoli. Linia brzegowa atoli (wysp, które je tworzą) jest słabo rozwinięta, a wybrzeże wysp jest niskie i piaszczyste. 
Budowa geologiczna i rzeźba.
Wyspy Tokelau leżą na bazaltowych stożkach wulkanicznych, które pochodzą z kredy. Utwory te w okresie czwartorzędu zostały przykryte osadami wapiennymi, w wyniku czego uformowały się obecne wyspy. Atole koralowe składają się z pierścienia wysepek, które połączone są ze sobą rafą koralową. Wewnątrz znajduje się płytka laguna.
Wyspy są niskie, gdzie średnia wysokości wynosi 1-2 m n.p.m. i nie przekracza wartości 5 m n.p.m. Wszystkie wysepki są płaskie i pokryte płytkimi ubogimi glebami. Niewielka wysokość ponad poziom morza sprawia, że wyspy te mogą zniknąć pod wodą, w wyniku skutków globalnego ocieplenia.
Klimat.
Wyspy leżą w strefie klimatu równikowego wilgotnego, który jest kształtowany przez południowo-wschodnie pasaty. Temperatury typowe dla obszarów równikowych wynoszą średnio 28 °C. Brak wartości ekstremalnych, a dobowe wahania są niewielkie. Temperatury łagodzone są przez wpływ oceanu (ciepłe prądy morskie) i przede wszystkim przez bryzę morską. Średnia roczna opadowa jest wysoka i wynosi od 3 000 do 4 500 mm. Brak pory suchej, opady są całoroczne, choć w półroczu zimowym intensywność opadów jest mniejsza. Wyspy Tokelau cechują się wysoką wilgotnością powietrza i nasłonecznieniem. Tokelau leży w regionie występowania tajfunów. 
Wody.
Całkowity brak wód powierzchniowych co jest spowodowane budową wierzchniej warstwy podłoża i samą wielkością wysp, uniemożliwiającą rozwój sieci rzecznej. Wody gruntowe są zasolone. Woda pitna jest pozyskiwana z opadów deszczu i gromadzona w zbiornikach. 
Flora i fauna.
Szata roślinna jest dobrze zachowana, wyspy porastają niewielkie, subtropikalne formacje leśne złożone głównie z pandanusów i palm kokosowych. Wśród roślinności wysp występuje też roślinność krzaczasta. W obrębie Tokelau rozwinęły się formacje raf koralowych. W wielu miejscach obszary wysepek pozbawione są roślinności gdzie występują nagie skały pozbawione pokrywy glebowej. Takie gatunki jak palma kokosowa czy bananowiec są wykorzystywane dla potrzeb rolnictwa. 
Świat zwierząt ogranicza się do ptaków morskich i zwierząt żyjących w środowisku wodnym jakim jest ocean.

</doc>
<doc id="2271182" url="https://pl.wikipedia.org/wiki?curid=2271182" title="Rafael Moura">
Rafael Moura

Rafael Moura, właśc. Rafael Martiniano de Miranda Moura (ur. 23 maja 1983 w Belo Horizonte) – brazylijski piłkarz, występujący na pozycji napastnika.
Kariera klubowa.
Rafael Moura rozpoczął piłkarską karierę w Clube Atlético Mineiro w 2003 roku. W Atlético Mineiro 13 lipca 2004 w zremisowanym 1-1 meczu z Vitórią Salvador zadebiutował w lidze brazylijskiej.
W latach 2004–2005 graczem Vitórii Salvador. W Vitórii 20 listopada 2004 w wygranym 2-0 meczu z Grêmio Porto Alegre Rafael Moura strzelił swoją pierwszą bramkę w lidze. W Vitórii zdobył swoje pierwsze trofeum w karierze – mistrzostwo stanu Bahia – Campeonato Baiano 2005. Drugą część roku spędził w Paysandu SC, w którym w 14 meczach strzelił 7 bramek, co zaowocowało transferem do Corinthians Paulista w 2006 roku.
W 2007 roku został zawodnikiem prowincjonalnego szwajcarskiego klubu FC Locarno, a de facto był własnością agencji menedżerskiej MSI. W 2007 roku został wypożyczony do Fluminense FC. Z Fluminense zdobył Copa do Brasil. W latach 2007–2008 był wypożyczony do francuskiego FC Lorient, lecz nie zdołał przebić się do podstawowego składu. Po powrocie do Brazylii został wypożyczony do Athletico Paranaense. Z Athletico Paranaense zdobył mistrzostwo stanu Parana – Campeonato Paranaense oraz z 14 bramkami był królem strzelców w 2009 roku. W 2010 roku Rafael Moura był zawodnikiem Goiás EC. Z Goiás spadł z ligi. W tym sezonie wystąpił w 25 spotkaniach, w których strzelił 9 bramek. Lepiej wiodło się Goiás w Copa Sudamericana 2010, gdzie dotarł do finału, gdzie uległ w rzutach karnych argentyńskiemu CA Independiente. Rafael Moura został z ośmioma bramkami (strzelił bramki w obu meczach finałowych) został królem strzelców tych rozgrywek.
Od stycznia 2011 jest ponownie zawodnikiem Fluminense FC. W nowych barwach Rafael Moura zadebiutował 6 lutego 2011 w przegranym 2-3 derbowym meczu ligi stanowej z Botafogo. Był to niezwykle udany debiut, gdyż w 30 i 44 min. zdobył bramki dla Flu. W sezonie 2011 "He-Man" rozegrał 25 meczów, w których strzelił 11 bramek. Mimo że był zmiennikiem Freda, Moura był drugim strzelcem drużyny. W 2012 Moura zdobył z "Flu" mistrzostwo stanu Rio de Janeiro – Campeonato Carioca (strzelił 5 bramek w 15 meczach). Jednak Moura wobec wysokiej formy Freda był żelaznym rezerwowym i coraz rzadziej, dlatego w 11 sierpnia 2012 zdecydował się odejść do SC Internacional. W barwach "Colorado" zadebiutował 17 sierpnia w przegranym 0-1 meczu z Corinthians. Dotychczas rozegrał w lidze brazylijskiej 134 mecze, których strzelił 44 bramki.

</doc>
<doc id="2271185" url="https://pl.wikipedia.org/wiki?curid=2271185" title="Ginowan">
Ginowan

 – miasto w Japonii, w prefekturze Okinawa. W 2010 roku liczyło 91 856 mieszkańców. 
Miasto zostało założone 1 lipca 1962.

</doc>
<doc id="2271190" url="https://pl.wikipedia.org/wiki?curid=2271190" title="Rafał Zakrzewski">
Rafał Zakrzewski

Rafał Andrzej Zakrzewski (ur. 21 czerwca 1956 w Warszawie) – polski dziennikarz prasowy i publicysta, działacz opozycji w okresie PRL.
Życiorys.
W 1980 ukończył socjologię na Uniwersytecie Warszawskim. Brał udział w zakładaniu stołecznego Studenckiego Komitetu Solidarności w Warszawie, a także organizacją spotkań Towarzystwa Kursów Naukowych. Współpracował z Komitetem Obrony Robotników i innymi organizacjami, a także z Niezależną Oficyną Wydawniczą, zajmując się składaniem i dystrybucją pism drugiego obiegu.
W latach 80. był w zespole redakcyjnym opozycyjnego i następnie niejawnego kwartalnika "Krytyka". Pracował w tym czasie w Instytucie Badań Pedagogicznych (do 1982), później m.in. w Bibliotece Stowarzyszenia Architektów Polskich. Zajmował się jednocześnie kolportażem prasy podziemnej, współpracował z "Tygodnikiem Mazowsze". W 1989 został dyrektorem biura prasowego Obywatelskiego Klubu Parlamentarnego.
Od 1990 był redaktorem programu "Obserwator" w Telewizji Polskiej, później wydawał gazetę "Obserwator Codzienny". Od 1993 związany z "Gazetą Wyborczą". Był kierownikiem działu krajowego, następnie został kierownikiem działu opinii.
W 2011 odznaczony Krzyżem Kawalerskim Orderu Odrodzenia Polski. Wyróżniony także odznaką Zasłużony Działacz Kultury. Jest mężem Agnieszki Wolfram-Zakrzewskiej.

</doc>
<doc id="2271192" url="https://pl.wikipedia.org/wiki?curid=2271192" title="Zapora Kriebstein">
Zapora Kriebstein

Zapora Kriebstein – zapora wodna na rzece Zschopau w Saksonii w Niemczech.
Zapora znajduje się na północnym przedpolu Rudaw, ok. 25 km na północ od Chemnitz, w dolinie rzeki Zschopau powyżej miasta Waldheim.
Wybudowana została w latach 1926-1929 w okresie tzw. „Złotych lat” Republiki Weimarskiej jako pierwsza z serii planowanych zapór wodnych, mających poprawić bilans wodny i dostarczyć energii elektrycznej. Powyżej zapory powstał sztuczny zbiornik wodny Kriebstein.
Jest to zapora betonowa łukowa, o promieniu krzywizny równym 225 m. Wysokość muru zaporowego do korony wynosi 22,25 m (od dna doliny; wraz z fundamentami 28,25 m), szerokość w koronie 4 m, długość wzdłuż korony 230 m. Objętość budowli wynosi 82 000 m³.
Z obszarem dorzecza 1738 km² i upustami przelewowymi zdolnymi odprowadzić 975 m³ na sekundę zapora Kriebstein jest największą zaporą w całej Saksonii. Ze względu na małą objętość zbiornika jej zdolność retencyjna jest niewielka.
Moc generatorów energii elektrycznej, zainstalowanych w zaporze, wynosi 4,85 MW.

</doc>
<doc id="2271193" url="https://pl.wikipedia.org/wiki?curid=2271193" title="Gubernatorat Państwa Watykańskiego">
Gubernatorat Państwa Watykańskiego

Gubernatorat Państwa Watykańskiego − urząd (szerzej − aparat administracyjny), który zarządza Państwem Watykańskim w imieniu papieża, będącego Suwerenem Państwa Watykańskiego. Gubernatorat sprawuje władzę administracyjną i wykonawczą w stosunku do aktów wydanych przez papieża i Papieskiej Komisji dla Państwa Watykańskiego. Stanowi też zaplecze techniczne, powiązanej funkcjonalnie z Gubernatoratem Papieskiej Komisji Państwa Watykańskiego. Gubernatorat jest faktycznie "rządem Watykanu". 
Struktura.
Na czele urzędu stoi Przewodniczący Gubernatoratu Państwa Miasta Watykańskiego (określany też jak Prezydent Gubernatoratu), który z urzędu pełni funkcję Przewodniczącego Papieskiej Komisji Państwa Watykańskiego (ciało legislacyjne). Obecnie urząd ten pełni kardynał Fernando Vérgez Alzaga. Natomiast stanowisko sekretarza generalnego pełni obecnie siostra zakonna Raffaella Petrini, a funkcję zastępcy Sekretarza generalnego sprawuje prof. Giuseppe Puglisi-Alibrandi.
Struktura Gubernatoratu:
Podlegają mu takie instytucje jak:

</doc>
<doc id="2271195" url="https://pl.wikipedia.org/wiki?curid=2271195" title="Sudymunt Dorgiewicz">
Sudymunt Dorgiewicz

Sudymunt herbu Trąby (zm. po 15 sierpnia 1434) – możnowładca wielkolitewski, syn Dorgiego, brata protoplasty rodu Radziwiłłów, Ościka.
Nosił nazwisko patronimiczne Dorgiewicz.
Życiorys.
W 1409 pełnił funkcję cześnika wielkiego litewskiego Witolda Kiejstutowicza. W latach 1433–1434 dzierżył od księcia Świdrygiełły miejscowość Krewo. 15 sierpnia 1434 roku otrzymał dwory i wsie; Chożowo, Połoczany, Łuczany oraz dwór nad rzeką Koszuta.
Życie prywatne.
Z nieznanej małżonki pozostawił trzech synów; Olechna (Aleksandra) – wojewodę wileńskiego, Michała – fundatora kościoła w Siemiatyczach i Iwaszkę (Jana).

</doc>
<doc id="2271197" url="https://pl.wikipedia.org/wiki?curid=2271197" title="Esther Sandoval">
Esther Sandoval

Esther Sandoval (ur. 28 grudnia 1927, zm. 6 lutego 2006) – portorykańska aktorka oraz pionierka tamtejszej telewizji.

</doc>
<doc id="2271199" url="https://pl.wikipedia.org/wiki?curid=2271199" title="Schwarzach nad Menem">
Schwarzach nad Menem



</doc>
<doc id="2271200" url="https://pl.wikipedia.org/wiki?curid=2271200" title="Zebrzydowice Przystanek">
Zebrzydowice Przystanek

Zebrzydowice Przystanek – zlikwidowany przystanek kolejowy w Zebrzydowicach, w województwie śląskim, w Polsce.
Historia.
W okresie powojennym zgłaszano postulat budowy przystanku przeznaczonego dla mieszkańców Marklowic Górnych. Jednak prace ziemne zostały zainicjowane w maju 1986 roku. Przystanek został otwarty w styczniu 1987 roku. Budowa obiektu została zrealizowana z inicjatywy radnych Gminnej Rady Narodowej w Zebrzydowicach. W ramach przystanku istniał jednokrawędziowy peron z blaszaną wiatę przystankową. Stanowił najkrócej działający przystanek kolejowy na Śląsku Cieszyńskim. Od czerwca 1997 roku na linii kursowała zastępcza komunikacja autobusowa. W 1999 roku zawieszono przewozy towarowe na linii. Wówczas także została zlikwidowana komunikacja autobusowa. W późniejszym okresie elementy obiektu rozebrano. W roku 2018 przez teren dawnego przystanku poprowadzono Żelazny Szlak Rowerowy. W maju 2020 roku z inicjatywy portalu Koleje Śląska Cieszyńskiego w miejscu dawnego peronu została umieszczona tablica pamiątkowa poświęcona przystankowi.

</doc>
<doc id="2271205" url="https://pl.wikipedia.org/wiki?curid=2271205" title="Ishigaki">
Ishigaki

 – miasto w Japonii, na wyspie Ishigaki, należącej do małego archipelagu Yaeyama, leżącego w południowej części archipelagu Riukiu, administracyjnie należy do prefektury Okinawa.
Ishigaki jest znane z własnego gatunku „japońskiej wołowiny” (wagyū) o pewnych cechach podobieństwa do wołowiny z Kobe. Tylko 20% bydła urodzonego na wyspie pozostaje tam do hodowli lokalnie. Reszta jest transportowana do innych regionów Japonii. 
Wołowina "ishigaki", podobnie jak inne gatunki tego rodzaju, charakteryzuje się marmurkowatością wynikającą z obecności tłuszczu pomiędzy warstwami mięsa. Tłuszcz ten, o niższej temperaturze topnienia, nadaje mięsu wyjątkowy smak i delikatność. Jest to tłuszcz jednonienasycony, co powoduje obniżenie złego cholesterolu. 
10 lipca 1947 roku status miasta został podniesiony z Ishigaki-chō do Ishigaki-shi.

</doc>
<doc id="2271206" url="https://pl.wikipedia.org/wiki?curid=2271206" title="Dorgi">
Dorgi

Dorgi" herbu Trąby (ur. w XIV w., zm. w XV w.) – możnowładca starolitewski, syn legendarnego Syrpucia, brat protoplasty rodu Radziwiłłów, Ościka".
Życiorys.
O Dorgim historia nie zachowała nam zbyt wielu informacji. Jedyne wspominające o nim źródło historyczne, zachowane do czasów współczesnych, pochodzi ze stycznia 1401 roku, kiedy to wraz ze swoim bratem, Ościkiem, podpisuje akt unii wileńskiej.
Życie prywatne.
Jest synem nieznanej kobiety i Syrpucia. Z małżeństwa Dorgiego z nieznaną z imienia i nazwiska kobietą, pochodzi syn, Sudymunt Dorgiewicz h. Trąby"," będący protoplastą rodu Sudymuntowiczów"".

</doc>
<doc id="2271212" url="https://pl.wikipedia.org/wiki?curid=2271212" title="Itoman">
Itoman

 – miasto w Japonii, w prefekturze Okinawa.

</doc>
<doc id="2271213" url="https://pl.wikipedia.org/wiki?curid=2271213" title="Pomnik Stalag 369 w Krakowie">
Pomnik Stalag 369 w Krakowie

Pomnik Stalag 369 – pomnik znajdujący się w Krakowie w dzielnicy VIII, przy ul. Żywieckiej na Skwerze im. Generała de Gaulle'a.
Niewielki monument postawiono w miejscu gdzie znajdowała się brama Stalagu 369. Był to, podczas II wojny światowej, niemiecki obóz jeniecki dla żołnierzy francuskich, belgijskich oraz holenderskich.
Inicjatorem postawienia pomnika był prof. Jan Harasymowicz, jeden z organizatorów pomocy dla więźniów. Pomnik zaprojektowany został przez prof. Wiktora Zina. 
Jest to granitowy głaz na którym znajduje się tablica z brązu, z logo obozu a pod nią napis: 
&lt;poem style="text-align: center;"&gt;
STALAG 369
TEREN
B. HITLEROWSKIEGO
OBOZU KARNEGO
JEŃCÓW
WOJENNYCH
&lt;/poem&gt;
Głaz stoi na cokole na którym znajduje się także logo obozu oraz dwie tablice z brązu z tekstami w językach francuskim i niderlandzkim, będących tłumaczeniami polskiego napisu.
Pomnik został odsłonięty 3 sierpnia 1966 roku.

</doc>
<doc id="2271219" url="https://pl.wikipedia.org/wiki?curid=2271219" title="Karen Elson">
Karen Elson

Karen Elson (ur. 14 stycznia 1979 w Oldham w Anglii) – brytyjska topmodelka, piosenkarka, kompozytorka oraz gitarzystka. Jej debiutancki album "The Ghost Who Walks" ukazał się 25 maja 2010 roku. Promują go single "The Ghost Who Walks" (6 kwietnia) i "The Truth Is in the Dirt" (21 września).
Kariera modelki.
Karierę modelki Elson rozpoczęła jako nastolatka. Chodziła po wybiegach oraz brała udział w kampaniach reklamowych wielu projektantów mody m.in. Marca Jacobsa (będąc w ciąży), Alexandra McQueena, Chanel, Dolce &amp; Gabbana, Versace, Dior czy Gucci. Występowała na okładkach pism modowych takich jak "Vogue", "W", "Dazed &amp; Confused", "Elle" i "Nylon". W 1998 roku otrzymała tytuł Modelki Roku na gali VH1 Fashion Award, natomiast w 2005 wygrała British Fashion Award dla Najlepszej Modelki. Jej znakiem rozpoznawczym są płomiennie rude włosy oraz brwi, które fotograf Steven Meisel zalecił jej zgolić.
Muzyka i życie prywatne.
Karen Elson występowała w wielu krótkometrażowych filmach i teledyskach. Na planie teledysku do utworu "Blue Orchid" zespołu The White Stripes poznała swojego przyszłego męża Jacka White'a. Para pobrała się 1 czerwca 2005 roku w Brazylii. Rok później na świat przyszła Scarlett Teresa, natomiast w sierpniu 2007 r. Henry Lee. 26 października 2013 White i Elson rozwiedli się. Obecnie mieszkają w Nashville w stanie Tennessee, gdzie od października 2008 roku Elson wspólnie z Amy Patterson prowadzi butik Venus &amp; Mars z ubraniami i biżuterią vintage.
Karen Elson od kilku lat udziela się muzycznie, m.in. jest założycielką i liderką zaangażowanej politycznie, nowojorskiej trupy kabaretowej "The Citizens Band". W 2003 roku śpiewała chórki w utworze "Last Time I Saw Her" Roberta Planta, natomiast trzy lata później, wspólnie z Cat Power nagrała prowokacyjny cover piosenki "Je t’aime… Moi non plus" - "I Love You (Me Either)". Utwór znalazł się na albumie "Monsieur Gainsbourg Revisited", nagranym w hołdzie francuskiemu piosenkarzowi Serge'owi Gainsbourgowi.

</doc>
<doc id="2271221" url="https://pl.wikipedia.org/wiki?curid=2271221" title="Ørjan Berg">
Ørjan Berg

Ørjan Berg (ur. 20 sierpnia 1968 w Bodø) – norweski piłkarz grający na pozycji środkowego pomocnika. W reprezentacji Norwegii rozegrał 19 meczów i strzelił 1 gola. Jest starszym bratem Runara Berga, pięciokrotnego reprezentanta kraju. Ojciec Ørjana, Harald, także był piłkarzem i 43 razy wystąpił w kadrze narodowej.
Kariera klubowa.
Karierę piłkarską Berg rozpoczął w klubie FK Bodø/Glimt. W 1987 roku awansował do kadry pierwszej drużyny i w tamtym roku zadebiutował w jej barwach w norweskiej pierwszej lidze. W 1988 roku odszedł do Rosenborga Trondheim. W tamtym roku wywalczył z Rosenborgiem mistrzostwo Norwegii, a także zdobył Puchar Norwegii. W 1990 roku sięgnął po swój drugi tytuł mistrza kraju.
W 1991 roku Berg wyjechał zagranicę i został piłkarzem szwajcarskiego klubu FC Wettingen. Pół roku później został piłkarzem niemieckiego drugoligowca, TSV 1860 Monachium. Z kolei w 1993 roku grał w innym szwajcarskim klubie FC Basel.
W 1994 roku Berg wrócił do Norwegii i ponownie został piłkarzem FK Bodø/Glimt. Grał w nim przez kolejne sześć sezonów, a jedynym sukcesem jakim osiągnął z Bodø/Glimt było zdobycie Pucharu Norwegii w 1999 roku. W 2000 roku zawodnik przeszedł do Rosenborga Trondheim. W Rosenborgu grał do końca swojej kariery, czyli do końca 2006 roku. Z Rosenborgiem sześciokrotnie wywalczył mistrzostwo kraju (2000, 2001, 2002, 2003, 2004, 2006) i jeden raz zdobył krajowy puchar w 2003 roku. W 2001 roku otrzymał Nagrodę Kniksena dla Piłkarza Roku w Norwegii.
Kariera reprezentacyjna.
W reprezentacji Norwegii Berg zadebiutował 1 czerwca 1988 roku w zremisowanym 0:0 towarzyskim spotkaniu z Irlandią Północną. Od 1988 do 2000 roku rozegrał w kadrze narodowej 19 meczów i strzelił 1 gola (4 lutego 1990 w wygranym 3:2 sparingu z Koreą Południową).

</doc>
<doc id="2271223" url="https://pl.wikipedia.org/wiki?curid=2271223" title="Oerjan Berg">
Oerjan Berg



</doc>
<doc id="2271225" url="https://pl.wikipedia.org/wiki?curid=2271225" title="Różnice kursowe">
Różnice kursowe

Różnica kursowa – różnice wartości danego zdarzenia gospodarczego, aktywów, pasywów wynikające z ich przeliczenia na polską walutę wg różnych kursów waluty.
Zgodnie z ustawą o rachunkowości księgi rachunkowe prowadzi się w walucie polskiej. W konsekwencji, istnieje konieczność przeliczania transakcji zawieranych przez jednostkę gospodarczą, a także pasywów i aktywów wyrażonych w walucie obcej na walutę polską. Zgodnie z prawem bilansowym i podatkowym określone zdarzenia gospodarcze mogą być ewidencjonowane w różnych momentach w czasie (np. moment sprzedaży produktu, który jest rozpoznawany w księgach zgodnie z zasadą memoriałową oraz związane z nią faktyczne otrzymanie zapłaty, które jest rozpoznawane na zasadzie kasowej), co może powodować zastosowanie różnego kursu waluty obcej do ich przeliczenia. 
Różnice kursowe mogą powstać, również od środków pieniężnych firmy zgromadzonych na rachunku walutowym.
Zgodnie z art. 24c ust. 2 pkt 3 ustawy o PIT i art. 15a ust. 2 pkt. 3 ustawy o CIT dodatnie różnice kursowe powstają, jeżeli wartość otrzymanych lub nabytych środków lub wartości pieniężnych w walucie obcej w dniu ich wpływu jest niższa od wartości tych środków lub wartości pieniężnych w dniu zapłaty lub innej formy wypływu tych środków lub wartości pieniężnych, według faktycznie zastosowanego kursu waluty z tych dni.
Zgodnie z art. 24c ust. 3 pkt 3 ustawy o PIT i art. 15a ust. 3 pkt. 3 ustawy o CIT, ujemne różnice kursowe powstają, jeżeli wartość otrzymanych lub nabytych środków lub wartości pieniężnych w walucie obcej w dniu ich wpływu jest wyższa od wartości tych środków lub wartości pieniężnych w dniu zapłaty lub innej formy wypływu tych środków lub wartości pieniężnych, według faktycznie zastosowanego kursu waluty z tych dni.
Podatnik do ustalenia różnić kursowych od środków własnych na firmowym rachunku walutowym musi zweryfikować wszystkie wpływy na rachunek walutowy po określonym kursie, przeliczyć na polską walutę i porównać z rozchodami środków pieniężnych według jednej z trzech metod (FIFO, LIFO, średnioważony).
Zgodnie art. 14b ust. 1 i 2 ustawy o PIT i art. 9b ust. 1 ustawy o CIT podatnicy ustalają różnice kursowe:
Wybór metody należy zaznaczyć w zeznaniu rocznych za okres od którego zaczęto stosować daną metodę.
Metodę rachunkową stosuje się minimum 3 lata od początku roku podatkowego, w którym wybrano tę metodę. Metodę podatkową stosuje się minimum jeden rok podatkowy.
Przykład powstania różnicy kursowej po stronie przychodów.
12.12.20XX roku spółka ABC sprzedała towar (ale nie otrzymała zapłaty) za 1 000 USD. Średni kurs USD/PLN NBP z dnia 11.12.20XX roku wynosił 4,0, w związku z czym przychód należny wygenerowany przez Spółkę ABC w momencie sprzedaży (tj. 12.12.20XX) wyniósł 4 000 zł. Kontrahent uregulował swoje zobowiązanie (1 000 USD) wobec spółki ABC dnia 20.12.20XX roku. Bank, w którym spółka ABC posiada rachunek bankowy, przeliczył otrzymaną zapłatę (1 000 USD) na złotówki po kursie USD/PLN 4,1 (kurs faktycznie zastosowany). W związku z tym kwota otrzymana przez spółkę ABC w przeliczeniu na złotówki wyniosła 4 100 zł. Różnica 100 zł (tj. 4 100 zł – 4 000 zł) wynikająca ze zmiany kursu dolara pomiędzy dniem sprzedaży towaru (12.12.20XX) a dniem otrzymania zapłaty (20.12.20XX) stanowi różnicę kursową (w tym przykładzie jest to dodatnia różnica kursowa).
Prawo bilansowe i prawo podatkowe zawierają odmienne zasady rozliczania różnic kursowych (prawo podatkowe dopuszcza stosowanie zasad bilansowych – ich zastosowanie wymaga jednak dokonania odpowiedniego zgłoszenia do organów podatkowych).

</doc>
<doc id="2271227" url="https://pl.wikipedia.org/wiki?curid=2271227" title="Ksawery Pusłowski">
Ksawery Pusłowski



</doc>
<doc id="2271233" url="https://pl.wikipedia.org/wiki?curid=2271233" title="Zhou Jianan">
Zhou Jianan



</doc>
<doc id="2271234" url="https://pl.wikipedia.org/wiki?curid=2271234" title="Miyakojima">
Miyakojima

 – miasto w Japonii, w prefekturze Okinawa.
Miasto zostało utworzone 1 października 2005 w wyniku połączenia miast Hirara, Gusukube, Irabu, Shimoji i wioski Ueno z powiatu Miyako.

</doc>
<doc id="2271235" url="https://pl.wikipedia.org/wiki?curid=2271235" title="Zapora Chambon">
Zapora Chambon

Zapora Chambon – zapora wodna na rzece Romanche w południowo-wschodniej Francji.
Zapora znajduje się na terenie gmin Le Freney-d’Oisans i Mizoën w departamencie Isère w Alpach Francuskich. Została wybudowana w latach 1929–1935. W wyniku spiętrzenia zaporą wód Romanche powstał zbiornik zaporowy Chambon.
Jest to zapora typu ciężkiego. Jej długość wynosi 294 m, wysokość 90 m, a szerokość u podstawy 70 m. Lustro wody znajduje się na poziomie 1040 m n.p.m. W momencie rozpoczęcia piętrzenia wody w zbiorniku zaporowym (24 kwietnia 1935 r.) była to najwyższa zapora wodna w Europie.

</doc>
<doc id="2271241" url="https://pl.wikipedia.org/wiki?curid=2271241" title="Rikken Seiyūkai">
Rikken Seiyūkai

 – jedna z głównych partii politycznych w przedwojennej Japonii. Powszechnie używano też jej skróconej nazwy Seiyūkai. Partia została założona 15 września 1900 roku przez prorządowych biurokratów oraz frakcję Jiyūtō, która odłączyła się od partii . Przewodniczącym nowej partii został Hirobumi Itō – jeden z najważniejszych japońskich polityków i trzykrotny już wówczas premier Japonii. 
W latach 1900–1921 Rikken Seiyūkai była najpotężniejszą partią polityczną Japonii. Pomimo że jej członkowie mieli liberalne korzenie, skupiła się na konserwatywnych wartościach. Aby zdobyć jak największe poparcie w wyborach, nie wahała się zrezygnować z niepopularnych reform, a do sukcesu wykorzystać poparcie biurokratów i militarystów. Jej największym przeciwnikiem na scenie politycznej była . 
W roku 1920 partia osiągnęła szczyt swojej popularności. Po zamordowaniu jej lidera, Takashiego Hary w 1921 roku, wielu jej członków zdecydowało się na odejście, głównie do liberalnej . Pomimo tego zachowała ona nadal siłę, by sformować samodzielnie piąty z kolei gabinet z generałem Gi’ichi Tanaką jako premierem.
W 1929 roku Seiyūkai musiała oddać władzę głównemu rywalowi – Minseitō, ale po zamachu na nowego premiera Osachiego Hamaguchi i niepodołaniu obowiązkom przez jego następcę Reijirō Wakatsukiego, odzyskała władzę w 1931 roku. Nowy rząd, wyłoniony po wygranych przez Seiyūkai wyborach pod przewodnictwem Tsuyoshiego Inukai, próbował wprowadzić szereg reform w celu ożywienia japońskiej gospodarki, m.in. poprzez wprowadzenie zmiennej stopy jena. Jednak nie dane mu było dokończyć pracy – 15 maja 1932 roku doszło do kolejnego zamachu na premiera, a następstwem tego był kolejny rozłam w partii.
Od 1938 roku politycy, a przede wszystkim Fumimaro Konoe, dążyli do stworzenia nowego systemu (shin-taisei), który zjednoczyłby Japończyków we wspólnym działaniu dla kraju. Wysiłki te nasiliły się w 1940 roku, gdy Konoe ponownie został premierem. W rezultacie wszystkie partie polityczne rozwiązały się i utworzono , z premierem jako jego szefem. Wbrew założeniom nie stało się ono silną partią polityczną, ale biurokratycznym narzędziem indoktrynacji i kontroli społeczeństwa.

</doc>
<doc id="2271242" url="https://pl.wikipedia.org/wiki?curid=2271242" title="Order Czerwonego Smoka">
Order Czerwonego Smoka

Order Czerwonego Smoka () – jednoklasowy chiński order istniejący w końcowym okresie rządów dynastii Qing.
Ustanowiony wraz z kilkoma innymi orderami 20 marca 1911 przez sprawującego regencję Zaifenga, księcia Chun, w imieniu małoletniego cesarza Puyi. Nadawany książętom krwi drugiej i trzeciej rangi, a także członkom domu panującego czwartej i piątej rangi oraz urzędnikom pierwszej rangi w uznaniu szczególnych zasług.

</doc>
<doc id="2271244" url="https://pl.wikipedia.org/wiki?curid=2271244" title="Dustin Browder">
Dustin Browder

Dustin Browder – amerykański projektant gier komputerowych; w latach 1999–2005 pracował dla EA, od 2005 roku pracownik Blizzard Entertainment na stanowisku projektanta. Projektant "" oraz dyrektor gry "Heroes of the Storm" i dwóch dodatków do "StarCraft II". W połowie 2019 roku Browder opuścił Blizzard, a w 2020 przeniósł się do nowej firmy Dreamhaven.
Życiorys.
Dustin Browder jest absolwentem Uniwersytetu Kalifornijskiego w Los Angeles oraz posiada tytuł licencjata z literatury angielskiej.
Browder pracował w branży gier komputerowych od 1995 roku. Od 1995 do 1998 pracował w Activision jako główny projektant gier, odpowiadał m.in. za stworzenie "Heavy Gear" i '. Następnie w 1999 został zatrudniony na tym samym stanowisku w Electronic Arts, natomiast w 2002 r. został mianowany dyrektorem ds. projektu gier; w 2005 odszedł z EA. Pracował również Simon &amp; Schuster Interactive. Dustin ma duże doświadczenie w tworzeniu gier strategicznych czasu rzeczywistego (RTS), w szczególności jako główny projektant ', ' i ' oraz jako dyrektor projektu serii "".
14 marca 2005 roku Dustin Browder został zatrudniony w Blizzard Entertainment na stanowisko starszego projektanta, którym był do września 2005 roku. W wywiadzie dla serwisu Gamasutra stwierdził, że odszedł ze swojej poprzedniej pracy w EA z tego powodu, gdyż tworzył tam gry, które nie były przeznaczone dla e-sportu. Następnie został mianowany głównym projektantem gier z serii "StarCraft". Był odpowiedzialny za produkcję "StarCraft II: Wings of Liberty" (premiera 27 lipca 2010 roku) oraz dodatku ', który miał premierę 12 marca 2013 roku. Następnie, jako dyrektor gry brał udział w pracach nad grą MOBA pt. "Heroes of the Storm" i drugim dodatkiem '.
Uczestniczył również w serii "StarCraft II" Battle Report, gdzie był jednym z konferansjerów. Jest znany z bardzo entuzjastycznego komentowania rozgrywek "SCII", podczas których często używa powiedzenia "terrible, terrible damage". Zwrot ten stał się na tyle popularny, że został dodany do gry jako kod na nieśmiertelność oraz jako fraza jednostki (Horace Warfield) podczas kampanii dla jednego gracza. Na forum Battle.net używał nicka "Cavez" lub "Rock", natomiast gdy zapowiadał gry na BlizzCon, używał pseudonimu "T-Bone". Ponadto twarz Dustina została wykorzystana do portretu jednostki Goliatha (najemnicy "Kompania Spartan") w "StarCraft II".
8 grudnia 2016 Browder poinformował, że przestał być dyrektorem gry "Heroes of the Storm" (jego miejsce zajął dotychczasowy dyrektor techniczny gry Alan Dabiri) i został przesunięty do tworzenia nowego projektu Blizzarda. W 2017 roku Browder został przydzielony jako dyrektor gry do tworzenia strzelanki pierwszoosobowej w uniwersum "StarCrafta" o nazwie kodowej "Ares". Jednakże w czerwcu 2019 roku poinformowano, że gra została anulowana, a personel pracujący nad nią został przeniesiony do innych projektów. Kilka miesięcy później po anulowaniu dwóch gier z uniwersum "StarCrafta", Browder oraz dwóch innych deweloperów (Eric Dodds i Jason Chayes) odeszło z Blizzarda, co zostało potwierdzone 29 października 2019 roku przez rzecznika prasowego firmy, który stwierdził: "Tak, Eric, Dustin i Jason kilka miesięcy temu podjęli decyzję, aby opuścić Blizzard. Byli i zawsze będą uważani za członków rodziny Blizzarda, a my uwielbialiśmy z nimi pracować przez te wszystkie lata".
23 września 2020 roku ogłoszono powstanie nowej firmy o nazwie Dreamhaven, której prezesem został Michael Morhaime; składa się ona z dwóch studiów deweloperskich, Moonshot Games i Secret Door. Na czele tego pierwszego stanęli byli pracownicy Blizzarda: Dustin Browder, Ben Thompson oraz Jason Chayes.

</doc>
<doc id="2271245" url="https://pl.wikipedia.org/wiki?curid=2271245" title="Florian Graf">
Florian Graf

Florian Graf (ur. 24 lipca 1988 w Freyung) – niemiecki biathlonista, dwukrotny mistrz świata juniorów, mistrz Europy w sztafecie z 2009 r.
17 marca 2011 zadebiutował w zawodach Pucharu Świata zajmując 10. miejsce w sprincie w Oslo.

</doc>
<doc id="2271246" url="https://pl.wikipedia.org/wiki?curid=2271246" title="Boska kobieta">
Boska kobieta

Boska kobieta – amerykański film z 1928 roku. Film nie dotrwał w całości do naszych czasów. Zachowały się jedynie fragmenty.
O filmie.
Był to piąty film Garbo w jej amerykańskiej karierze. Jego akcja rozgrywa się w latach 60. XIX wieku. Obraz zebrał mieszane oceny recenzentów.
"Boska kobieta" to jedyny film w dorobku Grety Garbo, który nie przetrwał do dnia dzisiejszego. Istnieje tylko 9-minutowy fragment dzieła, który znaleziono w 1993 roku w Moskwie. Film w całości uznaje się za zaginiony.

</doc>
<doc id="2271248" url="https://pl.wikipedia.org/wiki?curid=2271248" title="National Soccer League (1999–2000)">
National Soccer League (1999–2000)

National Soccer League (1999–2000) – dwudziesta czwarta edycja piłkarskiej ligi National Soccer League (NSL). W dwudziestym czwartym sezonie wystąpiło 16 drużyn. Po raz pierwszy w australijskiej lidze wystąpiła drużyna z Nowej Zelandii - Football Kingz FC. Tytuł mistrzowski zdobyła drużyna Wollongong Wolves, która w finałowym meczu Grand Final pokonała drużynę Perth Glory.
Rozgrywki.
Grand Final.
MISTRZ AUSTRALII 2000
Wollongong Wolves PIERWSZY TYTUŁ

</doc>
<doc id="2271250" url="https://pl.wikipedia.org/wiki?curid=2271250" title="Jezioro Chambon">
Jezioro Chambon

Jezioro Chambon (fr. "Lac du Chambon") – sztuczny zbiornik zaporowy utworzony na rzece Romanche w południowo-wschodniej Francji poprzez przegrodzenie jej biegu zaporą Chambon.
Jezioro znajduje się na terenie gmin Le Freney-d’Oisans i Mizoën w departamencie Isère w Alpach Francuskich. Powstało po wybudowaniu w latach 1929 – 1935 wspomnianej zapory. Piętrzenie wody rozpoczęto 24 kwietnia 1935 r. Zalaniu uległy dawne wsie Le Chambon, Le Dauphin i Le Parizet, położone w dolinie Romanche oraz fragment biegnącej doliną dawnej drogi RN91 z Le Bourg-d’Oisans na przełęcz Lautaret.
Powierzchnia zbiornika wynosi 140 ha, jego maksymalna głębokość 40 m, a objętość ok. 54 mln m³.

</doc>
<doc id="2271252" url="https://pl.wikipedia.org/wiki?curid=2271252" title="Tramwaje w Sintrze">
Tramwaje w Sintrze

Tramwaje w Sintrze − system komunikacji tramwajowej działający w portugalskim mieście Sintra.
Historia.
Budowę linii tramwajowej w Sintrze rozpoczęto w 1902 r. Tramwaje uruchomiono 31 marca 1904 r. na odcinku o długości niespełna 9 km, na trasie Sintra − São Sebastião de Colares. W lipcu linia została przedłużona o kolejne 3 km do Praia das Maçãs. 31 stycznia otwarto kolejne przedłużenia do Azenhas do Mar, dzięki czemu linia osiągnęła długość 14,6 km. Problemy tramwajów w Sintrze rozpoczęły się pod koniec lat 40. XX wieku. Linię tramwajową zamknięto w lipcu 1975 i zastąpiono autobusami. Pomimo trudności, ruch na linii został przywrócony 15 maja 1980 r., ale tylko na docinku Banzão – Praia. W latach 1996–1997 ruch został przywrócony do Ribeira i Praia das Maçãs. W 2004 r. linię odbudowano do Sintry do końcówki Estefânia.
Tabor.
Do obsługi linii w Sintrze służy 8 wagonów silnikowych Brill Crossbench tram oraz 6 doczepnych Brill Saloon tram. Oba typy pochodzą z 1903.

</doc>
<doc id="2271254" url="https://pl.wikipedia.org/wiki?curid=2271254" title="Dywizja Edom">
Dywizja Edom

80 Dywizja Edom (hebr. עוצבת אדום) – związek taktyczny piechoty Sił Obronnych Izraela. Jest dowodzony przez Dowództwo Południowe.
Historia.
Dywizja Edom została utworzona w 1979 do ochrony bezpieczeństwa granicy z Egiptem na pustyni Negew. Siedziba dywizji znajduje się w mieście Ejlat.
W związku ze wzrostem przemytu z półwyspu Synaj, w 2007 postanowiono podzielić odcinek granicy na dwie części – wschodnią i zachodnią. Równocześnie podzielono strukturę dywizji na dwie odrębne brygady, przydzielając każdej z nich osobny odcinek granicy do pilnowania.
Zadania.
Jest to terytorialna dywizja piechoty, do której zadań należy utrzymywanie bezpieczeństwa na granicy z Egiptem i na południowym odcinku granicy z Jordanią. W sytuacji wojny lub konfliktu zbrojnego dywizja realizuje powierzone zadania na południowym froncie.
Struktura.
Dywizja Edom podlega pod Dowództwo Południowe.

</doc>
<doc id="2271255" url="https://pl.wikipedia.org/wiki?curid=2271255" title="Petter włóczęga">
Petter włóczęga

Petter włóczęga (tytuł oryg. "Luffar-Petter") – szwedzka niskobudżetowa komedia krótkometrażowa z 1922 w reżyserii i według scenariusza Erika A. Petschlera. Film uznaje się za oficjalny debiut aktorski Grety Garbo, która wystąpiła w nim pod swoim prawdziwym nazwiskiem Greta Gustafsson. "Petter włóczęga" inspirowany był komediami reżyserowanymi przez Macka Sennetta dla Keystone Studios.
Większość współczesnych źródeł podaje, że oryginalna wersja filmu trwała 75 minut, lecz zachowane kopie są dwukrotnie krótsze (35–40 minut).
Fabuła.
Peter (Erik A. Petschler) dołącza do armii po ucieczce przed skutkami romansu. Greta Nordberg (Greta Garbo) jest jedną z córek burmistrza (Helmer Larsson) z wojska. Jej ojciec jest majorem, u którego w mieście stacjonuje pułk armii Pettera. Eskapady Pettera obejmują romans z Gretą oraz podszywanie się i kończenie jego małżeństwa z bogatą wdową.
Obsada.
Opracowano na podstawie materiału źródłowego:
Produkcja.
Casting.
W lipcu 1922 reżyser komedii slapstickowych Erik. A. Petschler, nazywany w środowisku filmowym szwedzkim Mackiem Sennettem, udał się w towarzystwie dwóch aktorek, Gucken Cederborg i Tyry Ryman, do domu towarowego PUB w Sztokholmie, gdzie zaproponował kontrakt filmowy młodej ekspedientce w dziale sukien Grecie Gustafsson. Po pomyślnym przejściu zdjęć próbnych początkująca aktorka 22 lipca złożyła wymówienie w pracy, jako główną przyczynę podając „chęć grania w filmach”. 
Realizacja.
W początkowym założeniu Petschler chciał realizować zdjęcia do filmu w Sztokholmie, aby dzięki temu zredukować koszty i jak najszybciej ukończyć całe przedsięwzięcie. Ówczesne przepisy zabraniały kąpieli w granicach miasta, wskutek czego film nagrywano w Dalarö, miejscowości oddalonej od stolicy Szwecji o godzinę drogi parowcem. Inną scenerią było Norrtälje. Reżyser wspominał w późniejszym czasie, że większa część aktorów niechętnie zbliżała się dowody, poza Gretą Garbo. Podczas nagłej ulewy początkująca aktorka zaimprowizowała wraz z Tyrą Ryman w kostiumach kąpielowych dziki indiański taniec, co Petschler porównywał do „pobudzającego widoku dla bogów”. Za pięć dni zdjęciowych Garbo otrzymała wynagrodzenie w wysokości 50 koron. Okres zdjęciowy trwał od 9 sierpnia do 28 września 1922.
Odbiór.
Premiera i recenzje kinowe.
Premiera "Petera włóczęgi" miała miejsce 26 grudnia 1922 w kinie Odéon-Teatern. Film otrzymał w większości negatywne recenzje. Szwedzki magazyn „Swing”, w jednej z nielicznych pochlebnych opinii napisał: „[Film] może nie być w stanie konkurować z zagranicznymi wzorami w zakresie zabawnych sytuacji i technicznej finezji; ale choć zażywające kąpieli amerykańskie piękności mogą być ładniejsze i subtelniejsze, to nasze Szwedki mają w sobie więcej świeżości i czaru”, dodając, że „Greta Gustafsson może i zostanie szwedzką gwiazdą kina, lecz wyłącznie ze względu na swą anglosaską aparycję”. Garbo, w wywiadzie udzielonemu magazynowi „Photoplay” w kwietniu 1930, odnosząc się do swojego występu w filmie, przyznała, że była to „najbardziej szalona rzecz, jaką kiedykolwiek zrobiłam”.

</doc>
<doc id="2271256" url="https://pl.wikipedia.org/wiki?curid=2271256" title="Anna Christie">
Anna Christie



</doc>
<doc id="2271257" url="https://pl.wikipedia.org/wiki?curid=2271257" title="Victor Marijnen">
Victor Marijnen

Victor Gerard Marie Marijnen (ur. 21 lutego 1917 w Arnhem, zm. 5 kwietnia 1975 w Hadze) – holenderski polityk, prawnik, działacz Katolickiej Partii Ludowej.
Życiorys.
Był ministrem rolnictwa i rybołówstwa (1959–1963). W latach 1963–1965 sprawował funkcję premiera Holandii. Od 1965 do 1966 pełnił mandat deputowanego do Tweede Kamer. W latach 1968–1975 zajmował stanowisko burmistrza Hagi.

</doc>
<doc id="2271263" url="https://pl.wikipedia.org/wiki?curid=2271263" title="Kościół Podwyższenia Krzyża Świętego w Wełnie">
Kościół Podwyższenia Krzyża Świętego w Wełnie

Kościół pw. Podwyższenia Krzyża Świętego w Wełnie – drewniana świątynia katolicka zlokalizowana w Wełnie (powiat obornicki, województwo wielkopolskie).
Historia.
Kościół jest budowlą z początku XVII wieku, dziełem wiejskich cieśli. 11 września 1780 roku w kościele odbył się ślub Józefa Wybickiego, autora "Mazurka Dąbrowskiego", i jego drugiej żony Estery Wierusz-Kowalskiej.
Architektura.
Kościół posiada nawę główną i nawę poprzeczną. Dookoła budynku biegnie kryty ganek (tzw. soboty). Malowidła na pułapie nawy głównej, prezbiterium i nawy poprzecznej wykonał Adam Swach, malarz – franciszkanin (pierwsza połowa XVIII wieku). Przedstawiają one sceny związane z legendą i kultem Świętego Krzyża, m.in. na stropie prezbiterium "Widzenie cesarza Konstantyna", na stropie nawy "Znalezienie Drzewa Krzyża przez św. Helenę", na ścianach prezbiterium i nawy – postacie Chrystusa, Marii i 12 apostołów. Olejne obrazy na ławach i stallach wykonali rzemieślnicy.

</doc>
<doc id="2271274" url="https://pl.wikipedia.org/wiki?curid=2271274" title="Anna Christie (film 1931)">
Anna Christie (film 1931)

Anna Christie – amerykański dramat filmowy z 1931 roku.
Jest to niemieckojęzyczna wersja filmu "Anna Christie" z 1930 roku. Obie wersje kręcone były równocześnie, jednak z dwiema różnymi ekipami produkcyjnymi oraz inną obsadą. Jedyną aktorką występującą w obu wersjach filmu jest Greta Garbo.

</doc>
<doc id="2271275" url="https://pl.wikipedia.org/wiki?curid=2271275" title="Kagerō (1938)">
Kagerō (1938)

 – niszczyciel japońskiej Cesarskiej Marynarki Wojennej typu "Kagerō" z okresu II wojny światowej. Brał udział w działaniach od początku wojny na Pacyfiku. Zatopiony 8 maja 1943 przez amerykańskie miny i lotnictwo.
Historia.
"Kagerō" był czołowym okrętem serii dużych japońskich niszczycieli, nazwanych od niego typem "Kagerō". Zamówiony został w ramach programu finansowego z 1937 roku (numer budowy 17). Nazwę można przetłumaczyć jako "pobłyskujące wiosenne powietrze", "miraż".
Stępkę pod budowę okrętu położono 3 września 1937 w Stoczni Marynarki w Maizuru, kadłub wodowano 27 września 1938, a okręt oddano do służby 6 listopada 1939.
Służba.
Po wejściu do służby "Kagerō" został przydzielony do 18. Dywizjonu Niszczycieli ("Kuchikutai") 2. Eskadry Niszczycieli ("Suirai Sentai") 2. Floty. Pierwszym dowódcą był kmdr por. Minoru Yokoi.
Działania pierwszego etapu wojny, 1941-1942.
W pierwszym okresie II wojny światowej na Pacyfiku, począwszy od grudnia 1941, "Kagerō" eskortował lotniskowce japońskie, począwszy od eskorty zespołu uderzeniowego wiceadm. Chūichi Nagumo podczas ataku na Pearl Harbor 7 grudnia 1941. 24 grudnia "Kagerō" powrócił do Kure w Japonii, gdzie nastąpiła zmiana dowódcy (z powodu choroby) na komandora por. Terumichi Arimoto. 
W dniach 8-14 stycznia 1942 "Kagerō" eskortował lotniskowce z Japonii, po czym 20 stycznia osłaniał "Shōkaku" i "Zuikaku" podczas ataków na Rabaul, 21 stycznia - na Lae i Salamaua na Nowej Gwinei, a 23 stycznia - podczas desantu na Rabaul i Kavieng. 3 lutego "Kagerō" powrócił z lotniskowcem "Shōkaku" do Japonii, po czym działał na wodach japońskich.
17-24 marca "Kagerō" eskortował "Shōkaku" i "Zuikaku" do zatoki Staring na Celebes, a następnie osłaniał lotniskowce podczas rajdu na Ocean Indyjski. 23 kwietnia powrócił do Kure i został skierowany do krótkiego remontu. 
Następnie, 3-6 czerwca 1942 "Kagerō" brał udział w operacji mającej na celu zajęcie Midway, eskortując zespół transportowców, lecz inwazja nie doszła do skutku z powodu klęski w bitwie pod Midway. W lipcu eskortował transportowiec "Kikukawa Maru" z ekipami naprawczymi z Yokosuka na Kiska (Aleuty), po czym osłaniał holowanie niszczyciela „Kasumi” do Japonii. 20 lipca został przydzielony do 15. Dywizjonu Niszczycieli 2. Eskadry 2. Floty. 
Rejon Wysp Salomona, 1942-1943.
"Kagerō" został następnie skierowany w rejon Wysp Salomona, gdzie od sierpnia toczyły się intensywne walki o Guadalcanal. W dniach 23 i 24 sierpnia bombardował lotnisko Henderson Field na Guadalcanalu. Podczas bitwy koło wschodnich Wysp Salomona dołączył do eskorty konwoju na Guadalcanal i przejął kontradmirała Raizo Tanakę (dowódcę 2. Eskadry) z uszkodzonego krążownika "Jintsu". 
W dniach 31 sierpnia i 2 i 5 września "Kagerō" brał udział w nocnych misjach transportu żołnierzy na pokładach niszczycieli na Guadalcanal (nazywanych przez Amerykanów "Tokyo Express"). 8 września brał udział w kolejnej misji ataku na Guadalcanal, a 13 września ostrzeliwał wyspę przed japońską ofensywą Kawaguchi. Ponownie brał udział w rejsie transportowym na Guadalcanal 21 września, podczas którego odniósł lekkie uszkodzenia kadłuba od ostrzału przez samoloty. Po naprawach w Truk, patrolował na północ od Wysp Salomona. 26 października "Kagerō" wziął udział w powietrzno-morskiej bitwie koło wysp Santa Cruz, eskortując okręty Zespołu Wsparcia adm. Kurity. 
7 listopada "Kagerō" uczestniczył w misji transportu żołnierzy z Shortland na Guadalcanal. 13 listopada eskortował konwój na Guadalcanal. Po drugiej bitwie pod Guadalcanalem 15 listopada wraz z niszczycielem „Oyashio” nieskutecznie usiłował przeprowadzić atak torpedami na pancernik USS "Washington" (BB-56). 17 listopada odbył rejs transportowy żołnierzy z Rabaulu na Bunę. 
"Kagerō" uczestniczył w nocnym rejsie transportowym zaopatrzenia na Guadalcanal 30 listopada 1942, podczas którego doszło do bitwy pod Tassafaronga, w której japońskie niszczyciele zatopiły torpedami jeden krążownik amerykański i uszkodziły dalsze. 3 grudnia "Kagerō" uczestniczył w kolejnym rejsie z zaopatrzeniem na Guadalcanal, po czym 7 grudnia w rejsie przerwanym na skutek ataku kutrów torpedowych i 11 grudnia w ponownym rejsie zaopatrzeniowym. 16 grudnia "Kagerō" transportował żołnierzy z Rabaulu na Munda. Odniósł niewielkie uszkodzenia od bliskiego wybuchu bomby w ataku lotniczym. 21 grudnia ponownie transportował żołnierzy na Munda, a 2 stycznia 1943 ponownie transportował zaopatrzenie z Shortland na Guadalcanal. W dniach 9-17 stycznia eskortował konwój z Shortland do Truk, gdzie był naprawiany. Od 31 stycznia do 9 lutego patrolował na północ od Wysp Salomona, osłaniając ewakuację Guadalcanalu. Między 16 a 21 lutego eskortował lotniskowiec "Jun'yō" z Truk do Kure w Japonii, po czym został tam dokowany. 
Po remoncie, "Kagerō" z powrotem w dniach 22-27 marca przepłynął do Truk, eskortując tam lotniskowce "Hiyō" i "Jun'yō", po czym przepłynął na Shortland. 29 kwietnia i 3 maja odbył rejsy z transportem wojska na Kolombangarę. 7-8 maja uczestniczył w kolejnym rejsie transportowym na Kolombangarę, lecz po wysadzeniu żołnierzy w Vila wszedł na amerykańskie miny (wraz z „Oyashio”) i został uszkodzony. Wraz z „Oyashio” został następnie zatopiony przez amerykańskie lotnictwo, na południe od Kolombangary, w rejonie pozycji . Zginęło 18 członków załogi, 36 zostało rannych (dowódca ocalał). 20 czerwca 1943 został oficjalnie skreślony z listy floty.
Dowódcy.
"Źródło: "
Dane techniczne.
"Opis konstrukcji i szczegółowe dane – w artykule niszczyciele typu "Kagerō". Poniżej dane ogólne dla niszczycieli tego typu."

</doc>
<doc id="2271276" url="https://pl.wikipedia.org/wiki?curid=2271276" title="Damián Rodríguez">
Damián Rodríguez

Oscar Damián Rodríguez Cantos (ur. 27 lipca 1974 roku w Porto Alegre) - urugwajski piłkarz, występujący na pozycji obrońcy.
Kariera piłkarska.
Kariera klubowa.
Urodził się w Brazylii, ale potem wraz z rodzicami przeniósł się do Urugwaju. W 1992 rozpoczął swoją karierę w Esporte Clube 14 de Julho, skąd w następnym roku przeszedł do Nacionalu. Latem 1995 wyjechał do Argentyny, gdzie występował w klubach Social Español Buenos Aires i Godoy Cruz Antonio Tomba. W 1997 powrócił do Nacionalu, w którym następnie grał przez 6 sezonów. Latem 2002 piłkarz wyjechał za ocean podpisując kontrakt z ukraińskim Szachtarem Donieck. W rozgrywkach mistrzostw i Pucharu Ukrainy rozegrał tylko 9 spotkań i w lutym 2002 powrócił do Nacionalu. Najpierw występował meksykańskim zespole Dorados de Sinaloa, a od 2004 w kolumbijskim klubie América Cali. W 2005 bronił barw peruwiańskiego Cienciano Cuzco, po czym kolejny raz powrócił do Nacionalu. W 2007 odszedł do Central Español Montevideo, w którym zakończył karierę piłkarską.
Kariera reprezentacyjna.
W latach 2000-2002 występował w reprezentacji Urugwaju.

</doc>
<doc id="2271282" url="https://pl.wikipedia.org/wiki?curid=2271282" title="Krążowniki typu Takao">
Krążowniki typu Takao



</doc>
<doc id="2271287" url="https://pl.wikipedia.org/wiki?curid=2271287" title="Dziesięciu małych Murzynków">
Dziesięciu małych Murzynków



</doc>
<doc id="2271289" url="https://pl.wikipedia.org/wiki?curid=2271289" title="Super-Session">
Super-Session

Super-Session – album muzyczny, nagrany przez trzech znanych muzyków jazzowych: pianistę Tommy’ego Flanagana (jako lidera) oraz Reda Mitchella i Elvina Jonesa (sekcja rytmiczna). Sesja nagraniowa zarejestrowana została 4 lutego 1980 w Sound Ideas Studio w Nowym Jorku. LP wydany przez niemiecką wytwórnię Enja Records w 1980.
Lista utworów.
Strona A
Strona B

</doc>
<doc id="2271290" url="https://pl.wikipedia.org/wiki?curid=2271290" title="Hayashio (1939)">
Hayashio (1939)

 – niszczyciel Japońskiej Cesarskiej Marynarki Wojennej typu "Kagerō" z okresu II wojny światowej. Brał udział w działaniach na początku wojny na Pacyfiku, zatopiony 24 listopada 1942 koło Nowej Gwinei przez lotnictwo.
Historia.
„Hayashio” należał do pierwszej serii dużych japońskich niszczycieli typu "Kagerō", zamówionej w ramach programu finansowego z 1937 roku. Nazwa „Hayashio” znaczy „szybko poruszający się przypływ”.
Stępkę pod budowę okrętu położono 30 czerwca 1938 w stoczni Uraga Dock w Tokio, kadłub wodowano 19 kwietnia 1939, a okręt oddano do służby 21 sierpnia 1940.
Służba.
Przed wybuchem II wojny światowej na Pacyfiku, „Hayashio” został przydzielony do 15. Dywizjonu Niszczycieli ("Kuchikutai") 2. Eskadry Niszczycieli ("Suirai Sentai") 2. Floty. Jedynym dowódcą był kmdr por. Kiyoshi Kaneda.
Działania początkowego etapu wojny na Pacyfiku, 1941-1942.
Bezpośrednio przed rozpoczęciem działań, okręt przypłynął 1 grudnia 1941 z 2. Eskadrą do Palau. Między 6 a 8 grudnia opuścił Palau eskortując siły przeznaczone do zdobycia południowych Filipin. Między innymi, eskortował lotniskowiec „Ryūjō” atakujący Davao, a 10-11 grudnia osłaniał stawianie min w cieśninie Surigao przez stawiacz min „Yaeyama”. W kolejnych dniach osłaniał siły dokonujące inwazji na Legazpi (12 grudnia), Davao (20 grudnia), Jolo (25 grudnia), Manado (11 stycznia 1942), Kendari (14 stycznia), Ambon (31 stycznia), Makasar (8 lutego), Timor (20 lutego).
Od 26 lutego osłaniał główne siły Zespołu Południowego w działaniach na południe od Jawy. Między2 a 8 marca zdobył holenderski statek wiozący żołnierzy alianckich i odprowadził go do zatoki Staring na Celebes. W połowie marca eskortował lotniskowiec „Kaga” z zatoki Staring do Sasebo w Japonii. W dniach 17 kwietnia – 9 maja brał udział w bezskutecznych poszukiwaniach amerykańskich lotniskowców po rajdzie na Tokio, po czym przepłynął na Filipiny. W połowie maja eskortował uszkodzony lotniskowiec „Shōkaku” do Kure.
Następnie, w dniach 3-6 czerwca 1942 „Hayashio” brał udział w operacji mającej na celu zajęcie Midway, eskortując zespół transportowców, lecz inwazja nie doszła do skutku z powodu klęski w bitwie pod Midway. Od 16 lipca eskortował krążowniki „Kumano” i „Suzuya” z Kure do Mergui w Birmie w celu działań na Oceanie Indyjskim, odwołanych z powodu sytuacji militarnej na Wyspach Salomona, po czym w sierpniu eskortował je w rejon Wysp Salomona.
Działania w rejonie Wysp Salomona, 1942.
24 sierpnia „Hayashio” brał udział w powietrzno-morskiej bitwie koło wschodnich Wysp Salomona, osłaniając siły admirała Nobutake Kondō. We wrześniu patrolował z Truk na północ od Wysp Salomona oraz służył czasowo jako okręt flagowy 2. Eskadry Niszczycieli (kontradmirała Raizo Tanaki). W dniach 29 września – 1 października eskortował transportowiec wodnosamolotów „Nisshin” z Kaviengu na wyspę Shortland.
W dniach 3, 6 i 9 października „Hayashio” brał udział w nocnych misjach transportu żołnierzy na pokładach niszczycieli na Guadalcanal (nazywanych przez Amerykanów "Tokyo Express"). W dniach 10-14 października eskortował pancerniki „Kongō” i „Haruna” bombardujące lotnisko Henderson Field na Guadalcanalu.
26 października „Hayashio” wziął udział w powietrzno-morskiej bitwie koło wysp Santa Cruz, eskortując lotniskowiec „Junyo”. 7 listopada uczestniczył w misji transportu żołnierzy z Shortland na Guadalcanal. 13-14 listopada eskortował konwój na Guadalcanal, jako okręt flagowy kontradmirała Tanaki dowodzącego 2. Eskadrą Niszczycieli (równolegle do drugiej bitwy pod Guadalcanalem).
W dniach 23-24 listopada 1942 „Hayashio” prowadził rejs transportowy z Rabaulu do Lae i Salamaua na Nowej Gwinei, przerwany na skutek ataków lotnictwa. „Hayashio” został uszkodzony bombą i wybuchł na nim pożar. Opuszczony przez załogę po wybuchu przewożonej amunicji w zatoce Huon koło Nowej Gwinei. Zginęło 50 osób, ranionych było 6. Rozbitków wraz z dowódcą przejął niszczyciel „Shiratsuyu”, po czym dobił go torpedą w rejonie pozycji . Oficjalnie usunięto go z listy floty 24 grudnia 1942.
Dane techniczne.
"Opis konstrukcji i szczegółowe dane – w artykule niszczyciele typu "Kagerō". Poniżej dane ogólne dla niszczycieli tego typu."
Uzbrojenie i wyposażenie:

</doc>
<doc id="2271292" url="https://pl.wikipedia.org/wiki?curid=2271292" title="Europejski Kongres Żydowski">
Europejski Kongres Żydowski

Europejski Kongres Żydowski (ang. "European Jewish Congress"; EJC) – jedyny oficjalny organ przedstawicielski europejskich Żydów założony w 1986 roku. Związany jest ze Światowym Kongresem Żydowskim. Ma siedziby w Paryżu, Brukseli, Strasburgu, Berlinie i Budapeszcie. Współpracuje z krajowymi rządami, instytucjami Unii Europejskiej i Radą Europy. Europejski Kongres Żydów jest jedną z najbardziej wpływowych międzynarodowych organizacji społecznych i największą świecką organizacją reprezentującą ponad 2,5 mln Żydów w całej Europie, którzy są członkami 42 krajowych organizacji żydowskich na tym kontynencie. Z Polski należą do niego Towarzystwo Społeczno-Kulturalne Żydów w Polsce i Związek Gmin Wyznaniowych Żydowskich w Rzeczypospolitej Polskiej. Od 2007 r. do 2022 r. przewodniczącym organizacji był Wiaczesław Mosze Kantor. Od 2022 kongresowi przewodzi Ariel Muzicant. 
Cele i działalność.
Europejski Kongres Żydowski przedstawił swój program działalności oparty na kilku celach:&lt;br&gt;

</doc>
<doc id="2271293" url="https://pl.wikipedia.org/wiki?curid=2271293" title="Europejski Kongres Żydów">
Europejski Kongres Żydów



</doc>
<doc id="2271296" url="https://pl.wikipedia.org/wiki?curid=2271296" title="The Standard (album)">
The Standard (album)

The Standard – album muzyczny nagrany przez The Super Jazz Trio, które utworzyli lider-pianista Tommy Flanagan oraz Reggie Workman (kontrabas) i Joe Chambers (perkusja). LP nagrany 14 lutego 1980 w Power Station Studios w Nowym Jorku, wydany w 1980 przez Baystate Record w Japonii (RVJ-6089).
Lista utworów.
Strona A
Strona B

</doc>
<doc id="2271298" url="https://pl.wikipedia.org/wiki?curid=2271298" title="Termofor">
Termofor

Termofor – worek napełniany gorącą wodą, który służy do miejscowego nagrzewania ciała. Nazwa powstała z połączenia "termo-" + gr. "phorós" = niosący od "phoreín" = nieść.
Historia.
Pierwowzorem termoforu były pojemniki z XVI wieku konstruowane z cyny i używane wyłącznie przez osoby zamożne. Bardzo często posiadały bogate zdobienia, monogramy właścicieli i daty powstania. Pojemniki te przyjmowały różnorodne kształty: okrągłe, kwadratowe, owalne bądź przypominające serce. Kiedy zaczęto je wytwarzać z miedzi i mosiądzu, ich popularność wzrosła. Następnym krokiem było wykorzystanie aluminium i umieszczanie porcelanowych i szklanych dodatków. 
Gumowe termofory, które dzięki swoim zaletom wyparły poprzednie konstrukcje, pojawiły się na początku XX wieku. Ich twórcą jest chorwacki inżynier Eduard Slavoljub Penkala, który opatentował swój wynalazek w 1903 roku.

</doc>
<doc id="2271299" url="https://pl.wikipedia.org/wiki?curid=2271299" title="Cyryl Selecki">
Cyryl Selecki



</doc>
<doc id="2271300" url="https://pl.wikipedia.org/wiki?curid=2271300" title="Zgromadzenie Służebnic Niepokalanej Panny Maryi">
Zgromadzenie Służebnic Niepokalanej Panny Maryi



</doc>
<doc id="2271301" url="https://pl.wikipedia.org/wiki?curid=2271301" title="Naród radziecki">
Naród radziecki

Naród radziecki () – określenie mieszkańców Związku Socjalistycznych Republik Radzieckich, niezależnie od pochodzenia etnicznego. Nikita Chruszczow użył tego określenia w 1961, mówiąc, że powstał nowy naród radziecki, łączący ludzi różnego pochodzenia, ale posiadający wspólne cechy. Do dzisiaj ludzie mający sentyment do komunizmu na terytorium dawnego ZSRR określają się jako ludzie radzieccy.
Członkowie ludów zamieszkujących ZSRR stawali się członkami narodu radzieckiego poprzez podporządkowanie się władzy państwowej, przyjęcie obywatelstwa radzieckiego, akceptację ideologii marksistowsko-leninowskiej i przyswojenie obowiązkowego w nauczaniu języka rosyjskiego.

</doc>
<doc id="2271302" url="https://pl.wikipedia.org/wiki?curid=2271302" title="666 Batalion Wschodni">
666 Batalion Wschodni

666 Batalion Wschodni (, ) – oddział wojskowy Wehrmachtu złożony z Rosjan podczas II wojny światowej.
23 października 1942 r. został sformowany Ost-Pionier-Bataillon 666 na bazie Russische Sicherungs-Abteilung 189. Składał się z czterech kompanii. Podporządkowano go niemieckiej 18 Armii Grupy Armii "Północ". Zwalczał partyzantkę na północy ziem rosyjskich. W październiku 1943 r. został włączony do 326 Dywizji Piechoty gen. Viktora von Drabich-Wächtera, stacjonującej w okupowanej południowej Francji. Batalion rozmieszczono w rejonie Perpignan. W poł. kwietnia 1944 r. przeniesiono go do 932 Pułku Grenadierów 244 Dywizji Piechoty gen. Hansa Schäfera. Stał się IV Batalionem. Na przełomie lipca/sierpnia 1944 r., po zniszczeniu 244 DP w rejonie Marsylii, resztki oddziału zostały przekształcone w Ost-Bataillon 666. Otrzymał on uzupełnienia spośród b. jeńców wojennych z Armii Czerwonej. We wrześniu tego roku batalion podporządkowano 19 Armii IV Korpusu Polowego Luftwaffe, działającego w Alzacji. Na przełomie stycznia/lutego 1945 r. przeniesiono go do obozu w Münsingen, gdzie wszedł w skład nowo formowanej 1 Dywizji Piechoty gen. Siergieja K. Buniaczenki Sił Zbrojnych Komitetu Wyzwolenia Narodów Rosji.

</doc>
<doc id="2271303" url="https://pl.wikipedia.org/wiki?curid=2271303" title="454 Wschodni Batalion Saperów">
454 Wschodni Batalion Saperów

454 Wschodni Batalion Saperów (niem. Ost-Pionier-Bataillon 454, ros. 454-й восточный саперный батальон) – oddział wojskowy Wehrmachtu złożony z Rosjan podczas II wojny światowej.
Batalion został sformowany 20 kwietnia 1943 r. na okupowanej południowej Ukrainie. Składał się z trzech kompanii. Podporządkowano go 454 Dywizji Ochronnej gen. Hellmutha Kocha, zwalczającej partyzantkę na północy ziem ukraińskich. Batalion został zniszczony na pocz. sierpnia 1944 r. w kotle w rejonie Brodów podczas ciężkich walk z Armią Czerwoną.
Linki zewnętrzne.
Historia 454 Wschodniego Batalionu Saperów (jęz. niemiecki)

</doc>
<doc id="2271307" url="https://pl.wikipedia.org/wiki?curid=2271307" title="Nago">
Nago

 – miasto w Japonii, w prefekturze Okinawa.
1 sierpnia 1970 Nago-chō zostało przemianowane na Nago-shi.

</doc>
<doc id="2271309" url="https://pl.wikipedia.org/wiki?curid=2271309" title="Katherine Bates">
Katherine Bates

Katherine Bates (ur. 18 maja 1982 w Sydney) – australijska kolarka torowa i szosowa, mistrzyni świata.
Specjalizuje się w wyścigu punktowym, wyścigu na dochodzenie i scratchu. Dwukrotnie startowała w igrzyskach olimpijskich. W 2004 w Atenach zajęła 4. miejsce w wyścigu na dochodzenie i ósme w wyścigu punktowym, a cztery lata później w Pekinie była szósta w wyścigu punktowym. Siedem razy zdobywała medale mistrzostw świata (2001-2011), dwukrotna mistrzyni igrzysk wspólnoty narodów (2002, 2006) w wyścigu punktowym.
Pięciokrotna mistrzyni Australii w konkurencjach torowych: scratch (2005-2006), wyścig punktowy (2005-2006) i na dochodzenie (2005) oraz na szosie (2006)

</doc>
<doc id="2271310" url="https://pl.wikipedia.org/wiki?curid=2271310" title="Nanjō">
Nanjō

 – miasto w Japonii, w prefekturze Okinawa.
Miasto zostało utworzone 1 stycznia 2006 w wyniku połączenia miasta Sashiki oraz wiosek Chinen, Ōzato i Tamagusuku z powiatu Shimajiri.

</doc>
<doc id="2271311" url="https://pl.wikipedia.org/wiki?curid=2271311" title="Kozacki Oddział Strzelców Behm">
Kozacki Oddział Strzelców Behm

Kozacki Oddział Strzelców "Behm" (niem. Kosaken-Jäger-Abteilung "Behm", ros. Kазачий егерский дивизион "Бем") – oddział wojskowy Wehrmachtu złożony z Kozaków podczas II wojny światowej.
Oddział został sformowany na północnym Kaukazie jako Kozacki Dywizjon Rozpoznawczy w składzie 97 Dywizji Strzelców gen. Ernsta Ruppa. Od sierpnia 1942 r. zwalczał partyzantkę na południowy zachód od Majkopu. Po wycofaniu się z północnego Kaukazu pod koniec 1942 r., został przekształcony w Kozacki Oddział Strzelców "Behm. Na przełomie maja/czerwca 1943 r. jako II Dywizjon Konny wszedł w skład Terek Kosaken Reiter Regiment 6 1 Kozackiej Dywizji Kawalerii gen. Helmutha von Pannwitza.
Linki zewnętrzne.
Oddziały kozackie na służbie niemieckiej podczas II wojny światowej (jęz. rosyjski)

</doc>
<doc id="2271312" url="https://pl.wikipedia.org/wiki?curid=2271312" title="Tomigusuku">
Tomigusuku

 – miasto w Japonii, w prefekturze Okinawa.
1 kwietnia 2002 wieś Tomigusuku została przekształcona w miasto.

</doc>
<doc id="2271313" url="https://pl.wikipedia.org/wiki?curid=2271313" title="Danielle King">
Danielle King

Danielle King (ur. 21 listopada 1990 w Southampton) – brytyjska kolarka torowa, mistrzyni olimpijska, trzykrotna medalistka mistrzostwa świata oraz Europy.
Kariera.
Specjalizuje się w wyścigu na dochodzenie i scratchu. Na mistrzostwach świata w Apeldoorn w 2011 roku Danielle wspólnie z Laurą Trott i Wendy Houvenaghel zwyciężyła w drużynowym wyścigu na dochodzenie. Na tych samych mistrzostwach wywalczyła brązowy medal w scratchu, ulegając tylko Holenderce Marianne Vos i Litwince Simonie Krupeckaitė. W tym samym roku wraz z koleżankami zdobyła także złoty medal w wyścigu drużynowym na dochodzenie podczas mistrzostw Europy w Apeldoorn. Na rozgrywanych rok później mistrzostwach świata w Melbourne Brytyjka razem z Laurą Trott i Joanną Rowsell po raz drugi zdobyła złoty medal w drużynowym wyścigu na dochodzenie. Swój trzeci z rzędu tytuł mistrzyni świata w tej konkurencji zdobyła na mistrzostwach świata w Mińsku w 2013 roku, gdzie partnerowały jej Elinor Barker i Laura Trott. W tym samym roku startowała także na mistrzostwach Europy w Apeldoorn, gdzie zwyciężyła w drużynowym wyścigu na dochodzenie, a w wyścigu punktowym była druga.

</doc>
<doc id="2271315" url="https://pl.wikipedia.org/wiki?curid=2271315" title="Urasoe">
Urasoe

 – miasto w Japonii, w prefekturze Okinawa.
Miejscowość uzyskała prawa miejskie w 1970 r..

</doc>
<doc id="2271316" url="https://pl.wikipedia.org/wiki?curid=2271316" title="Michael Freiberg">
Michael Freiberg

Michael Freiberg (ur. 10 października 1990 w Hongkongu) – australijski kolarz torowy, mistrz świata.
Specjalizuje się w omnium. W tej konkurencji wywalczył srebrny medal na mistrzostwach świata w Apeldoorn w 2011 roku.

</doc>
<doc id="2271317" url="https://pl.wikipedia.org/wiki?curid=2271317" title="Niskienicze">
Niskienicze

Niskienicze (lub "Nizkinicze", ukr. Низкиничі) – wieś na Wołyniu w zachodniej części Ukrainy, położona niedaleko Włodzimierza; w rejonie iwanickim obwodu wołyńskiego.
Historia.
Niskienicze było gniazdem rodowym Kisielów.
Cerkiew Zaśnięcia Matki Bożej.
Cerkiew pw. Zaśnięcia Matki Bożej z pięcioma kopułami, wybudowana w 1643 (spotyka się też datę 1653) dla zakonu bazylianów przez wojewodę kijowskiego i senatora Adama Kisiela. Cerkiew została wybudowana na planie krzyża greckiego. Prezbiterium i boczne aneksy są zamknięte półkoliście, a położony od zachodu babiniec – na planie kwadratu. Miejsce przecięcia ramion krzyża przykrywa kopuła podbudowana tamburem i pendentywami, boczne aneksy zwieńczone są zaś mniejszymi kopułami. Układ przestrzenny oraz wyważone proporcje brył tworzą harmonijną kompozycję architektoniczną. Centralny plan świątyni wskazuje, że jej fundator wzorował się na powstających w 1. poł. XVII wieku kościołach-mauzoleach.
Nagrobek senatora Adama Kisiela.
We wnętrzu świątyni, na południowo-zachodnim filarze jej centralnej części, znajduje się wykonany z marmuru i alabastru nagrobek senatora Adama Kisiela. Półpostaciowa figura fundatora cerkwi ustawiona jest we wnęce arkady otoczonej marmurowym obramieniem. U dołu umieszczono tablice inskrypcyjne, całość wieńczy zaś herb rodu Światołdycz-Kisiel. Zmarły został przedstawiony w zbroi, pierwotnie postać dzierżyła w lewej dłoni buzdygan.
W 2017 roku przystąpiono do generalnych prac konserwatorsko-restauratorskich mających przywrócić pomnikowi jego pierwotny wygląd.

</doc>
<doc id="2271318" url="https://pl.wikipedia.org/wiki?curid=2271318" title="Uruma">
Uruma

 – miasto w Japonii, w prefekturze Okinawa.
Miasto powstało 1 kwietnia 2005 w wyniku połączenia miast Gushikawa, Ishikawa, Katsuren i Yonashiro z powiatu Nakagami.

</doc>
<doc id="2271319" url="https://pl.wikipedia.org/wiki?curid=2271319" title="Shane Archbold">
Shane Archbold

Shane William Archbold (ur. 2 lutego 1989 w Timaru) – nowozelandzki kolarz szosowy i torowy. Olimpijczyk (2012).
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="2271327" url="https://pl.wikipedia.org/wiki?curid=2271327" title="Zienowiczowie">
Zienowiczowie



</doc>
<doc id="2271328" url="https://pl.wikipedia.org/wiki?curid=2271328" title="Gijs Van Hoecke">
Gijs Van Hoecke

Gijs Van Hoecke (ur. 12 listopada 1991 w Gandawie) – belgijski kolarz torowy i szosowy, mistrz świata, zawodnik grupy UCI WorldTeams AG2R Citroën Team.
Specjalizuje się w omnium. Brązowy medalista mistrzostw świata z Apeldoorn (2011) w tej specjalności. Wraz z Kennym De Ketele zdobył mistrzostwo świata w 2012 roku w madisonie. Dwukrotny wicemistrz świata juniorów w madisonie (2008, 2009).

</doc>
<doc id="2271330" url="https://pl.wikipedia.org/wiki?curid=2271330" title="Gijs van Hoecke">
Gijs van Hoecke



</doc>
<doc id="2271331" url="https://pl.wikipedia.org/wiki?curid=2271331" title="1/82 Szwadron Kozacki">
1/82 Szwadron Kozacki

1/82 Szwadron Kozacki (niem. Kosaken-Schwadron 1/82, ros. 1/82-й казачий эскадрон) – oddział wojskowy Wehrmachtu złożony z Kozaków podczas II wojny światowej
W czerwcu 1942 r. przy sztabie niemieckiej 1 Armii Pancernej XL Korpusu Pancernego został sformowany oddział złożony z Kozaków. Na ich czele stanął rtm. Zagorodny. Do zadań oddziału należało początkowo konwojowanie jeńców wojennych z Armii Czerwonej. W lipcu tego roku w Millerowie przekształcono go w oddział bojowy. Od sierpnia do grudnia działał w rejonie Mozdoka, zwalczając partyzantkę. W styczniu 1943 r. wycofał się wraz z wojskami niemieckimi nad Don. Następnie prowadził walki obronne nad północnym Donem. Pod koniec 1943 r. bronił przyczółka pod Nikopolem. Wiosną 1944 r. przeniesiono go do Mołdawii, gdzie krótko walczył z partyzantami. Wkrótce został przetransportowany do okupowanej południowej Francji, gdzie wszedł w skład 5 Ochotniczego Pułku Kadrowego Ochotniczej Dywizji Kadrowej.

</doc>
<doc id="2271334" url="https://pl.wikipedia.org/wiki?curid=2271334" title="The Romantics">
The Romantics

The Romantics (2010) - amerykańska komedia romantyczna na podstawie powieści Galt Niederhoffer, o tym samym tytule.

</doc>
<doc id="2271336" url="https://pl.wikipedia.org/wiki?curid=2271336" title="Shane Perkins">
Shane Perkins

Shane Perkins (ur. 30 grudnia 1986 w Melbourne) – australijski kolarz torowy, brązowy medalista olimpijski oraz czterokrotny medalista mistrzostw świata.
Kariera.
Specjalizuje się w sprincie i keirin. Trzykrotny medalista mistrzostw świata (2006-2011), w 2011 roku zdobył w Apeldoorn tytuł mistrza świata w keirinie. Mistrz świata juniorów w sprincie i keirin (2004), wielokrotny medalista mistrzostw Australii. W 2010 roku wygrał sprint w Igrzyskach Wspólnoty Narodów, a w 2006 roku zdobył brązowy medal. Na mistrzostwach świata w Melbourne w 2012 roku wspólnie z Matthew Glaetzerem i Scottem Sunderlandem zdobył złoty medal w sprincie drużynowym.

</doc>
<doc id="2271341" url="https://pl.wikipedia.org/wiki?curid=2271341" title="Japońska Konwencja Baptystów">
Japońska Konwencja Baptystów

 – denominacja baptystyczna istniejąca w Japonii. Ma charakter konserwatywny teologicznie i jest stowarzyszona z amerykańską Południową Konwencją Baptystyczną. Według danych z 2016 wspólnota posiadała 14 758 świadomie ochrzczonych członków zrzeszonych w 325 zborach. Jest to największa baptystyczna denominacja w Japonii.
Konwencja prowadzi własny szpital.
Historia.
Konwencja jest najstarszą wspólnotą baptystyczną działającą w Japonii. Pierwsi baptystyczni misjonarze przybyli do tego kraju w 1889 r. z mandatu Południowej Konwencji Baptystycznej. Początkowo, główne skupiska południowych baptyści (zwanych potem japońskimi baptystami) koncentrowały się na zachodzie i południu Japonii. Obecnie, zbory baptystów japońskich znajdują się w całym kraju, od Hokkaido po Okinawę.

</doc>
<doc id="2271343" url="https://pl.wikipedia.org/wiki?curid=2271343" title="The Future of War">
The Future of War

The Future of War – drugi album studyjny niemieckiego zespołu Atari Teenage Riot, wydany 17 marca 1997 roku. W przeciwieństwie do pierwszego albumu, większość partii wokalnych wykonuje współzałożycielka zespołu Hanin Elias. "The Future of War" został zakazany w rodzimych Niemczech.

</doc>
<doc id="2271344" url="https://pl.wikipedia.org/wiki?curid=2271344" title="Abyssus Abyssum Invocat">
Abyssus Abyssum Invocat

Abyssus Abyssum Invocat (łac. "Piekło wzywa na pomoc piekła") – druga kompilacja nagrań polskiej grupy muzycznej Behemoth. Wydawnictwo ukazało się 16 maja 2011 roku w Europie nakładem wytwórni muzycznej Peaceville Records. W Stanach Zjednoczonych kompilacja ukazała się 7 czerwca tego samego roku nakładem Metal Blade Records. Na pierwszej płycie zostały opublikowane utwory pochodzące z amerykańskiej edycji minialbumu "Conjuration" wydanego w 2003 roku. Z kolei na drugiej płycie znalazły się utwory pochodzące z wydanego w 2005 roku minialbumu "Slaves Shall Serve" oraz wcześniej niepublikowane kompozycje „Lam” i „As Above So Below” zarejestrowane na żywo.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2271346" url="https://pl.wikipedia.org/wiki?curid=2271346" title="Kościół ewangelicko-unijny">
Kościół ewangelicko-unijny



</doc>
<doc id="2271348" url="https://pl.wikipedia.org/wiki?curid=2271348" title="Zbory Boże w Japonii">
Zbory Boże w Japonii

Zbory Boże w Japonii – chrześcijański wolny kościół protestancki o charakterze ewangelikalnym nurtu zielonoświątkowego działający w Japonii, wchodzący w skład Światowej Wspólnoty Zborów Bożych. Zbory Boże są także członkiem Japońskiego Aliansu Ewangelicznego.
Zbory Boże posiadają w Japonii 10 766 członków zrzeszonych w 211 zborach. Zwierzchnikiem kościoła jest superintendent generalny Japonii, pastor Makoto Hosoi.
Historia.
Carl i Frederike Juergensen – pierwsi misjonarze zielonoświątkowi przybyli do Japonii w 1913 r. Rok później w Ameryce zawiązały się Zbory Boże w Stanach Zjednoczonych, a Juergensenowie zostali uznani za oficjalnych przedstawicieli i misjonarzy tego wyznania w Japonii. Pod ich opieką zorganizowano w 1920 r. pierwszy w tym kraju okręg zielonoświątkowy. W 1941 r. pod naciskiem ówczesnych władz, z uwagi na trwającą wojnę, postanowiono włączyć Zbory Boże do wspólnoty ewangelicko-unijnej – Zjednoczonego Kościoła Chrystusa w Japonii. Po zakończeniu II wojny światowej Zbory Boże wystąpiły z Kościoła ewangelicko-unijnego i usamodzielniły się jako oddzielny kościół protestancki. Od 1949 r. działały już ponownie jako samodzielna wspólnota z 19 pastorami i 17 zborami.

</doc>
<doc id="2271352" url="https://pl.wikipedia.org/wiki?curid=2271352" title="Zjazd (wspinaczka)">
Zjazd (wspinaczka)

Zjazd to technika, umiejętności przemieszczania się w dół urwistego terenu, ścian budynków itp. wysokich powierzchni z wykorzystaniem liny zamocowanej od góry. Tempo zjazdu ograniczane jest dzięki tarciu liny przechodzącej przez przyrząd zjazdowy wpięty do uprzęży wspinaczkowej. W rzadko obecnie używanej technice zjazdu w kluczu wykorzystywano tarcie liny o ciało wspinacza.
Zjazd pozwala na powrót do podstawy ściany po zakończonej wspinaczce, gdy zejście jest niemożliwe. Używany jest również do pokonywania w dół stromych odcinków we wspinaczce, alpinizmie jaskiniowym, speleologii, a także np. w konserwacji obiektów budowlanych. Umiejętności zjazdowe stosuje się też w operacjach wojskowych, policyjnych oraz ratowniczych włączając zwalczanie terroru i działania specjalne.
W najprostszym przypadku lina zostaje przeciągnięta do połowy przez ring (kółko) zjazdowy zamocowany do stanowiska. Jej końce zostają zrzucone na dół, a obie żyły przełożone przez przyrząd, wpięty następnie do uprzęży za pomocą karabinka z blokadą zamka. Przytrzymując ręką żyły poniżej przyrządu zjeżdżający reguluje tempo opadania.
Po zakończonym zjeździe linę można odzyskać ciągnąc ją za jeden z końców.
Jeśli lina jest zbyt krótka, aby dotrzeć na sam dół, zjazd rozkłada się na etapy wykorzystując stanowiska pośrednie. W celu wydłużenia zjazdu często korzysta się z dwóch związanych ze sobą lin równej długości.
Ze zjazdem wiąże się poważne ryzyko. Około jednej czwartej wypadków śmiertelnych we wspinaczce zdarza się w czasie zjazdu. Najczęstszą przyczyną jest wyrwanie lub inna awaria stanowiska zjazdowego. Inne częste powody to: odpadnięcie w trakcie przygotowań do zjazdu, puszczenie liny skutkujące utratą hamowania w przyrządzie, wyjechanie poza końce liny, gdy nie kończy się ona na ziemi, spadające kamienie zrzucone przy poruszaniu liną, a także błędny montaż układu zjazdowego.
W celu poprawy bezpieczeństwa na popularnych drogach wspinaczkowych montowane są stałe stanowiska zjazdowe. Stosuje się ponadto asekurację na stanowisku w czasie przygotowań do zjazdu, autoasekurację w trakcie zjazdu – samozaciskający się węzeł wykonany z wpiętego do uprzęży repsznura, zawiązany wokół obu żył liny, który przytrzyma je w razie puszenia ręki. Z kolei na końcach liny wiąże się węzły, które nie przejdą przez przyrząd zatrzymując wspinacza. Cały układ jest po zmontowaniu dokładnie sprawdzany.

</doc>
<doc id="2271354" url="https://pl.wikipedia.org/wiki?curid=2271354" title="Yūki (Ibaraki)">
Yūki (Ibaraki)

 – miasto w Japonii, w prefekturze Ibaraki, na wyspie Honsiu. Ma powierzchnię 65,76 km2 . W 2020 r. mieszkało w nim 50 627 osób, w 19 189 gospodarstwach domowych (w 2010 r. 52 507 osób, w 17 427 gospodarstwach domowych).
Historia.
Wraz z utworzeniem nowego systemu administracyjnego w 1889 roku na terenie powiatu Yūki powstała wioska Yūki. 14 marca 1954 roku wioska Yamakawa została włączona do miejscowości. 15 marca 1954 roku miejscowość powiększyła się o teren wiosek Kinugawa, Egawa i Kamiyamakawa (z powiatu Yūki) i zdobyła status miasta.
Geografia.
Miasto sąsiaduje z miejscowościami:
Populacja.
Zmiany w populacji terenu miasta w latach 1950–2020:

</doc>
<doc id="2271363" url="https://pl.wikipedia.org/wiki?curid=2271363" title="Alberto Del Rio">
Alberto Del Rio

José Alberto Rodríguez (ur. 25 maja 1977 w San Luis Potosí) – meksykański wrestler i zawodnik mieszanych sztuk walk. Obecnie zakontraktowany w federacji Impact Wrestling, gdzie pod pseudonimem Alberto El Patrón jest w pierwszym posiadaniu pasa GFW Global Championship.
Rodríguez znany jest ze swoich występów w WWE pod pseudonimem Alberto Del Rio, gdzie zadebiutował na gali "SmackDown!" w 2010 roku. Podczas dwóch kadencji w WWE Del Rio dwukrotnie posiadał pasy WWE Championship, World Heavyweight Championship oraz WWE United States Championship, a także w 2011 zwyciężył 40-osobowe starcie Royal Rumble, oraz zdobył walizkę Money in the Bank brandu "Raw", dokonując tego jako pierwszy zawodnik w jednym roku kalendarzowym.
W swojej karierze wrestlera Rodríguez walczył również w takich federacjach jak Lucha Libre AAA Worldwide (2000–2002; 2014–2015), Ring of Honor (2014–2015), Lucha Underground (2015), oraz w licznych federacjach niezależnych. Karierę rozpoczynał pod pseudonimem Dos Caras, Jr. Jest również doświadczonym zawodnikiem MMA i w swojej 9-letniej karierze zdobył 9 zwycięstw i 5 porażek. Po dobrej karierze w MMA Del Rio zadebiutował w WWE.
Historia walk w WWE.
25 czerwca 2010 roku ukazał się pierwszy z wielu materiałów wideo promujących Alberto: filmy kreowały go na bogatego aroganta. W World Wrestling Entertainment zadebiutował na SmackDown 20 sierpnia 2010 roku, gdzie w Main Evencie gali pokonał Reya Mysterio poprzez Cross Arm breaker. Na galach WWE pojawia się wraz ze swoim osobistym announcerem Ricardo Rodriguezem. Jest zwycięzcą 40-osobowego Royal Rumble (2011). W wyniku draftu został przeniesiony na RAW. Na Capitol Punishment wygrał z Big Showem. 4 lipca 2011 pokonał R-Trutha i Reya Mysterio o miano pretendenta do pasa mistrzowskiego WWE. 17 lipca 2011 zdobył walizkę Money in The Bank (RAW).
Na SummerSlam 14 sierpnia 2011 wykorzystał walizkę Money In The Bank, na gali Summer Slam pokonał CM Punka i zdobył po raz pierwszy pas WWE Championship. Na następnym Raw obronił pas mistrzowski w walce wieczoru z Reyem Mysterio. Na Night Of Champions stracił pas mistrza WWE na rzecz Johna Ceny. Odzyskał go na Hell in a Cell gdzie w Triple Threat HIC matchu pokonał Cene i Cm Punka. Pas obronił w Last Man Standing Matchu na Vengeance. Na gali Survivor Series 2011 stracił tytuł na rzecz Cm Punka. Na TLC brał udział w Triple Threat TLC matchu jednak nie udało się mu zdobyć mistrzostwa. Na Over The Limit miał szansę zdobyć World Heavyweight Championship ale nie zdobył go. Na Money In The Bank,Summerslam i Night Of Champions przegrał z WH Championem Sheamusem. Na Hell In A Cell przegrał z Randym Ortonem po potężnym RKO. Na jednym ze Smackdown pokonał mistrza wagi ciężkiej Big Showa zdobywając po raz pierwszy tytuł World Heavyweight Championship. Na Royal Rumble i Elimination Chamber obronił pas przed Big Showem. Stracił go na jednym z Raw po Wrestlemani 29 na rzecz Dolpha Zigglera, który skorzystał z walizki Money in The Bank. Odzyskał go na gali Payback 2013 zdobywając tytuł po raz drugi. Na Night f Champions i Battleground obronił pas przed powracającym Rob Van Damem. Stracił go na rzecz Ceny na Hell in a Cell. Stoczył nieudany rewanż na Survivor Series z Ceną. Przegrał z Batistą na Elimination Chamber.
Styl walki.
Finishery
Standardowe akcje
Bilans walk w formule MMA.
18 sierpnia 2001 wystąpił po raz pierwszy na ringu w Jokohamie, jako zawodnik mieszanych sztuk walki. Walkę zorganizowała federacja DEEP. Stoczył 14 walk, z których 9 wygrał, 5 przegrał.

</doc>
<doc id="2271364" url="https://pl.wikipedia.org/wiki?curid=2271364" title="La Folía">
La Folía

La Folia – sonata jednoczęściowa, poddawana licznym wariacjom przy czym każda następna miała zwiększony stopień trudności technicznych. Jest to jedna z barokowych form wariacyjnych. Pierwotnie pochodzi od piętnastowiecznego portugalskiego tańca. Znana była od końca XV wieku. Cechowała się ośmiodźwiękową formułą basową.
Występowała także jako wstawka w dramatach XV-XVIII wieku. Folia znana była na całym Półwyspie Iberyjskim, czyli również w Hiszpanii, gdzie od początku XVII wieku początkowo była grana jako arpeggio w muzyce gitarowej. Rozkwit tej formy nastąpił wraz z zarzuceniem formy basowej.

</doc>
<doc id="2271365" url="https://pl.wikipedia.org/wiki?curid=2271365" title="OK Ribnica Kraljevo">
OK Ribnica Kraljevo

OK Ribnica Kraljevo - serbski męski klub siatkarski z Kraljeva. Założony został w 1954 roku. Obecnie występuje w najwyższej klasie rozgrywkowej Superlidze.
Sukcesy.
Puchar Jugosławii:
Mistrzostwa Serbii:
Puchar Serbii:
Puchar BVA:
Superpuchar Serbii:

</doc>
<doc id="2271368" url="https://pl.wikipedia.org/wiki?curid=2271368" title="Kamienny krzyż w Lubiechowie">
Kamienny krzyż w Lubiechowie

Krzyż kamienny w Lubiechowie – kamienny krzyż, zlokalizowany w północnej części Lubiechowa (gmina Małomice), przy polnej drodze wylotowej w kierunku Małomic, dokładnie na granicy prywatnej posesji.
Informacja o zabytku wraz ze zdjęciem została zamieszczona w monografii Lubiechowa autorstwa Waltera Kunze (1985). Przedwojenne zdjęcie krzyża ukazywało kamienny artefakt z wyrytymi inskrypcjami: C4O, CB, CS, A=O1742.
W 1977 roku krzyż został potrącony przez samochód ciężarowy, wskutek czego uległ niemal całkowitemu zniszczeniu, a jego pozostałości do 2011 były uznawane za zaginione. Ponownie odnaleziony przez ekipę Muzeum Ziemi Szprotawskiej pod kierownictwem Macieja Boryny. Niekompletne fragmenty zabytku zalegały wciśnięte na powierzchni darni wokół pierwotnej lokalizacji, na terenie prywatnej posesji. 
Inskrypcje na krzyżu wykazują, że był to krzyż graniczny stojący na granicy dawnych powiatów szprotawskiego i bolesławieckiego. Oznacza to, że krzyż pierwotnie nie pochodzi z Lubiechowa, lecz z rubieży granicznej położonej kilka kilometrów na południe od wsi. Prawdopodobnie przewieziony do tej miejscowości na początku XX wieku wraz z powstaniem poligonu wojskowego w Świętoszowie. Pojawiające się informacje, że jest to średniowieczny krzyż pokutny użyty wtórnie w 1742 r. jako znak graniczny, pozostają w sferze hipotez.
Odnalezione fragmenty górnej części krzyża są obecnie przechowywane w Muzeum Ziemi Szprotawskiej, a jego stopka nadal w Lubiechowie.

</doc>
<doc id="2271369" url="https://pl.wikipedia.org/wiki?curid=2271369" title="Rogownica szerokolistna">
Rogownica szerokolistna

Rogownica szerokolistna ("Cerastium latifolium" L.) – gatunek rośliny należący do rodziny goździkowatych. Gatunek górski, w Polsce występuje tylko w Tatrach. 
Rozmieszczenie geograficzne.
Gatunek wysokogórski o niewielkim zasięgu występowania. Występuje tylko w Alpach i na izolowanych stanowiskach w Karpatach i Apeninach. W Karpatach jedynym miejscem jego występowania są Tatry. W polskich Tatrach występuje głównie w rejonie Czerwonych Wierchów: w Dolinie Mułowej i Litworowej, na stoku Małołączniaka nad Małołącką Przełęczą, w partiach szczytowych Krzesanicy i Ciemniaka, w Rzędach Tomanowych, w Małej Świstówce, na Równi nad Piecem, Twardym Upłazie, w Wielkiej Świstówce, Wyżniej Świstówce Małołąckiej i na Kobylarzu. Poza Czerwonymi Wierchami podano jego stanowiska tylko na Giewoncie i w Małej Dolince.
Biologia i ekologia.
Bylina, chamefit. Kwitnie od lipca do sierpnia. W Tatrach występuje tylko na podłożu wapiennym, głównie na otwartych miejscach. Gatunek charakterystyczny dla rzędu (O.) "Thlaspietalia rotundifolii". Liczba chromosomów 2n = 36 Ga 2, 4, 5, 6.
Zagrożenia.
W klasyfikacji IUCN gatunek ze względu na niewielki zasięg występowania i izolowany charakter siedlisk narażony na wyginięcie (kategoria zagrożenia VU). Umieszczony w Polskiej Czerwonej Księdze Roślin w kategorii VU (narażony). Tę samą kategorię posiada na polskiej czerwonej liście.
W polskich Tatrach ogólnie nie jest zagrożony. Wszystkie stanowiska jego występowania znajdują się na obszarze Tatrzańskiego Parku Narodowego i ochrona bierna jest wystarczająca.

</doc>
<doc id="2271370" url="https://pl.wikipedia.org/wiki?curid=2271370" title="Cerastium latifolium">
Cerastium latifolium



</doc>
<doc id="2271376" url="https://pl.wikipedia.org/wiki?curid=2271376" title="Ławeczka Haliny Poświatowskiej w Częstochowie">
Ławeczka Haliny Poświatowskiej w Częstochowie

Ławeczka Haliny Poświatowskiej w Częstochowie – pomnik poetki Haliny Poświatowskiej, odsłonięty 11 października 2007 w Częstochowie przy Alei Najświętszej Marii Panny, w pobliżu Muzeum Pielgrzymowania i ulicy gen. Jana Henryka Dąbrowskiego.
Jest dziełem rzeźbiarza Roberta Sobocińskiego. Wykonana z brązu rzeźba pomnikowa przedstawia postać poetki siedzącej na ławce parkowej. U jej stóp siedzi kot, w płaszczyźnie chodnika umieszczono tablicę informacyjną. Oparcie ławeczki składa się z dwóch powykrzywianych desek.
Odsłonięcia ławeczki dokonali jej brat Zbigniew Myga i prezydent miasta Tadeusz Wrona.

</doc>
<doc id="2271378" url="https://pl.wikipedia.org/wiki?curid=2271378" title="Dębniki (województwo zachodniopomorskie)">
Dębniki (województwo zachodniopomorskie)

Dębniki (też ) – obecnie niezamieszkana lecz zabudowana osada w województwie zachodniopomorskim, w powiecie goleniowskim, w gminie Goleniów. nazwa nie występuje w zestawieniach Państwowego Rejestru Nazw Geograficznych.
Obecnie miejscowość niezamieszkana. W miejscu dawnych Dębnik znajduje się firma, a jej adres przypisany jest do wsi Komarowo.
Historia.
Przed 1945 r. wieś położona była w prowincji Pomorze, w rejencji szczecińskiej, w powiecie Naugard (do 1939 w powiecie Randow) w Niemczech.
Wieś została zniszczona pod koniec II wojny światowej.
Do 1945 r. poprzednią niemiecką nazwą osady była "Dammhorst". W 1948 r. ustalono urzędowo polską nazwę osady "Dębniki".

</doc>
<doc id="2271380" url="https://pl.wikipedia.org/wiki?curid=2271380" title="Jan Scherrer">
Jan Scherrer

Jan Scherrer (ur. 11 lipca 1994 w Davos) – szwajcarski snowboardzista. W marcu 2021 roku podczas mistrzostw świata w Aspen zdobył brązowy medal w halfpipie. Startował na IO w 2014 oraz 2018 roku. Najlepsze wyniki w Pucharze Świata w snowboardzie osiągnął w sezonie 2018/2019, kiedy to zajął 6. miejsce w klasyfikacji generalnej, a w klasyfikacji halfpipe’a był 3. W styczniu 2020 roku zdobył brązowy medal w konkurencji SuperPipe podczas Winter X Games 24.

</doc>
<doc id="2271381" url="https://pl.wikipedia.org/wiki?curid=2271381" title="Ilgar Mamiedow">
Ilgar Mamiedow

Ilgar Mamiedow (Ильгар Яшарович Мамедов, ur. 15 listopada 1965), rosyjski szermierz, florecista. Dwukrotny złoty medalista olimpijski.
Brał udział w czterech igrzyskach (IO 88, IO 92, IO 96, IO 00), na dwóch zdobywał medale. Dwukrotnie triumfował w drużynie, w 1988 w barwach ZSRR, osiem lat później reprezentował Rosję. W drużynie był mistrzem świata w 1989 i srebrnym medalistą w 1995.

</doc>
<doc id="2271385" url="https://pl.wikipedia.org/wiki?curid=2271385" title="Shide (shintō)">
Shide (shintō)

 – w japońskiej religii shintō papierowe, zygzakowe wstęgi papieru, mające rytualnie oczyścić dane miejsce. Zazwyczaj przymocowywane są do świętego sznura "shimenawa", wówczas oznaczają granicę pomiędzy strefą sacrum i profanum. 
"Shide" są doczepiane także do długich, cienkich pałeczek lub gałązek (drewnianych lub bambusowych), które nazywają się "heigushi". Całość tworzy rytualną „różdżkę” "gohei" ("go-hei", "heihaku", "heisoku", "onbei", "onbe"), wykorzystywaną w obrzędach shintō. "Shide" są zwykle białe, ale mogą być złote, srebrne lub mieszane w kilku kolorach. W dalekiej przeszłości były wykonywane z tkanin, co był reliktem tego rodzaju ofiar/danin dla chramów. Kapłani (kannushi) używają "gohei" w ceremoniach "hōbei" ("hōhei") do błogosławienia lub uświęcania miejsc w różnych rytuałach.
Yokozuna, wielcy mistrzowie sumo noszą na sobie ozdobne "shimenawa" z przywieszonymi "shide" podczas ceremonii "dohyō-iri".

</doc>
<doc id="2271386" url="https://pl.wikipedia.org/wiki?curid=2271386" title="Koreański Kościół Chrześcijański w Japonii">
Koreański Kościół Chrześcijański w Japonii

Koreański Kościół Chrześcijański w Japonii – chrześcijański związek wyznaniowy działający w Japonii, zaliczany do Kościołów ewangelicko-unijnych. Członek Światowej Rady Kościołów. Liczy ok. 7200 wiernych, w zdecydowanej większości są to zamieszkali w Japonii Koreańczycy i ich potomkowie. W skład Kościoła wchodzi 100 zborów obsługiwanych przez 116 pastorów (dane statystyczne – stan na 1 stycznia 2006).
Historia.
Kościół wywodzi swoje korzenie od wspólnych spotkań modlitewnych koreańskich studentów japońskich uczelni, wywodzących się z różnych nurtów protestantyzmu. Spotkania te zaczęły być organizowane w 1908 roku. W 1912 roku koreańscy prezbiterianie i metodyści zdecydowali o połączeniu swojego duszpasterstwa dla diaspory koreańskiej w Japonii, co dało początek Kościołowi w jego obecnej postaci. W czasie II wojny światowej wierni Kościoła zostali zmuszeni przez władze świeckie do wstąpienia w szeregi Zjednoczonego Kościoła Chrystusa w Japonii, będącego w tym czasie jedynym prawnie usankcjonowanym Kościołem protestanckim w kraju. Już w 1945 Kościół koreański odzyskał swoją niezależność. W 1963 roku został przyjęty do Światowej Rady Kościołów. 

</doc>
<doc id="2271387" url="https://pl.wikipedia.org/wiki?curid=2271387" title="Iosif Matusec">
Iosif Matusec

Iosif Matusec (ur. 15 lutego 1907 w Aradzie) – rumuński gimnastyk. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 102. miejsce w wieloboju gimnastycznym.

</doc>
<doc id="2271390" url="https://pl.wikipedia.org/wiki?curid=2271390" title="Volker Fischer">
Volker Fischer

Volker Fischer (ur. 15 sierpnia 1950), niemiecki szermierz, szpadzista. Trzykrotny medalista olimpijski.
Reprezentował barwy RFN. Brał udział w trzech igrzyskach (IO 76, IO 84, IO 88), za każdym razem zdobywał medale w drużynie. Triumfował w 1984, wspólnie z kolegami był drugi w 1976 i 1988. Indywidualnie największy sukces w karierze odniósł w 1987, kiedy to został mistrzem świata. W drużynie był złotym medalistą tej imprezy w 1985 i 1986, a srebrnym w 1983 i 1987.

</doc>
<doc id="2271392" url="https://pl.wikipedia.org/wiki?curid=2271392" title="Manchester (album Manchesteru)">
Manchester (album Manchesteru)

Manchester – pierwszy długogrający album zespołu Manchester, wydany w listopadzie 2008 roku przez wytwórnię płytową Lemon Records. Album zawiera 12 utworów, w tym jeden specjalny, bonusowy radio edit piosenki „Nie na pierwszej randce”.
Pierwszym singlem promującym album został utwór „Dziewczyna gangstera”.
Lista utworów.
Opracowano na podstawie materiału źródłowego.

</doc>
<doc id="2271396" url="https://pl.wikipedia.org/wiki?curid=2271396" title="Vasile Moldovan">
Vasile Moldovan

Vasile Moldovan (ur. 28 sierpnia 1911 w Klużu) – rumuński gimnastyk. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 109. miejsce w wieloboju gimnastycznym, ukończył tylko jedną z konkurencji. Nie miał udziału w wyniku drużynowym, gdyż był najsłabszy z ekipy rumuńskiej.

</doc>
<doc id="2271402" url="https://pl.wikipedia.org/wiki?curid=2271402" title="Honda CBR 600RR">
Honda CBR 600RR

Honda CBR 600RR – sportowy motocykl Hondy produkowany od 2003 roku będący następcą sportowo-turystycznego CBR 600F. 
Motocykl to replika wyścigowego motocykla ("race replica") z MŚ Supersport, które Honda wygrywała nieprzerwanie w latach 2002-2008.
Generacje CBR 600RR.
PC37 (2003 - 2004).
Pierwsza generacja motocykla, powstałego z doświadczenia z budowania wyścigowego modelu RC211V. Zbudowano nowy silnik, o bardziej zwartej budowie i przede wszystkim zmniejszoną długością co umożliwiło skrócić odległość od siedzenia do główki ramy. Zastosowano nowe lżejsze tłoki z cieńszymi pierścieniami oraz lżejsze korbowody w których nakrętki zastąpiono śrubami. Wprowadzono dźwigniowy układ napinania łańcucha rozrządu, ułatwiającego pracę napinacza rozrządu (który w CBR 600F był piętą achillesową). Wprowadzono układ wtryskowy PGM-DSFI (Dual Sequential Fuel Injection) z podwójnymi wtryskiwaczami. Układ wydechowy efektownie poprowadzono pod siedzeniem podkreślając agresywną sylwetkę, choć obecnie to rozwiązanie jest odwrocie ponieważ pogarsza rozkład masy. Na rynek niemiecki układ wydechowy wyposażono w katalizator HECS3 z sondą lambda w układzie wtryskowym. Wprowadzono nowe rozwiązanie progresywnego zawieszenia tylnego Unit Pro-Link w którym amortyzator nie jest połączony bezpośrednio z ramą. Agresywna stylistyka, niewielka masa, niewielkie rozmiary, sportowa pozycja kierowcy i doskonałe prowadzenie zadecydowało o popularności modelu. 
Model 2004 różni się jedynie malowaniem motocykla.
PC37 (2005 - 2006).
W 2005 roku dokonano dużego liftingu w którym zmiany objęły wygląd motocykla, lżejszą ramę, przednie zawieszenie typu Upside-Down, poprawione zawieszenie Unit Pro-Link oraz hamulce montowane promieniowo. Poprawiono elastyczność silnika dzięki zwężeniu środkowej części kanału ssącego. Zastosowano lżejszy układ wydechowy.
Model 2006 różni się jedynie malowaniem motocykla.
PC40 (2007 - 2008).
Kolejna generacja to przede wszystkim jedna z największych redukcji masy motocykla. Łącznie zredukowano 8 kg, w tym jednostkę napędową o 2 kg, ramę o 4,5 kg, podwozie o 1,2 kg i elektronikę o 400 g. Zmiany stylizacyjne objęły boczne owiewki silnika, mniejsze owiewki siedzenia pasażera, przyciemnione przednie reflektory oraz wlot układu Ram Air umieszczony w "nosie" przedniej owiewki. Wprowadzono również nowe malowania motocykla. Nowa, odlewana z wysoką precyzją rama motocykla wykonana jest z czterech dużych odlewów. Szczególną uwagę zwraca odlew główki ramy, która stanowi również wlot układu Ram Air. Nowa rama jest lżejsza o 700 g w porównaniu z poprzednikiem. Silnik również odchudzono. Zastosowano magnezowe pokrywy silnika oraz mniejszy alternator z magnesami neodymowymi. Tłoki pokryto powłoką molibdenową. Zwiększono precyzję działania skrzyni biegów. W układzie wtryskowym zastosowano lżejsze plastikowe przewody paliwowe oraz nowy zawór IACV zapewniający płynniejszą reakcję na otwarcie przepustnic. Zwiększono objętość filtra powietrza o 0.7 l. Wprowadzono czujnik spalania stukowego. Nowy układ wydechowy wyposażono w zawór sterujący przepływem spalin. W zawieszeniu zastosowano elektronicznie sterowany amortyzator skrętu (HESD), pochodzący od modelu CBR 1000RR Fireblade. Zwiększono długość tylnego wahacza. W trosce o komfort podniesiono manetki wyżej o 10 mm.
W modelu 2008 wprowadzono jedynie nowe malowanie motocykla.
PC40 (2009 - 2011).
W 2009 roku wprowadzono jako opcję system układu hamulcowego Combined ABS. Zmieniono dolną owiewkę silnika. Wprowadzono nowe malowania motocykla. Poprawiono elastyczność silnika dzięki zmianom w tłokach, głowicy i układzie wydechowym. Tłumik wydechu wykonano z tytanu.
Modele 2010 i 2011 różnią się jedynie malowaniem motocykla.
(2012).
Jedyną nowością jest malowanie motocykla: biało-czerwone oraz czarne.
(2013).
Bez istotnych zmian konstrukcyjnych. Silnik, rama i tylne zawieszenie są praktycznie identyczne, jak w poprzednim modelu. Czterocylindrowa 600cc rozwija 120KM przy 13500 obr./min. Nowością jest z pewnością widelec Big Piston Fork w przednim zawieszeniu oraz nowe, w założeniu lżejsze, koła.
Nowe kształty oznaczają 6,5% mniejszy opór aerodynamiczny z kierowcą siedzącym prosto i 5% z kierowcą złożonym za owiewką. Motocykl jest też lżejszy od poprzednika, jednak tylko o 0,6kg.

</doc>
<doc id="2271418" url="https://pl.wikipedia.org/wiki?curid=2271418" title="Dowództwo Centralne (Izrael)">
Dowództwo Centralne (Izrael)

Dowództwo Centralne (hebr. פיקוד המרכז, "Pikud ha-Merkaz"; w skrócie פקמ"ז, "Pakmaz") – sztab dowodzący jednostkami Sił Obronnych Izraela w centralnej części państwa Izrael. Siedziba dowództwa znajduje się w bazie wojskowej Fort Nehemisz położonej w zachodniej części osiedla Newe Ja’akow w Jerozolimie. Jego obszarem strategicznego dowodzenia jest Zachodni Brzeg (Judea i Samaria), oraz rejon miasta Jerozolima, równina Szaron, obszar metropolitalny Gusz Dan i Szefela.
Historia.
Dowództwo Centralne od 1948 miało za zadanie prowadzenie działań wojennych przeciwko Transjordanii, w szczególności na strategicznej drodze prowadzącej do Jerozolimy, oraz obronie tzw. „Małego Trójkąta” położonego we wschodniej części równiny Szaron (miasta Lod i Ramla).
Podczas wojny sześciodniowej w 1967 dowództwo poprowadziło wojska przeciwko Jordanii, doprowadzając do zajęcia Wschodniej Jerozolimy, Judei i Samarii. Od tamtej pory Dowództwo Centralne odpowiada za bezpieczeństwo tego całego obszaru, włącznie z Doliną Jordanu i granicą z Jordanią. Podczas wojny libańskiej w 1982 Brygada Nachal działała głęboko w terytorium Libanu.
Gdy w 1987 wybuchła intifada w znacznym stopniu wzmocniono siły operujące w Judei i Samarii (Autonomia Palestyńska). Dowództwo Centralne koordynowało działania z zakresu przeciwdziałania terroryzmowi, jak również bardziej konwencjonalne działania wymierzone przeciwko palestyńskim organizacjom terrorystycznym. Bardzo często przypadkowymi ofiarami tych działań padała ludność cywilna. Pod koniec 2010 siły rozmieszczone na Zachodnim Brzegu osiągnęły swój najniższy poziom.
Zadania.
Dowództwo Centralne odpowiada za bezpieczeństwo jednej trzeciej powierzchni kraju, w tym w sposób szczególny za terytorium Autonomii Palestyńskiej, gdzie chronione musi być życie mieszkańców osiedli żydowskich i Palestyńczyków. Najważniejszym działaniem jest tutaj przeciwdziałanie terroryzmowi.
Dowództwo chroni wschodnią granicę państwa z Jordanią, zapewniając bezpieczeństwo mieszkańców miast i osiedli, utrzymując porządek na drogach i zachowując maksymalną sprawność bojową pozostając w gotowości na każdy scenariusz konfliktu zbrojnego.
Struktura.
Dowództwu Centralnemu podlegają:
Bazy wojskowe.
Dowództwu podlegają następujące bazy wojskowe:

</doc>
<doc id="2271422" url="https://pl.wikipedia.org/wiki?curid=2271422" title="Toyota Brevis">
Toyota Brevis

Toyota Brevis - samochód osobowy klasy średniej produkowany przez firmę japońską firmę Toyota w latach 2001-2007 z przeznaczeniem na rynek rodzimy. Dostępny wyłącznie jako 4-drzwiowy sedan. Do napędu używano benzynowych silników R6 o pojemności 2,5 oraz 3,0 l. Moc przenoszona była na oś tylną (opcjonalnie AWD) poprzez 4- lub 5-biegową automatyczną skrzynię biegów. 

</doc>
<doc id="2271427" url="https://pl.wikipedia.org/wiki?curid=2271427" title="Marcin Strawiński">
Marcin Strawiński

Marcin Strawiński (zm. w 1604 roku) – ciwun i horodniczy trocki, dzierżawca hupski, wójt mohylewski, marszałek hospodarski 1580-90, kasztelan miński 1590-92, witebski 1592, marszałek witebski, starosta rumborski (1589).
Należał do rodu Strawińskich herbu Sulima, osiadłego w powiecie mozyrskim. Z rodziny tej wywodzili się później znani rosyjscy muzycy: Fiodor, Jurij i Igor Strawińscy. 
Marcin Strawiński miał trzech rodzonych braci: Baltazara, późniejszego wojewodę mińskiego, Erazma, pułkownika, wieloletniego jeńca rosyjskiego i podkomorzego siewierskiego oraz Krzysztofa, sędziego ziemskiego trockiego. Był ewangelikiem.

</doc>
<doc id="2271430" url="https://pl.wikipedia.org/wiki?curid=2271430" title="Ferenc Palánki">
Ferenc Palánki

Ferenc Palánki (ur. 11 marca 1964 w Balassagyarmat) – węgierski duchowny katolicki, biskup diecezji Debreczyn–Nyíregyháza od 2015.
Życiorys.
Święcenia kapłańskie przyjął 18 czerwca 1994 i został inkardynowany do diecezji Vác. Po święceniach pracował jako wikariusz w rodzinnym mieście, a następnie obejmował probostwa w Dorogháza i Püspökszilágy. W 2005 został ojcem duchownym części propedeutycznej diecezjalnego seminarium.
27 grudnia 2010 papież Benedykt XVI mianował go biskupem pomocniczym Eger i biskupem tytularnym "Fidoloma". Sakrę otrzymał 26 lutego 2011 z rąk kardynała metropolity ostrzyhomsko-budapeszteńskiego Pétera Erdő, któremu towarzyszyli były nuncjusz apostolski na Węgrzech arcybiskup Juliusz Janusz oraz arcybiskup metropolita Eger Csaba Ternyák.
21 września 2015 papież Franciszek mianował go biskupem ordynariuszem diecezji Debreczyn–Nyíregyháza. Ingres odbył się 14 listopada 2015.

</doc>
<doc id="2271433" url="https://pl.wikipedia.org/wiki?curid=2271433" title="Kussharo (jezioro)">
Kussharo (jezioro)

 – jezioro wulkaniczne w Parku Narodowym Akan we wschodniej części Hokkaido w Japonii. Podobnie jak wiele innych nazw na Hokkaido również ta wywodzi się z języka ajnuskiego. Pod względem powierzchni jest to największe w Japonii jezioro wulkaniczne oraz szóste wśród wszystkich jezior japońskich. Jest to także największe jezioro w Japonii całkowicie zamarzające zimą.
Centralną wyspą jeziora jest Naka-jima (o powierzchni 5,81 km2 ), będąca stratowulkanem. Gazy wulkaniczne powodują zakwaszenie wód jeziora. W tych warunkach żyje tylko kilka gatunków ryb poza miejscami, gdzie wpływające strumienie rozcieńczają wodę. Pstrąg tęczowy, który jest również odporny na zakwaszoną wodę, został wprowadzony sztucznie. W 1951 roku odkryto rzadką postać cykady ("Oncotympana maculaticollis"), obecnie znajdującą się pod ochroną. Jezioro leży również na szlaku migracji łabędzia krzykliwego.
Przy brzegach jeziora znajduje się kilka gorących źródeł i piaszczystych plaż z naturalnie podgrzewanym piaskiem i ciepłą wodą gruntową. Na półwyspie Wakoto znajduje się wiele aktywnych ujść siarki.
Jezioro jest również znane od 1973 roku jako japońskie Loch Ness z powodu wielu doniesień prasowych o zaobserwowaniu potwora nazwanego "Kusshii".

</doc>
<doc id="2271434" url="https://pl.wikipedia.org/wiki?curid=2271434" title="Tramwaje w Sóller">
Tramwaje w Sóller

Tramwaje w Sóller − system komunikacji tramwajowej działający w hiszpańskim mieście Sóller na Majorce. 
Historia.
Tramwaje w Sóller uruchomiono 4 października 1913. Linia o szerokości toru 914 mm i długości 4,8 km połączyła Port de Sóller z Sóller. Napięcie w sieci wynosi 600V. Tramwaje w Sóller przewoziły także towary do portu. Obecnie linia tramwajowa pełni funkcję atrakcji turystycznej.
Tabor.
Tramwaje eksploatowane w Sóller część z nich pochodzi z 1913, a są to:

</doc>
<doc id="2271435" url="https://pl.wikipedia.org/wiki?curid=2271435" title="VAIO">
VAIO

 – japoński producent komputerów osobistych, założony w 1996 roku jako marka należąca do firmy Sony, zaś 1 lipca 2014 jako niezależna spółka.
VAIO jest akronimem pochodzącym od słów "Video Audio Integrated Operation", natomiast w 2008 roku akronim zmieniony został na "Visual Audio Intelligence Organizer".
Logotyp reprezentuje integracje sygnału analogowego (VA w kształcie sinusoidy) oraz cyfrowego (IO to cyfry 1 i 0 symbolizujące system binarny).
Pierwszy komputer VAIO pojawił się na rynku w 1996 roku.
6 lutego 2014 roku ogłoszono, iż ten dział należący wówczas do Sony Corporation został sprzedany funduszowi inwestycyjnemu Japan Industrial Partners.

</doc>
<doc id="2271440" url="https://pl.wikipedia.org/wiki?curid=2271440" title="Iphigenia (rośliny)">
Iphigenia (rośliny)

Iphigenia Kunth – rodzaj wieloletnich, ziemnopączkowych roślin zielnych z rodziny zimowitowatych, obejmujący 12 gatunków występujących w Afryce, Jemenie, na subkontynencie indyjskim, w Chinach, Azji Południowo-Wschodniej, Nowej Gwinei, Australii i Nowej Zelandii. Nazwa rodzaju pochodzi od mitycznej Ifigenii, córki Agamemnona i Klitajmestry.
Rodzaj posiada homonim w taksonomii zwierząt: "Iphigenia" Schumacher, 1817 – rodzaj małży z rodziny urąbkowatych "Donacidae".
Zastosowanie.
Bulwy "Iphigenia indica" są stosowane w tradycyjnej medycynie chińskiej jako środek przeciwkaszlowy, przeciwastmatyczny, przeciwbólowy oraz profilaktycznie antynowotworowy.

</doc>
<doc id="2271442" url="https://pl.wikipedia.org/wiki?curid=2271442" title="Alfred Šerko">
Alfred Šerko



</doc>
<doc id="2271450" url="https://pl.wikipedia.org/wiki?curid=2271450" title="Ósme piętro">
Ósme piętro

Ósme piętro – pierwszy studyjny album grupy Kombajn do Zbierania Kur po Wioskach, wydany po raz pierwszy w roku 2005. Nagrań dokonano w ściankowym studiu im. Adama Mickiewicza.

</doc>
<doc id="2271451" url="https://pl.wikipedia.org/wiki?curid=2271451" title="Shimenawa">
Shimenawa

 – w religii shintō święta lina, sznur spleciony lewoskrętnie ze słomy ryżowej, którego zadaniem jest wskazanie miejsc obecności bogów (kami), zaznaczanie granic świętych, czczonych miejsc, ochrona chramów. Mogą mieć od kilku centymetrów do kilkunastu metrów. Do liny doczepiane są często zygzakowato złożone paski, wstążki papieru shide.
Złe wibracje zbierają się w sznurze, który w związku z tym co pewien czas jest wymieniany. Zamiany sznura na nowy dokonuje się w sposób rytualny z okazji świąt lub podczas obrzędu oczyszczenia chramu.
Yokozuna, wielcy championi sumo noszą na sobie ozdobne "shimenawa" z przywieszonymi "shide" podczas ceremonii dohyō-iri. 

</doc>
<doc id="2271455" url="https://pl.wikipedia.org/wiki?curid=2271455" title="Tatiana Szarakowa">
Tatiana Szarakowa



</doc>
<doc id="2271456" url="https://pl.wikipedia.org/wiki?curid=2271456" title="Marcus Pürk">
Marcus Pürk

Marcus Pürk (ur. 21 września 1974 w Wiedniu) – austriacki piłkarz występujący na pozycji pomocnika. Zawodnik klubu SV St. Margarethen.
Kariera klubowa.
Pürk zawodową karierę rozpoczynał w 1992 roku w Austrii Wiedeń z austriackiej Bundesligi. Zadebiutował w niej 5 września 1992 roku w zremisowanym 0:0 pojedynku ze Sturmem Graz. W 1993 roku zdobył z zespołem mistrzostwo Austrii oraz Superpuchar Austrii. 14 sierpnia 1993 roku w wygranym 2:0 spotkaniu z Admirą strzelił pierwszego gola w Bundeslidze. W 1994 roku zdobył z klubem Puchar Austrii.
W tym samym roku Pürk odszedł do Rapidu Wiedeń, także grającego w Bundeslidze. Pierwszy ligowy mecz zaliczył tam 3 sierpnia 1994 roku przeciwko Admirze (2:2). W 1995 roku zdobył z klubem Puchar Austrii.
W tym samym roku podpisał kontrakt z hiszpańskim Realem Sociedad. W Primera División zadebiutował 3 września 1995 roku w przegranym 1:4 pojedynku z Atlético Madryt. 1 października 1995 roku w zremisowanym 1:1 spotkaniu z Celtą Vigo zdobył pierwszą bramkę w Primera División. W Realu spędził rok.
W 1996 roku Pürk wrócił do Austrii, gdzie został graczem Sturmu Graz. Po przyjściu do klubu, zdobył z nim Superpuchar Austrii. Rok później triumfował z zespołem w rozgrywkach Pucharu Austrii. W tym samym roku ponownie trafił do Rapidu Wiedeń. Tym razem jego barwy reprezentował przez 2 lata.
W 1999 roku odszedł do niemieckiego TSV 1860 Monachium. W niemieckiej Bundeslidze pierwszy mecz zaliczył 13 września 1999 roku przeciwko Wolfsburgowi (1:2). W TSV grał przez 5 lat. W tym czasie rozegrał tam 50 ligowych spotkań.
W 2004 roku wrócił do Austrii, gdzie kolejno reprezentował barwy zespołów Admira Wacker Mödling, First Vienna, SK Schwadorf, ponownie Admira, SV Stockerau, 1. Simmeringer SC, a od 2010 roku gra dla SV St. Margarethen.
Kariera reprezentacyjna.
Pürk rozegrał 2 spotkania w reprezentacji Austrii. Zadebiutował w niej 26 kwietnia 1995 roku w wygranym 7:0 meczu eliminacji Mistrzostw Europy 1996 z Liechtensteinem, w którym strzelił także gola. Po raz drugi w drużynie narodowej wystąpił 21 sierpnia 2002 roku w przegranym 2:3 towarzyskim pojedynku ze Szwajcarią.

</doc>
<doc id="2271457" url="https://pl.wikipedia.org/wiki?curid=2271457" title="Marcus Purk">
Marcus Purk



</doc>
<doc id="2271459" url="https://pl.wikipedia.org/wiki?curid=2271459" title="Iohan Schmidt">
Iohan Schmidt

Iohan Schmidt (ur. 17 stycznia 1910) – rumuński gimnastyk. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 107. miejsce w wieloboju gimnastycznym.

</doc>
<doc id="2271460" url="https://pl.wikipedia.org/wiki?curid=2271460" title="Toyota Camry Solara">
Toyota Camry Solara

Toyota Camry Solara – samochód osobowy klasy średniej-wyższej produkowany przez japońską firmę Toyota w latach 1998–2009 z przeznaczeniem na rynek północnoamerykański. Dostępny wyłącznie jako 2-drzwiowe coupé oraz 2-drzwiowy kabriolet. Do napędu używano benzynowych silników R4 o pojemności 2,2 oraz 2,4 l V6 o pojemności 3,0 oraz 3,3 l. Moc przenoszona była na oś przednią poprzez 4- lub 5-biegową automatyczną bądź 5-biegową manualną skrzynię biegów. Powstały trzy generacje modelu.

</doc>
<doc id="2271462" url="https://pl.wikipedia.org/wiki?curid=2271462" title="Abdallah Hijazi">
Abdallah Hijazi

Abdallah (Abdulla) Hijazi – palestyński dyplomata.
W 1976 roku oraz w latach 1983-94 przedstawiciel Organizacji Wyzwolenia Palestyny w Polsce (od 1989 pod nazwą Ambasada Państwa Palestyńskiego). Zainicjował powstanie Towarzystwa Palestyńskich Absolwentów Polskich Uczelni, któremu przewodniczy.
W 2010 został odznaczony Krzyżem Komandorskim Orderu Zasługi Rzeczypospolitej Polskiej. Uroczystość wręczenia odznak orderu odbyła się 26 marca 2011 roku w Ramallah, dekoracji dokonał przedstawiciel RP przy Palestyńskiej Władzy Narodowej Bogusław Ochodek.

</doc>
<doc id="2271467" url="https://pl.wikipedia.org/wiki?curid=2271467" title="Laura Kenny">
Laura Kenny

Laura Rebecca Kenny z d. Trott (ur. 24 kwietnia 1992 w Harlow) – brytyjska kolarka torowa, czterokrotna mistrzyni olimpijska, wielokrotna medalistka mistrzostw świata i Europy.
Kariera.
Pierwszy sukces w karierze Laura Trott osiągnęła w 2010 roku, kiedy na mistrzostwach Europy w Pruszkowie zdobyła złoty medal w wyścigu drużynowym na dochodzenie. W tej samej konkurencji wspólnie z Danielle King i Wendy Houvenaghel zwyciężyła na mistrzostwach świata w Apeldoorn w 2011 roku i na mistrzostwach Europy w Apeldoorn. Na ME 2011 Trott najlepsza była także w omnium, w której to konkurencji zwyciężyła również podczas mistrzostw świata w Melbourne w 2012 roku, wyprzedzając Australijkę Annette Edmondson i Amerykankę Sarę Hammer. Na australijskich mistrzostwach razem z King i Joanną Rowsell ponownie zwyciężyła w drużynowym wyścigu na dochodzenie. W tym samym roku brała także udział w igrzyskach olimpijskich w Londynie, zdobywając złote medale w drużynowym wyścigu na dochodzenie oraz omnium. W 2013 roku zdobyła kolejne trzy złote medale: na mistrzostwach świata w Mińsku wygrała drużynowy wyścig na dochodzenie, a na mistrzostwach Europy w Apeldoorn była najlepsza w tej samej konkurencji oraz omnium. Swój czwarty z rzędu tytuł drużynowej mistrzyni świata zdobyła na mistrzostwach świata w Cali w 2014 roku, gdzie partnerowały jej Elinor Barker, Katie Archibald, Elinor Barker i Joanna Rowsell.
Jej mężem od 2016 roku jest Jason Kenny.

</doc>
<doc id="2271469" url="https://pl.wikipedia.org/wiki?curid=2271469" title="SG 550">
SG 550



</doc>
<doc id="2271482" url="https://pl.wikipedia.org/wiki?curid=2271482" title="Michaël D’Almeida">
Michaël D’Almeida

Michaël D’Almeida (ur. 3 września 1987 w Évry) – francuski kolarz torowy, wicemistrz olimpijski, wielokrotny medalista mistrzostw świata oraz dwukrotny wicemistrz Europy.
Kariera.
Pierwsze sukcesy w karierze Michaël D’Almeida osiągał w 2005 roku, kiedy wspólnie z kolegami z reprezentacji zdobył złoty medal mistrzostw Europy juniorów w sprincie drużynowym i srebrny w tej samej konkurencji na mistrzostwach świata juniorów. Na rozgrywanych trzy lata później mistrzostwach świata w Manchesterze zdobył srebrny medal w wyścigu na 1 km, przegrywając tylko z Teunem Mulderem z Holandii. Kolejne dwa medale zdobył podczas mistrzostw świata w Kopenhadze w 2010 roku. Francuzi w składzie: Grégory Baugé, Michaël D’Almeida i Kevin Sireau zajęli drugie miejsce w sprincie drużynowym, a indywidualnie D’Almeida ponownie został wicemistrzem świata na 1 km. Wyniki z 2010 roku Francuz powtórzył na rozgrywanych w 2012 roku mistrzostwach świata w Melbourne. Parę miesięcy później wystąpił na igrzyskach olimpijskich w Londynie, gdzie razem z Baugé i Sireau ponownie był drugi w sprincie drużynowym. Wspólnie z Julienem Palmą i François Pervisem zdobył również brązowy medal w tej konkurencji podczas mistrzostw świata w Mińsku w 2013 roku. Wynik ten powtórzył na rozgrywanych w 2014 roku mistrzostwach świata w Cali. Ponadto na mistrzostwach Europy w Pruszkowie w 2010 roku i mistrzostwach Europy w Apeldoorn w 2013 roku drużyna francuska z D'Almeidą w składzie zdobyła srebrny medal.

</doc>
<doc id="2271483" url="https://pl.wikipedia.org/wiki?curid=2271483" title="Urszula Nęcka">
Urszula Nęcka

Urszula Nęcka (ur. 28 czerwca 1984) – polska lekkoatletka specjalizująca się w biegach długich.
Kariera.
W 2003 roku uplasowała się na ósmym miejscu w biegu na 2000 metrów z przeszkodami podczas mistrzostw Europy juniorów. 
W ciągu swojej kariery zdobyła cztery medale mistrzostw Polski seniorów – srebrny (Bydgoszcz 2012 – bieg przełajowy na 8 km) oraz trzy brązowe (Zamość 2011 – bieg na przełaj &amp; Bydgoszcz 2011 – bieg na 3000 m z przeszkodami &amp; Toruń 2013 – bieg na 3000 m z przeszkodami). W 2012 została halową wicemistrzynią kraju w biegu na 3000 metrów, w 2014 zwyciężyła w halowych mistrzostwach Polski na tym dystansie. Stawała na podium mistrzostw Polski juniorów oraz młodzieżowców.

</doc>
<doc id="2271487" url="https://pl.wikipedia.org/wiki?curid=2271487" title="Toyota Corolla Spacio">
Toyota Corolla Spacio



</doc>
<doc id="2271491" url="https://pl.wikipedia.org/wiki?curid=2271491" title="Gareth McAuley">
Gareth McAuley

Gareth McAuley (ur. 5 grudnia 1979 w Gleone) – północnoirlandzki piłkarz występujący na pozycji obrońcy. Zawodnik klubu Rangers.
Kariera klubowa.
McAuley seniorską karierę rozpoczynał w 1999 roku w klubie Linfield z Irish Football League. Na sezon 1999/2000 został stamtąd wypożyczony do Ballyclare Comrades z IFA Championship. W 2000 roku odszedł do ekipy Crusaders (Irish Football League), gdzie spędził 2 lata. Potem trafił do zespołu Coleraine (Irish Football League), z którym w 2003 roku zdobył Puchar Irlandii Północnej.
W 2004 roku McAuley podpisał kontrakt z angielskim Lincoln City z League Two. W tych rozgrywkach zadebiutował 7 sierpnia 2004 roku w wygranym 1:0 pojedynku ze Shrewsbury Town. W sezonie 2005/2006 został wybrany do jedenastki sezonu League Two. W Lincoln spędził 2 lata.
W 2006 roku odszedł do Leicester City, grającego w Championship. Pierwszy ligowy mecz zaliczył tam 23 września 2006 roku przeciwko Colchester United (0:0). 10 lutego 2007 roku w wygranym 2:0 spotkaniu z Ipswich Town strzelił oba gole dla swojej drużyny, które były jednocześnie jego pierwszymi w Championship. W 2008 roku, po spadku Leicester do League One, McAuley odszedł z klubu.
Podpisał wówczas kontrakt z Ipswich Town z Championship. Zadebiutował tam 9 sierpnia 2008 roku w przegranym 1:2 pojedynku z Prestonem.
W czerwcu 2011 roku podpisał trzyletni kontrakt z West Bromwich Albion.
Kariera reprezentacyjna.
W reprezentacji Irlandii Północnej McAuley zadebiutował 4 czerwca 2005 roku w przegranym 1:4 towarzyskim meczu z Niemcami. 11 lutego 2009 roku w wygranym 3:0 pojedynku eliminacji Mistrzostw Świata 2010 z San Marino strzelił pierwszego gola w drużynie narodowej.

</doc>
<doc id="2271494" url="https://pl.wikipedia.org/wiki?curid=2271494" title="Ekstraliga polska w piłce nożnej kobiet (2010/2011)">
Ekstraliga polska w piłce nożnej kobiet (2010/2011)

Ekstraliga polska w piłce nożnej kobiet 2010/11 – 32. edycja kobiecej Ekstraligi piłkarskiej w Polsce. W porównaniu do poprzedniej edycji została zmieniona formuła rozgrywek. Liczba zespołów została powiększona z sześciu do dziesięciu, zmniejszono za to liczbę spotkań pomiędzy tymi samymi drużynami z czterech do dwóch. Zmniejszyło to liczbę kolejek do rozegrania z 20 do 18. Mistrz kraju premiowany był szansą gry w Lidze Mistrzów w następnym sezonie. Do I ligi spadły dwa ostatnie zespoły. Tytułu broniła RTP Unia Racibórz, a beniaminkami w tym sezonie były ekipy Pogoni Women Szczecin, Górnika Łęczna, Stilonu Gorzów Wielkopolski, Czarnych Sosnowiec i 1. FC Katowice (ta ostatnia wywalczyła awans po barażach).
Mistrzostwo, po raz trzeci z rzędu zdobyła RTP Unia Racibórz. Losy tytułu rozstrzygnęły się dopiero w ostatniej kolejce, w której raciborska Unia zmierzyła się na wyjeździe w bezpośrednim meczu z mającym jeszcze szansę na mistrzostwo Medykiem Konin. Mające dwa punkty straty w tabeli koninianki musiały wygrać to spotkanie, jednak to raciborzanki po wygranej 3:0 cieszyły się z tytułu. Walka o trzecie miejsce również toczyła się do ostatniej kolejki. W bezpośrednim starciu na koniec sezonu debiutująca w Ekstralidze Pogoń Women Szczecin nie zdołała na własnym boisku wygrać z KŚ AZS-em Wrocław (mecz zakończył się bezbramkowym remisem). Tym samym brązowe medale przypadły wrocławiankom, które o punkt wyprzedziły zespół ze Szczecina. Piąte miejsce wywalczyły piłkarki Górnika Łęczna, a kolejne lokaty przypadły 1. FC AZS AWF Katowice, AZS PSW Białej Podlaskiej i Mitechowi Żywiec. Do I ligi spadły ekipy Czarnych Sosnowiec oraz Stilonu Gorzów Wielkopolski. Królem strzelców rozgrywek z dorobkiem 27 bramek została Agnieszka Winczo z Unii Racibórz.
Tabela.
Tabela Ekstraligi sezonu 2010/11:
Wyniki spotkań.
Runda jesienna:
Runda wiosenna:

</doc>
<doc id="2271497" url="https://pl.wikipedia.org/wiki?curid=2271497" title="Unia Socjalistyczna Europy Środkowo-Wschodniej">
Unia Socjalistyczna Europy Środkowo-Wschodniej

Unia Socjalistyczna Europy Środkowo-Wschodniej (Socialist Union of Central-Eastern Europe − SUCEE) − organizacja emigracyjnych partii socjalistycznych i socjaldemokratycznych z krajów "bloku wschodniego", działająca od 1949 do 1992, posiadająca status doradczy w Międzynarodówce Socjalistycznej.
Historia.
SUCEE powstało w 1949, gdy dotychczasowe partie socjalistyczne krajów Europy wschodniej, podporządkowane już partiom komunistycznym, opuściły Komitet Międzynarodowych Konferencji Socjalistycznych (COMISCO), przygotowujący utworzenie Międzynarodówki Socjalistycznej. Umożliwiło to zaktywizowanie się nieuznawanych po 1945 socjalistycznych partii emigracyjnych.
W lutym 1948 przedstawiciele Polskiej Partii Socjalistycznej na emigracji, Jugosłowiańskiej Partii Socjalistycznej, Rumuńskiej Partii Socjaldemokratycznej, oraz Węgierskiej Partii Socjaldemokratycznej utworzyli Porozumienie Socjalistów Krajów Środkowej i Wschodniej Europy. Na następnej konferencji 13−15 marca 1948, na posiedzeniu w Paryżu, przedstawiciele tych partii utworzyli "Międzynarodowe Biuro Socjalistyczne" (Bureau International Socialiste − BIS), z siedzibą w Paryżu. Na drugiej konferencji w Paryżu obok dotychczasowych partii dołączyli przedstawiciele Bułgarskiej Socjaldemokratycznej Partii Robotniczej, Estońskiej Socjaldemokratycznej Partii Robotniczej, Łotewskiej Socjaldemokratycznej Partii Robotniczej, Litewskiej Partii Socjaldemokratycznej oraz Ukraińskiego Zjednoczenia Socjalistycznego. Przewodniczącym Biura został jugosłowiański socjalista Živko Topalović, Karol Peyer z Węgier i Juozas Kaminskas z Litwy jako wiceprzewodniczący, oraz Zygmunt Zaremba z PPS jako sekretarz generalny.
W grudniu 1948, na posiedzeniu COMISCO w Clacton-on-Sea, władze tworzącej się Międzynarodówki uznały potrzebę powiązania partii emigracyjnych z Polski, Czechosłowacji, Węgier, Rumunii, Bułgarii i Jugosławii z COMISCO. Z rezerwą potraktowano jednak partie z krajów będących w tym czasie w granicach ZSRR. Na kolejnej konferencji COMISCO w Baarn 14−16 maja 1949, uznano jednoznacznie możliwość uczestniczenia emigracyjnych partii w COMISCO bez prawa głosowania, oraz zaproponowano utworzenie wspólnego ośrodka. 
4−5 lipca 1949 doszło do spotkania przedstawicieli emigracyjnych partii z Polski, Jugosławii, Czechosłowacji, Bułgarii i Węgier, na którym utworzono "Unię Socjalistyczną Europy Środkowo-Wschodniej". Obradom przewodniczył Adam Ciołkosz. W trakcie konferencji wyłoniono władze SUCEE. Przewodniczącym Unii został Vilém Bernard z partii czechosłowackiej, zastępcą Živko Topalović, zaś sekretarzem generalnym Zygmunt Zaremba. SUCEE działało równoległe z Biurem BIS w skład którego wchodziły nieuznawane przez zachód partie z terenów ZSRR. W grudniu 1949 na konferencji COMISCO uzyskano zgodę na przyjęcie tych partii w szeregi SUCEE. Po tej decyzji Międzynarodowe Biuro Socjalistyczne rozwiązało się w grudniu 1949.
W tym samym terminie odbyła się II Konferencja SUCEE w Paryżu, wprowadzając w jej skład partie: litewską, łotewską i estońską oraz socjalistów ukraińskich. Wyłoniono nowe − a raczej rozszerzone − władze w składzie: Vilém Bernard (Czechosłowacja, przewodniczący), Živko Topalović (Jugosławia, I wiceprzewodniczący), Juozas Kaminskas (Litwa, II wiceprzewodniczący), Zygmunt Zaremba (Polska, sekretarz generalny), Imre Szelig (Węgry, skarbnik). Z rekomendacji SUCEE Adam Ciołkosz wziął udział w pracach nad deklaracją programową nowej międzynarodówki "Cele i zadania demokratycznego socjalizmu".
Na konferencji partii socjalistycznych 30 czerwca − 3 lipca 1951 we Frankfurcie nad Menem, utworzono Międzynarodówkę Socjalistyczną, uznając tę konferencję za I Kongres. W trakcie Kongresu partiom emigracyjnym z Polski, Czechosłowacji, Węgier, Bułgarii i Jugosławii przyznano status partii członkowskich z głosem doradczym. Przyznano również cztery miejsca w Radzie Międzynarodówki, zastrzegając, że trzy należą do partii z Polski, Czechosłowacji i Węgier, zaś czwarte pozostanie rotacyjne. Międzynarodówka nie dopuszczała na forum − pomimo jej przynależności do SUCEE − partii ukraińskiej, ani też nie uznawała statusu emigracyjnych partii: rosyjskiej, gruzińskiej i ormiańskiej. W 1951 do Unii przystąpiła Rumuńska Partia Socjaldemokratyczna. Prawdopodobnie w tym czasie przewodniczącym SUCEE został Zygmunt Zaremba, który kierował Unią do 1964. Wiceprzewodniczącymi byli: Bruno Kalniņš i Živko Topalović, sekretarzem Vilém Bernard, skarbnikiem Imre Szelig.
W 1964 przewodniczącym SUCEE został socjalista łotewski Bruno Kalniņš, sekretarzem Vilem Bernard, a skarbnikiem Imre Szelig. W 1969 skarbnikiem SUCEE został wybrany Stanisław Wąsik z PPS. W 1986 nowym przewodniczącym został Andor Bolcsfoldi, wiceprzewodniczącym Vilém Bernard, zaś sekretarzem Tadeusz Prokopowicz. SUCEE przestało funkcjonować do 1992, gdy zaczęto przyjmować w skład Międzynarodówki partie z Europy Wschodniej. 

</doc>
<doc id="2271498" url="https://pl.wikipedia.org/wiki?curid=2271498" title="Alfred Šerko (speleolog)">
Alfred Šerko (speleolog)

Alfred Šerko (ur. 17 lutego 1910 w Monachium, zm. 7 września 1948 w Rašy) – słoweński speleolog.
Życiorys.
Syn Alfreda Šerki starszego. Studiował medycynę w Lublanie, Innsbrucku i Grazu. W 1934 roku otrzymał w Grazu tytuł doktora medycyny, przez kolejny rok odbywał staż w Lublanie. Był członkiem partii komunistycznej i w 1935 roku został internowany w Mitrowitz (dziś Sremska Mitrovica). Od 1936 do 1939 studiował geologię i geografię w Lublanie. W czasie II wojny światowej dostał się do niewoli i przebywał w obozach koncentracyjnych na terenie Włoch, po kapitulacji Włoch przyłączył się do partyzantki. Po wojnie kierował Instytutem Speleologicznym w Postojnie. Zginął od uderzenia pioruna podczas wycieczki do Istrii.
Już w czasach gimnazjalnych zainteresował się badaniem jaskiń. W 1938 został wybrany sekretarzem Słoweńskiego Towarzystwa Speleologicznego. Był autorem katalogu słoweńskich jaskiń, w którym opisał ich około 750. Na jego cześć nazwano część jaskini Najdena (Šerkova štirna) i przejście w jaskini Gradišnica (Šerkov rov). Jego prace były tłumaczone na angielski, niemiecki i francuski.

</doc>
<doc id="2271507" url="https://pl.wikipedia.org/wiki?curid=2271507" title="Michał Antoni Hacki">
Michał Antoni Hacki

Michał Antoni Hacki (1630-1703) – był polskim duchownym katolickim, opatem klasztoru w Oliwie, dyplomatą i mecenasem sztuki.
Był synem bydgoskiego mieszczanina Jana Piotra Hacke i jego żony Barbary. Po nauce w szkole jezuickiej w Chojnicach w 1648 r. wstąpił do zakonu cystersów w Oliwie. 1655 wyjechał do Niderlandów hiszpańskich, gdzie otrzymał święcenia kapłańskie i zrobił doktorat z teologii. Wstąpił wówczas na służbę byłej królowej szwedzkiej Krystyny, która mianowała go tytularnym opatem klasztoru cystersów w Kołbaczu. Po powrocie do Oliwy został wybrany przeorem miejscowego konwentu cystersów. Założył drukarnię, która przyczyniła się do propagowania pism katolickich w Prusach Królewskich. Za panowania Jana III zwrócił na siebie uwagę dworu królewskiego, który wykorzystywał kontakty Hackiego, znajomość kilku języków oraz umiejętność odczytywania szyfrów w misjach dyplomatycznych, np. wysyłając go w 1676 r. jako posła na dwór elektora brandenburskiego Fryderyka Wilhelma. 1680 mianowany koadiutorem opata Łoknickiego z prawem następstwa po nim. Wywołało to protesty stanów pruskich ze względu na niskie pochodzenie Hackiego i brak indygenatu pruskiego, jednak dzięki poparciu prymasa i biskupów utrzymał stanowisko, a 14 grudnia 1683 został kolejnym opatem oliwskim.
W czasie swoich rządów w Oliwie zmienił wystrój kościoła klasztornego, w którym ufundował wielki ołtarz główny w stylu barokowym i kilka ołtarzy bocznych, a także nowy portal na fasadzie kościoła i znajdujące się w transepcie małe organy. Rozpoczął starania o proces beatyfikacyjny zmarłego opata Adama Trebnica. Od papieża Klemensa XI otrzymał zezwolenie na sprowadzenie relikwii i obchodzenie odpustu św. Oliwy z Anagni.

</doc>
<doc id="2271508" url="https://pl.wikipedia.org/wiki?curid=2271508" title="Koganei">
Koganei

 – miasto w Japonii, na wyspie Honsiu, w aglomeracji Tokio. Ma powierzchnię 11,30 km2 . W 2020 r. mieszkały w nim 126 253 osoby, w 63 323 gospodarstwach domowych (w 2010 r. 118 888 osób, w 57 715 gospodarstwach domowych). Ośrodek szkolnictwa wyższego. 
Pierwsze większe osiedla zaczęły powstawać na terenie dzisiejszego miasta w połowie okresu Edo. W 1926 roku otworzono w miejscowości stację linii kolejowej Musashi-Koganei, co przyspieszyło rozwój; zaczęły powstawać nowe budynki mieszkalne i placówki edukacyjne. Po II wojnie światowej nastąpił nagły przyrost liczby ludności i Koganei przekształciło się w miasto sypialnię dla zatrudnionych w Tokio. 1 października 1958 roku Koganei-chō zostało przemianowane na Koganei-shi.

</doc>
<doc id="2271512" url="https://pl.wikipedia.org/wiki?curid=2271512" title="Tramwaje w Ufie">
Tramwaje w Ufie

Tramwaje w Ufie − system komunikacji tramwajowej działający w rosyjskim mieście Ufa.
Historia.
Pierwsze plany budowy tramwajów w Ufie pochodzą z 1898. Tramwaje w Ufie uruchomiono 1 lutego 1937. Na początku II wojny światowej długość trzech linii tramwajowych wynosiła 21 km. Do 1986 w wyniku ciągłej rozbudowy długość linii osiągnęła swą maksymalną długość 156 km. Do 1995 długość linii się nie zmniejszyła. Sieć była obsługiwana przez 23 linie. W 2000 rozpoczął się proces likwidacji części połączeń w wyniku czego do 2005 w Ufie pozostało 20 linii. W marcu 2011 działało 13 linii.
Zajezdnie.
W Ufie do 2003 działały trzy zajezdnie. Obecnie funkcjonują dwie zajezdnie tramwajowe:
Tabor.
Na początku II wojny światowej w Ufie było 17 wagonów silnikowych i 15 wagonów doczepnych. Tabor tramwajowy w Ufie składa się z 169 tramwajów w tym 5 częściowo niskopodłogowych – KTM-23.
Tabor techniczny składa się z 20 wagonów.

</doc>
<doc id="2271517" url="https://pl.wikipedia.org/wiki?curid=2271517" title="Sekundus z Vittimulo">
Sekundus z Vittimulo

Sekundus z Vittimulo, również Sekundus z Salussoli, wł. "Secondo di Vittimulo/Salussola", niegdyś "Secondo di Ventimiglia" (ur. w Tebach w Górnym Egipcie, zm. ok. 286 lub 306 w Vittimulo w Italii) - oficer legendarnej Legii Tebańskiej, primicerius obok św. Maurycego, męczennik i święty Kościoła katolickiego.
Pochodził z Tebaidy lub z miasta Teby. Był podkomendnym centuriona św. Maurycego i młodszym oficerem (porucznikiem) chrześcijańskiego legionu stacjonującego w Agaunum (dzisiejsze Saint-Maurice d'Agaune w Szwajcarii). Na wezwanie cesarzy Dioklecjana i Maksymiana opuścił Agaunum by stłumić rebelię Bagaudów.
W międzyczasie w Agaunum Legia została zdziesiątkowana za odmowę złożenia hołdu cezarowi Maksymianowi jako bogu i złożenie ofiary bogom starorzymskim. Sekundus w drodze powrotnej do obozu z Galii zatrzymał się w Vittimulo położonym w dolinie pomiędzy miastami Salussola a Dorzano. Było to jedno z wielu miejsc dostaw żywności i odpoczynku w nocy, założonych przez Augusta, rozsianych po całym Cesarstwie Rzymskim. Tu otrzymał termin odstąpienia od wiary w Jezusa Chrystusa, a odmówiwszy poniósł śmierć przez ścięcie jako przykład dla towarzyszy.
Wcześniej sądzono, że Sekundus poniósł śmierć w Ventimiglia, które w starożytności należało (wraz z Vercelli, Biella i Vittimulo) do Ligurii, IX Regionu Italii. Na początku XVII wieku, na podstawie średniowiecznych dokumentów w archiwach kościoła Vercelli, "Monsignor" Ferrari precyzyjnie zlokalizował miejsce męczeństwa, jako Vittimulo (łac. "Victimulum").
Relikwie, świątynie i patronat.
Przy grobie Sekundusa potajemnie spotykała się i modliła mała miejscowa wspólnota chrześcijańska, która zachowała sobie szczątki męczennika za wiarę jako relikwie. Po edykcie mediolańskim (313) jego kult stał się publicznym i wkrótce wzniesiono pierwszy mały kościół na cześć jego męczeństwa w Bielli. W czasach urzędowania biskupa św. Euzebiusza (+371) w diecezji Vercelli podniesiono go do rangi kościoła parafialnego a Sekundusa obrano za patrona. Tablica pamiątkowa z V lub VI wieku znajduje się obecnie w muzeum "Museo di Biella Civico". Drugi kościół wybudowany w Magnano w XI wieku (wł. "San Secondo di Magnano") przetrwał do dzisiejszych czasów.
Do VIII lub IX wieku relikwie świętego znajdowały się w Vittimulo. W 906 kościół zniszczyli Saraceni, a szczątki przeniesiono do benedyktyńskiego opactwa św. Andrzeja w Novalesa (wł. "Abbazia di Novalesa"). Jako że oba miasta znajdowały się przy jednej z głównych dróg Alp Kotyjskich ("Via Francisca") w obawie przed kolejną inwazją koczowników mnisi uciekli do Turynu zabierając relikwie Sekundusa wraz z innymi relikwiami świętych i rękopisami starożytnych znajdując schronienie w kościele świętych Andrzeja i Klemensa. W 990 roku powrócili do Novalesa, przekazując głowę świętego biskupowi Panteio w Ventimiglia, która przechowywana jest i nadal czczona w miejscowej katedrze. Cząstkę z tego Panteio przekazał do Susy k. Novalesy, jako dowód wdzięczności dla legata papieskiego za poświęcenie kościoła Świętej Maryi znajdującego się w okolicy zbezczeszczonego przez Saracenów klasztoru. Reszta szczątków Sekundusa pozostała w Turynie i znajduje się pod ołtarzem w turyńskiej katedrze św. Jana Chrzciciela.
W 1505 roku wybudowano w katedrze Vintimiglia ołtarz na cześć świętego i gdy w 1579 panowała w mieście i okolicy wielka epidemia, społeczeństwo modląc się za jego wstawiennictwem uwolniło się od niej.
W 1602 roku św. Sekundus, w dowód wdzięczności za ocalenie miasta, został patronem Vintmiglia i od tego roku jego święto obchodzone jest 26 sierpnia. Po kolejnej zarazie w okolicy, w 1630 roku, Sekundus został patronem Turynu, a w 1657 powstało bractwo jego imienia.
Jeszcze na początku X wieku św. Sekundus wspominany był w Vercelli jako patron 28 sierpnia, jednak jego kult stopniowo zanikał z powodu utraty relikwii. W 1000 roku w archiwach diecezji figurował w lokalnym kalendarzu, natomiast w 1504 roku nie został już ujęty w brewiarzu. W 2004 roku przywrócono Sekundusa do kalendarza diecezjalnego Bielli.
Święty Sekundus jest patronem przeciw zarazie obok świętych: Rocha, Sebastiana, Fabiana i Karola.
Nie należy mylić Sekundusa z Vittimulo z wcześniej zmarłym Sekundusem, męczennikiem straconym w Asti 30 marca ok. 119 roku.

</doc>
<doc id="2271518" url="https://pl.wikipedia.org/wiki?curid=2271518" title="Kokubunji">
Kokubunji

 – miasto w Japonii, na wyspie Honsiu, w prefekturze metropolitarnej Tokio. Ma powierzchnię 11,46 km2 . W 2020 r. mieszkały w nim 129 353 osoby, w 63 912 gospodarstwach domowych (w 2010 r. 120 733 osoby, w 57 632 gospodarstwach domowych).
Ośrodek miejski rozwijał się wokół świątyni Kokubun-ji wzniesionej w VIII wieku. W okresie Meiji miejscowość była ośrodkiem hodowli jedwabników, jednak po trzęsieniu ziemi w 1923 roku stopniowo zaczęła przekształcać się w miasto-sypialnię dla zatrudnionych w Tokio. Kokubunji-chō zostało przemianowane na Kokubunji-shi 3 listopada 1964 roku.

</doc>
<doc id="2271519" url="https://pl.wikipedia.org/wiki?curid=2271519" title="Świadek (film 1969)">
Świadek (film 1969)

Świadek (węg. "A tanú") – węgierski film fabularny z 1969 roku w reżyserii Pétera Bacsó.
Fabuła.
Klasyczna komedia węgierska, opisująca w krzywym zwierciadle życie społeczne w czasach komunizmu. Bohaterem filmu jest strażnik śluzy na Dunaju József Pelikán, który cierpi z powodu biedy i niskopłatnej pracy. Jego życie ulega radykalnej zmianie, kiedy spotyka dawnego kolegę z partyzantki Zoltána Dániela, który pracuje w administracji centralnej. Kiedy Dániel wpada do Dunaju, Pelikan ratuje mu życie i zaprasza do domu. Wkrótce potem Pelikan trafia do więzienia za nielegalny ubój świń. Z więzienia wydostaje go decyzja tajemniczego towarzysza Virága, którego protekcja pozwala Pelikanowi objąć stanowisko dyrektora basenu kąpielowego. Stamtąd zostanie przeniesiony do zespołu realizującego projekt wyhodowania pierwszej węgierskiej pomarańczy. Kiedy Virag pada ofiarą czystki, jego los dzieli także Pelikán.
Losy filmu.
Film przyjęty krytycznie przez węgierskie władze aż do 1981 nie był wyświetlany. W 1981 został zaprezentowany na Międzynarodowym Festiwalu Filmowym w Cannes. W 1994 nakręcono sequel filmu pt. "Megint tanú" (Znowu świadek).

</doc>
<doc id="2271520" url="https://pl.wikipedia.org/wiki?curid=2271520" title="Al-Ukajla">
Al-Ukajla

Al-Ukajla (arab. العقيلة) – miasto w Libii, ok. 100 km na zachód od Marsa al-Burajka.
W 1942 r. wokół miasta miały miejsce walki brytyjsko-niemieckie.

</doc>
<doc id="2271523" url="https://pl.wikipedia.org/wiki?curid=2271523" title="Rajd Meksyku 2011">
Rajd Meksyku 2011

Rajd Meksyku był 2. rundą Rajdowych Mistrzostw Świata 2011. Rajd odbył się w dniach 3–6 marca, jego bazą było León. Rajd był także 1. rundą "Mistrzostw Świata Samochodów S2000 (SWRC)".
Rajd wygrał Sébastien Loeb, było to jego 63. zwycięstwo w karierze, 1. w sezonie oraz 5. z rzędu w Rajdzie Meksyku. Drugie miejsce zajął Mikko Hirvonen, a trzeci był Jari-Matti Latvala. Rajdu nie ukończył Sébastien Ogier, który walcząc o utrzymanie prowadzenia w rajdzie urwał koło na pierwszym odcinku trzeciego dnia.
W kategorii "SWRC" najszybszy był Nasser Al-Attiyah, jednak został on zdyskwalifikowany z powodów technicznych i ostatecznie wygrał Martin Prokop.

</doc>
<doc id="2271529" url="https://pl.wikipedia.org/wiki?curid=2271529" title="Port lotniczy San Jose">
Port lotniczy San Jose

Norman Y. Mineta San Jose International Airport – publiczne lotnisko w mieście San Jose w Kalifornii. Lotnisko leży na północny zachód od San José. Lotnisko jest położone przy stanowych autostradach U.S. Route 101, Interstate 880 i State Route 87.
Terminale.
Lotnisko posiada dwa terminale, A i B.
Połączenia lotnicze.
Lotnisko ma połączenia z wieloma portami lotniczymi w USA i Kalifornii, m.in. Port lotniczy Chicago-O'Hare, Port lotniczy Nowy Jork-JFK, Port lotniczy Los Angeles, Port lotniczy Boston.

</doc>
<doc id="2271530" url="https://pl.wikipedia.org/wiki?curid=2271530" title="Trevor Carlin">
Trevor Carlin

Trevor Carlin (ur. w Wielkiej Brytanii) – brytyjski przedsiębiorca, właściciel zespołu wyścigowego Carlin, były dyrektor sportowy zespołu Formuły 1 – MF1 Racing.
Życiorys.
Trevor Carlin zaczynał karierę jako mechanik w firmie PRS company w Formule Ford w 1980 roku w wieku 17 lat. W 1984 roku przeniósł się do zespołu Ralt, gdzie pracował w dziale produkcji, w 1986 roku przeprowadził się do Stanów Zjednoczonych do Los Angeles, prowadził tam operacje sprzedaży samochodów i części do nich. Powrócił do Wielkiej Brytanii, stał się kierownikiem w Bowman Racing w brytyjskiej Formule 3. W 1993 roku pracował w West Surrey Racing w Formule 3.
Założył własny zespół Carlin Motorsport, który startował w Formule 3 z kierowcą Narainem Karthikeyanem. W kolejnym sezonie kierowcami byli Takuma Satō i Anthony Davidson, w 2001 roku wygrali oni 18 razy (Takuma Satō zdobył tytuł mistrzowski). W 2002 roku zespół z kierowcami Michaelem Keohanem, Jamesem Courtneyem i Shinya Hosokawą nie odnieśli sukcesów. W 2003 roku kierowcami zespołu byli Jamie Green i Alan van der Merwe, który wywalczył tytuł mistrzowski.
Wraz z kierowcami Narainem Karthikeyanem i Tiago Monteiro, który w sezonie 2004 był drugi zespół rozpoczął starty w World Series by Nissan (od 2005 roku World Series by Renault).
Pod koniec roku 2005 Trevor Carlin został dyrektorem sportowym w rosyjskim zespole Formuły 1 MF1 Racing, który powstał po wykupieniu zespołu Jordan Grand Prix. Na początku czerwca 2005 roku Carlin opuścił zespół by powrócić do zarządzana własnym zespołem Carlin Motorsport, Carlin został zastąpiony na tym stanowisku przez Adriana Burgessa.

</doc>
<doc id="2271531" url="https://pl.wikipedia.org/wiki?curid=2271531" title="Yui-shuku">
Yui-shuku

 – szesnasta z 53 stacji szlaku Tōkaidō, położona obecnie w mieście Shizuoka.
Jest jedną z czterech pocztowych stacji odpoczynkowych znajdujących się w dzielnicy Shimizu (Shizuoka).

</doc>
<doc id="2271541" url="https://pl.wikipedia.org/wiki?curid=2271541" title="Romeo i Julia (film 1978)">
Romeo i Julia (film 1978)

Romeo i Julia – pełnometrażowy film kostiumowy w reżyserii Williama Hobbsa.

</doc>
<doc id="2271548" url="https://pl.wikipedia.org/wiki?curid=2271548" title="Hagop S. Akiskal">
Hagop S. Akiskal

Hagop Souren Akiskal (orm. Հակոբ Սուրեն Ակիսկալ; ur. 16 stycznia 1944 w Bejrucie, zm. 20 stycznia 2021 w La Jolla) – ormiańsko-amerykański lekarz psychiatra, profesor psychiatrii na University of California w San Diego.
Tytuł doktora medycyny otrzymał w 1969 roku na Uniwersytecie Amerykańskim w Bejrucie. Następnie związany z University of Wisconsin i University of Tennessee. W latach 1990–1994 starszy doradca naukowy w National Institute of Mental Health.
Od 1996 jest redaktorem naczelnym czasopisma „Journal of Affective Disorders”. Zajmuje się przede wszystkim zagadnieniem chorób afektywnych, jest autorem koncepcji spektrum choroby afektywnej dwubiegunowej. Sformułował integracyjną teorię depresji i ewolucyjne koncepcje choroby afektywnej dwubiegunowej.
W 2003 przyznano mu Ellis Island Medal of Honor. Jest laureatem Nagrody im. Jeana Delaya przyznawanej przez World Psychiatric Association.

</doc>
<doc id="2271549" url="https://pl.wikipedia.org/wiki?curid=2271549" title="Katastrofa promu Express Samina">
Katastrofa promu Express Samina

Katastrofa promu Express Samina – katastrofa morska, która wydarzyła się 26 września 2000 roku w pobliżu wyspy Paros na Morzu Egejskim. 
Grecki prom Samina Express uderzył w skały, czego następstwem było zatonięcie jednostki. W katastrofie śmierć poniosły 82 osoby z 534 na pokładzie (473 pasażerów i 61 członków załogi). 
Powodem katastrofy były zaniedbania ze strony załogi. Sąd orzekł surowe kary: pierwszego oficera skazano na 19 lat pozbawienia wolności, a kapitana promu na 12 lat. Właściciel firmy, do której należał prom, popełnił samobójstwo skacząc z okna swojego biura.

</doc>
<doc id="2271551" url="https://pl.wikipedia.org/wiki?curid=2271551" title="Anatolij Zinczenko">
Anatolij Zinczenko

Anatolij Aleksiejewicz Zinczenko, ros. Анатолий Алексеевич Зинченко (ur. 8 sierpnia 1949 w Stalinsku, Rosyjska FSRR) – radziecki i rosyjski piłkarz, grający na pozycji napastnika, reprezentant Związku Radzieckiego, trener piłkarski.
Kariera piłkarska.
Kariera klubowa.
Grę w piłkę rozpoczął w klubie Traktor Wołgograd. W latach 1968-1971 służył w wojskowym klubie SKA Rostów nad Donem. W 1972 został zaproszony do Zenitu Leningrad. W 1976 przeszedł do Dynama Leningrad. W 1979 szkoleniowiec Zenitu Jurij Morozow powrócił piłkarza do klubu.
W 1980 roku redaktor oddziału sportowego austriackiej gazety "Volkstimme" komunista Kurt Castka postanowił zaprosić do SK Rapid Wien piłkarza z ZSRR. Po trwałych pertraktacjach przewodniczący radzieckiego sportu Siergiej Pawłow zaproponował Anatolija Zinczenka, który 28 października 1980 przyjechał do Wiednia. Pozytywnej decyzji negocjacji pomógł fakt, że Rapid kojarzył się za drużynę robotniczą i miał mocne relacje z Austriacką Partią Komunistyczną.
W 1983, w wieku 34 lat zakończył karierę.
Kariera reprezentacyjna.
24 września 1969 roku debiutował w reprezentacji Związku Radzieckiego w meczu towarzyskim z Jugosławią. Łącznie rozegrał w niej 3 mecze.
Kariera trenerska.
Po rozstaniu z wyczynowym uprawianiem sportu pozostał przy futbolu jako trener. Najpierw trenował amatorskie zespoły Klimowiec Leningrad i Krasnyj Trieugolnik Leningrad. W 1986 objął stanowisko głównego trenera Stroitiela Czerepowiec. W latach 1988-1989 prowadził Dynamo Leningrad, po czym został zaproszony do sztabu szkoleniowego Zenitu Petersburg. W 1993 trenował drugą drużynę klubu, a w 1994 Erzi Pietrozawodsk.

</doc>
<doc id="2271552" url="https://pl.wikipedia.org/wiki?curid=2271552" title="Apple Wireless Keyboard">
Apple Wireless Keyboard

Apple Wireless Keyboard – bezprzewodowa klawiatura firmy Apple. Została stworzona głównie dla komputerów Macintosh. Łączy się z komputerem za pomocą Bluetooth. Istnieje również wersja dokująca kompatybilna z iPadem, iPhonem oraz iPodem Touch.
Historia.
Wireless Keyboard została zaprezentowana 16 września 2003 na Apple Expo. Klawiatura była zasilana czterema bateriami typu AA. 
7 sierpnia 2007 Apple wypuścił całkowicie przeprojektowany model Wireless Keyboard. Nowa klawiatura była cieńsza od poprzednika i zyskała aluminiową obudowę. Kolejną innowacją były nowe klawisze funkcyjne. Usunięte zostały klawisze numeryczne. W tej wersji potrzebne są 3 baterie typu AA.
W październiku 2009 ukazała się nieco zmodyfikowana wersja klawiatury. Potrzebne są jedynie 2 baterie typu AA. Mimo że klawiatura jest stworzona głównie dla komputerów Macintosh, można stosować ją w komputerach z systemem Windows, pod warunkiem że komputer posiada bluetooth i będzie odpowiednio skonfigurowany.

</doc>
<doc id="2271553" url="https://pl.wikipedia.org/wiki?curid=2271553" title="Trasa Bursztynowa w Kaliszu">
Trasa Bursztynowa w Kaliszu



</doc>
<doc id="2271558" url="https://pl.wikipedia.org/wiki?curid=2271558" title="Warren Feeney">
Warren Feeney

Warren James Feeney (ur. 17 stycznia 1981 w Belfaście) – północnoirlandzki piłkarz występujący na pozycji napastnika oraz trener. Wnuk Jima Feeneya i syn Warrena Feeneya, także piłkarzy.
Kariera klubowa.
Feeney seniorską karierę rozpoczynał w 1999 roku w klubie Leeds United z Premier League. W sezonie 1999/2000 nie rozegrał tam jednak żadnego spotkania. W marcu 2001 roku został wypożyczony do ekipy Bournemouth z Division Two. Latem 2001 roku został wykupiony przez Bournemouth z Leeds. W 2002 roku spadł z zespołem do Division Three. W 2003 roku powrócił jednak z nim do Division Two.
W 2004 roku Feeney odszedł do Stockport County z nowo powstałej League One. Spędził tam rok, a potem przeszedł do Luton Town z Championship. W tych rozgrywkach zadebiutował 6 sierpnia 2005 roku w wygranym 2:1 pojedynku z Crystal Palace. 29 sierpnia 2005 roku w wygranym 2:1 spotkaniu z Millwall strzelił pierwszego gola w Championship. W marcu 2007 roku został wypożyczony do walijskiego Cardiff City, także grającego w Championship.
W lipcu 2007 roku Feeney podpisał kontrakt z Cardiff. W sierpniu 2007 roku został wypożyczony do Swansea City, występującego w League One. W styczniu 2008 roku wrócił do Cardiff. Na cały sezon 2008/2009 wypożyczono go do szkockiego Dundee United. W Scottish Premier League pierwszy mecz zaliczył 11 sierpnia 2008 roku przeciwko Hamilton Academical (1:3). 8 listopada 2008 roku w wygranym 2:1 spotkaniu z Aberdeen zdobył pierwszą bramkę w Scottish Premier League.
Latem 2009 roku Feeney wrócił do Cardiff, a w listopadzie tego samego roku został wypożyczony do Sheffield Wednesday. W styczniu 2010 roku powrócił do Cardiff, a w lipcu podpisał kontrakt z Oldham Athletic grającym w League One. Pierwszy ligowy mecz zaliczył tam 7 sierpnia 2010 roku przeciwko Tranmere Rovers (2:1).
W sierpniu 2011 podpisał roczny kontrakt z Plymouth Argyle.
Kariera reprezentacyjna.
Feeney jest byłym reprezentantem Irlandii Północnej U-21. W pierwszej reprezentacji Irlandii Północnej zadebiutował 27 marca 2002 roku w zremisowanym 0:0 towarzyskim meczu z Liechtensteinem. 3 września 2005 roku w wygranym 2:0 pojedynku eliminacji Mistrzostw Świata 2006 z Azerbejdżanem strzelił pierwszego gola w drużynie narodowej.

</doc>
<doc id="2271559" url="https://pl.wikipedia.org/wiki?curid=2271559" title="Mięsień czworogłowy uda (zootomia)">
Mięsień czworogłowy uda (zootomia)

Mięsień czworogłowy uda (łac. "musculus quadriceps femoris") – bardzo silny mięsień złożony z czterech głów. Pokrywa kość udową na powierzchniach bocznych i powierzchni doczaszkowej.
Części składowe.
Mięsień obszerny pośredni "(m. vastus intermedius)" jest położony głęboko, pod wszystkimi innymi głowami mięśnia czworogłowego.
Zaczyna się na doczaszkowej powierzchni kości udowej.
Kończy się na podstawie rzepki - "basis patellae".
Pokrywa doczaszkową powierzchnię kości udowej i torebkę stawu udowo-rzepkowego. 
Jest ściśle zrośnięty z mięśniem obszernym bocznym i mięśniem obszernym przyśrodkowym.
Mięsień obszerny boczny "(m. vastus lateralis)" 
Rozpoczyna się na bocznej powierzchni kości udowej, pomiędzy krętarzem większym a dołem nadłykciowym. 
Kończy się na bocznej części powierzchni doczaszkowej rzepki oraz na ścięgnie końcowym mięśnia prostego uda. 
Pod ścięgnem końcowym mięśnia prostego uda zwykle znajduje się kaletka maziowa.
Mięsień obszerny przyśrodkowy "(m. vastus medialis)" 
Zaczyna się na powierzchni przyśrodkowej kości udowej (na 2/3 długości licząc od góry). 
Kończy się na przyśrodkowym brzegu rzepki, na wyrostku chrząstkowym rzepki, na przyśrodkowym więzadle rzepki i na ścięgnie końcowym mięśnia prostego uda. 
Możliwa obecność kaletki maziowej pod ścięgnem końcowym tego mięśnia.
Mięsień obszerny przyśrodkowy tworzy silny brzusiec mięśniowy o spłaszczonym kształcie.
Mięsień prosty uda "(m. rectus femoris)" 
Rozpoczyna się niedaleko panewki na kości biodrowej za pomocą dwóch krótkich odnóg. 
Kończy się na podstawie rzepki i powierzchni doczaszkowej rzepki. 
Kaletki maziowe mogą być obecne pod bocznym ramieniem ścięgna początkowego oraz pod przyczepem końcowym. 
Znajduje się pomiędzy mięśniem obszernym bocznym a mięśniem obszernym przyśrodkowym wystając nieznacznie w kierunku przednim. Jest pokryty błyszczącą błoną, która grubieje w miarę posuwania się w kierunku dobrzusznym, następnie zrastając się z powięziami głębokimi uda. 
Unerwienie i unaczynienie.
Wszystkie mięśnie składowe mięśnia czworogłowego uda unerwione są nerwem udowym. 
Zaopatrzenie w krew odbywa się za pośrednictwem tętnicy udowej i tętnicy okalającej udo bocznej. 
Funkcja w układzie ustaleniowym konia.
Mięsień czworogłowy uda ma kluczowe znaczenie w układzie ustaleniowym kończyny miednicznej konia. Praca tego silnego mięśnia umożliwia wciągnięcie rzepki do dołu nadrzepkowego, co powoduje ustalenie stawu kolanowego poprzez naciągnięcie ścięgnistych więzadeł rozciągniętych pomiędzy rzepką a kością piszczelową. Z uwagi na ścisłą zależność swobody ruchu pomiędzy stawem kolanowym a stawem stępu (skokowym), z powodu istnienia łączących je pasm ścięgnowych ustalenie jednego ze stawów skutkuje zablokowaniem także drugiego stawu. 
Mięsień czworogłowy męczy się jednak podczas utrzymywania rzepki w położeniu zaklinowanym, dlatego koń musi utrzymywać ciężar tylko na jednej z kończyn miednicznych, zmieniając kończynę zmęczoną na wypoczętą w regularnych odstępach czasu.

</doc>
<doc id="2271560" url="https://pl.wikipedia.org/wiki?curid=2271560" title="Tramwaje w Odessie">
Tramwaje w Odessie

Tramwaje w Odessie − system komunikacji tramwajowej działający w ukraińskim mieście Odessa. 
Historia.
Tramwaje w Odessie otwarto w 1910 na trasie o szerokości toru 1000 mm, natomiast budowa rozpoczęła się w 1908. Do 1913 w Odessie było 301 wagonów tramwajowych. Od 1934 do 1971 przebudowywano trasy tramwajowe z 1000 mm na 1524 mm. W 2008 wyremontowano torowisko w ulicy Николаевской. Obecnie w Odessie są 22 linie.
Zajezdnie.
Do 1997 działały w mieście trzy zajezdnie tramwajowe oraz jeden zakład napraw taboru (СРПиС). W 1997 zamknięto zajezdnię nr 3 oraz zakład СРПиС. Zajezdnię nr 3 zaadaptowano na zakłady remontowe dla tramwajów. 
Tabor.
W 1913 posiadano 301 wagonów tramwajowych w tym 45 wagonów czteroosiowych. Najnowszymi tramwajami w Odessie są wagony K-1 dostarczane w latach 2006 − 2008 w liczbie 10 sztuk. Podstawę taboru stanowią wagony Tatra T3 w tym:
Łącznie w Odessie jest 226 wagonów tramwajowych:
Oprócz wagonów liniowych w mieście jest także 22 tramwajów technicznych:

</doc>
<doc id="2271561" url="https://pl.wikipedia.org/wiki?curid=2271561" title="Suck It and See">
Suck It and See

Suck It and See – czwarty album studyjny angielskiego zespołu Arctic Monkeys. Tytuł albumu jest nawiązaniem do filmu Stanleya Kubricka – "Mechaniczna pomarańcza".

</doc>
<doc id="2271563" url="https://pl.wikipedia.org/wiki?curid=2271563" title="Petra Voge">
Petra Voge



</doc>
<doc id="2271564" url="https://pl.wikipedia.org/wiki?curid=2271564" title="El Agejla">
El Agejla



</doc>
<doc id="2271565" url="https://pl.wikipedia.org/wiki?curid=2271565" title="Marian Żebrowski">
Marian Żebrowski

Marian Włodzimierz Żebrowski (ur. 28 grudnia 1896 w Puławach, zm. 24 września 1992 w Warszawie) – major broni pancernych Wojska Polskiego, mianowany przez władze RP na uchodźstwie pułkownikiem.
W II Rzeczypospolitej.
Był synem Zdzisława i Anny z Prokopowiczów. Absolwent Gimnazjum Filologicznego w Lublinie. W listopadzie 1918 r. wstąpił do 7 pułku ułanów. W marcu 1920 r. odkomenderowany został na studia architektoniczne na Politechnice Warszawskiej. Ukończył kurs wojenny Szkoły Podchorążych. Od czerwca 1920 r. walczył na froncie litewsko-białoruskim. Do 1930 r. służył w 7 pułku Ułanów Lubelskich. W 1930 r. został przeniesiony do 2 szwadronu samochodów pancernych w Warszawie na stanowisko młodszego oficera (dowódcy plutonu). W latach 1930–1936 pełnił służbę w 1 dywizjonie samochodów pancernych, a w latach 1936–1939 w Dowództwie Broni Pancernych MSWojsk. na stanowisku kierownika Referatu Wyszkolenia. .
W PSZ na Zachodzie.
Na front wyruszył jako dowódca oddziałów zaopatrywania 1 Dywizji Pancernej. Ciężko ranny w bitwie pod Falaise odesłany został do Anglii. Po rekonwalescencji, w maju 1945 r. został komendantem Szkoły Służby Zaopatrywania i Transportowej, a następnie szefem Służby Zaopatrywania i Transportowej I Korpusu Polskiego. W 1948 r. zwolniony został z Polskiego Korpusu Przysposobienia i Rozmieszczenia i przeniesiony do rezerwy. Pozostał na emigracji. Pełnił funkcję Prezesa Koła Żołnierzy dowództwa I Korpusu. Wydawał zeszyty historyczne „Ułani Lubelscy”. Był pierwszym redaktorem „Przeglądu Zrzeszenia Kół Pułkowych Kawalerii”, a następnie „Przeglądu Kawalerii i Broni Pancernej”.
Zmarł 24 września 1992 r. w Warszawie. Został pochowany na cmentarzu parafialnym przy ul. Piaskowej w Puławach.
Wybrane publikacje.
Polish Cultural Foundation, 1969
Awanse.
Marian Żebrowski awansowany został w latach:

</doc>
<doc id="2271567" url="https://pl.wikipedia.org/wiki?curid=2271567" title="Adrian Burgess">
Adrian Burgess

Adrian Burgess (ur. w Anglii w Wielkiej Brytanii) – szef zespołu TeamVodafone startującego w wyścigach V8 Supercars.
Życiorys.
W 2005 roku był dyrektorem sportowym w zespole Formuły 1 Jordan Grand Prix.
Od czerwca 2005 roku po odejściu Trevora Carlina był szefem zespołu Formuły 1 MF1 Racing.
Adrian Burgess w 2006 roku dołączył do zespołu Dick Johnson Racing startującego w australijskiej serii V8 Supercars.
W 2011 roku przeszedł do konkurencyjnego zespołu Triple Eight Race Engineering, który startuje pod nazwą głównego sponsora TeamVodafone.

</doc>
<doc id="2271569" url="https://pl.wikipedia.org/wiki?curid=2271569" title="El Agheila">
El Agheila



</doc>
<doc id="2271570" url="https://pl.wikipedia.org/wiki?curid=2271570" title="Toyota Century">
Toyota Century

Toyota Century – luksusowy samochód osobowy produkowany przez japońską firmę Toyota od 1967 roku, sztandarowy model koncernu. Dostępny wyłącznie jako 4-drzwiowy sedan. Do napędu używano benzynowych silników V8 o pojemności 3,0, 3,4 i 4,0 l (generacja I) oraz V12 5,0 l (generacja II). Moc przenoszona jest na oś tylną poprzez 3-, 4- lub 6-biegową automatyczną bądź 3- lub 4-biegową manualną skrzynię biegów. W latach 1967-1997 była produkowana pierwsza generacja modelu, w latach 1997-2017 druga generacja, od 2017 roku produkowana jest trzecia generacja modelu.

</doc>
<doc id="2271571" url="https://pl.wikipedia.org/wiki?curid=2271571" title="Dmitrij Szewczenko">
Dmitrij Szewczenko

Dmitrij Szewczenko (Дмитрий Степанович Шевченко, ur. 13 listopada 1967), rosyjski szermierz, florecista. Dwukrotny medalista olimpijski.
Brał udział w trzech igrzyskach (IO 92, IO 96, IO 00), na dwóch zdobywał medale. W 1996 triumfował w drużynie, partnerowali mu Ilgar Mamiedow i Władysław Pawłowicz. W 2000 był trzeci w konkursie indywidualnym. W barwach ZSRR był złotym medalistą mistrzostw świata w drużynie w 1989 i brązowym w obu konkursach w 1990. Indywidualnie wywalczył złoto w 1995, w tym samym roku sięgnął również po srebro w drużynie.

</doc>
<doc id="2271579" url="https://pl.wikipedia.org/wiki?curid=2271579" title="Oliver Norwood">
Oliver Norwood

Oliver James Norwood (ur. 12 kwietnia 1991 w Burnley) – północnoirlandzki piłkarz występujący na pozycji pomocnika. Zawodnik Sheffield United.
Kariera klubowa.
Norwood urodził się w Anglii w rodzinie północnoirlandzkiego. Treningi rozpoczął w 1998 roku w Manchesterze United. W listopadzie 2007 roku zadebiutował w rezerwach tego klubu. W 2009 roku został włączony do pierwszej drużyny Manchesteru. We wrześniu 2010 roku został wypożyczony na miesiąc do Carlisle United z League One. W tych rozgrywkach zadebiutował 18 września 2010 roku w zremisowanym 0:0 pojedynku z Brighton &amp; Hove Albion. Podczas pobytu w Carlisle, rozegrał tam 6 spotkań. W październiku 2010 roku wrócił do Manchesteru.
Kariera reprezentacyjna.
Norwood jest byłym reprezentantem Anglii U-17. W 2009 roku zadebiutował w reprezentacji Irlandii Północnej U-21, a rok później w U-19. W pierwszej reprezentacji Irlandii Północnej zadebiutował natomiast 11 sierpnia 2010 roku w przegranym 0:2 towarzyskim meczu z Czarnogórą.

</doc>
<doc id="2271582" url="https://pl.wikipedia.org/wiki?curid=2271582" title="PSR J0737-3039">
PSR J0737-3039

PSR J0737-3039 – układ podwójny znajdujący się w gwiazdozbiorze Rufy, odkryty w 2003 roku przez grupę radioastronomów z Parkes Observatory. Obecnie jest to jedyny znany układ dwóch pulsarów.
Pierwszy odkryty składnik, oznaczony literą A, jest pulsarem milisekundowym, obracającym się z okresem 22,7 ms. Drugi składnik, B, rotuje dużo wolniej, z okresem 2,77 s. Uważa się, że składnik A powstał wcześniej, zdążył wyhamować swą rotację, a następnie został powtórnie rozkręcony wskutek akrecji materii z towarzysza B. Składnik B jest pulsarem młodym, który narodził się wskutek drugiej
eksplozji supernowej w układzie. Masy składników szacowane są odpowiednio na 1,33 i 1,25 masy Słońca, zaś okres ich obiegu (wokół wspólnego środka masy) wynosi 2 h 27 min. Orbity składników są bardzo ciasne i lekko ekscentryczne; ich średni rozmiar to 1,25 promienia Słońca, a mimośród e=0,088.
Pulsar PSR J0737-3039 jest podobny do innego znanego układu podwójnego, PSR B1913+16, w którym pulsar okrąża gwiazdę neutronową.
Układy tego typu stanowią doskonałe laboratorium do testowania przewidywań ogólnej teorii względności. Dokonuje się tego wyznaczając wartości tak zwanych parametrów post-Keplerowskich, czyli poprawek do praw Keplera opisujących orbity w układzie podwójnym w wypadku bardzo silnego pola grawitacyjnego. Są to: tempo zmiany w czasie okresu orbitalnego; średnie tempo przesunięcia peryastronu; poczerwienienie grawitacyjne i dylatacja czasu; opóźnienie Shapiro; oraz deformacja orbity.
W wypadku pulsara PSR J0737-3039 możliwe było zmierzenie pięciu z tych parametrów z dobrą dokładnością. Dwa z nich wystarczyłyby do wyznaczenia mas składników układu, podczas gdy wyznaczenie pozostałych parametrów stanowi test zgodności teorii.
Wskutek emisji fal grawitacyjnych orbita pulsara kurczy się w tempie 8 mm na dobę, co oznacza, że za około 85 milionów lat gwiazdy zleją się ze sobą. Prawdopodobnym efektem tego wydarzenia będzie eksplozja i rozbłysk gamma.

</doc>
<doc id="2271584" url="https://pl.wikipedia.org/wiki?curid=2271584" title="Puchar Anglii w piłce nożnej (1968/1969)">
Puchar Anglii w piłce nożnej (1968/1969)

W sezonie 1968/69 odbyła się 88. edycja Pucharu Anglii. Zwycięzcą został Manchester City, który pokonał w finale na Wembley Leicester City 1:0. Jedyną bramkę w tym meczu zdobył Neil Young.
W każdej rundzie mecze, poza półfinałami i finałem, odbywały się na stadionie drużyny wylosowanej na pierwszym miejscu w parze. Większość spotkań rozgrywano w soboty. W przypadku wyniku remisowego rozgrywano mecz powtórkowy na stadionie drużyny wylosowanej na drugim miejscu w parze. Po 90 minutach powtórki zarządzano dogrywkę; jeśli i ona nie przyniosła rozstrzygnięcia rozgrywano kolejne powtórki na neutralnym stadionie do momentu wyłonienia zwycięzcy.
Pierwsza runda.
W tej rundzie do drużyn, które awansowały poprzez rundy kwalifikacyjne, dołączyły drużyny z trzeciej i czwartej ligi. Mecze zaplanowano na sobotę 16 listopada 1968 roku.
Druga runda.
Mecze odbyły się w sobotę 7 grudnia 1968 roku.
Trzecia runda.
W 3. rundzie do rozgrywek Pucharu dołączyło 44 przedstawiecieli pierwszej i drugiej ligi Termin ustalono na sobotę 4 stycznia 1969 roku.
Czwarta runda.
Spotkanie tej rundy rozegrano w sobotę 25 stycznia 1969 roku.
Piąta runda.
Mecze tej rundy zaplanowano na sobotę 8 lutego 1969 roku jednak ze względu na obfite opady śniegu wszystkie spotkania zostały przełożone i rozegrane w innych terminach.
Szósta runda.
Cztery mecze ćwierćfinałowe zaplanowane zostały na sobotę 1 marca 1969 r.; ze względu na przeciągającą się rywalizację z poprzedniej rundy drużyn Leicester City i Liverpoolu spowodowaną złymi warunkami atmosferycznymi, mecz Leicester City – Mansfield Town rozegrano dopiero 8 marca 1969 r.
Półfinały.
Obydwa spotkania rozgrywane były na stadionach neutralnych. Terminy ustalono na soboty 22 marca i 29 marca 1969.
Finał.
Mecz rozegrano w sobotę 26 kwietnia 1969 roku. W finale na Wembley spotkały się drużyny Manchesteru City i Leicester City. Zwycięzca tego finału, Manchester City, jest jedną z ostatnich drużyn triumfujących w tych rozgrywkach (obok West Hamu wygrywającego Puchar w 1975 r.), w której wystąpili sami Anglicy.

</doc>
<doc id="2271585" url="https://pl.wikipedia.org/wiki?curid=2271585" title="Port lotniczy John Wayne">
Port lotniczy John Wayne

John Wayne Airport – port lotniczy w pobliżu miasta Santa Ana, w hrabstwie Orange, w Kalifornii, w Stanach Zjednoczonych. W 1979 roku został nazwany imieniem amerykańskiego aktora filmowego, Johna Wayne’a.
Terminale.
Port lotniczy składa się z dwóch terminali, A i B. Terminal C jest w budowie od 2010 roku.
Połączenia.
Lotnisko ma połączenia z wieloma miastami w Stanach Zjednoczonych (m.in. z Denver, Chicago, Nowym Jorkiem, Salt Lake City, Sacramento, Los Angeles i San Francisco oraz sezonowo z Honolulu), a od 2010 roku z Kanadą.

</doc>
<doc id="2271589" url="https://pl.wikipedia.org/wiki?curid=2271589" title="Tramwaje w Ałmaty">
Tramwaje w Ałmaty

Tramwaje w Ałmaty – system transportu tramwajowego działający w latach 1937–2015 w największym mieście Kazachstanu, Ałmaty (stolicy Kazachstanu w latach 1991–1997). Pierwsze tramwaje ruszyły w tym mieście w 1937 r. Największy rozwój sieci oraz taboru nastąpił w 1990 r. W latach 90. XX w. sieć znacznie podupadła.
Historia.
Geneza.
Miasto Ałmaty zostało założone przez Rosjan w 1854 r. W latach 30. XX wieku Ałmaty zaczęły szybko się rozwijać, w latach 1927–1939 liczba ludności wzrosła pięciokrotnie, dodatkowo gęsto zamieszkane były tereny, które znajdowały się poza administracyjnymi granicami miasta. Wówczas w Europie Zachodniej nastąpił dość szybki rozwój motoryzacji indywidualnej, który spowodował podupadanie sieci tramwajowych. W ZSRR ze względu na słaby rozwój motoryzacji oraz uboższe społeczeństwo, ten środek transportu świetnie się rozwijał. Oficjalna decyzja co do budowy sieci tramwajowej w Ałmaty nastąpiła 23 sierpnia 1934. Największym problemem przy budowie sieci były braki w zaopatrzeniu oraz niedobór wykwalifikowanych robotników i inżynierów.
Budowa i rozwój.
Tramwaje w Ałmaty uruchomiono 7 listopada 1937 na trasie od „Wokzał 2” (dworzec 2) do „Ujgurskoj” do zajezdni. Początkowo Ałmaty otrzymały 5 wagonów silnikowych serii H oraz pięć doczep serii M. Posiadany ilostan taboru był zbyt mały jak na miasto tej wielkości, jednakże w tym czasie przemysł elektromaszynowy w ZSRR nie był w stanie zaspokoić potrzeb wszystkich nowo powstałych sieci tramwajowych. Przez 50 lat sieć się stopniowo rozwijała. Do Ałmaty zaczęto sprowadzać kolejne tramwaje, często używane wcześniej w Moskwie (serie: S, MA i PA oraz LM/LP-33); tramwaje te służyły do końca lat 70. XX wieku. W latach 50. XX wieku do Ałmaty zaczęto sprowadzać tramwaje KTM-1. W latach 70. XX wieku nastąpiła wymiana przedwojennego taboru na wyprodukowane w Rydze wagony RVR. Największy rozwój sieć osiągnęła w 1990 r. Wówczas długość sieci wynosiła 92 km, na których jeździło 10 linii. Natomiast w dwóch zajezdniach stacjonowało 180 wagonów.
Regres.
Lata 90. XX wieku przyniosły likwidację wielu odcinków, część tras była zamykana ze względu na budowę metra. W 1999 wycofano ostatnie poradzieckie tramwaje, które zastąpiono przez używane tramwaje z dawnego NRD. Początkowo było to 50 berlińskich Tatr KT4D. Następnie do miasta zaczęto sprowadzać Tatry T3D oraz Tatry T4D. W 2013 sprowadzono z Berlina 17 wagonów Tatra KT4DtM, które zastąpiły dotychczas eksploatowane tramwaje. Stuprocentowy udział tramwajów sprowadzonych z zachodu był ewenementem w Kazachstanie. Ałmaty wyróżniały się także stosowaniem niestandardowych odbieraków prądu, wytwarzanych przez połączenie podstawy odbieraka połówkowego ze ślizgaczem z liry. W wyniku przeprowadzonej kontroli stanu technicznego torowisk w okresie 20–26 października 2015 r., podjęto decyzję o wstrzymaniu kursowania tramwajów. Ostatni raz tramwaje na ulice miasta wyjechały 30 października 2015 r.
Linie.
W 2012 r. w Ałmaty funkcjonowały dwie linie tramwajowe:
Zajezdnie.
Sieć była obsługiwana przez jedną zajezdnię, która została wybudowana w 1937 r.
Tabor.
Tabor tramwajowy w Ałmaty reprezentowały wagony produkcji czechosłowackiej firmy ČKD Tatra KT4 i Tatra T3 sprowadzone z byłych Niemiec Wschodnich. Jedyny eksploatowany tramwaj Tatra T3D pełnił rolę wagonu kawiarenki. Łącznie w Ałmaty w dniu likwidacji było 18 tramwajów:

</doc>
<doc id="2271591" url="https://pl.wikipedia.org/wiki?curid=2271591" title="Grigorij Kirijenko">
Grigorij Kirijenko

Grigorij Anatoljewicz Kirijenko (; ur. 29 września 1965 w Moskwie) – rosyjski szermierz, szablista. Dwukrotny złoty medalista olimpijski.
Brał udział w dwóch igrzyskach (IO 92, IO 96), na obu zdobywał medale. Dwukrotnie triumfował w drużynie, w 1992 w barwach Wspólnoty Niepodległych Państw, cztery lata później reprezentował Rosję. W drużynie był mistrzem świata w 1989 i srebrnym medalistą w 1995. Cztery razy był indywidualnym mistrzem świata, w 1989 i 1991 w barwach ZSRR, w 1993 i 1995 jako reprezentant Rosji.

</doc>
<doc id="2271593" url="https://pl.wikipedia.org/wiki?curid=2271593" title="Naród sowiecki">
Naród sowiecki



</doc>
<doc id="2271599" url="https://pl.wikipedia.org/wiki?curid=2271599" title="Shiranui (1938)">
Shiranui (1938)

 – niszczyciel japońskiej Cesarskiej Marynarki Wojennej typu "Kagerō" z okresu II wojny światowej. Brał udział w działaniach od początku wojny na Pacyfiku. Zatopiony 27 października 1944 podczas bitwy o Leyte. Forma nazwy „Shiranuhi” jest według starszej pisowni.
Historia.
„Shiranuhi” był drugim okrętem serii dużych japońskich niszczycieli typu "Kagerō". Zamówiony był w ramach programu finansowego z 1937 roku (numer budowy 18). Nazwę można przetłumaczyć jako „fosforyzująca piana na wodzie”.
Stępkę pod budowę okrętu położono 30 sierpnia 1937 w stoczni Uraga Dock w Tokio, wodowano go 27 czerwca 1938, jako pierwszy okręt typu "Kagero". Okręt wszedł do służby 20 grudnia 1939.
Służba.
Po wejściu do służby „Shiranui” został przydzielony do 18. Dywizjonu Niszczycieli ("Kuchikutai") 2. Eskadry Niszczycieli ("Suirai Sentai") 2. Floty. Pierwszym dowódcą był kmdr por. Shizuo Akazawa.
Działania pierwszego etapu wojny, 1941-1942.
W pierwszym okresie II wojny światowej na Pacyfiku, począwszy od grudnia 1941, „Shiranui” eskortował lotniskowce japońskie, począwszy od eskorty zespołu uderzeniowego wiceadm. Chūichi Nagumo podczas ataku na Pearl Harbor 7 grudnia 1941. 24 grudnia powrócił do Kure w Japonii. 
W dniach 8-14 stycznia 1942 eskortował lotniskowce z Japonii na wody południowe, po czym 20 stycznia osłaniał „Shōkaku” i „Zuikaku” podczas ataków na Rabaul, 21 stycznia - na Lae i Salamaua na Nowej Gwinei, a 23 stycznia - podczas desantu na Rabaul i Kavieng. 19 lutego osłaniał lotniskowce w ataku na Port Darwin.
Od 25 lutego „Shiranui” eskortował lotniskowce w operacjach na południe od Jawy. 1 marca wraz z „Kasumi” zatopił statek handlowy. 5 marca osłaniał lotniskowce podczas ataków na Tjilatjap. Następnie od 27 marca osłaniał lotniskowce podczas rajdu na Ocean Indyjski. 23 kwietnia powrócił do Kure i został skierowany do krótkiego remontu.
W dniach 3-6 czerwca 1942 „Shiranui” brał udział w operacji mającej na celu zajęcie Midway, eskortując zespół transportowców, lecz inwazja nie doszła do skutku z powodu klęski w bitwie pod Midway. W dniach 17-23 czerwca eskortował krążowniki „Kumano„ i „Suzuya” z Truk do Kure. Między 28 czerwca a 4 lipca eskortował transportowiec wodnosamolotów „Chiyoda” z Yokosuka w Japonii na Kiska (Aleuty). 5 lipca został jednak storpedowany i poważnie uszkodzony przez amerykański okręt podwodny USS „Growler” (SS-215) (3 zabitych). Po prowizorycznych naprawach i wzmocnieniu kadłuba, między 15 sierpnia a 3 września 1942 został przeholowany z Kiska przez Shimushu do Maizuru (m.in. przez niszczyciel „Inazuma”).
Na czas remontu, 31 sierpnia 1942 okręt został wycofany do „specjalnej rezerwy”. Remont trwał aż do 15 listopada 1943 i podczas niego wieża dział 127 mm nr 2 (na rufie) została zdemontowana i zastąpiona przez dwa potrójne stanowiska działek przeciwlotniczych 25 mm. Na przełomie 1943 roku na niszczycielach tego typu zamieniano też dwa dotychczasowe podwójnie sprzężone działka 25 mm na śródokręciu na potrójnie sprzężone oraz dodawano jedno podwójne stanowisko przed mostkiem.
Działania końcowego etapu wojny, 1943-1944.
15 listopada 1943 „Shiranui” przydzielono do 9. Floty. W styczniu-lutym 1944 zajmował się eskortowaniem konwojów między Palau, Wewak i Hollandią. 1 marca został przydzielony do 9. Dywizjonu Niszczycieli (od końca marca jako 18. Dywizjon) 1. Eskadry Niszczycieli 5. Floty. Od kwietnia pełnił służbę patrolową i eskortową na północnym obszarze operacyjnym i eskortował okręty i konwoje między wyspami Japonii.
W dniach 24-27 października 1944 „Shiranui” wziął udział w bitwie o Leyte, eskortując 2. Dywersyjny Zespół Uderzeniowy adm. Shimy, walczący w cieśninie Surigao. Asystował m.in. uszkodzonemu niszczycielowi „Hayashimo„. 27 października został zatopiony przez amerykańskie lotnictwo zespołu TF 77 na północ od wyspy Panay, w rejonie pozycji . Zatonął z całą załogą, w tym dowódcą 18. Dywizjonu komandorem Yoshio Inoue. 10 grudnia 1944 został oficjalnie skreślony z listy floty. 
Dowódcy.
"Źródło:"
Dane techniczne.
"Opis konstrukcji i szczegółowe dane – w artykule niszczyciele typu "Kagerō". Poniżej dane ogólne dla niszczycieli tego typu."

</doc>
<doc id="2271600" url="https://pl.wikipedia.org/wiki?curid=2271600" title="Shiranuhi">
Shiranuhi



</doc>
<doc id="2271605" url="https://pl.wikipedia.org/wiki?curid=2271605" title="Tōya (jezioro)">
Tōya (jezioro)

 – jezioro wulkaniczne w Parku Narodowym Shikotsu-Tōya w powiecie Abuta na Hokkaido w Japonii. Jezioro jest prawie okrągłe, jego średnica wynosi 10 km ze wschodu na zachód i 9 km z północy na południe. 
Na południowym brzegu kaldery położony jest stratowulkan Usu. U jego stóp usytuowane jest największe miasto nad jeziorem, Tōyako-onsen (洞爺湖温泉).
Jezioro Tōya jest uznawane za najdalej wysunięte na północ, niezamarzające jezioro w Japonii i drugie najbardziej przejrzyste. Na środku jeziora znajdują się cztery wyspy o wspólnej nazwie Naka-jima. Na największej z nich jest muzeum Lake Toya Forest Museum. 
Jezioro Tōya nazywane jest przez Ajnów "Kim'un-to" – キウン ("kim'un") znaczy "w górach", ト ("to") znaczy "jezioro". W okresie Meiji japońscy pionierzy nazwali jezioro "Tōya" od określenia w języku ajnuskim "to ya" oznaczającego "krainę jezior".
W ośrodku The Windsor Hotel Toya Resort &amp; Spa, położonym nad jeziorem, odbyło się w dniach 7-9 lipca 2008 roku 34. spotkanie grupy G8. 

</doc>
<doc id="2271607" url="https://pl.wikipedia.org/wiki?curid=2271607" title="China Open 1999">
China Open 1999

China Open 1999 był piątym turniejem (w tym czwartym rankingowym) sezonu snookerowego 1999/00. Odbył się on w dniach 11 – 19 grudnia 1999 w JC Mandarin Hotel w Szanghaju.
Był to drugi turniej rankingowy w Chinach w roku 1999 – pierwszy odbył się marcu, był zaliczany do wcześniejszego sezonu – 1998/99 i nosił nazwę China International 1999 – wygrał wtedy John Higgins.
Obrońca tytułu, John Higgins, przegrał w pierwszej rundzie zawodów po porażce 1-5 z Peterem Linesem. Turniej wygrał Ronnie O’Sullivan po zwycięstwie 9-2 nad Stephenem Lee.
Dzięki temu triumfowi Ronnie O’Sullivan otrzymał 50 tysięcy funtów.
Kwalifikacje.
Mecze kwalifikacyjne rozegrano w dniach 22 – 26 września 1999. Wystąpiło w nich 128 zawodników, awans otrzymało 16.

</doc>
<doc id="2271609" url="https://pl.wikipedia.org/wiki?curid=2271609" title="Katastrofa promu Stamina Express">
Katastrofa promu Stamina Express



</doc>
<doc id="2271612" url="https://pl.wikipedia.org/wiki?curid=2271612" title="Okitsu-juku">
Okitsu-juku

 – siedemnasta z 53 stacji szlaku Tōkaidō, położona obecnie w mieście Shizuoka.
Jest jedną z czterech pocztowych stacji odpoczynkowych znajdujących się w dzielnicy Shimizu.
Historia.
Okitsu-juku została założona w 1601 roku, tuż przed rozpoczęciem okresu Edo. W szczytowym momencie rozwoju shukuby znajdowało się tu ok. 316 budynków, w tym dwa honjiny i sub-honjiny oraz 34 hatago. 

</doc>
<doc id="2271614" url="https://pl.wikipedia.org/wiki?curid=2271614" title="Yutaka Yoshizawa">
Yutaka Yoshizawa

 – japoński dyplomata i urzędnik.
Ukończył studia na Wydziale Prawa Uniwersytetu Tokijskiego. W kwietniu 1974 roku rozpoczął pracę w Ministerstwie Spraw Zagranicznych. W latach 1975–1977 przebywał na stażu językowym na Uniwersytecie Oksfordzkim. Pracował na placówkach w Nowym Delhi (1983–1984), Waszyngtonie (1985–1987; odpowiadał za sprawy finansowe), Nowym Jorku (1993–1996; odpowiadał za PR), Pretorii (1996–1998) i Pekinie (1998–2000). W latach 2004–2006 pełnił funkcję konsula generalnego w Chicago.
W październiku 2008 roku został mianowany ambasadorem Japonii na Fidżi, z jednoczesną akredytacją na kilka innych krajów regionu (Kiribati, Nauru, Tuvalu, Vanuatu).
Pełnił również wysokie funkcje w resorcie (między innymi dyrektora Wydziału Praw Człowieka i Uchodźców, 1991–1993).
Żonaty, ma syna.

</doc>
<doc id="2271618" url="https://pl.wikipedia.org/wiki?curid=2271618" title="Ławeczka Władysława Biegańskiego w Częstochowie">
Ławeczka Władysława Biegańskiego w Częstochowie

Ławeczka Władysława Biegańskiego w Częstochowie – pomnik lekarza i społecznika Władysława Biegańskiego, został odsłonięty 23 czerwca 2008 w Alei Najświętszej Maryi Panny z okazji 150. rocznicy urodzin i 90. rocznicy śmierci Doktora.
Pomnik powstał z inicjatywy Częstochowskiego Towarzystwa Lekarskiego przy wsparciu Urzędu Miasta Częstochowy. Koszty realizacji pokryły w 67% władze Częstochowy i w 33% Towarzystwo Lekarskie. Ławeczkę odsłonili Prezydent Miasta Tadeusz Wrona i Prezes Częstochowskiego Towarzystwa Lekarskiego Beata Zawadowicz, w obecności Prezesa Polskiego Towarzystwa Lekarskiego Jerzego Woy-Wojciechowskiego. Ławeczkę ustawiono naprzeciwko miejsca, gdzie dawniej zlokalizowany był szpital miejski. Nieopodal umiejscowiona jest Biblioteka Publiczna im. dr. Władysława Biegańskiego.
Autorem pomnika jest rzeźbiarz krakowski Wojciech Pondel (ur. 1973). Rzeźba przedstawia postać siedzącego lekarza, obok niego na ławce leży książka i stetoskop.

</doc>
<doc id="2271630" url="https://pl.wikipedia.org/wiki?curid=2271630" title="Amerykański Kongres Żydowski">
Amerykański Kongres Żydowski

Amerykański Kongres Żydowski - został założony w 1918 roku w Filadelfii. Jest organizacją działającą tylko w Stanach Zjednoczonych. Kanada ma swój oddzielny kongres. Jest związkiem wielu organizacji żydowskich, który stawia sobie za cel wspólną obronę interesów żydowskich oraz dobrego imienia Żydów. W 2010 roku organizacja dokonała znacznej redukcji zatrudnienia i oszczędności, gdyż stała się jedną z ofiar piramidy finansowej Bernarda Madoffa.

</doc>
<doc id="2271631" url="https://pl.wikipedia.org/wiki?curid=2271631" title="Benedykt Henryk Tyszkiewicz">
Benedykt Henryk Tyszkiewicz

Benedykt Henryk Tyszkiewicz herbu Leliwa (ur. 11 grudnia 1852 Niemież, zm. 13 maja 1935 w Mentonie, Francja) – polski fotograf, ziemianin, hrabia, papieski szambelan odznaczony przez niego Krzyżem Wielkim Orderu Piusa IX. Członek honorowy zakładu św. Kazimierza w Paryżu.
Dzieciństwo.
Syn Michała Tyszkiewicza (zm. 1854) i Marii Wandy z Tyszkiewiczów (zm. 1860). Po przedwczesnej śmierci rodziców (obydwoje zmarli na gruźlicę) od 8 roku życia wychowywany przez Benedykta Tyszkiewicza, dziadka ze strony matki, mecenasa i kolekcjonera, właściciela Czerwonego Dworu, marszałka guberni kowieńskiej.
Pasje sportowe.
Wyrazem sportowych zainteresowań hrabiego Tyszkiewicza stały się we wczesnych latach jego życia podróże po Sekwanie na statku należącym do dziadka Benedykta, a także wyprawa do Stanów Zjednoczonych, gdzie w Bostonie nawiązał kontakty z rodziną bogatych właścicieli statków morskich Peabodi. Benedykt rozwinął wówczas nie tylko pasje żeglarskie, ale i zawarł (w 1874 r.) małżeństwo z przedstawicielką tejże rodziny, młodziutką Elżbietą-Klarą Bankroft.
W 1875 r. paryski architekt marynistyczny Żak Augustyn Normand zaprojektował na koszt hrabiego „jacht jego marzeń” (o długości 42,2 metra i szerokości 7,2 metra), który na cześć należących do Benedykta majątków na Litwie oraz Żmudzi nazwany został „Żemajtej”. Hrabia planował odbyć na swoim nagrodzonym na światowej wystawie w Paryżu (w 1878 r.) jachcie podróż dookoła świata. Z powodu wybuchu wojny rosyjsko-tureckiej dopłynął jednak jedynie do Gibraltaru i Algierii. Do 1881 roku hrabia figurował w gronie członków Komitetu Regaty Nicejskiej.
W czasie swoich pobytów na Litwie pozostawał mecenasem polskich organizacji sportu, a także przyczynił się do powstania towarzystwa gimnastycznego Sokół.
Fotografia.
Tyszkiewicz zadebiutował w 1876 r. na wystawie w Filadelfii, gdzie zaprezentował reportaż z podróży do Algierii. W Polsce swoje prace zaprezentował w 1894 r. Na jego dorobek składają się zdjęcia z podróży zagranicznych oraz prace powstałe w atelier, głównie portrety. Jego twórczość cieszyła się międzynarodowym uznaniem, czego wyrazem było zdobycie w 1899 roku złotego medalu na wystawie w Berlinie. Był członkiem paryskiego Photo-Clubu. Pracownia artysty i większość dorobku uległy zniszczeniu podczas I wojny światowej.
Ocalałe zdjęcia znajdują się w posiadaniu Musée Nicéphore Niepce w Chalon-sur-Saône we Francji i doczekały się swojej wystawy na Litwie w 1999 roku.
Kolekcjonerstwo.
Benedykt Tyszkiewicz, tak jak inni przedstawiciele swojej rodziny, w tym dziad Benedykt, pozostawał kolekcjonerem oraz mecenasem sztuki. Kolekcja Tyszkiewiczów z Czerwonego Dworu, którego właścicielem był Tyszkiewicz, była jednym z najbogatszych na Litwie archiwów rodzinnych. Liczyło ono 20 000 dokumentów, 12 000 listów, przeszło 10 000 tomów książek. Do tego na kolekcję w zamku Czerwony Dwór pod Kownem składała się bogata galeria obrazów malarzy polskich i obcych Canaletto, Bacciarelli, Czechowicz, Wańkowicz, Rustem, zbiór pasów słuckich (zniszczony w Powstaniu Warszawskim), gobelinów i makat. Benedykt Henryk Tyszkiewicz zasłynął również jako nabywca obrazu "Stefan Batory pod Pskowem" Jana Matejki za 60 000 franków, który zdobił jedną z sal w rezydencji w Czerwonym Dworze.
Benedykt Tyszkiewicz był człowiekiem niezwykle majętnym, czego wyrazem były nie tylko liczne podróże, ale także urządzenie rezydencji w miejscowości Wiało (Wiała) koło Iwieńca w powiecie mińskim. Zdobił ją nie tylko wspaniały ogród, ale także ogromny zwierzyniec i pawilony myśliwskie. Koszt ich utrzymania bardzo nadszarpnął stan finansów Benedykta Tyszkiewicza, który ostatecznie zdecydował się na ich likwidację.
Rodzina.
Benedykt Tyszkiewicz z krótkotrwałego (9-letniego) małżeństwa z Klarą Bancroft (zm. 1883 w Chur w Szwajcarii) miał trójkę dzieci: spadkobiercę Czerwonego Dworu Benedykta Jana, ożenionego z Różą z Branickich, Edwarda, ożenionego z Adelą Dembowską oraz Elżbietę Marię, żonę Stanisława Witolda Plater Zyberk.

</doc>
<doc id="2271636" url="https://pl.wikipedia.org/wiki?curid=2271636" title="Dubie (Ukraina)">
Dubie (Ukraina)

Dubie (ukr. Дуб'є) – wieś w rejonie brodzkim obwodu lwowskiego na zachodzie Ukrainie.
Historia.
Pierwsze wzmianki o wsi pochodzą z 600 r.
Właściciel wsi Jan Kruszelnicki herbu Sas, podcaszy lwowski m.in. w 1772, syn sędziego ziemskiego lwowskiego Krzysztofa, w 1777 fundował cerkiew w Dubiu
W II Rzeczypospolitej miejscowość była w powiecie brodzkim województwa tarnopolskiego. Wieś liczy 680 mieszkańców, jej obszar wynosi 1,372 km².

</doc>
<doc id="2271640" url="https://pl.wikipedia.org/wiki?curid=2271640" title="Katastrofa promu Samina Express">
Katastrofa promu Samina Express



</doc>
<doc id="2271650" url="https://pl.wikipedia.org/wiki?curid=2271650" title="Wang Chung">
Wang Chung

Wang Chung – brytyjska grupa muzyki pop z nurtu New Wave.
Historia.
Zespół został założony przez Jeremy Rydera i Nicka Feldmana w 1977 roku w Wielkiej Brytanii pod nazwą Huang Chung. W 1983, dla ułatwienia w wymowie angielskojęzycznej, zmienił nawę na Wang Chung. Jego nazwa pochodzi z języka chińskiego i oznacza dosłownie "żółty dzwon". W okresie swojej świetności w latach 80. Wang Chung stanowił kwartet: Jeremy Ryder (ps. Jack Hues) – wokal/gitara, Nick Feldman (ps. Nick DeSpig) – bass, Darren Costin (ps. Darren Darwin) – klawisze, Dave Burnand (ps. Hogg Robinson) – saksofon. Wszyscy muzycy występowali pod pseudonimami. W latach 1981-1982 zespół wydał trzy single i jeden album, nie odniosły one jednak większego sukcesu. Dopiero drugi album "Points on the Curve" wydany w 1983 w Wielkiej Brytanii i w 1984 w Stanach Zjednoczonych przyniósł mu umiarkowany sukces. Pełnym sukcesem okazał się dla zespołu dopiero trzeci album – soundtrack do filmu Williama Friedkina "Żyć i umrzeć w Los Angeles" ("To Live and Die in L.A.") z 1985 roku. Największym sukcesem zespołu był album czwarty, z 1986 roku na którym znalazły się najbardziej znane dziś utwory grupy, tj. "Everybody Have Fun Tonight" i "Dance Hall Days". W 1989 roku ukazał się ich ostatni album "The Warmer Side of Cool", a rok później grupa została oficjalnie rozwiązana. W 1997 roku składanką "Everybody Wang Chung Tonight: Chung's Greatest Hits", zawierającą największe przeboje zespołu, nastąpiła reaktywacja grupy, która trwa do dzisiaj.

</doc>
<doc id="2271652" url="https://pl.wikipedia.org/wiki?curid=2271652" title="Izabela Trzaskalska">
Izabela Trzaskalska

Izabela Paszkiewicz z domu Trzaskalska (ur. 9 stycznia 1988) – polska lekkoatletka specjalizująca się w biegach długich.
Kariera.
Ósma zawodniczka mistrzostw Europy juniorów w biegu na 5000 metrów z Hengelo (2007). W tym samym sezonie wystąpiła także w światowym czempionacie w przełajach. W 2007 i w 2008 uczestniczyła w mistrzostwa Europy w biegach na przełaj. Reprezentantka kraju w meczach międzypaństwowych.
Medalistka mistrzostw Polski seniorów ma w dorobku jeden srebrny (Bydgoszcz 2006 – bieg na 5000 metrów) oraz trzy brązowe medale (Zamość 2011 – bieg na przełaj, Warszawa 2012 – półmaraton i Łódź 2015 – maraton). Stawała na podium mistrzostw kraju juniorów oraz młodzieżowców.
Jest żołnierzem Wojska Polskiego.

</doc>
<doc id="2271654" url="https://pl.wikipedia.org/wiki?curid=2271654" title="Gerard Deulofeu">
Gerard Deulofeu

Gerard Deulofeu Lázaro (ur. 13 marca 1994 w Riudarenes) – hiszpański piłkarz występujący na pozycji napastnika we włoskim klubie Udinese Calcio.
Kariera klubowa.
Hiszpan bardzo szybko rozpoczął swoją karierę w La Masíi, gdzie trafił w 2003 roku, mając zaledwie 9 lat. Ważnym etapem w karierze młodego Hiszpana był turniej rozegrany w 2006 roku w Aronie. Drużyna FC Barcelony zwyciężyła, a Deulofeu został wybrany MVP zawodów. Wkrótce po tym wydarzeniu piłkarz zwerbowany przez Nike i znalazł się na celowniku wielu klubów, m.in. Chelsea, Liverpoolu oraz Arsenalu.
W sezonie 2010/2011 trener rezerw Barcelony, Luis Enrique postanowił przetestować Deulofeu. 1 marca 2011 roku zadebiutował on w wygranym 4:1 spotkaniu z Córdoba CF.
3 sierpnia 2011 roku Deulofeu zadebiutował w pierwszej drużynie w towarzyskim meczu z Chivas de Guadalajara.
Od sezonu 2011/2012 stał się oficjalnie zawodnikiem Barcelony B. Hiszpan grał we wszystkich kategoriach wiekowych zarówno w drużynie FC Barcelony jak i reprezentacji Hiszpanii. Pierwszą bramkę dla FC Barcelony strzelił w sparingu z HSV, w 37. minucie. Została ona strzelona podczas meczu z okazji 125-lecia hamburskiego klubu.
10 lipca 2013 został wypożyczony do Evertonu.
Natomiast latem 2014 wypożyczono go do Sevilli.
W lipcu 2015 został sprzedany do Evertonu za 6 mln euro z opcją odkupienia przez pierwsze 3 sezony.
23 stycznia 2017 został wypożyczony z Evertonu do Milanu na pół roku, bez opcji wykupu.
W lipcu 2017 roku został odkupiony przez Barcelonę za 12 mln euro.
W styczniu 2018 został wypożyczony do Watfordu. Po pół roku gry w tym klubie został przez niego definitywnie wykupiony za 13 mln euro.
Sukcesy.
Reprezentacyjne.
Reprezentacja Hiszpanii U-19
Reprezentacja Hiszpanii U-17

</doc>
<doc id="2271655" url="https://pl.wikipedia.org/wiki?curid=2271655" title="Krystyna Łoboda">
Krystyna Łoboda

Krystyna Łoboda (Krystyna Łoboda-Lewandowska, Krystyna Lewandowska; ur. 27 listopada 1927 w Motyczu-Józefinie, zm. 1 czerwca 2018 w Hipolitowie) – polska malarka, pejzażystka, w swojej pracy artystycznej zajmowała się dokumentacją przemijających nastrojów małych miasteczek polskich.
Studiowała na Wydziale Malarstwa Akademii Sztuk Pięknych w Warszawie w pracowni Kazimierza Tomorowicza.
Życie prywatne.
Z małżeństwa z Józefem Lewandowskim (1923–2007) miała dwoje dzieci: syna Józefa (ur. 1949) i córkę Różę (ur. 1954).
Twórczość.
Brała udział w ponad 50 wystawach krajowych i zagranicznych m.in.: Warszawa w Sztuce (wielokrotnie), Festiwal Sztuk Plastycznych, Warszawa, Festiwal Współczesnego Malarstwa w Szczecinie, wystawy w Monaco, Danii, Rumunii i ZSRR.
Wystawy indywidualne: 
Otrzymała Nagrodę Ministra Kultury i Sztuki (1964) za pejzaż na wystawie Warszawa w Sztuce, Dyplom Grand Prix (1971) na wystawie UNESCO w Monako. Jej prace znajdują się w zbiorach m.in.: Muzeum Historycznego w Warszawie, Muzeum Mazowieckiego w Płocku oraz w zbiorach prywatnych w Polsce, USA i w Szwecji.
Wieloletni redaktor działu plastyki w miesięczniku "Poezja".

</doc>
<doc id="2271663" url="https://pl.wikipedia.org/wiki?curid=2271663" title="Eddie Jones (koszykarz)">
Eddie Jones (koszykarz)

Eddie Charles Jones (ur. 20 października 1971 w Pompano Beach, Floryda) – amerykański koszykarz, występujący na pozycji rzucającego obrońcy, trzykrotny uczestnik NBA All-Star Game.
Eddie, w swoim debiutanckim sezonie w barwach Los Angeles Lakers, zdobywał na grę średnio 14,0 punktu, 3,9 zbiórek i 2,0 asyst. W swoim najlepszym sezonie w karierze (1999-00), grając w Charlotte Hornets zdobywał 20,1 punktu na mecz (ppg), 4,8 zbiórek na mecz (rpg), 4,2 asyst na mecz (apg) i 3,0 przechwytów na mecz (spg) w ciągu 39 minut na parkiecie.
Tylko 2-krotnie w ciągu 14-letniej kariery rozegrał wszystkie 81 spotkań sezonu zasadniczego, było to w sezonach 2001-02 oraz 2003-04 w barwach Miami Heat. w całej karierze rozegrał 954 spotkania (902 razy w wyjściowej piątce). Średnia punktów na mecz jego wszystkich spotkań w karierze sezonu zasadniczego wynosi 14,8 punktu, natomiast średnia w fazie Playoffs, w których uczestniczył 11 razy wynosi 12,8 pkt.

</doc>
<doc id="2271664" url="https://pl.wikipedia.org/wiki?curid=2271664" title="Motocyklowe Grand Prix Japonii 1999">
Motocyklowe Grand Prix Japonii 1999

Motocyklowe Grand Prix Japonii 1999 – druga eliminacja Motocyklowych Mistrzostw Świata, rozegrana 23 - 25 kwietnia 1999 na torze Twin Ring Motegi w Motegi.

</doc>
<doc id="2271665" url="https://pl.wikipedia.org/wiki?curid=2271665" title="Leigh Howard">
Leigh Howard

Leigh Howard (ur. 18 października 1989 w Geelong) – australijski kolarz torowy i szosowy, zawodnik profesjonalnej grupy IAM Cycling. Ośmiokrotny medalista torowych mistrzostw świata.
Ściga się również na szosie. Zwycięzca wieloetapowego wyścigu Okolo Slovenska w 2009 roku. 

</doc>
<doc id="2271666" url="https://pl.wikipedia.org/wiki?curid=2271666" title="Krystyna Łoboda-Lewandowska">
Krystyna Łoboda-Lewandowska



</doc>
<doc id="2271668" url="https://pl.wikipedia.org/wiki?curid=2271668" title="Krystyna Lewandowska">
Krystyna Lewandowska



</doc>
<doc id="2271678" url="https://pl.wikipedia.org/wiki?curid=2271678" title="Bolesław Sokołowski (pułkownik)">
Bolesław Sokołowski (pułkownik)

Bolesław Sokołowski (ur. w Tulczynie, zm. 7 maja 1980 w Józefowie) – podpułkownik broni pancernych Wojska Polskiego II Rzeczypospolitej i Polskich Sił Zbrojnych, mianowany pułkownikiem przez władze RP na uchodźstwie.
Życiorys.
Syn właściciela ziemskiego na Podolu Waleriana i Marii ze Skikiewiczów. Absolwent średniej Szkole Handlowej w Humaniu, a następnie student Instytutu Handlowego w Moskwie.
15 sierpnia 1916 roku został wcielony do 1 Studenckiego Batalionu w Niżnym Nowogrodzie. Od 15 października 1916 roku do 1 kwietnia 1917 roku był junkrem w Czugujewskiej Szkole Wojskowej (ros. "Чугуевское военное училище") w Czugujewie. Po ukończeniu kursu służył w 39 pułku pancernym, a później w 33 pułku pancernym na froncie rumuńskim. Od listopada 1917 roku do marca 1918 roku chorował na tyfus. Następnie wstąpił do Armii Ochotniczej generała Antona Denikina jako dowódca plutonu w 2 pułku zbiorczym.
Wiosną 1920 roku wstąpił do Wojska Polskiego. Pełnił początkowo obowiązki oficera do zleceń w sztabie 18 Dywizji Piechoty. Od czerwca służył w 17 pułku Ułanów Wielkopolskich im. Bolesława Chrobrego w Lesznie. W czasie wojny polsko-bolszewickiej był dowódcą plutonu w szwadronie ciężkich karabinów maszynowych. 10 września 1920 roku dowodził wypadami na tyły nieprzyjaciela w Stratyniu.
Od sierpnia do września 1923 uczestniczył w kursie dowódców szwadronów. W Toruniu przechodził przeszkolenie strzeleckie. Od stycznia do lipca 1927 roku odbył kurs w zakresie broni pancernej. Od lipca 1928 roku do września 1932 roku dowodził szwadronem szkolnym 17 pułku ułanów. W 1931 roku szwadron szkolny pod jego dowództwem otrzymał przechodnią nagrodę „Srebrnej Lancy” ufundowanej przez Prezydenta RP Ignacego Mościckiego. Od jesieni 1938 roku do wiosny 1939 roku odbył kurs oficerów sztabowych broni pancernej przy Wyższej Szkole Wojennej.
W kampanii wrześniowej pełnił funkcję kierownika zaopatrzenia broni pancernej Armii „Karpaty”.
Z powodu braku broni pancernych wyznaczony na dowódcę kwatery armii, a następnie na dowódcę kwatery Frontu Południowego.
Granicę węgierską przekroczył w nocy z 18 na 19 września. Internowany w obozie Egel do stycznia 1940 roku, a do kwietnia 1940 roku w obozie Tesmag. We Francji dowodził formującym się 5 batalionem pancernym w Piolenc. Po upadku Francji ewakuowany do Wielkiej Brytanii, gdzie pełnił różne stanowiska w I Korpusie Polskim w Szkocji. W latach 1941–1942 kierował kursami w Centrum Wyszkolenia Broni Pancernej.
W sierpniu 1941 roku został dowódcą 67 baonu czołgów i komendantem garnizonu Kelso. Od 18 kwietnia do 23 maja 1942 roku był słuchaczem kursu języka angielskiego dla dowódców baonów (pułków) w Polskim Biurze Wojskowym w Edynburgu, a od 24 do 30 maja 1942 roku przebywał na urlopie wypoczynkowym w Londynie i Brighton. 1 czerwca 1942 roku przejął od majora Aleksandra Izdebskiego obowiązki dowódcy 65 baonu czołgów, a następnego dnia przekazał majorowi Bronisławowi Brągielowi obowiązki dowódcy 67 baonu czołgów.
29 października 1943 został przeniesiony do 2 Dywizji Grenadierów Pancernych na stanowisko dowódcy 16 Brygady Pancernej. Pełnił je do jesieni 1946. Ze względu na przekroczoną granice wieku nie został wysłany na front. Wniosek o przyznanie awansu w 1946 roku został odrzucony również z powodu wieku. Od jesieni 1946 roku do lipca 1947 roku pełnił obowiązki dowódcy 10 Grupy Brygadowej Polskiego Korpusu Przysposobienia i Rozmieszczenia. We wrześniu 1948 roku został zdemobilizowany.
Po wojnie pozostał w Szkocji, gdzie gospodarował na farmie hodowlanej Hillhead w Irongray (hrabstwo Dumfries). Śmierć żony i pogarszający się stan zdrowia spowodowały, że sprzedał farmę i w grudniu 1973 powrócił do Polski. Zamieszkał w Warszawie, a następnie w Józefowie. Zmarł 7 maja 1980 roku w Józefowie.
Bolesław Sokołowski był dwukrotnie żonaty. Po raz pierwszy z Wandą Fabisch, zmarłą w 1972 roku, a od 1975 roku z Natalią Gosse. Nie miał potomstwa.
Awanse.
Bolesław Sokołowski awansował w terminach:

</doc>
<doc id="2271680" url="https://pl.wikipedia.org/wiki?curid=2271680" title="Kościół św. Antoniego w Męcinie">
Kościół św. Antoniego w Męcinie

Kościół św. Antoniego w Męcinie – zabytkowa drewniana świątynia rzymskokatolicka, wzniesiona w końcu XVII wieku dla parafii w miejscowości Męcina w gminie Limanowa. Obiekt znajduje się na Małopolskim Szlaku Architektury Drewnianej.
Historia.
W miejscu, gdzie dziś stoi zabytkowy kościółek św. Antoniego w Męcinie, istniała już wcześniej świątynia, również drewniana. Wymieniona jest już w świętopietrzu z 1325. Wspomina o niej również Jan Długosz w swoim dziele "Liber Beneficjorum". W okresie reformacji służyła miejscowemu zborowi braci polskich, a następnie od 1605 ponownie wyznawcom kościoła rzymskokatolickiego. Została zburzona w 1685.
W tym samym roku postawiono nowy kościół, wykonany z drewna, według zasad konstrukcji zrębowej. W XVIII wieku dobudowano od strony południowej niewielką kaplicę boczną. W 1888 wnętrze ozdobiono ornamentalną i figuralną polichromią, która została odnowiona w 1982. 
Po konsekrowaniu nowego kościoła w 2006, obecnie zabytkowa świątynia pełni funkcję kościoła pomocniczego.
Architektura.
Kościół św. Antoniego wzniesiony jest z drewna według zasad konstrukcji zrębowej i oszalowany. Jest świątynią jednonawową, z węższym prezbiterium zamkniętym trójboczną absydą. Od południa dobudowana jest niewielka kaplica boczna, a od północy zakrystia. Nad całością dominuje kwadratowa wieża z dzwonnicą, w której przyziemiu umieszczona jest kruchta z wejściem głównym.
Dach kościoła pokryty jest ocynkowaną blachą. Świątynię otacza kamienny mur, wzniesiony w 1782.
Wnętrze.
Wnętrze kościoła przykrywa strop płaski.
Polichromia.
Barwna polichromia, zdobiąca wnętrze kościoła, wykonana została w 1888 i odnowiona w 1982. Ściany zdobią motywy ornamentalne (ukośna kratka z rozetkami i motywami roślinnymi), a stropy - figuralne:
Wyposażenie.
Większość elementów wyposażenia kościoła ma wyraźne cechy stylu barokowego.

</doc>
<doc id="2271681" url="https://pl.wikipedia.org/wiki?curid=2271681" title="Wasyl Iszczak">
Wasyl Iszczak

Wasyl Jewhenowycz Iszczak, ukr. Василь Євгенович Іщак, ros. Василий Евгеньевич Ищак, "Wasilij Jewgienjewicz Iszczak" (ur. 5 kwietnia 1955 we wsi Dubie, w obwodzie lwowskim) – ukraiński piłkarz, grający na pozycji obrońcy, a wcześniej pomocnika lub napastnika. Posiada obywatelstwo kanadyjskie.
Kariera piłkarska.
Kariera klubowa.
Wychowanek amatorskiej drużyny Sokił Lwów. Pierwszy trener W.N.Stołbin. W 1974 rozpoczął karierę piłkarską w SK Łuck odbywając służbę wojskową. W latach 1976-1977 występował w składzie Maszuk Piatigorsk. W sierpniu 1977 przeszedł do Czornomorca Odessa, barw którego bronił przez 14 lat. Potem wyjechał za granicę, gdzie został piłkarzem węgierskiego Budapesti Vasutas. W 1993 powrócił do Ukrainy, gdzie występował w Błaho Błahojewe. W 1994 emigrował z rodziną za ocean, gdzie zakończył karierę piłkarską w kanadyjskim zespole Toronto-Italia.
Kariera trenerska.
Po rozstaniu z wyczynowym uprawianiem sportu pozostał przy futbolu jako trener. Otrzymał licencję trenerska kategorii A. Założył w Kanadzie własną szkołę piłkarską, gdzie szkolił dzieci. Od 2008 pracuje w sztabie szkoleniowym SDJuSzOR Czornomoreć Odessa.

</doc>
<doc id="2271684" url="https://pl.wikipedia.org/wiki?curid=2271684" title="XI Krajowy Festiwal Piosenki Polskiej w Opolu">
XI Krajowy Festiwal Piosenki Polskiej w Opolu

XI Krajowy Festiwal Piosenki Polskiej – jedenasta edycja krajowego festiwalu piosenki odbyła się 20-23 czerwca 1973 w Opolu. Miały miejsce wtedy 3 koncerty festiwalowe: "Interpretacje", "Premiery" i "Mikrofon dla wszystkich". Kabareton awansował do rangi imprezy godnej amfiteatru (do tej pory odbywał się w skromnej, liczącej kilkaset miejsc, auli Szkoły Pedagogicznej). "Noc kabaretową" wyreżyserowała Olga Lipińska. Dodatkowo na zakończenie festiwalu odbył się koncert "Mikrofon i Ekran". Reżyserem był Janusz Rzeszewski, natomiast scenografię zaprojektowała Xymena Zaniewska. W koncercie Interpretacje wystąpiło 19 uczestników.
Jury koncertu "Premiery" (piosenki oceniano „na żywo”):
Jury koncertu "Interpretacje":
Koncert "Premiery" 20.06.1973, godz. 20:00.
Poza konkursem wystąpił Bernard Ładysz z piosenką ""Druga Polska"" 
Akompaniowała Orkiestra PR i TV pod dyrekcją Stefana Rachonia i Jana Pruszaka 
Reżyser: "Włodzimierz Gawroński" 
Kierownictwo muzyczne: "Czesław Majewski" 
Kierownik literacki: Jan Pietrzak Konferansjerzy: "Maria Borecka i Andrzej Jaroszewski" 
Scenografia: "Xymena Zaniewska i Mariusz Chwedczuk"
Koncert "Interpretacje" 21.06.1973, godz. 20:00.
Poza koncertem wystąpił Czesław Niemen ze swoją grupą. 
Akompaniowała Poznańska Orkiestra Rozrywkowa pod dyrekcją Zygmunta Mahlika 
Reżyser: "Stefan Mroczkowski" 
Kierownictwo muzyczne: "Edward Spyrka" 
Kierownik literacki: "Jan Pietrzak" 
Konferansjerzy: "Kazimierz Adamowski" 
Scenografia: "Xymena Zaniewska i Mariusz Chwedczuk" 
Koncert "Mikrofon dla wszystkich" 22.06.1973, godz. 20:00.
Akompaniowała Poznańska Orkiestra Rozrywkowa pod dyrekcją Zygmunta Mahlika
Reżyser: "Ryszard Ray-Zawadzki" 
Kierownictwo muzyczne: "Edward Spyrka" 
Kierownik literacki: "Jan Pietrzak" 
Konferansjerzy: "Janusz Budzyński" 
Scenografia: "Xymena Zaniewska i Mariusz Chwedczuk"
Koncert finałowy "Mikrofon i Ekran".
Prowadzący: Andrzej Jaroszewski i Edyta Wojtczak. Występowali tylko laureaci.
Laureaci.
wyróżnienia:
Równorzędne nagrody główne otrzymali: 

</doc>
<doc id="2271685" url="https://pl.wikipedia.org/wiki?curid=2271685" title="Galinoporni">
Galinoporni

Galinoporni (gr. "Γαληνόπορνη", tur. "Kaleburnu") – wieś na Cyprze, w dystrykcie Famagusta, na półwyspie Karpas. Położona jest na terenie republiki Cypru Północnego.

</doc>
<doc id="2271686" url="https://pl.wikipedia.org/wiki?curid=2271686" title="Toshitsugu Uesawa">
Toshitsugu Uesawa

 – japoński urzędnik i dyplomata.
W 2002 objął stanowisko dyrektora Wydziału Afryki Subsaharyjskiej w Ministerstwie Spraw Zagranicznych. Dwa lata później został mianowany dyrektorem Wydziału Współpracy Technicznej w Biurze Współpracy Międzynarodowej. W latach 2006–2007 był urzędnikiem odpowiedzialnym za kwestie ekonomiczne w Ambasadzie Japonii w Indiach. Od 2007 był ambasadorem swojego kraju w Nigerii.

</doc>
<doc id="2271687" url="https://pl.wikipedia.org/wiki?curid=2271687" title="Gastria">
Gastria

Gastria (gr. "Γαστριά", tur. "Kalecik") – wieś na Cyprze, w dystrykcie Famagusta, na półwyspie Karpas. Położona jest na terenie republiki Cypru Północnego.

</doc>
<doc id="2271689" url="https://pl.wikipedia.org/wiki?curid=2271689" title="China Open 2000">
China Open 2000

China Open 2000 był piątym turniejem (i czwartym rankingowym) sezonu snookerowego 2000/01. Miejscem zawodów po raz pierwszy w historii turnieju było chińskie Shenzhen. Impreza odbyła się w dniach 9 – 17 grudnia 2000.
W puli nagród znalazło się 311 tysięcy funtów, z czego zwycięzcy przypadło 50 tysięcy funtów.
Tytuł wywalczony przed rokiem obronił Ronnie O’Sullivan. Tym razem pokonał on w finale Walijczyka Marka Williamsa 9-3.
Oprócz 32 profesjonalistów (16 z rankingu oraz 16 z kwalifikacji) w turnieju wzięło udział 2 Chińczyków, którym przyznano dzikie karty.
Kwalifikacje.
W kwalifikacjach wzięło udział 160 zawodników. Do turnieju głównego awansowało 16 z nich.

</doc>
<doc id="2271691" url="https://pl.wikipedia.org/wiki?curid=2271691" title="Stransky">
Stransky



</doc>
<doc id="2271695" url="https://pl.wikipedia.org/wiki?curid=2271695" title="Kościół św. Antoniego w Męcinie (nowy)">
Kościół św. Antoniego w Męcinie (nowy)

Kościół św. Antoniego w Męcinie – murowana świątynia rzymskokatolicka w miejscowości Męcina, pełniąca funkcję kościoła parafialnego miejscowej parafii św. Antoniego Opata.
Historia.
Od lat 70. XX wieku miejscowi parafianie starali się o pozwolenie na budowę nowego, większego kościoła, który miał przejąć funkcję kościoła parafialnego po zabytkowej świątyni, która była już za mała, jak na potrzeby rozwijającej się społeczności. Kamień węgielny pod budowę poświęcił papież Jan Paweł II 26 czerwca 1983, zaś wmurował go 20 października 1991 biskup Józef Życiński. Prace budowlane prowadzono od 1984 aż do 2006. Konsekracji kościoła dokonał biskup Wiktor Skworc.
Kościół.
Wystrój kościoła jest dziełem artysty ze Starego Sącza – Andrzeja Pasonia. Stanowi zamknięty układ kompozycyjny, koncentrujący się na Misterium Paschalnym.
Ołtarz wykonano z surowej bryły kamiennej. Z boku umieszczono wizerunek świętego Piotra.

</doc>
<doc id="2271705" url="https://pl.wikipedia.org/wiki?curid=2271705" title="Motocyklowe Grand Prix Japonii 1998">
Motocyklowe Grand Prix Japonii 1998

Motocyklowe Grand Prix Japonii 1998 – pierwsza eliminacja Motocyklowych Mistrzostw Świata, rozegrana 3 - 5 kwietnia 1998 na torze Suzuka w Suzuce.

</doc>
<doc id="2271712" url="https://pl.wikipedia.org/wiki?curid=2271712" title="Hideo Satō">
Hideo Satō

 - japoński dyplomata i urzędnik.
Pracę w MSZ rozpoczął w maju 1982. Od września 2002 do sierpnia 2004 był radcą ambasady w Izraelu. Następnie (sierpień 2005 - luty 2008) pełnił funkcję dyrektora wydziału Bliskiego Wschodu w Biurze ds. Afryki i Bliskiego Wschodu. W marcu 2008 mianowano go ambasadorem w Afganistanie. Funkcję tę pełnił do sierpnia 2009. Miesiąc później objął kierownictwo japońskiej placówki w Bahrajnie.

</doc>
<doc id="2271713" url="https://pl.wikipedia.org/wiki?curid=2271713" title="Jennifer Hudson (album)">
Jennifer Hudson (album)

Jennifer Hudson to debiutancki album amerykańskiej wokalistki R&amp;B, uczestniczki 3 serii programu American Idol oraz zdobywczyni Oscara, Jennifer Hudson. Album, zatytułowany jej nazwiskiem, zdobył wiele przychylnych recenzji, zdobywając nagrodę Grammy dla najlepszego albumu R&amp;B. 
Podczas pracy nad albumem wraz z Jennifer współpracowali m.in. Missy Elliott, Brian Kennedy, Ne-Yo, Polow da Don, T-Pain, Tank, Robin Thicke oraz Timbaland. W Stanach Zjednoczonych album zdobył certyfikat złota, notowany był na pozycji 2. "U.S. Billboard 200" i "U.S. Top R&amp;B/Hip-Hop Albums".
Single.
Spotlight.
Pierwszy singel promujący płytę został wydany 10 lipca i szybko zdobył popularność. Dotarł na szczyt listy "U.S. Billboard Hot R&amp;B/Hip-Hop Songs". Teledysk do utworu został wyreżyserowany przez Chrisa Robinsona. Jennifer rozmawia przez telefon komórkowy z przyjaciółką, mówiąc o chłopaku, który za bardzo ją kontroluje. Potem wyobraża sobie siebie idącą do klubu nocnego, później kłócącą ze swoim partnerem, a w końcu idącą po wybiegu. Na końcu teledysku padają słowa 'Girl, you know what? I think I'll go out". Spotlight osiągnął największy sukces spośród wszystkich utworów artystki, nominowany był do Nagrody Grammy w kategorii Najlepsza Piosenka R&amp;B.
If This Isn't Love.
Drugi singel, będący pierwszą balladą muzyczną artystki wypuszczoną na rynek, został wydany 29 lutego 2009 roku. Początkowo drugim singlem miał być utwór "My Heart", który odbyłby swoją premierę w październiku, lecz sprawy skomplikowały się znacznie, co wywołało morderstwo rodziny Hudson. Dlatego też debiutancka płyta miała słabą promocję singli, których było teoretycznie tylko dwa. Teledysk do If This Isn't Love przedstawia Jennifer śpiewającą w ciemnym pomieszczeniu, a w trakcie wykonania scena wokalu przeplata się ze sceną tańca towarzyskiego pary młodych ludzi. Utwór "If This Isn't Love" zajął 5. miejsce na "U.S. Billboard Hot R&amp;B/Hip-Hop Songs". 
Giving Myself.
Trzeci, najmniej promowany singel, wydany w lipcu 2009 roku. Teledysk do utworu został nienagrany. Oryginalnie trzecim singlem miał być Pocketbook, ale nie został on entuzjastycznie przyjęty.
Inne single.
And I Am Telling You I'm Not Going.
Utwór ten pochodzi z filmu muzycznego Dreamgirls, w którym zagrała Hudson (za rolę Effie White dostała m.in. Oscara, Złotego Globa i Saturna). Wyraziste wykonanie musicalowej piosenki przyniosło Jennifer uznanie krytyków i popularność. Zamieszczony na albumie, początkowo promował Soundtrack obrazu jak i sam film. 
All Dress Up In Love.
Jest to piosenka przewodnia filmu "Seks w wielkim mieście", nagrana na potrzeby filmu przez Hudson. Promujący kinową wersję serialu, został zamieszczony jako bonus reedycji na debiutanckiej płycie Jennifer, podobnie jak "Stand Up".

</doc>
<doc id="2271716" url="https://pl.wikipedia.org/wiki?curid=2271716" title="China Open 2002">
China Open 2002

China Open 2002 był dziewiątym (i szóstym rankingowym) turniejem sezonu snookerowego 2001/02. Zawody po 3 latach przerwy powróciły do Szanghaju, tym razem do International Gymnastics Centre, które gościło najlepszych snookerzystów świata w dniach 24 lutego - 3 marca 2002.
Ronnie O’Sullivan, obrońca tytułu, odpadł w ćwierćfinale zawodów z Markiem Selbym. Puchar za zwycięstwo i czek na 50 tysięcy funtów odebrał Mark J. Williams, który w finale pokonał Anthony'ego Hamiltona 9-8, mimo że w pewnym momencie przegrywał już 5-8.
W zawodach tradycyjnie wystąpili zawodnicy z dzikimi kartami – podobnie jak w poprzedniej edycji turnieju było ich dwóch. Po raz pierwszy w historii China Open pojawił się Ding Junhui, który wygrał ten turniej w 2005 roku.
Kwalifikacje.
W turnieju eliminacyjnym wzięło udział 128 zawodników. Do fazy głównej zawodów awansowało 16 najlepszych.

</doc>
<doc id="2271717" url="https://pl.wikipedia.org/wiki?curid=2271717" title="Planazja">
Planazja



</doc>
<doc id="2271719" url="https://pl.wikipedia.org/wiki?curid=2271719" title="Antoni Martí">
Antoni Martí

Antoni Martí Petit (ur. 30 lipca 1963 w Escaldes-Engordany) – andorski polityk i architekt, deputowany do Rady Generalnej, burmistrz Escaldes-Engordany od 2003 do 2011, premier Andory w latach 2011–2019 (z krótką przerwą w 2015).
Życiorys.
Z wykształcenia i zawodu architekt, studia ukończył w École nationale supérieure d'architecture de Toulouse. Karierę polityczną rozpoczął w 1994, po raz pierwszy wszedł wówczas w skład Rady Generalnej. W wyborach parlamentarnych w 1997 oraz w 2001 uzyskiwał reelekcję na kolejne kadencje. W 2003 zrezygnował z mandatu, w wyniku wyborów lokalnych objął wówczas stanowisko burmistrza Escaldes-Engordany. Po kolejnych wyborach w 2007 zachował urząd.
W 2011 stanął na czele Demokratów na rzecz Andory, koalicji partii opozycyjnych utworzonej przed przedterminowymi wyborami parlamentarnymi, rozpisanymi na kwiecień tegoż roku z powodu nieuchwalenia przez parlament budżetu na drugi rok z rzędu.
W wyborach z 3 kwietnia 2011 Demokraci na rzecz Andory odnieśli zwycięstwo, zdobywając 20 z 28 mandatów i pokonując rządzącą Socjaldemokratyczną Partię Andory. 11 maja 2011 Antoni Martí został wybrany przez Radę Generalną na nowego premiera, posłowie socjaldemokratów wstrzymali się wówczas od głosu. Następnego dnia został zaprzysiężony na stanowisku razem z powołanym przez siebie gabinetem.
Urząd premiera sprawował do 23 marca 2015, po czym ponownie objął tę funkcję już 1 kwietnia tego samego roku. Stanowisko to zajmował do 16 maja 2019.
Życie prywatne.
Antoni Martí jest żonaty, ma troje dzieci.

</doc>
<doc id="2271721" url="https://pl.wikipedia.org/wiki?curid=2271721" title="Paszczaki">
Paszczaki

Paszczaki, paszczakowate, zmroczniki (Podargidae) – rodzina ptaków z rzędu paszczakowych (Podargiformes).
Występowanie.
Rodzina ta obejmuje gatunki występujące w południowej i południowo-wschodniej Azji, Australii, na Nowej Gwinei i Wyspach Salomona.
Charakterystyka.
Potrafią bardzo szeroko otworzyć dziób (stąd wzięła się ich polska nazwa), co pomaga im w chwytaniu owadów. Prowadzą nocny tryb życia, podczas dnia siedzą nieruchomo na gałęzi, bardzo dobrze zakamuflowane przez swoje maskujące upierzenie. Są słabymi lotnikami. Składają do trzech jaj w rozwidleniu konarów. Jaja są wysiadywane podczas dnia przez samca i podczas nocy przez samicę. 
Systematyka.
Do rodziny należą następujące rodzaje:

</doc>
<doc id="2271722" url="https://pl.wikipedia.org/wiki?curid=2271722" title="Podargidae">
Podargidae



</doc>
<doc id="2271723" url="https://pl.wikipedia.org/wiki?curid=2271723" title="Kagema">
Kagema

 – japońskie, historyczne określenie męskiej prostytutki. Kagema byli często uczniami teatru kabuki, oferowanymi zarówno damskiej, jak i męskiej klienteli. Wielu takich prostytuujących się kagema, jak i młodych aktorów kabuki, w dzieciństwie było sprzedawanych do terminu, zazwyczaj na dziesięcioletnie kontrakty. Kagema nie związani z teatrem kabuki byli zatrudniani w męskich domach publicznych lub w wyspecjalizowanych w ich usługach .
Męska klientela uprawiała z kagema głównie seks analny (męskie fellatio właściwie nie jest wzmiankowane w dokumentach z okresu Edo). Kagema mogli występować, jako "yarō" (młodzi mężczyźni), "wakashū" lub "wakashu" (dorastający chłopcy w wieku 10-18 lat) lub jako "onnagata" (wcielający się w teatrze w role kobiece).
Kagema za swoje usługi zazwyczaj żądali więcej niż żeńskie prostytutki podobnego statusu społecznego i pomimo różnych obostrzeń oraz restrykcji prawnych, wiedli dostatnie życie.

</doc>
<doc id="2271726" url="https://pl.wikipedia.org/wiki?curid=2271726" title="Dekanat Krakowskiego Okręgu Wojskowego">
Dekanat Krakowskiego Okręgu Wojskowego



</doc>
<doc id="2271728" url="https://pl.wikipedia.org/wiki?curid=2271728" title="Dekanat Pomorskiego Okręgu Wojskowego">
Dekanat Pomorskiego Okręgu Wojskowego



</doc>
<doc id="2271730" url="https://pl.wikipedia.org/wiki?curid=2271730" title="Wurmbea">
Wurmbea

Wurmbea Thunb. – rodzaj wieloletnich, ziemnopączkowych roślin zielnych z rodziny zimowitowatych, obejmujący 49 gatunków występujących w tropikalnej i południowej Afryce oraz Australii. Rośliny te zawierają silnie toksyczny alkaloid kolchicynę, flawon luteloinę oraz kwas wanilinowy i kwas salicylowy.
Nazwa rodzaju została nadana na cześć Friedricha van Wurmba, osiemnastowiecznego duńskiego przyrodnika, sekretarza "Bataviaasch Genootschap van Kunsten en Wetenschappen" w Holenderskich Indiach Wschodnich.
Zastosowanie.
Wiele gatunków tych roślin jest uprawianych w ogrodach jako rośliny ozdobne.

</doc>
<doc id="2271731" url="https://pl.wikipedia.org/wiki?curid=2271731" title="Atago (1930)">
Atago (1930)

 – krążownik ciężki typu "Takao" japońskiej cesarskiej marynarki wojennej z okresu II wojny światowej. Zatopiony 23 października 1944 podczas bitwy o Leyte.
Historia.
„Atago” był jednym z dwóch pierwszych krążowników ciężkich typu "Takao", zamówionych na początku 1927 roku, w ramach programu finansowego z tego roku. Budowano go w Stoczni Marynarki w Kure, jako „krążownik nr 6” (aczkolwiek w stoczni stosowano prowizoryczny numer 10).
Stępkę pod budowę położono 28 kwietnia 1927, kadłub wodowano 16 czerwca 1930, a okręt wszedł do służby 30 marca 1932, jako pierwszy okręt typu.
Z powodu przeciążenia i problemów ze statecznością, w latach 1938–1939 „Atago” (wraz z „Takao”) został przebudowany. Przede wszystkim, obniżono i przebudowano nadbudówkę dziobową i zmniejszono masę masztu dziobowego. Przebudowa łączyła się też ze wzmocnieniem uzbrojenia torpedowego, z czterech podwójnych do czterech poczwórnych wyrzutni torped 610 mm.
Służba.
W chwili wybuchu wojny na Pacyfiku „Atago” wchodził w skład Sił Głównych Obszaru Południowego wiceadmirała Nobutake Kondō, które były przeznaczone do osłony sił desantowych atakujących Malaje i Filipiny, a następnie Holenderskie Indie Wschodnie.
Od 25 lutego do początku marca 1942 „Atago” działał z zespołem okrętów przeciwko alianckiej żegludze pomiędzy Jawą a Australią, zatapiając m.in. australijski slup HMAS „Yarra”.
W kwietniu-maju 1942 „Atago” przeszedł modernizację artylerii przeciwlotniczej – zamiast 4 dział 120 mm zamontowano 8 dział 127 mm w podwójnych stanowiskach.
Na początku czerwca 1942 „Atago” wziął udział w operacji mającej na celu zajęcie Midway, jako okręt flagowy Sił Inwazyjnych wiceadm. Kondō, lecz inwazja nie doszła do skutku z powodu klęski w bitwie pod Midway.
W dniach 19–30 sierpnia „Atago” jako okręt flagowy wiceadm. Kondō brał udział w operacji KA, podczas której doszło do powietrzno-morskiej bitwy koło wschodnich Wysp Salomona. 26 października 1942 uczestniczył w powietrzno-morskiej bitwie koło wysp Santa Cruz.
14-15 listopada 1942 „Atago” brał udział w II bitwie pod Guadalcanalem, ostrzeliwując amerykański pancernik USS „South Dakota” (BB-57). Sam odniósł nieznaczne uszkodzenia od ostrzału pancernika USS „Washington” (BB-56).
W lipcu-sierpniu 1943 „Atago” został wyposażony w radar Model 21 i wzmocniono mu lekkie uzbrojenie plot, dodając 6 działek 25 mm (2xIII).
5 listopada 1943 „Atago” został uszkodzony w amerykańskim nalocie na Rabaul przez bliskie wybuchy 3 bomb 227 kg (zginęło 22 osoby wraz z dowódcą kmdr. Nobuyoshi Nakaoką). Podczas remontu w Yokosuka do stycznia 1944 dodano m.in. 8 pojedynczych działek 25 mm i radar Model 22.
19-20 czerwca 1944 „Atago” w składzie japońskiego zespołu brał udział w powietrzno-morskiej bitwie na Morzu Filipińskim, nie odnosząc uszkodzeń.
W czerwcu-lipcu 1944 po raz kolejny wzmocniono lekkie uzbrojenie przeciwlotnicze, montując wokół komina rufowego cztery potrójne i 22 pojedyncze działka 25 mm, co podniosło ich liczbę do 60 (6xIII, 6xII, 30xI). Zainstalowano też radar Model 13.
W dniach 22–23 października 1944 okręt wziął udział w bitwie o Leyte, jako flagowy okręt wiceadm. Kurity. O godz. 6.34 23 października „Atago” został trafiony czterema torpedami amerykańskiego okrętu podwodnego USS „Darter” (SS-227), po czym o 6.53 zatonął na pozycji . Zginęło 360 osób załogi, wraz z dowódcą kmdr. Tsutō Araki, natomiast ok. 700 osób wraz z wiceadm. Kuritą przejęły niszczyciele „Kishinami” i „Asashimo”.

</doc>
<doc id="2271733" url="https://pl.wikipedia.org/wiki?curid=2271733" title="Dekanat Śląskiego Okręgu Wojskowego">
Dekanat Śląskiego Okręgu Wojskowego



</doc>
<doc id="2271737" url="https://pl.wikipedia.org/wiki?curid=2271737" title="Teerasil Dangda">
Teerasil Dangda

Teerasil Dangda (ur. 6 czerwca 1988 r. w Bangkoku, Tajlandia) - piłkarz tajski grający na pozycji napastnika.
Kariera klubowa.
Dangda zaczynał karierę w Assumption Thonburi College, skąd w 2005 roku trafił do Royal Thai Air Force. W trakcie całej swojej kariery grał m.in. w Manchesterze City, gdy właścicielem klubu był Thaksin Shinawatra. Od 2009 roku reprezentuje barwy klubu Muangthong United F.C., gdzie grał wcześniej, w 2007.
Kariera reprezentacyjna.
Dangda w reprezentacji Tajlandii zadebiutował w październiku 2007 r. Był w kadrze na Puchar Narodów Azji w 2007 r., ale nie zagrał tam nawet minuty. Wcześniej grał w juniorskich reprezentacjach Tajlandii.

</doc>
<doc id="2271738" url="https://pl.wikipedia.org/wiki?curid=2271738" title="Dekanat Warmińsko-Mazurskiego Okręgu Wojskowego">
Dekanat Warmińsko-Mazurskiego Okręgu Wojskowego



</doc>
<doc id="2271739" url="https://pl.wikipedia.org/wiki?curid=2271739" title="Dekanat Warszawskiego Okręgu Wojskowego">
Dekanat Warszawskiego Okręgu Wojskowego



</doc>
<doc id="2271741" url="https://pl.wikipedia.org/wiki?curid=2271741" title="Ołeksandr Iwanow (ur. 1965)">
Ołeksandr Iwanow (ur. 1965)

Ołeksandr Mychajłowycz Iwanow, ukr. Олександр Михайлович Іванов, ros. Александр Михайлович Иванов, "Aleksandr Michajłowicz Iwanow" (ur. 23 listopada 1965 w Charkowie) – ukraiński piłkarz, grający na pozycji napastnika, a wcześniej pomocnika, trener piłkarski.
Kariera piłkarska.
Kariera klubowa.
Wychowanek Metalista Charków, w którym w 1981 rozpoczął karierę piłkarską. Pierwsze trenerzy Wałerij Bohdanow i Mykoła Kolcow. Barwy charkowskiego klubu bronił przez 11 lat. W 1991 wyjechał za granicę, gdzie został piłkarzem fińskiego Turun Palloseura. W 1992 powrócił do Ukrainy, gdzie występował w klubach Dynamo-2 Kijów, Torpedo Zaporoże, Worskła Połtawa, Nywa Mironówka, FK Boryspol, SBTS Sumy i SK Mikołajów. W 1995 bronił barw rosyjskiego klubu Awangard-Kortek Kołomna. Na początku 1996 powrócił do Ukrainy, podpisując kontrakt z Ahrotechserwisem Sumy. Sezon 1996/97 spędził w węgierskim Dunaferr SE. W końcu 1997 zakończył karierę piłkarską w zespole Werchowyna Użhorod.
Kariera trenerska.
Po rozstaniu z wyczynowym uprawianiem sportu pozostał przy futbolu jako trener. Najpierw pomagał trenować Arsenał Charków. Od 2003 pracował w sztabie szkoleniowym Metalista Charków. W 2014 razem z Myronem Markewiczem przeszedł do Dnipra Dniepropetrowsk. Od 2016 pomagał trenować Ruch Winniki. 27 września 2017 został mianowany na stanowisko głównego trenera klubu Metalist 1925 Charków. 3 maja 2018 podał się do dymisji. 16 czerwca 2019 dołączył do sztabu szkoleniowego Ostapa Markewycza w Ahrobiznesie Wołoczyska, a 7 października 2019 został mianowany na stanowisko głównego trenera klubu. 6 grudnia 2019 na zaproszenie głównego trenera Ostapa Markewycza przeniósł się do Czornomorca Odessa.

</doc>
<doc id="2271751" url="https://pl.wikipedia.org/wiki?curid=2271751" title="Batrachostominae">
Batrachostominae



</doc>
<doc id="2271756" url="https://pl.wikipedia.org/wiki?curid=2271756" title="Adam Barton">
Adam Barton

Adam James Barton (ur. 7 stycznia 1991 w Blackburn) – irlandzki piłkarz występujący na pozycji pomocnika. Zawodnik klubu Dundee United.
Kariera klubowa.
Barton zawodową karierę rozpoczynał w 2009 roku w angielskim klubie Preston North End z Championship. Przed debiutem w jego barwach, we wrześniu 2009, został wypożyczony do ekipy Crawley Town z Conference National. W październiku 2009 wrócił do Prestonu. W Championship zadebiutował 10 kwietnia 2010 w wygranym 3:2 pojedynku ze Scunthorpe United. Było to jednocześnie jedyne ligowe spotkanie rozegrane przez Bartona w sezonie 2009/2010 dla Prestonu. 11 września 2010 roku w przegranym 3:4 spotkaniu z Burnley strzelił pierwszego gola w Championship. W sezonie 2010/2011 wraz z zespołem spadł do League One.
W 2012 roku Barton przeszedł do Coventry City, także grającego w League One. W 2014 roku był wypożyczony do Fleetwood Town z League Two, jednak nie zagrał tam w żadnym meczu. Następnie wrócił do Coventry, gdzie spędził jeszcze sezon 2014/2015.
W 2015 roku odszedł do Portsmouth z League Two. Po roku przeniósł się do szkockiego Partick Thistle, występującego w rozgrywkach Scottish Premiership. W lidze tej zadebiutował 24 września 2016 w zremisowanym 1:1 spotkaniu z Motherwell. Barwy Partick Thistle Barton reprezentował przez dwa sezony. Następnie odszedł do Dundee United ze Scottish Championship.
Kariera reprezentacyjna.
17 listopada 2010 roku w zremisowanym 1:1 towarzyskim meczu z Marokiem Barton zadebiutował w reprezentacji Irlandii Północnej. W 2011 roku zdecydował się na grę dla Irlandii i w marcu 2011 roku zadebiutował w kadrze U-21 tego kraju. Do 2012 roku zagrał w niej 5 razy.

</doc>
<doc id="2271762" url="https://pl.wikipedia.org/wiki?curid=2271762" title="Disney XD (Japonia)">
Disney XD (Japonia)

Disney XD (wcześniej Toon Disney) – japońska stacja telewizyjna należąca do Disneya emitująca głównie seriale dziecięce. Wystartowała 1 grudnia 2005. Do rebrandingu doszło 1 sierpnia 2009 zastępując stację Disney XD. Stacja została zamknięta 31 stycznia 2021 roku.
Zamknięcie.
W nocy z 31 stycznia 2021 na 1 lutego, na antenie został puszczona transmisja na żywo, po której kanał został zamknięty. Teraz w opisie programu jest napisane „Kanał Disney XD zakończył emitowanie 31 stycznia 2021 roku. Dziękujemy za wasze wsparcie.” Po czym przez kilkanaście sekund była widoczna plansza, gdzie było napisane „Dziękujemy za 11 i pół roku!” a następnie koniec programu.

</doc>
<doc id="2271765" url="https://pl.wikipedia.org/wiki?curid=2271765" title="Wołodymyr Koman">
Wołodymyr Koman

Wołodymyr Koman, ukr. Володимир Коман, ros. Владимир Коман, "Władimir Koman" (ur. 1963 w Użhorodzie) – ukraiński piłkarz, grający na pozycji napastnika. Zmienił obywatelstwo na węgierskie.
Kariera piłkarska.
Kariera klubowa.
W 1983 rozpoczął karierę piłkarską w Dynamie Kijów. W ciągu dwóch lat rozegrał tylko jeden mecz w podstawowym składzie, dlatego w 1985 powrócił do rodzimego Zakarpattia Użhorod. W 1990 przeszedł do Bukowyny Czerniowce, a po zakończeniu sezonu wyjechał na stałe do Węgier, gdzie został piłkarzem Haladás Szombathely. W węgierskim klubie wykazał się bardzo wysoką bramkostrzelnością – strzelił 121 goli w 241 meczach. W 1993 zakończył karierę piłkarską. Jego syn Vladimir Koman broni barw reprezentacji Węgier.

</doc>
<doc id="2271767" url="https://pl.wikipedia.org/wiki?curid=2271767" title="Ejiri-juku">
Ejiri-juku

 – osiemnasta z 53 stacji szlaku Tōkaidō, położona obecnie w mieście Shizuoka, położona 3,4 km od poprzedniej stacji - Okitsu-juku.
Tutejszy zamek został zbudowany w 1570, a shukubą Ejiri zostało w XVII wieku. Było tu 1340 budynków, w tym dwa honjiny, trzy sub-honjiny, 50 hatago. Populacja wynosiła około 6500.

</doc>
<doc id="2271768" url="https://pl.wikipedia.org/wiki?curid=2271768" title="China Open 2005">
China Open 2005

China Open 2005 – dziewiąty (i siódmy rankingowy) turniej sezonu snookerowego 2004/05. Zawody po raz pierwszy od 1997 odbyły się w Pekinie. Impreza rozgrywana była w dniach od 27 marca do 2 kwietnia 2005.
Obrońca tytułu, Mark J. Williams odpadł w ćwierćfinale z Alanem McManusem. Zawody po raz pierwszy w historii wygrał reprezentant gospodarzy – Ding Junhui, który w finale pokonał Stephena Hendry’ego. Nie otrzymał on jednak punktów rankingowych i nagrody finansowej za to zwycięstwo, ponieważ zrzekł się możliwości gry w eliminacjach na rzecz otrzymania dzikiej karty.
W zawodach wzięło udział w sumie 16 zawodników z dzikimi kartami. Jest to rekord nie tylko tego turnieju, ale wszystkich innych zawodów snookerowych. Podobna liczba nigdy się już nie powtórzyła – w kolejnych latach organizatorzy mieli prawo do przyznawania zaledwie 8 dzikich kart.
Widzowie w Polsce mogli obserwować wydarzenia z turnieju dzięki transmisjom stacji Eurosport.
Kwalifikacje.
W turnieju kwalifikacyjnym wzięło udział ponad 90 zawodników. Do pekińskich zawodów awans uzyskało 16.

</doc>
<doc id="2271772" url="https://pl.wikipedia.org/wiki?curid=2271772" title="Fuchū-shuku">
Fuchū-shuku

 – dziewiętnasta z 53 stacji szlaku Tōkaidō, położona obecnie w mieście Shizuoka, 3,4 km od poprzedniej stacji - Okitsu-juku.
Znajduje się tu zamek Sunpu.

</doc>
<doc id="2271773" url="https://pl.wikipedia.org/wiki?curid=2271773" title="Sean St Ledger">
Sean St Ledger

Sean Patrick St Ledger-Hall (ur. 28 grudnia 1984 w Birmingham) – irlandzki piłkarz występujący na pozycji obrońcy. Zawodnik Colorado Rapids.
Kariera klubowa.
St Ledger zawodową karierę rozpoczynał w 2002 roku w angielskim klubie Peterborough United z Division Two. W tych rozgrywkach zadebiutował 18 marca 2003 roku w przegranym 1:2 pojedynku z Wycombe Wanderers. W 2004 roku, od stycznia do lutego przebywał na wypożyczeniu w zespole Stevenage z Conference National. Potem wrócił do Peterborough. W 2005 roku spadł z nim z League One do League Two. W Peterborough spędził jeszcze rok.
W 2006 roku St Ledger podpisał kontrakt z klubem Preston North End z Championship. Pierwszy ligowy mecz zaliczył tam 5 sierpnia 2006 roku przeciwko Sheffield Wednesday (0:0). 9 kwietnia 2007 roku w przegranym 2:3 spotkaniu z Southend United strzelił pierwszego gola w Championship.
We wrześniu 2009 roku został wypożyczony do drużyny Middlesbrough, także grającej w Championship. Zadebiutował tam 15 września 2009 roku w wygranym 3:1 ligowym pojedynku z Sheffield Wednesday. W grudniu 2009 roku St Ledger wrócił do Prestonu.
4 lipca 2011 roku podpisał trzyletni kontrakt z Leicester City. W marcu 2013 roku trafił na zasadzie wypożyczenia do Millwall, z którego powrócił w maju tego samego roku. 1 lipca 2014 roku jego kontrakt z "Lisami" wygasł, a on sam stał się wolnym zawodnikiem. Po 5 miesiącach spędzonych bez klubu został zakontraktowany przez Ipswich Town. Już po miesiącu St Ledger ponownie stał się wolnym zawodnikiem. 5 marca 2015 roku zasilił klub Orlando City SC, z którego jeszcze w sierpniu przeniósł się do Colorado Rapids.
Kariera reprezentacyjna.
St Ledger urodził się w Anglii, ale jego dziadek był Irlandczykiem z Carlow. W reprezentacji Irlandii zadebiutował 6 czerwca 2009 roku w zremisowanym 1:1 meczu eliminacji Mistrzostw Świata 2010 z Bułgarią. 10 października 2009 roku w zremisowanym 2:2 spotkaniu eliminacji Mistrzostw Świata 2010 z Włochami strzelił pierwszego gola w drużynie narodowej. 10 czerwca strzelił gola podczas Euro 2012 przeciwko Chorwacji w meczu przegranym 1:3.

</doc>
<doc id="2271774" url="https://pl.wikipedia.org/wiki?curid=2271774" title="Go-shintai">
Go-shintai

 – w shintō symboliczny, materialny obiekt czci, w którym ma przebywać "duch kami" ("shinrei"). 
Obiektem może być zarówno obiekt przyrodniczy, np. góra, drzewo, kamień, wodospad itd., jak i przedmioty specjalnie w tym celu wykonane przez człowieka. W shintō do rzadkości należą wizerunki antropomorficzne, w kulcie świątynnym "go-shintai" stanowią najczęściej takie przedmioty, jak miecz, lustro, kula lub tyczka, umieszczane w głównym budynku zespołu świątynnego, zwanym honden. Pomimo że "honden" potocznie określany jest jako siedziba bóstwa, według tradycyjnych wierzeń shintoistycznych duch "kami" nie przebywa w tych obiektach na stałe, lecz musi zostać przed dokonaniem obrzędów wezwany ze "świata "kami"". "Go-shintai" umieszczane w świątyni określa się również terminem "katashiro".

</doc>
<doc id="2271775" url="https://pl.wikipedia.org/wiki?curid=2271775" title="Arashi (film)">
Arashi (film)

Arashi (1956) – japoński film w reżyserii Hiroshi Inagaki. Został zaprezentowany na Festiwalu Filmowym w Berlinie w 1957 roku.

</doc>
<doc id="2271777" url="https://pl.wikipedia.org/wiki?curid=2271777" title="Motonori Matuyama">
Motonori Matuyama

Motonori Matuyama (1884-1958) – japoński geolog i geofizyk. Odkrył on pole magnetyczne Ziemi. Ponadto udowodnił, że w przeszłości pole magnetyczne Ziemi ulegało zmianom. Jego odkrycia umożliwiły udowodnienie hipotezy mówiącej o ekspansji dna oceanicznego. Matuyama był pionierem w dziedzinie badań geofizycznych na obszarach oceanów. Jest autorem pracy "On the Direction of Magnetization of Basalt".

</doc>
<doc id="2271780" url="https://pl.wikipedia.org/wiki?curid=2271780" title="Runar Berg">
Runar Berg

Runar Berg (ur. 7 października 1970 w Hadze) – norweski piłkarz grający na pozycji środkowego pomocnika. W reprezentacji Norwegii rozegrał 5 meczów. Jest młodszym bratem Ørjana Berga, dziewiętnastokrotnego reprezentanta kraju. Ojciec Runara, Harald, także był piłkarzem i 43 razy wystąpił w kadrze narodowej.
Kariera klubowa.
Karierę piłkarską Berg rozpoczął w klubie FK Bodø/Glimt. W 1989 roku awansował do kadry pierwszej drużyny i w tamtym roku zadebiutował w jej barwach w norweskiej drugiej lidze. W 1990 roku odszedł do pierwszoligowego Rosenborga Trondheim. W tamtym roku wywalczył z Rosenborgiem mistrzostwo Norwegii, a także zdobył Puchar Norwegii. W 1991 roku odszedł do Tromsø IL, w którym grał przez rok.
W 1992 roku Berg wrócił do Bodø/Glimt, z którym na koniec roku awansował z drugiej do pierwszej ligi. W 1993 roku zdobył z nim Puchar Norwegii. Na początku 1997 roku odszedł z Bodø/Glimt do Rosenborga. Grał w nim przez 2,5 roku. W 1998 i 1999 roku dwukrotnie z rzędu zostawał mistrzem kraju, a w tym drugim przypadku zdobył także swój trzeci w karierze krajowy puchar.
Latem 1999 roku Berg został piłkarzem włoskiego klubu SSC Venezia. W Venezii był podstawowym zawodnikiem, a na sezonu 1999/2000 spadł z nim z Serie A do Serie B.
W 2001 roku Berg wrócił do Norwegii i przez sezon grał w Lyn Fotball. W 2002 roku po raz trzeci w karierze został zawodnikiem FK Bodø/Glimt. W 2005 roku spadł z nim do drugiej ligi, a w 2007 roku wrócił do Tippeligaen. W 2009 roku ponownie przeżył degradację o klasę niżej. W 2010 roku jako zawodnik Bodø/Glimt zakończył karierę piłkarską.
Kariera reprezentacyjna.
W reprezentacji Norwegii Berg zadebiutował 15 stycznia 1994 roku w przegranym 1:2 towarzyskim spotkaniu ze Stanami Zjednoczonymi. Od 1994 do 2003 roku rozegrał w kadrze narodowej 5 meczów.

</doc>
<doc id="2271783" url="https://pl.wikipedia.org/wiki?curid=2271783" title="Himiko">
Himiko

 – pierwsza udokumentowana źródłowo władczyni kraju Wa, położonego na wyspach Japonii, opisywana przez "Przekazy o kraju Wa".
Pochodzenie imienia.
Przypuszcza się, że "Himiko" może stanowić formę zapisu słowa "himeko" („księżniczka słońca”), tytułu używanego później przez członkinie rodu panującego w Japonii. Japońskie legendy przedstawiają ją jako córkę cesarza Suinina. Razan Hayashi wysnuł podchwyconą potem przez część badaczy teorię, próbującą utożsamiać ją z legendarną Jingū, która miała panować mniej więcej w tym samym okresie co Himiko.
Przekazy historyczne.
Informacje o Himiko zawarte są w Kronice Trzech Królestw ("Sānguó Zhì", 三國志), kronice chińskiej dynastii Wei ("Wèi Zhì", 魏志), w rozdziale znanym pod chińską nazwą "Worenzhuan" () lub japońską . W przekazie źródłowym została nazwana królową Yamatai, tj. kraju, który później został nazwany Japonią. Według kronik była leciwą i niezamężną kobietą, uprawiającą szamanizm. Została rzekomo wyniesiona do władzy po paśmie wojen domowych, gdy ludzie, uznając, że walczący ze sobą mężczyźni nie mogą dojść do zgody, osadzili na tronie kobietę. Według "Wei Zhi" Himiko panowała w kraju Yamatai. Mieszkała we dworze strzeżonym przez zbrojnych mężów, posiadała służbę, składającą się z tysiąca kobiet i jednego mężczyzny.
Źródła chińskie datują wojny domowe w kraju Wa () na okres około 170–180, zaś koreańska kronika "Samguk sagi" wzmiankuje poselstwo od niej do państwa Silla w 173 roku, wobec czego data objęcia rządów przez Himiko wyznaczana jest na ostatnie dekady II wieku.
W 239 roku poprzez chińską komanderię Daifang () w północno-zachodniej części Półwyspu Koreańskiego wysłała na dwór Wei w Luoyang poselstwo, przekazując chińskiemu władcy w darze niewolników oraz liczne wyroby ze swojego kraju. Poselstwo Himiko miało na celu uzyskanie poparcia Wei w rozgrywkach politycznych w Wa. Zostało przychylnie przyjęte przez cesarza, który w odpowiedzi przesłał Himiko równie bogate dary, złotą pieczęć i przyjazny list, w którym nazwał ją królową. Liczył bowiem na poparcie władczyni podczas opanowania południowej Korei. Niedługo po tym Himiko toczyła wojnę z krajem Kuna. Bez powodzenia zwróciła się z prośbą o wsparcie do Daifang, gdzie w tym czasie trwały rozruchy.
Himiko zmarła między 240 a 248 rokiem. W okresie panowania jej następcy w kraju Wa znów trwała wojna domowa. Skończyła się po tym, jak tron zajęła piętnastoletnia Iyo.
Himiko w kulturze popularnej.
W grze "Tomb Raider" z 2013 roku postać Himiko jest jednym z głównych antagonistów. Władczyni zależy na zachowaniu władzy w legendarnym królestwie Yamatai, które jest celem poszukiwań Lary Croft.

</doc>
<doc id="2271785" url="https://pl.wikipedia.org/wiki?curid=2271785" title="Szorfas">
Szorfas

Szorfas ("Witczech, Wyczachowski, Woyciechowski") – kaszubski herb szlachecki.
Opis herbu.
Herb występował przynajmniej w dwóch wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Szorfas: "W polu błękitnym dwa miecze na opak w krzyż skośny, nad którymi półksiężyc z twarzą złoty, nad którym takaż gwiazda. Klejnot: nad hełmem w koronie róża srebrna na łodyżce zielonej, ulistnionej (po trzy liście na stronę). Labry błękitne, podbite złotem."
Szorfas odmienny: "Na tarczy dzielonej w pas, w polu I, błękitnym półksiężyc złotym na opak, z gwiazdą srebrną między rogami. W polu II, czerwonym, dwa miecze na opak w krzyż skośny. Klejnot: nad hełmem w koronie na pięciu piórach strusich róża czerwona. Labry z prawej błękitne, podbite złotem, z lewej czerwone, podbite srebrem."
Najwcześniejsze wzmianki.
Wariant pierwszy wymieniany przez "Nowego Siebmachera", "Pommersches Wappenbuch" Ledebura, "Der polnische Adel" Emiliana Szeligi-Żernickiego, "Die nationalitaten Pomerellens" Beno Wincklera oraz przez Kaspra Niesieckiego. Wariant drugi jest wariantem znanym polskojęzycznym herbarzom. Przytaczają go "Tablice odmian herbowych" Chrząńskiego oraz "Herby szlachty polskiej" Leszczyca. Według Pragerta, z takim herbem wylegitymowano się w 1839 w Królestwie Polskim.
Rodzina Wyczachowski.
Szlachecka rodzina z Wyczechowa. Pierwsi Wyczachowscy wzmiankowani są w 1570. Dobra tej rodziny składały się głównie z działów we wsiach: Skrzeszewo, Stawiski, Nowy Wiec, Żukówko. Przedstawiciele rodziny nie pełnili funkcji publicznych, ale kilka razy posłowali na Sejm. Trzej bracia Wyczachowscy wylegitymowali się ze szlachectwa w 1839 w Królestwie Polskim. Być może Wyczachowscy byli spokrewnieni z Wiconami, za czym przemawiają podobieństwa nazwisk i herbu.
Herbowni.
Wyczachowski (Wiczechowski, Wojczechowski, Woyciechowski, Wycechowski, Wyczewski, Wyczychowski) z przydomkami Świątek, Marika, Gruba, Jackowski, Rusek, Harsmys (Erazm), Szorfas, Witczech. 
Identycznym herbem co do rysunku, ale o innej barwie pola niż Szorfas (czerwona) posługiwali się Witsonowie (z przydomkiem Gostkowski). Zapewne dlatego Tadeusz Gajl wśród herbownych Szorfasa wymienia również nazwisko Gustkowski.

</doc>
<doc id="2271786" url="https://pl.wikipedia.org/wiki?curid=2271786" title="SPÖ">
SPÖ



</doc>
<doc id="2271788" url="https://pl.wikipedia.org/wiki?curid=2271788" title="Sozialdemokratische Partei Österreichs">
Sozialdemokratische Partei Österreichs



</doc>
<doc id="2271795" url="https://pl.wikipedia.org/wiki?curid=2271795" title="Amedeo Minghi">
Amedeo Minghi

Amedeo Minghi (ur. 12 sierpnia 1947 w Rzymie) – włoski piosenkarz i twórca tekstów. Pisał teksty dla wielu włoskich wykonawców (Andrea Bocelli, Mietta, Mia Martini, Anna Oxa, Marcella Bella, Gianni Morandi and Rossana Casale). Skomponował kilkanaście ścieżek dźwiękowych do filmów telewizyjnych (m.in. do filmu Fantaghiro).
Jest twórcą oficjalnej piosenki na uroczystość beatyfikacji papieża Jana Pawła II - będzie nią cover jego utworu sprzed lat "Un Uomo venuto da molto Lontano" ("Człowiek z dalekiego kraju"). Pieśń ta została odśpiewana między innymi w 2000 roku w Watykanie z okazji jubileuszu Kościoła przed samym papieżem oraz w 2003 roku z okazji 25-lecia pontyfikatu Jana Pawła II. Utwór w nowym wykonaniu został nagrany w Rzymie na przełomie stycznia i lutego 2011. Amedeo Minghi zaśpiewał piosenkę wspólnie z polską mezzosopranistką Izabelą Kopeć. Tekst do włosko-polskiej wersji napisały polska pisarka Małgorzata Kalicińska i jej córka Basia Grabowska.

</doc>
<doc id="2271796" url="https://pl.wikipedia.org/wiki?curid=2271796" title="Dariusz Zaborek">
Dariusz Zaborek

Dariusz Zaborek (ur. 8 stycznia 1963 w Lublinie) – polski dziennikarz, publicysta, reporter i autor wywiadów.
Życiorys.
Absolwent Państwowej Szkoły Muzycznej im. Józefa Elsnera w Warszawie (muzyk-wokalista) oraz Wydziału Dziennikarstwa i Nauk Politycznych Uniwersytetu Warszawskiego. Od 1995 związany z Gazetą Wyborczą. Publikował również w miesięczniku „Odra”. Debiutował w 1995 roku na łamach Magazynu Gazety Wyborczej (obecnie Duży Format) reporterską sylwetką Marii Fołtyn pt. "Mówią o niej wdowa po Moniuszce".
W 1998 roku dyskusję wśród znanych reporterów na łamach miesięcznika Press wywołał jego reportaż: "Daj mi raj mały, jak wypłata" nt. sponsoringu seksualnego kobiet i mężczyzn w Polsce. Od roku 2000 zajmuje się wywiadem prasowym. Jego wywiady z Franciszkiem Pieczką i Jerzym Fedorowiczem znalazły się w miesięczniku „Nowaja Polsza”, a rozmowy z prof. Barbarą Skargą i ks. Janem Twardowskim w podręcznikach szkolnych do języka polskiego. Jego wywiad z prof. Wiesławem Chrzanowskim ukazał się w książce: "Grand Press. Dziennikarskie Hity 2006" (Press. Poznań. 2007). Wywiad z Bogusławem Kaczyńskim ukazał się w książce: "Grand Press. Dziennikarskie Hity 2009" (Press. Poznań. 2010). W marcu 2011 roku wydawnictwo Agora wydało książkę Dariusza Zaborka: "Życie. Przewodnik praktyczny". To zbiór jego 16 wywiadów z Magazynu Duży Format Gazety Wyborczej. Bohaterowie rozmów to: Władysław Bartoszewski, Wiesław Chrzanowski, Janusz Czapiński, Maria Fołtyn, Michał Głowiński, Andrzej Jaczewski, Anita Halina Janowska, Zygmunt Kałużyński, Katarzyna Lengren, Jerzy Maksymiuk, Franciszek Pieczka, Franciszek Starowieyski, Magdalena Środa, Michalina Wisłocka, Józef Życiński.
W maju 2014 roku wydawnictwo Czarne wydało książkę Dariusz Zaborka: "Czesałam ciepłe króliki. Rozmowa z Alicją Gawlikowską - Świerczyńską" - wywiad z 94-letnią lekarką, byłą więźniarką niemieckiego obozu koncentracyjnego w Ravensbruck.

</doc>
<doc id="2271804" url="https://pl.wikipedia.org/wiki?curid=2271804" title="Powiat Blachstädt">
Powiat Blachstädt

Powiat Blachstädt, powiat Blachownia (niem. "Landkreis Blachownia, Landkreis Blachstädt"; pol. "powiat blachowniański") został utworzony 29 grudnia 1939 roku z zachodniej części powiatu częstochowskiego ziemskiego, która została wcielona do III Rzeszy (60,4% obszaru przedwojennego powiatu częstochowskiego).
Powiat Blachownia był częścią rejencji opolskiej, która w tym czasie wchodziła w skład pruskiej prowincji Śląsk (od stycznia 1941 roku rejencja opolska podlegała nowej prowincji Górny Śląsk). Siedzibą władz powiatu zostały Ostrowy, które przed wojną były siedzibą gminy Dźbów. Landratura zajęła stylowy budynek dawnego sanatorium w Ostrowach przy ul. Bema (po wojnie szpital gruźliczy). Powiat obejmował 1193,3 km kw., co stanowiło 10,2% obszaru rejencji opolskiej.
Podział administracyjny.
Początkowo zachowano polski podział administracyjny; Na przełomie 1940/41 powiat podzielono na dziewięć gmin zbiorowych (niem. "Amtsbezirk"): 
Przedstawicielem landrata w okręgu urzędowym był komisarz urzędowy (niem. "Amtskommissar").
Zmiana nazw.
Od 21 maja 1941 roku zmieniono oficjalną nazwę powiatu z Landkreis Blachownia na Landkreis Blachstädt, natomiast na pieczęciach urzędowych i w dokumentach używano nazwy: Kreis Blachstädt.
Ostrowy i Blachownia zostały połączone w jeden organizm o nazwie Blachstädt, zmieniono przy tym nazwę stacji kolejowej w Ostrowach na Blachstädt.
Planowano również całkowitą germanizację szeregu słowiańskich nazw miejscowości wchodzących w skład powiatu, np.:
Władze.
Funkcję landrata powiatu Blachownia pełnili:
Represje.
Część mieszkańców powiatu wysiedlono do Generalnego Gubernatorstwa, a ich domy zostały przekazane niemieckim osadnikom (w niektórych miejscowościach jeszcze przed wojną zamieszkiwała ludność pochodzenia niemieckiego, np. koloniści niemieccy we wsiach Czarny Las i Natolin).
Wiosną 1940 roku aresztowano przedwojennych kierowników szkół w Blachowni, Dźbowie, Kamińsku, Konopiskach, Truskolasach, Wręczycy Wielkiej, w 1941 roku aresztowani zostali wszyscy ci polscy nauczyciele, którzy stawili się na zarządzoną przez landrata na 5 listopada konferencję pedagogiczną w siedzibie straży pożarnej w Kłobucku – część z nich wywieziono na roboty przymusowe na Dolny Śląsk, starszych zwolniono z aresztu i odesłano do domu. Później do obozów koncentracyjnych trafili kierownicy szkół w Aleksandrii, Hucie Starej B, Kamienicy Polskiej, Liszce Górnej, Ostrowach nad Okszą, Popowie, Przystajni.
Od 1940 roku Żydzi byli przesiedlani do getta w Częstochowie. W pierwszej połowie 1941 roku utworzono getta w Kłobucku i Krzepicach. W Parzymiechach i Szarlejce powstały obozy pracy przymusowej, do których przywieziono Żydów z Zagłębia Dąbrowskiego.
Nowy porządek.
Polacy zamieszkali na tym terenie nie uzyskali niemieckiego obywatelstwa lecz status "poddanych Rzeszy" (niem. "Schutzangehörige"). Kierowane do nich zarządzenia publikowano w ukazującej się od 1942 roku polskojęzycznej gazecie pt. Dziennik ogłoszeń dla ludności polskiej powiatów: Bendsburg, Bielitz, Blachstädt, Ilkenau, Krenau, Saybusch, Sosnowitz i Warthenau "("Wychodzi w każdą środę i sobotę, cena 10 fenigów")".
Polska młodzież z ukończeniem 14 roku życia była kierowana przez powiatowy Urząd Pracy (niem. "Arbeitsamt") na roboty w głąb Niemiec lub do pracy na terenie powiatu, m.in. w Hucie Blachownia, która została przestawiona na produkcję zbrojeniową (bomby lotnicze) w kooperacji z firmą "Minerwa".
W 1940 roku dla dzieci niemieckich osadników utworzono szkoły niemieckie. Natomiast w 1942 roku zostały zorganizowane dla Polaków szkoły nowego typu. Te placówki z polskim językiem nauczania, określane jako "Szkoły Polaków" (niem. "Polenschule") miały w programie następujące przedmioty: religia, rachunki, język polski, higiena, przyroda, śpiew, ćwiczenia cielesne. Języka niemieckiego Polaków nie uczono.
Epilog.
Powiat istniał do stycznia 1945 roku. Powołany 8 stycznia na stanowisko landrata Suermann nie zdążył objąć urzędu, ponieważ na teren powiatu wkroczyła Armia Czerwona. Po wyzwoleniu anulowano wszystkie zmiany administracyjne wprowadzone przez okupantów, przywracając stan sprzed wojny. Tereny Landkreis Blachstädt powróciły w skład powiatu częstochowskiego w województwie kieleckim.

</doc>
<doc id="2271805" url="https://pl.wikipedia.org/wiki?curid=2271805" title="Bitwa o Kijów (1941)">
Bitwa o Kijów (1941)

Bitwa o Kijów – bitwa stoczona na froncie wschodnim pomiędzy Armią Czerwoną a Wehrmachtem podczas II wojny światowej, która skutkowała potężnym okrążeniem wojsk radzieckich wokół Kijowa. Bitwę uważa się za największe okrążenie wojsk w całej historii wojskowości. Trwała ona od 23 sierpnia do 26 września 1941 roku w czasie operacji „Barbarossa”. W radzieckiej historiografii jest ona znana jako Kijowska Strategiczna Operacja Obronna (ros. Киевская стратегическая оборонительная операция) i podane są w niej nieco inne daty, mianowicie od 7 lipca do 26 września 1941 roku.
W czasie operacji okrążono prawie cały Front Południowo-Zachodni Armii Czerwonej i według niemieckich danych wzięto do niewoli 665 tys. żołnierzy oraz zniszczono lub zdobyto 884 czołgi oraz 2718 dział. Pomimo tego okrążenie Kijowa nie zostało całkowicie zamknięte, dzięki czemu małe grupy żołnierzy Armii Czerwonej zdołały wymknąć się z okrążenia, w tym dowódca Kierunku Południowo-Zachodniego marsz. Siemion Budionny, marsz. Siemion Timoszenko i komisarz polityczny Nikita Chruszczow. Dowódca Frontu Południowo-Zachodniego gen. Michaił Kirponos został złapany w pułapkę za linią wroga i zginął podczas próby przebicia się.
Klęska pod Kijowem była, na skalę nienotowaną do tej pory, katastrofą Armii Czerwonej, która sama w sobie przekraczała nawet klęskę pod Mińskiem pomiędzy czerwcem a lipcem 1941 roku. W liczbach całkowitych Front Południowo-Zachodni odniósł następujące straty: 700 544 żołnierzy, w tym 616 304 zabitych, pojmanych lub zaginionych w akcji. Skutkiem tego pięć radzieckich armii (5, 37, 26, 21 i 38) składających się z 43 dywizji właściwie przestało istnieć. 40 Armia została również poważnie przetrzebiona. Podobnie jak Front Zachodni przed nim, tak i Front Południowo-Zachodni musiał być odbudowywany właściwie od początku.
Wstęp.
Po początkowych szybkich sukcesach Grupy Armii „Środek” w środkowym sektorze frontu wschodniego powstało dużej wielkości wybrzuszenie w jej miejscu połączenia z Grupą Armii „Południe” pod koniec lipca 1941 roku. Znajdowały się w nim duże siły radzieckie składające się z prawie całego Frontu Południowo-Zachodniego skoncentrowane w samym Kijowie i dookoła Kijowa. Pomimo braków w ilości czołgów i wojsk zmotoryzowanych, a było to spowodowane olbrzymimi stratami tych formacji w bitwie pod Humaniem, front ten nadal był sporym zagrożeniem dla nacierających Niemców i stanowił największe pojedyncze skoncentrowanie wojsk radzieckich na froncie wschodnim w tym okresie.
Pod koniec sierpnia naczelne dowództwo (OKH, Oberkommando des Heeres) stanęło przed wyborem – kontynuowanie marszu na Moskwę albo zniszczenie radzieckich sił na południu. Ponieważ niemiecka Grupa Armii „Południe” nie była wystarczająco silna do zniszczenia wojsk radzieckich, postanowiono przesunąć spore siły z Grupy Armii „Środek”, by wspomóc Grupę Armii „Południe”. Po dyskusji w gronie najwyższego dowództwa Wehrmachtu, większość sił 2 Grupy Pancernej oraz 2 Armii została odłączona od Grupy Armii „Środek” i wysłana na południe w celu okrążenia Armii Czerwonej i połączenia się z nacierającą Grupą Armii „Południe”. Do połączenia miało dojść na wschód od Kijowa.
Bitwa.
Niemieckie armie pancerne nacierały w błyskawicznym tempie. 12 września 1 Grupa Pancerna Ewalda von Kleista, która już wtedy skierowała się na północ i sforsowała Dniepr, zaatakowała ze swoich przyczółków w Czerkasach i Krzemieńczuku. Kontynuując swoje natarcie na północ przecięła ona tyły Frontu Południowo-Zachodniego Kirponosa. 16 września nawiązała ona kontakt z nacierającą na południe 2 Grupą Pancerną Guderiana w Łochwicy, 190 km na wschód od Kijowa. Budionny został złapany w pułapkę, a 13 września rozkazem Stalina został on pozbawiony dowództwa, nie wymieniono jednak oficjalnego zastępcy, pozostawiając dowództwo gen. Kirponosowi, który zginął 20 września.
Od tego momentu los okrążonej Armii Czerwonej był już przypieczętowany. Przed Armią Czerwoną wisiało widmo niesłychanej klęski. Bez sił zmotoryzowanych, bez naczelnego dowódcy, nie było możliwości na wyrwanie się z okrążenia. Niemiecka 17 i 6 Armia Grupy Armii „Południe”, jak również 2 Armia Grupy Armii „Środek” krok po kroku zaciskały pierścień okrążenia wspierane dodatkowo przez dwie grupy pancerne. Armia Czerwona nie poddała się jednak łatwo. Dopiero po krwawych i niezwykle zaciekłych walkach, w których siły Armii Czerwonej były bombardowane z powietrza, przez artylerię i broń pancerną jednostki radzieckie poddały się. 19 września padł Kijów, ale walki w okrążeniu kontynuowano nadal. Po dziesięciu dniach zaciekłych walk, ostatnie oddziały Armii Czerwonej znajdujące się na wschód od Kijowa poddały się 26 września. Niemcy pojmali według swoich szacunków 665 tys. żołnierzy Armii Czerwonej.
Po bitwie.
Dzięki manewrowi Guderiana Wehrmacht zniszczył Front Południowo-Zachodni wraz ze wspomnianymi wcześniej stratami Armii Czerwonej, podczas gdy siły radzieckie na zachód od Moskwy prowadziły nieudolną i kosztującą wiele strat ofensywę przeciwko Niemcom wokół Smoleńska. Po zabezpieczeniu swojej południowej flanki Grupa Armii „Środek” rozpoczęła w październiku operację „Tajfun” mającą na celu zdobycie Moskwy.
Po zdobyciu Kijowa Grupie Armii „Południe” rozkazano wznowić ofensywę. Oddziały tej grupy armii zdobyły prawie cały Półwysep Krymski i lewobrzeżną Ukrainę przed dotarciem do Donbasu. Po czterech miesiącach bezustannych walk wojska von Rundstedta były na granicy wyczerpania i poniosły klęskę w walkach o Rostów pod koniec 1941 roku. Jednostkom Grupy Armii „Południe” udało się zająć Charków, jednak większość fabryk, robotników i urządzeń fabrycznych została ewakuowana wcześniej z Charkowa za Ural.

</doc>
<doc id="2271900" url="https://pl.wikipedia.org/wiki?curid=2271900" title="Bąbelkowy świat gupików">
Bąbelkowy świat gupików

Bąbelkowy świat gupików (, 2011-2016, 2019-2023) – amerykański serial animowany, który swoją premierę w Polsce miał 16 kwietnia 2011 roku przez stację telewizyjną Nickelodeon Polska.
Opis fabuły.
Akcja serialu rozgrywa się w wielobarwnej podwodnej scenerii wśród koralowców i morskich ogrodów. Opowiada o przygodach gupików – Gila, Molly, Goby'ego, Deemy, Nonny'ego, Oony oraz Julie.

</doc>
<doc id="2271951" url="https://pl.wikipedia.org/wiki?curid=2271951" title="Cmentarz parafii św. Stanisława Kostki w Poznaniu">
Cmentarz parafii św. Stanisława Kostki w Poznaniu

Cmentarz parafii św. Stanisława Kostki w Poznaniu – nieczynny cmentarz w północnej części Poznania, w dzielnicy Piątkowo. Zwany też cmentarzem Winiarskim.
Historia.
Grunt pod nekropolię zakupiono w 1931 r. od prywatnych właścicieli – rodziny Dyjów z Piątkowa.
Cmentarz został poświęcony przez biskupa Walentego Dymka w dniu 26 czerwca 1933 w odpowiedzi na pilną potrzebę założenia nekropolii – istniało tu już siedem grobów powstałych wcześniej, a pięcioletnia umowa parafii odnośnie do grzebania zmarłych na cmentarzu św. Wojciecha dobiegała końca. Na budowę obiektu pieniądze zostały zebrane przez parafian, drogą zbiórek i kwest. Dodatkowo przekazano środki z podatku kościelnego.
8 grudnia 1986, w wyniku awarii wodociągu w pobliżu dawnego hotelu PKS przy ul. Lechickiej, zalaniu i dewastacji uległo 576 grobów na nekropolii.
Mimo że znajduje się na terenie parafii Opatrzności Bożej cmentarz jest administrowany przez parafię św. Stanisława Kostki. Obecnie obiekt jest nieczynny, ale możliwy jest dochówek do istniejących grobów.
Położenie.
Cmentarz znajduje się w centrum os. Bolesława Chrobrego. Na zachodzie przebiega ulica Łowmiańskiego z domami jednorodzinnymi, na południowym wschodzie i wschodzie bloki. Na północy budynek kościoła należącego do parafii Opatrzności Bożej. Dwie główne aleje cmentarne są wybrukowane. Na południowy wschód leżą tereny Fortu Va ("Bonin").

</doc>
<doc id="2271952" url="https://pl.wikipedia.org/wiki?curid=2271952" title="China Open 2006">
China Open 2006

China Open 2006 był dziewiątym (i piątym rankingowym) turniejem sezonu snookerowego 2005/06. Zawody po raz pierwszy w swojej historii rozegrane były na Uniwersytecie Pekińskim w Pekinie. Najlepsi snookerzyści świata rywalizowali w dniach 19–26 marca 2006. 
Obrońca tytułu i zarazem reprezentant gospodarzy, Ding Junhui, doszedł do półfinału, w którym przegrał z późniejszym triumfatorem zawodów, Markiem Williamsem. Walijczyk za to zwycięstwo otrzymał 30 tysięcy funtów oraz 5 tysięcy punktów rankingowych.
W zawodach, oprócz 32 profesjonalistów, wystąpiło 8 graczy z dzikimi kartami.
Turniej w Polsce transmitowała stacja Eurosport.
Kwalifikacje.
Turniej kwalifikacyjny odbył się w dniach 15 – 18 listopada 2005 w walijskim Prestatynie. Spośród 80 graczy awans do zawodów zapewniło sobie 16.
Brejki powyżej 100 punktów w turnieju głównym.
W turnieju głównym China Open 2006 padły w sumie 23 brejki powyżej 100 punktów.

</doc>
<doc id="2271953" url="https://pl.wikipedia.org/wiki?curid=2271953" title="Pimiko">
Pimiko



</doc>
<doc id="2271957" url="https://pl.wikipedia.org/wiki?curid=2271957" title="Pomnik Piotra Skrzyneckiego w Krakowie (Rynek Główny)">
Pomnik Piotra Skrzyneckiego w Krakowie (Rynek Główny)

Pomnik Piotra Skrzyneckiego – pomnik znajdujący się w Krakowie na Starym Mieście, na Rynku Głównym 29 przed Kamienicą Pod Blachą.
Piotr Skrzynecki twórca i kierownik artystyczny, reżyser i scenarzysta oraz konferansjer kabaretu Piwnica pod Baranami, siedzący przy stoliku, w ulubionym kącie ogródka drink baru "Vis-à-Vis", w miejscu będącym nieformalnym biurem Piwnicy, tam gdzie spotykali się artyści z nią związani.
Na stoliku filiżanka kawy, w ręku świeże kwiaty.
Pomnik z brązu jest dziełem Krystyny Borkowskiej-Niemojewskiej i Łukasza Niemojewskiego. Ufundował go Zbigniew Preisner z Władysławem Bartoszewskim. Odsłonięty został 29 czerwca 2000 roku.

</doc>
<doc id="2271959" url="https://pl.wikipedia.org/wiki?curid=2271959" title="Fryderyk Wilhelm Lempe">
Fryderyk Wilhelm Lempe

Fryderyk Wilhelm Lempe (ur. 9 lutego 1787 we Freibergu, zm. 4 października 1842 w Warszawie) – polski matematyk, inżynier górnictwa i działacz gospodarczy, naczelnik rządowych zakładów górniczo-hutniczych Królestwa Kongresowego.
Życiorys.
Studiował w Bergakademie we Freibergu. Studia uzupełnił w na Uniwersytecie w Lipsku. W 1817 sprowadzony przez Stanisława Staszica dla organizacji górnictwa krajowego. Był naczelnikiem Oddziału Górnictwa Rządowego Banku Polskiego. Projektował i organizował rozbudowę przemysłu górniczo-hutniczego w Królestwie Polskim. Był autorem planów budowy Huty Bankowej, a także współtwórcą przewrotu technologicznego w hutnictwie żelaza Królestwa Kongresowego.
Profesor matematyki Szkoły Akademiczno-Górniczej w Kielcach. Odznaczony Orderem Świętego Stanisława II klasy oraz Orderem Świętego Włodzimierza IV klasy. Pochowany na cmentarzu ewangelicko-augsburski w Warszawie.

</doc>
<doc id="2271961" url="https://pl.wikipedia.org/wiki?curid=2271961" title="Pomnik Piotra Skrzyneckiego w Krakowie (ul. Skawińska)">
Pomnik Piotra Skrzyneckiego w Krakowie (ul. Skawińska)

Pomnik Piotra Skrzyneckiego – pomnik znajdujący się w Krakowie na Kazimierzu, przy ul. Skawińskiej 8.
27 listopada 1998 roku przed II Katedrą Chorób Wewnętrznych Collegium Medicum Uniwersytetu Jagiellońskiego odsłonięto pomnik poświęcony pamięci Piotra Skrzyneckiego, twórcy, animatora kabaretu Piwnica pod Baranami.
Przedstawia dwoje ludzi-akrobatów. Mężczyznę stojącego na ruchomych klockach, na którego prawym ramieniu stoi kobieta, unosząca w górę ręce. W wyciągniętej, dla równowagi, lewej ręce mężczyzna trzyma dzwonek, nieodłączny atrybut Piotra Skrzyneckiego. Na postumencie znajduje się napis "Pamięci Piotra Skrzyneckiego".
Pomnik z brązu ufundował prof. Andrzej Szczeklik. Był on kierownikiem kliniki a Piotr Skrzynecki jego wieloletnim przyjacielem oraz pacjentem przez prawie 20 lat. Na pomnik, poświęcony swojemu przyjacielowi, przeznaczył nagrodę Fundacji na rzecz Nauki Polskiej.
Rzeźba jest dziełem Karola Gąsienicy Szostaka.

</doc>
<doc id="2271964" url="https://pl.wikipedia.org/wiki?curid=2271964" title="Himorogi">
Himorogi

 – gęste skupisko drzew, gdzie jak wierzono zamieszkiwali bogowie; prymitywny chram pierwotnie pas świętej ziemi otoczony wiecznie zielonymi roślinami.
Opis.
Pochodzące z głębokiej starożytności "himorogi" odnoszą się obecnie do tymczasowo wzniesionej świętej przestrzeni lub „ołtarza" używanego jako miejsce kultu. Przestrzeń ta jest tworzona poprzez rozgraniczenie obszaru fizycznego gałęziami bambusa lub wiecznie zielonego drzewa o nazwie "sakaki" ("Cleyera japonica") w czterech rogach, między którymi poprowadzone są święte liny graniczne ("shimenawa"). Pośrodku obszaru wznosi się duża gałąź "sakaki" ozdobiona świętymi emblematami "hakuhei" jako "yorishiro": (1) przedmiot reprezentujący boskiego ducha; (2) przedmiot, do którego duch jest przyciągany lub przywoływany; (3) przedmiot lub zwierzę zajmowane przez "kami", (4) fizyczna reprezentacja obecności "kami", w kierunku której odprawiane są obrzędy kultu.
W wyszukanych przypadkach "himorogi" można zbudować, umieszczając na ziemi szorstką słomianą matę, a następnie wznosząc na niej ceremonialny ośmionożny stojak i dekorując go ramą, na której znajdują się "shimenawa". W centrum wznosi się gałąź "sakaki" z zawieszonymi na niej "shide" jako ognisko kultu. 
Zwyczaj stawiania "himorogi" przetrwał również podczas obrzędu oczyszczenia miejsca pod budowę nowego domu.

</doc>
<doc id="2271965" url="https://pl.wikipedia.org/wiki?curid=2271965" title="Fryderyk Lempe">
Fryderyk Lempe



</doc>
<doc id="2271967" url="https://pl.wikipedia.org/wiki?curid=2271967" title="Cmentarz wojenny w Zaraszowie-Kolonii">
Cmentarz wojenny w Zaraszowie-Kolonii

Cmentarz wojenny w Zaraszowie-Kolonii – zabytkowy cmentarz z okresu I wojny światowej znajdujący się w powiecie lubelskim, w gminie Bychawa. Cmentarz usytuowany jest w północnej części wsi, na skarpie przy drodze prowadzącej do Bychawy do Wysokiego. Ma kształt prostokąta o powierzchni około 660 m² o wymiarach około 30 na 24 m. Teren cmentarza otoczony jest niewielkim wałem. 
Na cmentarzu znajdują się 3 mogiły zbiorowe w kształcie nieregularnych kopców, oraz 10 w zasadzie zatartych grobów pojedynczych; w sumie jest tu pochowanych co najmniej 460 żołnierzy, poległych w okresie sierpnia-września 1914 roku, oraz pomiędzy 17 lipca a 8 sierpnia 1915 roku, wojsk:

</doc>
<doc id="2271969" url="https://pl.wikipedia.org/wiki?curid=2271969" title="Cuca">
Cuca

Cuca, właśc. Alexi Stival Beludo (ur. 7 czerwca 1963 w Kurytybie) - piłkarz brazylijski, występujący podczas kariery na pozycji pomocnika.
Kariera klubowa.
Cuca karierę piłkarską rozpoczął w klubie Pinheiros Kurytyba na początku lat 80. Przełomem w jego karierze był transfer do Grêmio Porto Alegre. W Grêmio 20 września 1987 w zremisowanym 0-0 meczu z Cruzeiro EC Cuca zadebiutował w lidze brazylijskiej. Z Grêmio zdobył Copa do Brasil i mistrzostwo stanu Rio Grande do Sul - Campeonato Gaúcho w 1989 roku. Wiosną 1990 jedyny raz w karierze występował w Europie w hiszpańskim Realu Valladollid.
Po powrocie do Brazylii Cuca ponownie został zawodnikiem Grêmio, z którym zdobył kolejne mistrzostwo stanu. W kolejnych latach był zawodnikiem SC Internacional, SE Palmeiras, Santosu FC, Portuguesy São Paulo, Remo Belém, EC Juventude i Coritibie. W Coritibie 4 września 1996 przegranym 1-4 meczu z Botafogo FR Cuca po raz ostatni wystąpił w lidze. Było to nieudane pożegnanie z ligą, gdyż został wyrzucony z boiska. Ogółem w latach 1987–1996 w lidze brazylijskiej wystąpił w 104 meczach, w których strzelił 27 bramek. Karierę zakończył w 1996 roku w Chapecoense Chapecó.
Kariera reprezentacyjna.
Cuca w reprezentacji Brazylii jedyny raz wystąpił 27 lutego 1991 w zremisowanym 1-1 towarzyskim meczu z reprezentacją Paragwaju.
Kariera trenerska.
Po zakończeniu kariery Cuca został trenerem. Karierę trenerską rozpoczął w 1998 w Uberlândii. Potem kolejno prowadził Avaí FC, Brasil Pelotas i ponownie Avaí FC. W Avaí 22 marca 2000 w zremisowanym 1-1 meczu z SER Caxias w Copa do Brasil Cuca zadebiutował w roli na arenie ogólnokrajowej. W I lidze brazylijskiej zadebiutował w roli trenera 30 marca 2003 w Paranie w zremisowanym 2-2 meczu z Santosem FC. W kolejnych latach był trenerem São Paulo FC, Grêmio Porto Alegre, CR Flamengo, Coritibie, São Caetano i Botafogo FR. Z Botafogo dwukrotnie doprowadził do wicemistrzostwa stanu Rio de Janeiro - Campeonato Carioca w 2007 i 2008 roku.
Potem miał krótkie epizody Santosie FC, Fluminense FC i CR Flamengo. Z Flamengo zdobył mistrzostwo stanu Rio de Janeiro i mistrzostwo Brazylii 2009, choć został zwolniony w trakcie sezonu. 30 sierpnia 2009 został po raz drugi trenerem ostatniego wówczas lidze Fluminense FC. Mimo iluzorycznych szans Cuca uratował "Flu" w lidze, remisując w ostatnim meczu z Coritibą, która kosztem Fluminense spadła z ligi. Mimo fatalnej postawy w lidze "Flu" dotarło do finału Copa Sudamericana 2009, gdzie uległo ekwadorskiemu LDU Quito. Po zajęciu czwartego miejsca w lidze stanowej, Cuca został zwolniony z Fluminense 19 kwietnia 2010. 8 czerwca 2010 został trenerem Cruzeiro EC. Z Cruzeiro zdobył wicemistrzostwo Brazylii 2010, okazując się gorszym od swojego byłego klubu - Fluminense. W 2011 zdobył z Cruzeiro mistrzostwo stanu Minas Gerais - Campeonato Mineiro. Fatalny początek Cruzeiro w lidze brazylijskiej spowodował, że Cuca został zwolniony w czerwcu 2011. 8 sierpnia 2011 Cuca powrócił do Belo Horizonte, gdzie został trenerem broniącego się przed spadkiem Clube Atlético Mineiro zastępując Dorivala Júniora.

</doc>
<doc id="2271970" url="https://pl.wikipedia.org/wiki?curid=2271970" title="Alexi Stival">
Alexi Stival



</doc>
<doc id="2271974" url="https://pl.wikipedia.org/wiki?curid=2271974" title="Motocyklowe Grand Prix Japonii 2000">
Motocyklowe Grand Prix Japonii 2000

Motocyklowe Grand Prix Japonii 2000 - trzecia eliminacja Motocyklowych Mistrzostw Świata, rozegrana 7 - 9 kwietnia 2000 na torze Suzuce w Suzuka.

</doc>
<doc id="2271980" url="https://pl.wikipedia.org/wiki?curid=2271980" title="Kajdanki (film)">
Kajdanki (film)

Kajdanki (tyt. oryg. "Lisice") – chorwacki film fabularny z roku 1969 w reżyserii Krsto Papicia.
Akcja filmu rozgrywa się w rejonie Vrlika w roku 1948, tuż po wyrzuceniu Jugosławii z Kominformu. Ante zamierza poślubić znacznie młodszą od niego Višnję. Jednak spokojne życie wsi zakłóca pojawienie się dwóch funkcjonariuszy jugosłowiańskiej tajnej policji Krešo i Čazima. Mieszkańcy wiedzą, że zamierzają kogoś aresztować i nikt nie jest pewien swojego losu. W dniu ślubu Višnja pada ofiarą zbiorowego gwałtu. Scenom przemocy w filmie towarzyszy rytm, wystukiwany przez mężczyzn, tańczących kolo.
Film otrzymał główną nagrodę na 17 Festiwalu Filmów Jugosłowiańskich w Puli.

</doc>
<doc id="2271982" url="https://pl.wikipedia.org/wiki?curid=2271982" title="Tommy Booth">
Tommy Booth

Tommy Booth (ur. 9 listopada 1949 w Middleton) – angielski piłkarz, który występował w Manchesterze City i Preston North End
Swoją karierę rozpoczął w klubie z Manchesteru, a swój profesjonalny, ligowy debiut zaliczył 9 października 1968 w meczu z Arsenalem na Maine Road. Booth w latach 1967-1981 wystąpił w prawie 400 meczach, zdobywając z City Puchar Anglii, Puchar Zdobywców Pucharów i dwukrotnie Puchar Ligi Angielskiej. We wrześniu 1981 roku został sprzedany za 30000 funtów do Preston. Po trzech latach występów dla klubu z Deepdale odniósł kontuzję, która zmusiła go do zakończenia kariery. W lutym 1985 roku został zatrudniony na stanowisko menadżera Preston jednak z powodu problemów finansowych drużyny zrezygnował z tej funkcji rok później.

</doc>
<doc id="2271986" url="https://pl.wikipedia.org/wiki?curid=2271986" title="Frank Coppuck">
Frank Coppuck

Frank Coppuck (ur. w Anglii) – brytyjski projektant samochodów wyścigowych.
Życiorys.
Frank Coppuck jest synem Gordona Coppucka. Zaczął pracować w wyścigach samochodowych i po ukończeniu uniwersytetu w Kingstone i otrzymaniu licencji inżyniera lotniczego i mechanicznego otrzymał pracę w Royal Aircraft Establishment w Farnborough. W 1979 roku przeniósł się do British Aerospace w Weybridge.
Jego kariera w wyścigach samochodowych rozpoczęła się w 1985 roku, kiedy został zatrudniony w FORCE Lola, jednak kiedy zespół został zamknięty w 1986 roku przeniósł się do Formuły 1 do zespołu Tyrrell Racing, gdzie pracował jako projektant i inżynier wyścigowy. W marcu krótko pracował w amerykańskiej serii IndyCar w zespole Alfa Romeo. Po powrocie do Formuły 1 zastąpił Mike'a Coughlana w zespole Team Lotus, zbiegło się to z przejęciem zespołu przez Petera Collinsa i Petera Wrighta, Coppuck zaprojektował bolid Lotus 103.
Pod koniec 1991 roku Coppuck przeniósł się do Stanów Zjednoczonych by pracować w serii CART w zespole Dick Simon Racing. W tym samym roku wrócił do Wielkiej Brytanii i został dyrektorem technicznym w TOM'S GB i pracował z Johnem Barnardem. Kiedy Toyota ogłosiła, że nie zadebiutuje w Formule 1 Coppuck dołączył do zespołu Pacific Grand Prix, gdzie był głównym projektantem bolidu Pacific PR02. Pod koniec 1995 roku przeniósł się do Benettona, gdzie pracował przez rok i powrócił do TOM'S GB. Przeniósł się do McLarena, gdzie pracował nad programem McLaren GT.

</doc>
<doc id="2271987" url="https://pl.wikipedia.org/wiki?curid=2271987" title="Yorishiro">
Yorishiro

 – w "shintō" medium lub symbol duszy zmarłej osoby, obiekt mający zdolność przyciągania bóstw "kami" i stanowiący dlań tymczasową siedzibę podczas obrzędów religijnych. Gdy bóg aktualnie przebywa w danym obiekcie, określany jest on jako "go-shintai" („ciało boga”). 
Istnieje wiele rodzajów "yorishiro": kamienie, skały, drzewa, niekiedy nawet zwierzęta.
W przypadku kultu świątynnego, klasycznym "yorishiro" jest święte lustro lub inne przedmioty wykonane przez człowieka, zwane "kamizane". Aby "kami" mógł się zamanifestować poprzez "kamizane", zarówno samo "kamizane", jak i chram oraz uczestnicy obrzędu muszą zostać rytualnie oczyszczeni.

</doc>
<doc id="2271989" url="https://pl.wikipedia.org/wiki?curid=2271989" title="Toyota Crown">
Toyota Crown

Toyota Crown (jap."トヨタ・クラウン") – samochód osobowy klasy średniej-wyższej produkowany przez japońską firmę Toyota od roku 1955 roku. Pierwotnie dostępny jako 4-drzwiowy sedan, wcześniej także jako hardtop coupé, kombi czy też pick-up. Do napędu używano benzynowych i wysokoprężnych silników R4 oraz R6 (także z turbodoładowaniem). Dostępne również jednostki V6 oraz rozwiązania hybrydowe. Moc w początkowych egzemplarzach przenoszona jest na oś tylną, z czasem dodano wersję 4WD.
Wprowadzony na rynek w 1955 roku jako Toyopet Crown, popularny sedan od Toyoty na japońskim rynku przez cały czas swojego istnienia. "Symbol luksusu i chwały Japonii." Ma na swoim koncie tytuł najdłużej produkowanego modelu w gamie Toyoty. Jest to pierwszy samochód marki Toyota wyeksportowany do Stanów Zjednoczonych w 1958 roku. Swoją popularność zawdzięcza tym, iż był (do 2022r) to jeden z nielicznych modeli, który posiadał własny unikalny emblemat linii modelowej umieszczony zamiast loga Toyoty na przednim grillu.
Ekspansja do innych państw.
Model Crown głownie sprzedawany na rynku japońskim. Jako pierwszy zawitał do USA w roku 1958. Eksport kontynuowano do innych krajów ameryki północnej:
Pierwsze stuki w Europie pojawiły się w roku 1964 w Finlandii. Inne kraje europejskie które jako pierwsze ujrzały Toyotę Crown to Belgia i Holandia. Model ten sprzedawano w Wielkiej Brytanii dopiero w późnych latach 80.
Kolejnym rynkiem zbytu była Australia, gdzie produkowano modele w latach 1960-1980.
W roku 2019, na prośbę ówczesnych władz Indonezji, wyprodukowano niewielką ilość Toyot XV generacji w celach reprezentacyjnych urzędników i innych działaczy rządowych.
XVI generacja zaprezentowana w lipcu 2022r będzie oferowana w 40różnych krajach. Jednakże model ten nigdy nie był oferowany w Polsce oraz premiera nie jest planowana.
Dane techniczne.
Po szczegółowe dane techniczne poszczególnej generacji patrz:
https://en.wikipedia.org/wiki/Toyota_Crown#

</doc>
<doc id="2271990" url="https://pl.wikipedia.org/wiki?curid=2271990" title="Toyota Crown Athlete">
Toyota Crown Athlete



</doc>
<doc id="2271991" url="https://pl.wikipedia.org/wiki?curid=2271991" title="Toyota Crown Hybrid">
Toyota Crown Hybrid



</doc>
<doc id="2271992" url="https://pl.wikipedia.org/wiki?curid=2271992" title="Toyota Crown Royal">
Toyota Crown Royal



</doc>
<doc id="2271995" url="https://pl.wikipedia.org/wiki?curid=2271995" title="Wimpy">
Wimpy

Wimpy SA – południowoafrykańska sieć restauracji typu fast food, oferujących głównie hamburgery, śniadania oraz dania obiadowe. Spółka jest częścią grupy Famous Brands.
Pierwszy bar Wimpy został otwarty w 1954 roku w Londynie. W 1967 roku w Durbanie powstał pierwszy lokal w Republice Południowej Afryki. W 1977 roku spółka została nabyta przez przedsiębiorstwo United Biscuits. Południowoafrykański oddział firmy został wówczas sprzedany spółce Bakers. W 1989 roku brytyjska część sieci została odsprzedana Grand Metropolitan, po czym rozpoczęto przekształcanie barów Wimpy w restauracje, również należącej do Grand Metropolitan, sieci Burger King. Rok później przy udziale spółki 3i przedsiębiorstwo zostało wykupione przez własną kadrę menedżerską. W 2007 roku spółka została nabyta przez grupę Famous Brands, która już od 2003 roku była właścicielem południowoafrykańskiej sieci Wimpy.
Obecnie, poza Republiką Południowej Afryki i Wielką Brytanią, sieć Wimpy działa w Angoli, Botswanie, Irlandii, Namibii oraz Zambii.

</doc>
<doc id="2271996" url="https://pl.wikipedia.org/wiki?curid=2271996" title="Ostrowy (Blachownia)">
Ostrowy (Blachownia)

Ostrowy – dawniej wieś, obecnie jedna z integralnych części miasta Blachowni.
Historia.
Miejscowość powstała jako osada włościańska na gruntach wsi Brzózka. W XIX w. wchodziła w skład tzw. "państwa zagórskiego", terenów należących do Benedykta Lemańskiego. Jego spadkobiercy sprzedali je hrabiemu Guido Hencklowi von Donnersmarckowi, który ze sporym zyskiem w 1891 roku sprzedał dobra carowi Aleksandrowi III. Ziemie od chwili nabycia przez cara nosiły nazwę Dobra Ostrowy. Po śmierci cara w 1894 r. cały majątek przejął Mikołaj II. Na mocy jego rozkazu w dniu 17 czerwca 1899 roku dobra w Ostrowach otrzymał jego brat Michał Aleksandrowicz. 
Przed I wojną światową rozwijała się jako letnisko dla mieszkańców Częstochowy, czemu sprzyjało położenie wśród lasów sosnowych i dogodny dojazd dzięki powstałej w 1903 r. stacji kolejowej. Powstało tu wiele charakterystycznych domków dla letników, a także prywatne sanatoria. W dwudziestoleciu międzywojennym Ostrowy były siedzibą gminy Dźbów. W czasie okupacji hitlerowskiej wraz z zachodnią częścią powiatu częstochowskiego zostały wcielone do III Rzeszy i były siedzibą władz powiatu Blachstädt, należącego do rejencji opolskiej w pruskiej prowincji Górny Śląsk. W latach 1952-1954 miała tu siedzibę gmina Ostrowy, a następnie w latach 1954-1972 gromada Ostrowy. 
Wieś miała swoją pocztę: Ostrowy k. Częstochowy, kod pocztowy 42-291. W okresie PRL zbudowano Powiatowy Szpital Górniczy im. Rudolfa Weigla, Szkołę Podstawową im. Stanisława Staszica (tzw. tysiąclatkę), przedszkole, bloki mieszkalne, ośrodek zdrowia, lecznicę weterynaryjną. Powstał dom kultury w dawnym budynku Urzędu Gminy Dźbów (istniejący do dziś), Kino "Kameralne" i Gminna Biblioteka Publiczna.
W 1973 r. miejscowość włączono do miasta Blachownia. Od 1988 r. dzielnica ma własną parafię św. Franciszka z Asyżu.
W Ostrowach znajdował się szyb kopalni rud żelaza "Franciszek".

</doc>
<doc id="2271998" url="https://pl.wikipedia.org/wiki?curid=2271998" title="TSS Earnslaw">
TSS Earnslaw

TSS Earnslaw – duży dwuśrubowy parowiec (ang. TSS: "twin screw steamer" – parowiec dwuśrubowy), pływający od 1912 r. na jeziorze Wakatipu w Nowej Zelandii. Jest ostatnim eksploatowanym pasażerskim parowcem z kotłami opalanymi węglem na półkuli południowej i jedynym tego typu statkiem w aktualnym (na 2010 r.) Rejestrze Lloyda.
Historia budowy.
4 lipca 1911 r. w niewielkiej stoczni firmy McGregor and Company w porcie Dunedin na Wyspie Południowej zwodowano duży, 50-metrowy parowiec rzeczny. Wartość zlecenia opiewała na 21 000 ówczesnych funtów. Inwestorem były Koleje Nowozelandzkie ("New Zealand Railways"). Konstrukcja kadłuba – całkowicie stalowa – została wykonana z ćwierćcalowej grubości blach. Każda śruba napędzana była osobnym wałem przez własną maszynę parową potrójnego rozprężania.
Statek podzielono na sekcje takiej wielkości, by nadawały się do transportu kolejowego (nawet przez tunele), po czym przewieziono je do Kingston na południowym krańcu jeziora Wakatipu. Po powtórnym zmontowaniu statek został zwodowany 24 lutego 1912 r. jako TSS „Earnslaw” – nazwa została nadana od wznoszącego się nad jeziorem szczytu Mount Earnslaw (2889 m n.p.m.). W swój dziewiczy rejs popłynął do Queenstown, z ministrem marynarki jako kapitanem na pokładzie.
Dzieje eksploatacji.
Przez wiele lat statek kursował wzdłuż 80-kilometrowego jeziora, przewożąc owce i bydło rogate, wełnę, masło i sery z okolicznych pastwisk, zaopatrzenie do nadbrzeżnych miejscowości i oczywiście ludzi. Nadano mu żartobliwą nazwę „Pani Jeziora” (ang. Lady of the Lake).
W 1968 r. jednostkę wycofano ze służby i o mało co zezłomowano. Ostatecznie kupiła go firma „Fiordland Travel” (obecnie „Real Journeys”) i po gruntownej przebudowie wprowadziła do użytkowania jako statek wycieczkowy. Kolejna renowacja miała miejsce w 1984 r. Obecnie (2010 r.) statek obsługuje różnorodne rejsy wycieczkowe z Queenstown. Pracuje – jak dawniej – do 14 godzin dziennie przez 11 miesięcy w roku (dwunasty miesiąc na przełomie maja i czerwca przeznaczony jest na bieżące przeglądy i remonty). Atrakcją dla pasażerów jest możliwość zejścia do maszynowni i obserwacji pracy maszyny parowej i kotła wraz z obsługującym je palaczem.

</doc>
<doc id="2272000" url="https://pl.wikipedia.org/wiki?curid=2272000" title="Cartoon Network (Japonia)">
Cartoon Network (Japonia)

Cartoon Network – japońska stacja telewizyjna należąca do WarnerMedia emitująca głównie kreskówki. Wystartowała 1 września 1997 roku.

</doc>
<doc id="2272002" url="https://pl.wikipedia.org/wiki?curid=2272002" title="Postkeynesizm">
Postkeynesizm

Postkeynesizm – szkoła myśli ekonomicznej, zaliczana do nurtu keynesizmu, zapoczątkowanego fundamentalną pracą Johna Maynarda Keynesa pt. "Ogólna teoria zatrudnienia, procentu i pieniądza". Do grona twórców i głównych przedstawicieli postkeynesizmu należą Michał Kalecki, Joan Robinson, Nicholas Kaldor i Paul Davidson. Postkeynesistami byli również m.in. Hyman Minsky oraz laureat Nagrody Banku Szwecji im. Alfreda Nobla w dziedzinie ekonomii z 1996 roku William Vickrey. Szkoła postkeynesowska jest uznawana za najbliższą oryginalnym przekonaniom Johna M. Keynesa.
Historia.
Za początek funkcjonowania uznaje się rok 1974, w którym to odbyło się zebranie organizacyjne jej późniejszych przywódców m.in. Sidneya Weintrauba, Paula Davidsona, Joan Robinson i Johna Eatwella. W czasie tego spotkania powołano do życia czasopismo „Journal of Post-Keynesian Economics” które stało się głównym pismem szkoły.
Postkeynesizm jest nurtem heterodoksyjnym, ponieważ odrzuca 3 założenia ekonomii neoklasycznej:

</doc>
<doc id="2272003" url="https://pl.wikipedia.org/wiki?curid=2272003" title="Kaṇāda">
Kaṇāda



</doc>
<doc id="2272004" url="https://pl.wikipedia.org/wiki?curid=2272004" title="Platycapnos">
Platycapnos

Platycapnos – rodzaj roślin z rodziny makowatych ("Papaveraceae") i podrodziny dymnicowych "Fumarioideae". Obejmuje 3 gatunki występujące w obszarze śródziemnomorskim. Rosną na polach, piargach i siedliskach ruderalnych. 
Morfologia.
Nagie byliny i rośliny jednoroczne z liśćmi silnie podzielonymi na nitkowate łatki. Kwiaty zebrane licznie w bardzo gęste, główkowato skupione grona. Kwiaty z bardzo wąską koroną. Znamię na końcu z dwiema wydatnymi brodawkami. Owoce jednonasienne, spłaszczone. 
Systematyka.
Rodzaj z podrodziny dymnicowych "Fumarioideae", rodziny makowatych "Papaveraceae" zaliczanej do rzędu jaskrowców ("Ranunculales") i wraz z nim do okrytonasiennych. 

</doc>
<doc id="2272005" url="https://pl.wikipedia.org/wiki?curid=2272005" title="Wajduta Jan">
Wajduta Jan



</doc>
<doc id="2272010" url="https://pl.wikipedia.org/wiki?curid=2272010" title="Nickelodeon Japonia">
Nickelodeon Japonia

Nickelodeon – nieistniejąca japońska stacja telewizyjna należąca do ViacomCBS Networks EMEAA emitująca seriale animowane i młodzieżowe. Wystartowała w listopadzie 1998 roku. 30 września 2009 roku kanał zakończył emisję z powodu spadającej oglądalności.
Od 1 września 2010 na kanale Animax jest nadawany blok pod nazwą „NickTime” zaczynający się programem SpongeBob Kanciastoporty Stacja powróciła 30 stycznia 2018 za pośrednictwem dTV-Channel firmy NTT docomo oraz Hulu Japan.

</doc>
<doc id="2272012" url="https://pl.wikipedia.org/wiki?curid=2272012" title="Język bangandu">
Język bangandu

Język bangandu (inne nazwy: bagando, bangando, bangantu, bangantu południowy; ISO 639-3: bgf) – język należący do rodziny nigero-kongijskiej, podrodziny bantu, grupy gbaya-manza-ngbaka.
Językiem tym mówi 2700 osób w Kamerunie w dystrykcie Moloundou, w regionie Sangha w prowincji East (Kamerun południowo-wschodni, wzdłuż granic z Kongo) oraz w Kongo (przy granicy z Kamerunem) ().

</doc>
<doc id="2272014" url="https://pl.wikipedia.org/wiki?curid=2272014" title="Geozagrożenia">
Geozagrożenia

Geozagrożenia - zjawiska wynikające z dynamicznych procesów zachodzących w obrębie atmosfery, litosfery - płaszcza ziemi, hydrosfery. Najczęściej wymieniane geozagrożenia to: osuwiska, powodzie - podtopienia, naturalne i antropogeniczne skażenia terenu, erozje skalne, wstrząsy sejsmiczne i ich następstwa. Niemniej jednak, nie są to geozagrożenia tylko procesy geodynamiczne i tak naprawdę geozagrożeniem należy nazywać każdorazowe, niedostateczne rozpoznanie planety Ziemi oraz prowadzenie w jej obszarze jakiejkolwiek działalności lub inwestycji która podczas swojej egzystencji może zostać poddana procesom geodynamicznym.

</doc>
<doc id="2272016" url="https://pl.wikipedia.org/wiki?curid=2272016" title="Zamek Funai">
Zamek Funai

 znany także jako – zamek w Japonii, w miejscowości Ōita, w prefekturze Ōita. 
Historia.
Budowa zamku została zamówiona przez Hideyoshiego Toyotomi w 1597 roku, a jego budowa rozpoczęła się w 1599 roku. 
W 1794 roku większa część zamku została zniszczona przez pożar. Zamek uległ dalszej destrukcji w 1945 roku na skutek bombardowań podczas II wojny światowej. Odbudowany współcześnie, z dawnej zabudowy zachowała się wyłącznie fosa i część murów.

</doc>
<doc id="2272019" url="https://pl.wikipedia.org/wiki?curid=2272019" title="Championship League Snooker">
Championship League Snooker

Championship League Snooker − turniej snookerowy rozgrywany od 2008 roku. Celem zawodów jest wypełnienie luki w kalendarzu pomiędzy ważniejszymi turniejami snookerowymi. Zwycięzca zawodów otrzymuje także dziką kartę do prestiżowej Premier League. Od września 2020 stał się turniejem rankingowym, wcześniej był nierankingowym.
Zasady.
W każdej edycji turnieju bierze udział 25 zawodników. Pierwszych 7 graczy tworzy grupę (nazywaną Grupą 1), w której toczą mecze każdy-z-każdym. Po fazie grupowej najlepszych 4 zawodników awansuje do play-offów, a ich zwycięzca otrzymuje awans do tzw. Grupy Zwycięzców. Przegrani w play-offach (finalista i półfinaliści) oraz 5. zawodnik fazy grupowej przechodzą do Grupy 2, gdzie dołącza do nich 3 nowych graczy. Zawodnicy, którzy zajęli 6. i 7. miejsce w fazie grupowej odpadają z turnieju.
Format rozgrywek Grupy 1 jest powtarzany w kolejnych 6 grupach, aż do uzyskania 7 zawodników w Grupie Zwycięzców. Rozgrywki Grupy Zwycięzców toczone są tak samo jak w poprzednich grupach. Zwycięzca play-offów Grupy Zwycięzców jest mianowany zwycięzcą całego turnieju i otrzymuje dziką kartę do Premier League.

</doc>
<doc id="2272023" url="https://pl.wikipedia.org/wiki?curid=2272023" title="Droga krajowa B252 (Niemcy)">
Droga krajowa B252 (Niemcy)

Droga krajowa B252 (niem. "Bundesstraße 252") – niemiecka droga krajowa przebiegająca w całości w granicach krajów związkowych Hesja oraz Nadrenia Północna-Westfalia. Liczy 160 km i łączy Blomberg z Diemelstadt. 

</doc>
<doc id="2272024" url="https://pl.wikipedia.org/wiki?curid=2272024" title="Agata Malesińska">
Agata Malesińska

Agata Malesińska, z domu Węgrzynowska (ur. 5 września 1979 w Tomaszowie Mazowieckim) – polska pisarka i scenarzystka. Czasem występuje pod pseudonimem Agata Harrison.
Życiorys.
Absolwentka Wydziału Nauk Ekonomicznych Uniwersytetu Warszawskiego, doktorantka na Wydziale Socjologii Szkoły Wyższej Psychologii Społecznej w Warszawie. Ma maturę międzynarodową (International Baccalaureate). W latach 2003- 2006 pracowała w Polskiej Agencji Prasowej jako dziennikarka działu kultury i nauki i redaktor prowadząca Serwis Rozmaitości. Od 2006 roku scenarzystka telewizyjna i filmowa. Autorka zarówno scenariuszy adaptowanych (m.in. do serialu "Niania"), jak i oryginalnych (m.in. do serialu "Samo życie").
W 2009 roku zadebiutowała jako pisarka, choć pierwsze opowiadania opublikowała już w 2004 roku na łamach „Czytadła”, istniejącego wówczas dodatku literackiego do gazety „Fakt”.
Twórczość.
Swoją pierwszą powieść pt. „Aby do pełni” (wyd. Prószyński i S-ka, 2009) Malesińska wydała pod pseudonimem Agata Harrison. Książka była inspiracją dla scenariusza filmu „Od pełni do pełni” (2012) w reżyserii Tomasza Szafrańskiego z Andrzejem Nejmanem i Katarzyną Glinką w rolach Oskara i Lenki. Agata Malesińska była również współautorką scenariusza (w napisach pod pseudonimem Agata Harrison). Na ekrany kin film wszedł 30 listopada 2012 r.
Druga powieść Agaty Malesińskiej, „Malokkio”, na rynek trafiła w marcu 2011 r. nakładem Świata Książki.
W 2019 r. poinformowano, że razem z pisarzem Wojtkiem Miłoszewskim Agata Malesińska napisała scenariusz serialu kryminalnego na podstawie powieści Harlana Cobena "The Woods" (pl. "W głębi lasu") dla stacji Netflix. Produkcja w reżyserii Leszka Dawida i Bartosza Konopki miała premierę 12 czerwca 2020. W głównych rolach m.in. Grzegorz Damięcki i Agnieszka Grochowska. Jest to drugi, po serialu "1983", autorski serial polskiej produkcji, nakręcony na zlecenie stacji Netflix. Serial trafił na listę najchętniej oglądanych produkcji Netflix na świecie.

</doc>
<doc id="2272027" url="https://pl.wikipedia.org/wiki?curid=2272027" title="Ostrowy (gromada)">
Ostrowy (gromada)



</doc>
<doc id="2272028" url="https://pl.wikipedia.org/wiki?curid=2272028" title="Shigekazu Satō">
Shigekazu Satō

 – japoński urzędnik i dyplomata.
Ukończył studia na Wydziale Prawa Uniwersytetu Tokijskiego (marzec 1974). Miesiąc później rozpoczął pracę w MSZ. W sierpniu 1984 objął stanowisko pierwszego sekretarza Ambasady Japonii w Waszyngtonie. W grudniu 1986 przeniesiono go na analogiczną funkcję w Pekinie. Od 1994 do 1995 był radcą w ambasadzie w Waszyngtonie, natomiast od 2002 do 2004 ministrem w ambasadzie w Dżakarcie. W sierpniu 2006 został konsulem generalnym w Hongkongu. Ambasadorem w Canberze jest od lipca 2010.
Pełnił również szereg wysokich funkcji w Ministerstwie Spraw Zagranicznych (m.in. dyrektora Wydziału Chin i Mongolii w Biurze Azji i Oceanii, zastępcy dyrektora generalnego Biura Azji i Oceanii, dyrektora Wydziału Personalnego).

</doc>
<doc id="2272029" url="https://pl.wikipedia.org/wiki?curid=2272029" title="Agata Harrison">
Agata Harrison



</doc>
<doc id="2272031" url="https://pl.wikipedia.org/wiki?curid=2272031" title="Agata Węgrzynowska">
Agata Węgrzynowska



</doc>
<doc id="2272033" url="https://pl.wikipedia.org/wiki?curid=2272033" title="Twierdzenie Pitta">
Twierdzenie Pitta

Twierdzenie Pitta – twierdzenie mówiące, że każdy operator ograniczony określony na przestrzeni "ℓp" bądź przestrzeni "c"0 i o wartościach w przestrzeni formula_1 jest zwarty, o ile
jest ściśle singularny.

</doc>
<doc id="2272038" url="https://pl.wikipedia.org/wiki?curid=2272038" title="Anatolij Szelest">
Anatolij Szelest

Anatolij Borisowicz Szelest, ros. Анатолий Борисович Шелест, ukr. Анатолій Борисович Шелест, "Anatolij Borysowycz Szelest" (ur. 6 stycznia 1955 w Oleksandrii, w obwodzie dniepropetrowskim) – rosyjski piłkarz pochodzenia ukraińskiego, grający na pozycji pomocnika, były reprezentant ZSRR, trener piłkarski.
Kariera piłkarska.
Kariera klubowa.
W 1972 rozpoczął karierę piłkarską w Zirce Kirowohrad, skąd w 1974 roku przeszedł do Dnipra Dniepropetrowsk. W 1978 został piłkarzem Lokomotiwu Moskwa. W 1982 bronił barw Tawrii Symferopol. Po dwuletnim pobycie w trzecioligowej drużynie Zorki Krasnogorsk w 1986 przeniósł się do komunistycznej NRD, gdzie występował w klubach SV Stahl Thale, Einheit Wernigerode, Motor-II Nordhausen i FSV Wacker 90 Nordhausen. Kiedy nastąpiła era pieriestrojki wyjechał do Szwecji, gdzie w 1990 został piłkarzem Östers IF. Jednak za niedługo powrócił do NRD, gdzie grał najpierw w FC Neubrandenburg, a potem ponownie w Einheit Wernigerode. W 1994 powrócił do Rosji i zajął się piłką halową, grając w Minkasie Moskwa. W 1995 zakończył karierę zawodową w szwedzkim IFK Luleå.
Kariera trenerska.
Jeszcze będąc piłkarzem od 1993 pomagał trenować Interros Moskwa. Po zakończeniu kariery zawodniczej od 1998 prowadził kluby Spartak-Czukotka Moskwa i Liepājas Metalurgs. W 2002 pracował w sztabie szkoleniowym Tomu Tomsk, po czym w latach 2003-2006 trenował FK Orzeł, również posiadając do 2005 stanowisko prezesa klubu. 29 czerwca 2009 objął stanowisko głównego trenera klubu Stawropolje-2009 Stawropol.

</doc>
<doc id="2272039" url="https://pl.wikipedia.org/wiki?curid=2272039" title="Nośna">
Nośna



</doc>
<doc id="2272040" url="https://pl.wikipedia.org/wiki?curid=2272040" title="Władczyni miłości">
Władczyni miłości

Władczyni miłości – amerykański melodramat z 1928 roku.
O filmie.
Treść filmu oparto na sztuce "The Green Hat" armeńskiego pisarza Michaela Arlena z 1924 roku. Był to trzeci obraz, w którym Greta Garbo wystąpiła u boku Johna Gilberta (choć tym razem po raz pierwszy została wymieniona przed nim w czołówce), a także pierwsza z wielu kolaboracji między aktorką i Lewisem Stone’em. Jedno z ujęć filmu jest uznawane przez współczesnych krytyków jako najlepsza scena Garbo w filmie niemym. "Władczyni miłości" okazała się kinowym hitem, przynosząc zysk przekraczający milion dolarów.

</doc>
<doc id="2272041" url="https://pl.wikipedia.org/wiki?curid=2272041" title="Jakub Krzewina">
Jakub Krzewina

Jakub Krzewina (ur. 10 października 1989 w Kruszwicy) – polski lekkoatleta, specjalizujący się w biegu na 400 metrów. Żołnierz Wojska Polskiego.
Kariera sportowa.
Pochodzi z Kruszwicy. W młodości trenował piłkę nożną w klubie Gopło Kruszwica, następnie rozpoczął uprawianie lekkoatletyki.
Uczestniczył w mistrzostwach Starego Kontynentu juniorów w 2007 – sztafeta 4 × 400 metrów z Krzewiną wygrała bieg finałowy z czasem 3:07,87, jednak po biegu została zdyskwalifikowana za przeszkadzanie w biegu sztafecie niemieckiej. Rok później indywidualnie nie odniósł sukcesów, a wraz z kolegami z reprezentacji był piąty podczas mistrzostw świata juniorów. Młodzieżowy mistrz Europy w biegu rozstawnym 4 × 400 metrów z 2009. Reprezentował Polskę na halowych mistrzostwach Europy w Paryżu (2011) znajdując się w składzie sztafety, która zajęła na tych zawodach piąte miejsce. 
Halowy mistrz kraju na 400 metrów (2012). Stawał na podium juniorskich mistrzostw Polski oraz mistrzostw kraju młodzieżowców.
W 2014 zajął 2. miejsce w sztafecie 4 × 400 m na 22. Lekkoatletycznych Mistrzostwach Europy w Zurychu.
8 marca 2015 podczas Halowych mistrzostw Europy w Pradze zdobył srebrny medal w sztafecie 4 × 400 metrów. Na mistrzostwach Europy w Amsterdamie (2016) zdobył srebrny medal w sztafecie 4 x 400 metrów natomiast w biegu na 400 metrów osiągnął półfinał. W tym samym roku podczas igrzysk olimpijskich w Rio de Janeiro polska sztafeta z Krzewiną na trzeciej zmianie wywalczyła siódmy czas finału.
W 2018 biegł na ostatniej zmianie polskiej sztafety 4 × 400 metrów, która triumfowała w halowych mistrzostwach świata i ustanowiła wynikiem 3:01,77 halowy rekord świata w tej konkurencji.

</doc>
<doc id="2272043" url="https://pl.wikipedia.org/wiki?curid=2272043" title="Kamil Kapica">
Kamil Kapica

Kamil Kapica (ur. 23 sierpnia 1989 w Nowym Targu) – polski hokeista.
Kariera.
Wychowanek Podhala Nowy Targ. Absolwent NLO SMS PZHL Sosnowiec z 2008.
W barwach reprezentacji Polski do lat 18 występował na turniejach mistrzostw świata juniorów do lat 18 w 2006, 2007 (Dywizja I). W barwach reprezentacji Polski do lat 20 wystąpił na turniejach mistrzostw świata juniorów do lat 20 w 2008, 2009 (Dywizja I).
Od 2010 zawodnik MMKS Podhale Nowy Targ. Próba antydopingowa przeprowadzona u Kamila Kapicy jesienią 2014 wykazała obecność niedozwolonego środka dopingującego, po czym zawodnik został zawieszony do października 2016. W połowie 2016 ponownie powrócił do przygotowań przedsezonowych drużyny Podhala Nowy Targ. W październiku 2018 ogłosił zakończenie kariery, wskutek czego został zwolniony z nowotarskiego klubu.

</doc>
<doc id="2272044" url="https://pl.wikipedia.org/wiki?curid=2272044" title="Inkwizycja w Hiszpanii">
Inkwizycja w Hiszpanii



</doc>
<doc id="2272045" url="https://pl.wikipedia.org/wiki?curid=2272045" title="Kenseikai">
Kenseikai

 – japońska partia polityczna, utworzona w 1916 r., od 1927 r. jako Minseitō. 
Stronnictwo powstało w październiku 1916 roku, w wyniku połączenia się ugrupowań , i . Nowa partia liczyła w sumie 197 posłów w – niższej izbie , dając jej parlamentarną większość. Na jej czele stanął mający nadzieję na stanowisko premiera Taka’aki Katō. 
Niespodziewane mianowanie premierem Masatake Terauchiego, spowodowało złożenie przez partię wotum nieufności. Doprowadziło to do rozwiązania parlamentu i alienacji partii na scenie politycznej na następne 10 lat. W 1924 roku doszło do koalicji z partiami i . Powstała w ten sposób większościowa opozycja postawiła sobie za cel odsunięcie od władzy ówczesnego premiera Keigo Kiyourę. Po osiągnięciu tego celu, urząd premiera objął Taka’aki Katō. 
W czerwcu 1927 roku "Kenseikai" połączyło siły z , tworząc kolejną partię .

</doc>
<doc id="2272050" url="https://pl.wikipedia.org/wiki?curid=2272050" title="Akebia">
Akebia

Akebia ("Akebia") – rodzaj roślin okrytonasiennych zaliczanych do rodziny krępieniowatych "Lardizabalaceae". Obejmuje 5 gatunków. Rośliny te występują we wschodniej Azji (Chiny, Korea, Japonia). W naturze rośliny te rosną na terenach skalistych, w zaroślach, zawsze tam, gdzie mogą rozwinąć się w miejscach nasłonecznionych. Na obszarach górskich rosną do rzędnej 1500 m n.p.m. Kwitną wiosną. 
Mięsiste owoce tych roślin są jadalne, aczkolwiek mdłe w smaku i spożywane są one głównie w Chinach. Akebie uprawiane są jako rośliny ozdobne, głównie akebia pięciolistkowa "A. quinata" o kwiatach pachnących, o aromacie wanilii, akebia trójlistkowa "A. trifoliata", o kwiatach bezwonnych, oraz mieszaniec między nimi – "A. × pentaphylla". Akebia pięciolistkowa w miejscach introdukcji bywa gatunkiem inwazyjnym (np. w Ameryce Północnej).
Systematyka.
Rodzaj z podrodziny "Lardizabaloideae" w obrębie rodziny krąpieniowatych ("Lardizabalaceae").

</doc>
<doc id="2272051" url="https://pl.wikipedia.org/wiki?curid=2272051" title="Delonte West">
Delonte West

Delonte Maurice West (ur. 26 lipca 1983) – amerykański koszykarz występujący na pozycji rzucającego obrońcy.
Kariera.
Przed przybyciem do NBA reprezentował barwy college’u Saint Joseph. Wziął udział w drafcie 2004 w którym został wybrany z 24 numerem przez Boston Celtics. W swoim pierwszym sezonie w NBA (2004/05) w barwach Celtics rozegrał 39 meczów zdobywając średnio 4,5 punktu na mecz. W drugim sezonie został wybrany do skład u drugoroczniaków na Rookie Challenge podczas Weekendu Gwiazd NBA. W sezonie 2006/07 w barwach Celtics rozegrał 69 meczów, rzucając średnio 12,2 punktu na mecz.
28 czerwca 2007 (w trakcie draftu 2007) Celtics oddali w wymianie Westa, Jeffa Greena (5. wybór w drafcie) i Wally Szczerbiaka do Seattle SuperSonics w zamian za Raya Allena i Glena Davisa (35. wybór w drafcie). W nowej drużynie rozegrał 35 spotkań (tylko 5 razy był wystawiany w wyjściowej piątce) grał średnio 20,8 minuty oraz zdobywał 6,8 pkt na mecz. Jeszcze w trakcie sezonu 2007/08 trafił, w ramach wymiany między trzema klubami do Cleveland Cavaliers. Do końca sezonu 2007/08 w barwach Cavaliers rozegra 26 meczów i uzyskiwał średnio 10,3 punktu i 4,5 asysty. We wrześniu 2008 podpisał trzyletni kontrakt z Cavs warty 12,6 milionów dolarów. Przez kolejne 2 sezony grał w Cleveland, w pierwszym z nich rozegrał 64 spotkania sezonu zasadniczego oraz 14 w fazie play-off. W zasadniczym zaliczał 11,7 pkt na mecz, natomiast w play-offach 13,8. Sezon 2009–2010 był jego ostatnim w ekipie Cavaliers, w całym sezonie rozegrał łącznie 71 spotkań, z czego tylko 3 w wyjściowym składzie (25 minut na mecz). W sezonie zasadniczym rzucał 8,8 pkt na mecz, natomiast w fazie play-off zaledwie 6,7 pkt.
26 lipca 2010 Cavs wytransferowali Westa wraz z Sebastianem Telfairem do Minnesoty Timberwolves w zamian za Ramona Sessionsa, Ryana Hollinsa i wybór w przyszłym drafcie. Wkrótce po pozyskaniu Westa, Timberwolves wykupili jego kontrakt i go zwolnili.
1 września 2010 ponownie trafił do Boston Celtics, podpisując z klubem kontrakt na rok.
West został zawieszony na 10 pierwszych meczów sezonu 2010/11 po tym jak przyznał się do zarzutów dotyczących broni. W sezonie zagrał tylko w 24 meczach zdobywając średnio 5,6 punktu i 2,7 asysty na mecz.
13 grudnia 2011 podpisał kontrakt z Dallas Mavericks i przedłużył go 27 lipca 2012 na kolejny rok. Jednakże, przed rozpoczęciem sezonu zasadniczego 2012/13, West został ukarany zawieszeniem za złe zachowanie po meczu przedsezonowym z Houston Rockets. Mavericks następnie przywrócili go do zespołu. Rozegrał wszystkie mecze przedsezonowe do końca okresu przygotowawczego, by na jego koniec, 29 października 2012 zostać zwolnionym z kontraktu.
25 stycznia 2013 Texas Legends z D-League ogłosili, że pozyskali Westa. West zadebiutował w NBDL dopiero 16 marca, w starciu z Santa Cruz Warriors.
W październiku 2013 West dołączył do klubu ligi chińskiej Fujian Xunxing. 8 lutego 2014 został zwolniony.
Statystyki w NBA.
"Na podstawie Basketball-Reference.com "

</doc>
<doc id="2272052" url="https://pl.wikipedia.org/wiki?curid=2272052" title="F2F (sieć P2P)">
F2F (sieć P2P)



</doc>
<doc id="2272053" url="https://pl.wikipedia.org/wiki?curid=2272053" title="Dom mieszkalny profesorów Uniwersytetu Jagiellońskiego (al. Słowackiego)">
Dom mieszkalny profesorów Uniwersytetu Jagiellońskiego (al. Słowackiego)

Dom mieszkalny profesorów Uniwersytetu Jagiellońskiego - zabytkowy budynek znajdujący się w Krakowie w Dzielnicy I przy al. Słowackiego 15.
Modernistyczny budynek powstał w 1928 roku, jako jedna z kilku kamienic wybudowanych w latach 20. XX wieku dla kadry profesorskiej Uniwersytetu Jagiellońskiego.
Zaprojektowany został, w stylu art déco, przez Ludwika Wojtyczkę, Stefana Żeleńskiego i Piotra Jurkiewicza.
Jasny budynek ozdobiony został pasami czarnej, błyszczącej ceramiki i z tego powodu nazywano go żartobliwie "trumną profesorską". W roku 2010 został wyremontowany.

</doc>
<doc id="2272054" url="https://pl.wikipedia.org/wiki?curid=2272054" title="Toyotamaphimeia">
Toyotamaphimeia

Toyotamaphimeia – rodzaj krokodyla żyjącego w plejstocenie, około 400 tysięcy lat temu, na terenach dzisiejszej Japonii i Tajwanu. Gatunkiem typowym jest "T. machikanensis" opisany w 1965 roku przez Karneiego i Matsumoto pod nazwą "Tomistoma machikanense". W 1972 roku Riosuke Aoki podczas oglądania repliki holotypu tego gatunku spostrzegł pewne cechy, zwłaszcza nietypowe uzębienie, na podstawie których utworzył dla niego nową nazwę rodzajową "Toyotamaphimeia", pochodzącą od imienia Toyotama-hime – japońskiej bogini przedstawianej pod postacią krokodyla.
Holotypem jest czaszka wraz z żuchwą oraz niepołączony stawowo szkielet pozaczaszkowy (MOUF00001), będące pierwszymi odkrytymi w Japonii skamieniałościami niepodważalnie należącymi do krokodyla. Do "Toyotamaphimeia" przypisywano również szkielet krokodyla z Kishiwady, jednak obecnie uważa się, że należy on do innego taksonu. Ito i współpracownicy (2018) opisali odkrytą na Tajwanie niekompletną czaszkę, uznaną przez autorów za należącą do przedstawiciela rodzaju "Toyotamaphimeia" o niepewnej przynależności gatunkowej. Czaszka okazu holotypowego mierzy 105 cm długości, charakteryzuje się wydłużonym pyskiem. Zachowany fragment kręgosłupa ma 285 cm długości; Aoki oszacował długość całego zwierzęcia na około 6,5 m. Dawniej sądzono, że największym zębem "Toyotamaphimeia" jest siódmy ząb kości szczękowej, jednak nowsze badania dowodzą, że większe są zęby dwunasty i trzynasty. Przy zamkniętych szczękach zęby kości szczękowej od ósmego do dwunastego znajdowały się na zewnątrz od odpowiadających im zębów kości zębowej, podczas gdy zęby od trzynastego do szesnastego stykały się z zębami kości zębowej, co sugeruje, że tylne zęby mogły tworzyć powierzchnię służącą do miażdżenia. Silnie rozwinięte mięśnie skrzydłowy tylny ("M. pterygoideus posterior") i "M. pseudotemporalis" odróżniają "Toyotamaphimeia" od gawiala gangesowego i krokodyla gawialowego. Katsura opisał liczne uszkodzenia kości holotypu: amputację jednej trzeciej żuchwy, noszącej ślady gojenia, złamane prawe: piszczel i kość strzałkową, nierówno później zrośnięte, z zachowaną kostniną, oraz osteodermę z dwoma nakłuciami – według Katsury nie doprowadziły jednak one do śmierci zwierzęcia. Prawdopodobnie powstały w wyniku wielu walk z udziałem holotypu i innych krokodyli. Sugeruje to, że "Toyotamaphimeia" toczyły walki o terytorium lub partnerów do rozrodu.
Według analizy filogenetycznej przeprowadzonej przez Kobayashiego i współpracowników "Toyotamaphimeia" jest taksonem siostrzanym dla krokodyla gawialowego ("Tomistoma schlegelii") – jedynego współczesnego przedstawiciela kladu Tomistominae.

</doc>
<doc id="2272055" url="https://pl.wikipedia.org/wiki?curid=2272055" title="Toyotamaphimeia machikanensis">
Toyotamaphimeia machikanensis



</doc>
<doc id="2272056" url="https://pl.wikipedia.org/wiki?curid=2272056" title="Tomistoma machikanense">
Tomistoma machikanense



</doc>
<doc id="2272057" url="https://pl.wikipedia.org/wiki?curid=2272057" title="Żar miłości">
Żar miłości

Żar miłości – amerykański melodramat z 1928 roku.
Greta Garbo wciela się w rolę carskiego szpiega, któremu polecone jest zdobycie ważnych danych od austriackiego oficera (Conrad Nagel).

</doc>
<doc id="2272060" url="https://pl.wikipedia.org/wiki?curid=2272060" title="Dudinská Päťdesiatka 2011">
Dudinská Päťdesiatka 2011

30. Dudinská Päťdesiatka – mityng w chodzie sportowym, który odbył się 26 marca 2011 w słowackich Dudincach.
W ramach zawodów o medale mistrzostw kraju w chodzie na 50 kilometrów rywalizowali Czesi, Słowacy, Polacy i Węgrzy.

</doc>
<doc id="2272063" url="https://pl.wikipedia.org/wiki?curid=2272063" title="Gieorgij Pogosow">
Gieorgij Pogosow

Gieorgij Pogosow (ur. 14 lipca 1960) – radziecki szermierz, szablista. Dwukrotny medalista olimpijski.
Brał udział w dwóch igrzyskach (IO 88, IO 92), na obu zdobywał medale w drużynie. W 1988 w barwach ZSRR zajął drugie miejsce, cztery lata później triumfował jako członek reprezentacji Wspólnoty Niepodległych Państw. W drużynie pięciokrotnie był mistrzem świata (1983, 1985, 1986, 1987 i 1990), indywidualnie jego największym sukcesem było drugie miejsce w 1990.
Pracuje jak trener w Stanach Zjednoczonych.

</doc>
<doc id="2272064" url="https://pl.wikipedia.org/wiki?curid=2272064" title="Muzeum 2 Korpusu Zmechanizowanego w Krakowie">
Muzeum 2 Korpusu Zmechanizowanego w Krakowie

Muzeum 2. Korpusu Zmechanizowanego – muzeum zlokalizowane w Krakowie przy ul. Rakowickiej 29, działające w ramach struktur wojskowych. Muzeum poświęcono historii dokonań żołnierzy związków operacyjnych noszących numer dwa oraz formacji wojskowych związanych z Garnizonem Kraków, w szczególności: 

</doc>
<doc id="2272066" url="https://pl.wikipedia.org/wiki?curid=2272066" title="Matylda Kowal">
Matylda Kowal

Matylda Kowal (z domu Szlęzak,ur. 11 stycznia 1989 w Rzeszowie) – polska lekkoatletka, specjalizująca się w biegach długich.
Kariera.
Medalistka mistrzostw Polski seniorów ma w dorobku cztery srebrne medale (Zamość 2011 – bieg przełajowy oraz Bielsko-Biała 2012, Toruń 2013 i Szczecin 2014 – bieg na 3000 metrów z przeszkodami). W 2012 zdobyła brązowy medal halowych mistrzostw kraju w biegu na 3000 metrów. Stawała na podium juniorskich mistrzostw kraju oraz młodzieżowych mistrzostw Polski.
Jesienią 2013 poślubiła swojego trenera, Piotra Kowala.

</doc>
<doc id="2272068" url="https://pl.wikipedia.org/wiki?curid=2272068" title="Ardian Gashi">
Ardian Gashi

Ardian Gashi (ur. 20 czerwca 1981 w Đakovicy) – piłkarz norweski pochodzenia kosowskiego grający na pozycji środkowego pomocnika. Od 2014 roku jest piłkarzem klubu Odds BK.
Kariera klubowa.
Gashi urodził się w kosowskim mieście Đakovica. Następnie wyemigrował do Norwegii i tam też rozpoczął karierę piłkarską w klubie KIL/Hemne. W latach 1998-2000 grał w nim w czwartej lidze norweskiej. W 2001 roku został zawodnikiem Molde FK. 6 maja 2001 zadebiutował w jego barwach w pierwszej lidze w wygranym 5:0 domowym spotkaniu z Bryne FK. W Molde rozegrał 4 mecze. W 2002 roku odszedł do drugoligowego FK Ørn Horten, w którym grał przez półtora roku.
W połowie 2003 roku Gashi odszedł z FK Ørn Horten do Vålerenga Fotball. W nowym zespole swój debiut zanotował 21 lipca 2003 w przegranym 0:2 domowym meczu z SK Brann. W 2004 roku osiągnął swój pierwszy sukces w karierze, gdy wywalczył z Vålerengą wicemistrzostwo Norwegii. Z kolei w 2005 roku został z nią mistrzem kraju.
W sierpniu 2006 Gashi przeszedł z Vålerengi do SK Brann. W Brann zadebiutował 11 września 2006 w zwycięskim 2:1 wyjazdowym meczu ze Stabækiem IF. W 2007 roku wraz z Brann wywalczył tytuł mistrza Norwegii.
W lipcu 2007 roku Gashi podpisał czteroletni kontrakt z Fredrikstad FK. W klubie tym po raz pierwszy wystąpił 30 lipca 2007 w meczu z Lyn Fotball (0:0). W 2008 roku został wicemistrzem Norwegii.
W grudniu 2009 roku Gashi podpisał trzyletni kontrakt ze szwedzkim Helsingborgiem. W Allsvenskan zadebiutował 14 marca 2010 w meczu z Brommapojkarną, wygranym przez Helsingborgs 1:0. W 2010 roku wywalczył wicemistrzostwo Szwecji oraz zdobył Puchar Szwecji. W maju 2014 podpisał trzyletni kontrakt z Odds BK.
Kariera reprezentacyjna.
W reprezentacji Norwegii Gashi zadebiutował 22 stycznia 2004 roku w wygranym 3:0 towarzyskim spotkaniu ze Szwecją.

</doc>
<doc id="2272069" url="https://pl.wikipedia.org/wiki?curid=2272069" title="Eupteleaceae">
Eupteleaceae



</doc>
<doc id="2272071" url="https://pl.wikipedia.org/wiki?curid=2272071" title="Tenryū (1918)">
Tenryū (1918)

 – krążownik lekki japońskiej Cesarskiej Marynarki Wojennej z okresu międzywojennego i drugiej wojny światowej. Należał do pierwszego typu krążowników lekkich marynarki japońskiej, nazwanego od niego typem "Tenryū", składającego się z dwóch okrętów. Wszedł do służby w 1919 roku. Brał udział w wojnie chińsko-japońskiej w latach 30., a następnie w początkowych walkach II wojny światowej na Pacyfiku w latach 1941–1942, w tym bitwie o Wake i działaniach w rejonie Wysp Salomona i Nowej Gwinei. Został zatopiony 18 grudnia 1942 roku przez amerykański okręt podwodny USS „Albacore” u wybrzeży Nowej Gwinei.
„Tenryū” był stosunkowo małym krążownikiem, którego uzbrojenie główne stanowiły cztery działa kalibru 140 mm i sześć wyrzutni torpedowych. Jego wyporność standardowa wynosiła 3230 ts, a pełna 4752 ton. Napędzały go turbiny parowe, pozwalające na osiąganie prędkości ponad 33 węzłów. 
Projekt i budowa.
„Tenryū” był głównym okrętem serii dwóch krążowników typu „3500-tonowego”, nazwanego od niego typem "Tenryū". Były to małe krążowniki, zaprojektowane dla pełnienia funkcji liderów – przewodników flotylli niszczycieli, służących jako ich okręty flagowe oraz do ich wsparcia ogniowego. Stanowiły zarazem pierwsze japońskie nowoczesne krążowniki lekkie, z opancerzeniem burtowym.
Okręt został zamówiony w ramach programu z 1916 roku, pod prowizorycznym oznaczeniem: „mały krążownik” ("shō-gata jun’yōkan") nr 1. Już 13 maja 1916 roku nadano mu nazwę: „Tenryū” (pol. „Niebiański Smok”), od rzeki biorącej swój początek w prefekturze Nagano, zgodnie z nowymi zasadami nazewnictwa krążowników lekkich od rzek. Stępkę pod jego budowę, jako wiodącego okrętu typu, położono 17 maja 1917 roku w Arsenale Marynarki w Yokosuce, a kadłub wodowano 11 marca roku kolejnego. Podczas prób morskich w maju 1919 roku doszło jednak do uszkodzenia łopatek jednej turbiny, co spowodowało opóźnienie w osiągnięciu gotowości przez okręt. W efekcie „Tenryū” wszedł do służby 20 listopada 1919 roku, jako drugi po bliźniaczym „Tatsuta”. Klasyfikowany był oficjalnie jako krążownik II klasy ("nitō jun’yōkan"), nieoficjalnie także określany w Japonii jako krążownik lekki ("kei-jun’yōkan"). Przeciętny koszt budowy jednej jednostki typu wynosił 4 550 000 jenów. Nazwę tę wcześniej nosił drewniany slup wojenny „Tenryū”, w aktywnej służbie w latach 1888–1906.
Opis.
Skrócony opis typu i odmienności konstrukcji.
Kadłub okrętów typu "Tenryū" przypominał powiększone niszczyciele, o dużym stosunku długości do szerokości. Długość całkowita wynosiła 142,65 m, a szerokość maksymalna 12,34 m. Zanurzenie przy wyporności projektowej wynosiło 3,96 m, natomiast przy wyporności pełnej wzrastało do 4,91 m. Projektowa wyporność normalna okrętów wynosiła 3495 ts (długich ton), a standardowa: 3230 ts. „Tenryū” odbywał próby w 1919 roku przy wyporności normalnej 3530 ts, natomiast według pomiarów w 1934 roku (po przejściu na system metryczny), jego wyporność w stanie lekkim wynosiła 3187 t, wyporność w stanie próbnym „2/3”: 4263 t i wyporność pełna: 4752 t. Do 1939 roku wyporność pełna wzrosła w niewielkim stopniu, do 4796 t.
Opancerzenie kadłuba miało w założeniu chronić przed pociskami kalibru 102 mm ówczesnych amerykańskich niszczycieli. Burtowy pas pancerny z wysokowytrzymałej stali konstrukcyjnej HT chronił jedynie kotłownie i maszynownie na śródokręciu i miał grubość 51 mm w górnej części i 63,5 mm w dolnej; sięgał od górnego pokładu do 76 cm poniżej linii wodnej. Górny pokład był opancerzony płytami grubości od 22 mm do 25,4 mm. Ponadto, opancerzone płytami 51 mm było cylindryczne stanowisko dowodzenia w nadbudówce dziobowej. Według części źródeł, pancerz grubości 16–20 mm miały także maski dział.
Napęd krążowników typu "Tenryū" stanowiły trzy zespoły turbin parowych o mocy projektowej łącznie 51 000 KM. Turbiny były wyprodukowane przez stocznię budującą okręt. Parę dostarczało 10 wodnorurkowych kotłów parowych Kanpon Ro Gō. Maksymalna moc siłowni „Tenryū” wyniosła na próbach 59 844 KM. Turbiny napędzały za pomocą przekładni trzy śruby o średnicy 3048 mm. Siłownia pozwalała na rozwinięcie prędkości 33 węzłów (maksymalnie na próbach „Tenryū” rozwinął 34,2 węzła, jednakże przy zredukowanej wyporności 3530 ts).
Jedyną większą modernizacją dotyczącą wyglądu jednostki była zamiana masztu palowego na trójnożny dokonana w połowie 1930 roku. Przyrządy kierowania ogniem i wykrywania celów krążowników typu "Tenryu" obejmowały początkowo dalocelownik Typ 13 na stanowisku na maszcie, dwa dalmierze o bazie 2,5 metra i dwa reflektory o średnicy 90 cm. Okręt podczas służby nie otrzymał wyposażenia radarowego.
Uzbrojenie i jego zmiany.
Uzbrojenie główne okrętów typu "Tenryū" stanowiły cztery działa kalibru 14 cm (140 mm) Typ 3, o długości lufy 50 kalibrów (L/50), umieszczone na pokładzie na pojedynczych podstawach osłoniętych maskami, strzelające pociskami o masie 38 kg na maksymalną odległość 15 800 m. Wszystkie działa artylerii głównej umieszczone były w osi podłużnej okrętu; tylko po jednym dziale mogło strzelać na wprost do przodu i do tyłu, a salwę burtową stanowiły wszystkie cztery działa. Uzbrojenie przeciwlotnicze początkowo stanowiło jedno działo kalibru 8 cm (76,2 mm) Typ 3 na pokładzie rufowym, o długości lufy L/40, oraz dwa karabiny maszynowe kalibru 6,5 mm Typ 3.
W toku służby „Tenryū” wzmacniano jego uzbrojenie przeciwlotnicze, z uwagi na rosnące zagrożenie ze strony lotnictwa, lecz w zakresie szczegółów publikacje podają rozbieżne informacje. Najpierw w lipcu 1937 roku dodano dwa przeciwlotnicze wkm-y kalibru 13,2 mm Typ 93, na stanowiskach po bokach pierwszego komina. Według podstawowej publikacji monograficznej poświęconej japońskich krążownikom, na przełomie 1940 i 1941 roku, przed rozpoczęciem działań na Pacyfiku, w miejsce wkm-ów ustawiono dwa podwójne stanowiska działek przeciwlotniczych kalibru 25 mm Typ 96, a nadto zdemontowano działo przeciwlotnicze kalibru 76,2 mm. Podczas remontu 23–27 lutego 1942 roku w bazie Truk zamontowano dalsze dwa podwójne stanowiska działek 25 mm w części rufowej. Zdemontowano wówczas także działka salutacyjne. Część publikacji podaje jeszcze, że na początku czerwca 1942 roku podczas remontu w Maizuru zamontowano dwa podwójne stanowiska działek 25 mm w części rufowej (według jednego z autorów, ich liczba miała sięgnąć 14). Większość autorów jednak zgadza się, że liczba działek kalibru 25 mm ostatecznie sięgnęła ośmiu, w czterech stanowiskach.
Oprócz uzbrojenia artyleryjskiego, krążowniki tego typu przenosiły dwie potrójne wyrzutnie torpedowe kalibru 533 mm, z zapasem sześciu torped Typ 6. Mogły też przenosić 48 min na dwóch torach minowych na pokładzie górnym. Przewidziano dla nich pływające miny Nr 1 B, nietypowej konstrukcji, które miały być stawiane na kursie nieprzyjacielskich okrętów – dwie takie miny były połączone 100-metrową liną, którą powinien zaczepić okręt, przyciągając miny do kadłuba. We wrześniu 1942 roku faktycznie zwiększono możliwość przenoszenia min do 56. Według niektórych autorów, 3 stycznia 1942 roku zamontowano na „Tenryū” w bazie Truk dwa miotacze bomb głębinowych i dwie zrzutnie takich bomb, czego brak jest potwierdzenia w innych publikacjach.
Służba.
Służba w latach 1919–1935.
Po wejściu do służby 20 listopada 1919 roku „Tenryū” został przydzielony do bazy morskiej w Kure i od 1 grudnia służył jako okręt flagowy 2. Eskadry (Flotylli) Niszczycieli 2. Floty (zastępując krążownik „Chikuma”). Od 29 sierpnia do 10 września 1920 roku wraz ze swoją eskadrą, a także 1. Eskadrą i bliźniaczym krążownikiem „Tatsuta”, odbył rejs wzdłuż dalekowschodnich wybrzeży Rosji. 18 kwietnia 1921 roku w charakterze lidera 2. Eskadry zmienił go nowo oddany do służby lekki krążownik „Kitakami” i „Tenryū” został 20 kwietnia przeniesiony do rezerwy, ale już 1 grudnia został okrętem flagowym 1. Eskadry Niszczycieli 1. Floty, w miejsce „Tatsuty”. Wiosną 1922 roku zainstalowano na nim radionamiernik, w kabinie ustawionej przed działem nr 3. 1 grudnia 1922 roku został na powrót zastąpiony przez „Tatsutę” i przeniesiony do rezerwy, po czym rok później, 1 grudnia 1923 roku powtórnie zastąpił ten okręt w roli lidera 1. Eskadry. 1 grudnia 1925 roku ponownie trafił do rezerwy, zastąpiony przez „Yūbari”.
5 lutego 1927 roku „Tenryū” wszedł w skład 1. Eskadry Wydzielonej, patrolującej na wodach Chin, u ujścia Jangcy, skąd powrócił do Japonii 3 czerwca tego roku. Po remoncie w Kure, połączonym z podniesieniem o 50 cm wyżej wyrzutni torped i modyfikacją wyposażenia radiowego, 1 grudnia 1927 roku „Tenryū” po raz trzeci stał się okrętem flagowym 1. Eskadry Niszczycieli, w miejsce „Tatsuty”. Od 1 grudnia 1928 roku „Tenryū” wchodził w skład sił bazy Kure, służąc jako okręt strażniczy i ćwiczebny okręt dla szkoły okrętów podwodnych. W połowie 1930 roku przeszedł niewielką modernizację w stoczni w Kure – otrzymał wówczas bardziej stabilny maszt trójnożny w miejsce palowego, a brezentowe ścianki odkrytego pomostu nawigacyjnego zastąpiono stalowymi ściankami z oknami (dach pozostał brezentowy).
Od 9 października 1931 roku „Tenryū” ponownie wszedł w skład 1. Eskadry Wydzielonej, działającej u ujścia Jangcy, która 2 lutego następnego roku, po incydencie szanghajskim, weszła w skład nowo zorganizowanej 3. Floty. Krążownik następnie 1 sierpnia 1932 roku został bezpośrednio podporządkowany do 3. Floty. 20 maja 1933 roku wszedł w skład 10. Eskadry ("Sentai 10") 3. Floty, razem z krążownikiem pancernym „Izumo” i trzema niszczycielami, operując w rejonie Szanghaju. W październiku tego roku okręt powrócił do Japonii na remont, po czym od początku 1934 roku operował na wodach północnych Chin. W listopadzie 1934 roku ponownie przydzielono go do Eskadry Strażniczej w Kure, gdzie służył jako ćwiczebny okręt dla szkoły okrętów podwodnych. Latem 1935 roku wraz z krążownikami „Kitakami”, „Ooi” i „Kiso” utworzył czasowo 9. Eskadrę 4. Floty, sformowanej specjalnie w celu przeprowadzenia wielkich manewrów Floty Połączonej. W trakcie tych manewrów, „Tenryū” doznał 26 września 1935 roku niewielkich uszkodzeń kadłuba podczas tajfunu, który spowodował zniszczenia na wielu okrętach (tzw. „incydent 4. Floty”). Uszkodzenia te usunięto podczas remontu w Kure trwającego do końca marca 1936 roku.
Wojna japońsko-chińska i służba w latach 1936–1941.
Od drugiej połowy lat 30. zrezygnowano z wykorzystywania krążowników „Tenryū” i „Tatsuta” jako liderów flotylli niszczycieli, z uwagi na ich wiek i niewystarczającą już prędkość dla nowych niszczycieli, i odtąd oba okręty na ogół służyły już razem. 20 listopada 1936 roku weszły w skład 10. Eskadry 3. Floty, służącej na wodach Chin (w miejsce krążownika „Kuma”). Przed udaniem się tam, mostki okrętów osłonięto blachami ze stali Dücol, dla ochrony przeciwodłamkowej. Pełniły następnie służbę na wodach północnych Chin, a po agresji japońskiej, od połowy 1937 roku wspierały działania wojsk lądowych w rejonie Szanghaju i uczestniczyły w blokadzie morskiej wybrzeża. W lipcu 1937 roku wzmocniono nieco uzbrojenie przeciwlotnicze „Tenryū”, montując dwa wkm kalibru 13,2 mm na platformach po bokach pierwszego komina. 10 maja 1938 roku „Tenryū” uczestniczył w desancie 5. Floty w Xiamen (z krążownikami „Myōkō”, „Tama”, „Tatsuta”, „Nagara”, lotniskowcem „Kaga” i innymi okrętami). 1 lipca 1938 roku ich eskadrę przeniesiono do 5. Floty i oba okręty wspierały następnie desanty w rejonie Kantonu. Oba bliźniacze krążowniki operowały na wodach chińskich do 14 grudnia 1938 roku, kiedy wróciły do Japonii do rezerwy („Tenryū” – do Kure). Planowano wówczas przebudowę ich na krążowniki przeciwlotnicze, uzbrojone w 8 dział uniwersalnych kalibru 127 mm, lecz ostatecznie zrezygnowano z tego i 1 grudnia 1939 roku przeniesiono oba do bazy Maizuru, gdzie „Tenryū” został okrętem strażniczym i szkolnym dla szkoły inżynierów marynarki.
15 listopada 1940 roku, w ramach przygotowań do wojny, „Tenryū” i „Tatsuta” utworzyły 18. Eskadrę ("Sentai 18") 4. Floty (Zespołu Wewnętrznych Mórz Południowych) – początkowo jeszcze z krążownikiem szkolnym „Kashima” jako okrętem flagowym. Poddano je przy tym niewielkiej modernizacji połączonej z remontem, trwającym do maja 1941 roku. W miejsce armaty przeciwlotniczej 76,2 mm i dwóch wkm-ów ustawiono 4 działka przeciwlotnicze 25 mm, kotły opalane węglem lub ropą zamieniono na opalanie tylko ropą, zamontowano też stalowy dach nad mostkiem w miejsce brezentowego. 25 maja 1941 roku okręty 18. Eskadry wyruszyły z Japonii w kierunku wysp mórz południowych i 6 lipca „Tenryū” dołączył do sił 4. Floty w bazie Truk na Karolinach. Od 1 grudnia 1941 roku stał się okrętem flagowym dowódcy 18. Eskadry kontradmirała Kuninori Marumo. Tuż przed wybuchem wojny na Pacyfiku, 5 grudnia oba krążowniki przepłynęły na pozycje wyjściowe, do atolu Kwajalein na Wyspach Marshalla.
Początkowe działania wojny na Pacyfiku 1941–1942.
Po przystąpieniu Japonii do drugiej wojny światowej, „Tenryū” wraz z krążownikami „Tatsuta” i „Yūbari” oraz 6 niszczycielami, wziął najpierw udział w operacji opanowania atolu Wake. Okręty japońskie wypłynęły 8 grudnia 1941 roku z Kwajalein i 11 grudnia rano rozpoczęły ostrzał Wake. Po nieudanej walce z amerykańskimi bateriami nadbrzeżnymi kalibru 127 mm i samolotami, zespół japoński musiał jednak odstąpić od zamiaru desantu i powrócił do Kwajalein, tracąc dwa niszczyciele („Hayate” i „Kisaragi”). „Tenryū” odniósł nieznaczne uszkodzenia od ognia karabinów maszynowych jednego ze startujących z wyspy amerykańskich myśliwców F4F-3 Wildcat dywizjonu Marines VMF-211. Uszkodzeniu uległy między innymi trzy torpedy w wyrzutni, a pięciu marynarzy odniosło rany. Okręty te wzięły następnie udział w powtórnej, tym razem udanej akcji wysadzenia desantu na Wake 23 grudnia, przeprowadzonej większymi siłami, osłaniając lądowanie od strony morza na wschód od atolu.
3 stycznia 1942 roku krążowniki 18. Eskadry powróciły do bazy Truk, skąd operowały przez dalsze dwa miesiące. 23 stycznia „Tenryū” z „Tatsuta” z trzema niszczycielami i transportowcami uczestniczyły w zajęciu portu Kavieng na Nowej Irlandii (operacja "R"), a następnie 3 lutego wypłynęły stamtąd w celu wsparcia desantu w Surumi (Gasmata) na południu Nowej Brytanii 9 lutego. Do Truk krążowniki powróciły 18 lutego. W dniach 20–23 lutego „Tenryū” i „Tatsuta” bezskutecznie poszukiwały zespołu amerykańskiego lotniskowca USS „Lexington”, który próbował dokonać ataku na Rabaul, lecz zawrócił po ataku japońskiego lotnictwa. Między 23 a 27 lutego 1942 roku wzmocniono w bazie Truk lekkie uzbrojenie przeciwlotnicze obu okrętów, instalując dalsze cztery działka 25 mm, w dwóch podwójnych stanowiskach (łącznie ich liczba wzrosła do 8).
Po przejściu 5 marca do bazy Rabaul na Nowej Brytanii, „Tenryū” z „Tatsuta” i innymi okrętami osłaniały 8 marca desant w Lae i Salamaua na Nowej Gwinei, po czym 9 marca okręty te założyły bazę japońską w Queen Carola Harbor na wyspie Buka. 14 marca wyruszyły z Rabaulu w celu osłony lądowania na Wyspie Bougainville′a. 30 marca osłaniały desant na wyspie Shortland (Wyspy Salomona), 31 marca w Kieta na północy Wyspy Bougainville’a, a 7 i 8 kwietnia na wyspie Manus (Wyspy Admiralicji). 10 kwietnia oba krążowniki 18. Eskadry powróciły na dłużej do Truk.
Oba krążowniki typu "Tenryū" wzięły udział w nieudanej operacji "MO" (opanowania Port Moresby), osłaniając zespół, który założył bazy wodnosamolotów w zatoce Rekata na wyspie Santa Isabel (Wyspy Salomona) 2 maja 1942 roku, po czym 5–6 maja udały się z transportowcem wodnosamolotów „Kamikawa Maru” pod Deboyne na Luizjadach. Na skutek bitwy na Morzu Koralowym, Japończycy odwołali jednak operację zajęcia Port Moresby. 13 maja „Tenryū” wypłynął z Rabaulu do Maizuru w Japonii na remont i dokowanie, dokąd dotarł 23 maja. Podczas remontu m.in. obniżono maszt dziobowy, reflektor z mostka przeniesiono między pierwszy i drugi komin, reflektor rufowy zamieniono na Typ 96 o takiej samej średnicy 90 cm i zainstalowano kable demagnetyzacyjne. Według części źródeł, dodano wówczas także cztery działka 25 mm. 23 czerwca krążownik ponownie dotarł do Truk.
Na początku lipca 1942 roku oba krążowniki eskortowały z Truk na Guadalcanal konwój z batalionem inżynieryjnym w celu wybudowania lotniska, który dotarł tam 6 lipca 1942 roku, po czym krążowniki przebazowały 9 lipca do Rabaulu. Po reorganizacji 14 lipca, 18 Eskadra krążowników „Tenryū” i „Tatsuta” została przydzielona do nowo sformowanej 8. Floty wiceadmirała Mikawy z bazą w Rabaulu, a jej dowódcą stał się kadm. Mitsuharu Matsuyama. 21 lipca oba krążowniki z trzema niszczycielami i stawiaczem min „Tsugaru” osłaniały transport wojska i zaopatrzenia do Buna na północy Nowej Gwinei (operacja "RI"), po czym wróciły 24 lipca do Rabaulu (w drodze powrotnej 22 lipca lotnictwo amerykańskie zatopiło transportowiec „Ayatosan Maru”).
Walki o Guadalcanal i w Zatoce Milne w 1942.
Po otrzymaniu wiadomości o wysadzeniu wojsk amerykańskich na Guadalcanalu, japońskie dowództwo wysłało tam 7 sierpnia zespół w składzie pięciu krążowników ciężkich oraz lekkich „Tenryū” i „Yūbari”. W nocnej bitwie koło wyspy Savo z 8 na 9 sierpnia 1942 roku (pierwszej z serii bitew morskich koło Guadalcanalu), zespół japoński zatopił cztery ciężkie krążowniki alianckie. Główny ciężar bitwy spoczywał na japońskich krążownikach ciężkich, ale z „Tenryū” pochodziły dwie torpedy, które o 2.04 trafiły w kotłownię krążownika USS „Quincy”, przyczyniając się do jego zatonięcia. Podczas bitwy „Tenryū” wystrzelił 80 pocisków 140 mm i 6 torped. Sam otrzymał jedno trafienie pociskiem kalibru 203 mm, być może z krążownika USS „Chicago”. Szczegóły dotyczące trafienia nie są podawane w publikacjach, lecz nie było ono widocznie groźne, gdyż okręt bez przeszkód kontynuował akcję i powrócił 10 sierpnia wraz z zespołem do Rabaulu; brak jest też informacji o późniejszych naprawach. Istnieją natomiast znaczne rozbieżności odnośnie do strat w załodze „Tenryū” poniesionych podczas bitwy pod Savo – większość publikacji podaje 23 zabitych, jednakże według monografii poświęconej japońskim krążownikom, straty wyniosły tylko dwóch rannych. Po bitwie, już w dniach 17-18 sierpnia „Tenryū” eskortował konwój z zaopatrzeniem dla 25. Flotylli Lotniczej do Basuba.
Oba krążowniki 18. Eskadry i niszczyciele „Hamakaze”, „Tanikaze”, „Urakaze”, „Oite” i „Yūzuki” osłaniały transportowce „Kinai Maru” i „Nankai Maru” wysadzające w nocy 24/25 sierpnia desant 1202 żołnierzy oddziału piechoty morskiej Kure Nr 5 koło Rabi w zatoce Milne na Nowej Gwinei w celu próby zdobycia lotniska w Gili Gili (operacja "RE"). Następnego dnia zespół atakowany był przez lotnictwo, które uszkodziło „Urakaze” i „Nankai Maru”. W nocy 29/30 sierpnia „Tenryū”, „Tatsuta” i niszczyciele „Murakumo”, „Arashi” i „Yayoi” dostarczyły tam z Rabaulu posiłki 775 ludzi z oddziału Kure Nr 3, po czym po porażce operacji, w nocy 5 i 6 września ewakuowały stamtąd pozostałych 1318 żołnierzy. 11 września „Tenryū” wyszedł w morze z Rabaulu w celu poszukiwania rozbitków z niszczyciela „Yayoi” zatopionego przez amerykańskie bombowce koło Wysp d’Entrecasteaux, lecz bezskutecznie. 24 września „Tenryū” przetransportował z Truk do Rabaulu ładunek 56 min dla planowanej na 20 października operacji zaminowania przez 18. Eskadrę kotwicowiska Tulagi, która ostatecznie nie doszła do skutku.
2 października 1942 roku około 5:00 rano, podczas nalotu amerykańskich bombowców B-17 z 19. Grupy Bombowej (5th Air Force) na Rabaul, „Tenryū” został uszkodzony trafieniem jednej bomby w rufę oraz bliskimi wybuchami. Zginęło przy tym 22 (według innych danych, 23 lub 30) ludzi z załogi. Uszkodzenia usunięto następnie na miejscu z pomocą okrętu warsztatowego „Yamabiko Maru”. 26/27 października „Tenryū” ewakuował ocalałych 190 żołnierzy specjalnego oddziału Sasebo Nr 5 z wyspy Goodenough (Wyspy d’Entrecasteaux) (według innych źródeł, zabrał 260 ludzi z wyspy Welle Island, obecnie Sanaroa, w tym samym archipelagu).
Między 1 a 20 listopada funkcję okrętu flagowego 18. Eskadry kadm. Matsuyamy przejął „Tatsuta”, co związane było ze skierowaniem „Tenryū” na kotwicowisko Shortland, do transportowania posiłków wojska na Guadalcanal (tak zwane przez Amerykanów rejsy "Tokyo Express"). „Tenryū” wraz z niszczycielami odbył z powodzeniem trzy nocne rejsy zaopatrzeniowe, docierając na Guadalcanal 2, 5 i 8 listopada i przewożąc na pokładzie elementy 38. Dywizji Piechoty. Wracając z operacji 3 listopada „Tenryū” stał się obiektem niecelnego ataku torpedowego okrętu podwodnego USS „Plunger” koło wyspy Santa Isabel na Wyspach Salomona, a 8 listopada walczył wraz z niszczycielami z amerykańskimi kutrami torpedowymi PT-37, PT-39 i PT-61 koło przylądka Tassafaronga (Guadalcanal), bez zatopień w obu zespołach. W nocy z 13 na 14 listopada „Tenryū” z czterema niszczycielami „Kazagumo”, „Makigumo”, „Michishio” i „Yugumo” osłaniał ciężkie krążowniki kontradmirała Nishimury „Maya” i „Suzuya” ostrzeliwujące lotnisko Henderson Field na Guadalcanalu (między pierwszą a drugą bitwą morską pod Guadalcanalem). W dzień zespół był atakowany przez lotnictwo; „Tenryū” nie doznał szkód. 20 listopada „Tenryū” powrócił do Rabaulu i został ponownie okrętem flagowym kadm. Matsuyamy. 10 grudnia 1942 roku jednak rozformowano 18. Eskadrę i oba krążowniki podporządkowano bezpośrednio 8. Flocie.
Operacja desantowa w Madangu na Nowej Gwinei.
16 grudnia 1942 roku „Tenryū” z niszczycielami „Isonami”, „Inazuma”, „Suzukaze” i „Arashio” wyszedł z Rabaulu pod dowództwem kontradmirała Matsuyamy w celu osłony dwóch transportowców (byłych krążowników pomocniczych) „Aikoku Maru” i „Gokoku Maru” wysadzających dwa bataliony wojska w Madangu na północy Nowej Gwinei. 18 grudnia konwój był atakowany przez amerykańskie samoloty, które uszkodziły „Gokoku Maru”, lecz zdołano wysadzić wojsko. W nocy tego samego dnia, patrolujący pod Madangiem „Tenryū” został o 21:15 storpedowany przez okręt podwodny USS „Albacore”, który uzyskał informacje o japońskim konwoju z danych wywiadu, czytającego japońskie wiadomości. Dwie torpedy trafiły w rufę i około godz. 23:20 „Tenryū” zatonął w rejonie pozycji (według innych danych, na pozycji ). Zginęło na nim 23 członków załogi, a 21 odniosło rany. Admirał Matsuyama przeniósł flagę na niszczyciel „Isonami”, a „Suzukaze” przejął pozostałych rozbitków, w tym dowódcę krążownika. Dopiero 1 lutego 1943 roku okręt skreślono oficjalnie z listy floty.
Dowódcy w trakcie działań wojennych.
Wszyscy w stopniu komandora ("taisa"): 

</doc>
<doc id="2272073" url="https://pl.wikipedia.org/wiki?curid=2272073" title="Muzeum Fotografii im. Władysława Bogackiego w Krakowie">
Muzeum Fotografii im. Władysława Bogackiego w Krakowie

Muzeum Fotografii im. Władysława Bogackiego – nieistniejące już muzeum w Krakowie prowadzone przez istniejące od 1902 roku Krakowskie Towarzystwo Fotograficzne. Muzeum prowadzone było głównie w formie galerii i przekształcone zostało w placówkę o nazwie Galeria Krakowskie Towarzystwo Fotograficzne „Nafta”. Ta placówka muzealno-galeryjna dała również początek obecnie istniejącemu Muzeum Historii Fotografii w Krakowie. 
Adres.
Galeria Krakowskiego Towarzystwa Fotograficznego NAFTA, ul. Lubicz 25, 30-960 Kraków.

</doc>
<doc id="2272075" url="https://pl.wikipedia.org/wiki?curid=2272075" title="PSR B1913+16">
PSR B1913+16

PSR B1913+16 – układ podwójny złożony z pulsara i gwiazdy neutronowej, zwany od nazwisk odkrywców pulsarem Hulse’a-Taylora. Został odkryty w 1974 roku przez Russela Hulse’a i Josepha Taylora podczas przeglądu radiowego wykonywanego w Obserwatorium Arecibo. Położony jest w gwiazdozbiorze Orła w odległości ok. 21 tys. lat świetlnych.
Dzięki dokładnym obserwacjom prowadzonym przez szereg lat wyznaczone zostało tempo zacieśniania się orbity układu, które okazało się doskonale zgodne z przewidywaniami ogólnej teorii względności. W 1993 roku odkrywcy układu otrzymali za swe osiągnięcie nagrodę Nobla.
W układzie PSR B1913+16 składnik B jest pulsarem milisekundowym, którego okres rotacji wynosi 59 ms. Pulsy są modulowane z okresem orbitalnym 7,75 godziny na skutek obecności towarzysza. Gwiazdy obiegają wspólny środek masy po bardzo ciasnych, eliptycznych orbitach o mimośrodzie "e" = 0,6. Ich minimalna separacja w perycentrum to jedynie 1,1 promienia Słońca, zaś w apocentrum składniki oddalone są o 4,8 promieni Słońca. Wskutek relatywistycznej precesji orbity perycentrum zmienia swoje położenie i przesuwa się o 4,2 stopnia na rok. Okres orbitalny układu skraca się w tempie 0,0000765 sekundy na rok, a orbita zacieśnia się o 3,5 metra na rok. Zacieśnianie się orbity jest potwierdzeniem faktu, że energia i moment pędu unoszone są z układu w wyniku emisji fal grawitacyjnych.
Połączenie się obu składników układu w jedną całość nastąpi za około 300 milionów lat.

</doc>
<doc id="2272076" url="https://pl.wikipedia.org/wiki?curid=2272076" title="Mutsu">
Mutsu



</doc>
<doc id="2272078" url="https://pl.wikipedia.org/wiki?curid=2272078" title="Tatsuta (1918)">
Tatsuta (1918)

 – krążownik lekki japońskiej Cesarskiej Marynarki Wojennej z okresu międzywojennego i drugiej wojny światowej, drugi i ostatni okręt typu "Tenryū" – pierwszego typu krążowników lekkich marynarki japońskiej. Wodowany w 1918 roku, wszedł do służby w kolejnym roku. W latach 30. służył bojowo podczas wojny chińsko-japońskiej. Brał aktywny udział w początkowym okresie działań II wojny światowej na Pacyfiku w latach 1941–1942, głównie w bitwie o Wake i działaniach w rejonie Wysp Salomona i Nowej Gwinei. Od 1943 roku przesunięty do zadań ćwiczebnych oraz transportowych; został zatopiony 13 marca 1944 roku na południe od Wysp Japońskich przez amerykański okręt podwodny USS „Sand Lance”.
„Tatsuta” był stosunkowo małym krążownikiem, którego uzbrojenie główne stanowiły cztery działa kalibru 140 mm i sześć wyrzutni torpedowych. Jego wyporność standardowa wynosiła 3230 ts, a pełna 4621 ton. Napędzały go turbiny parowe, pozwalające na osiąganie prędkości do 33 węzłów.
Budowa.
„Tatsuta” był drugim i ostatnim okrętem typu "Tenryū" („3500-tonowego”). Były to małe krążowniki, zaprojektowane w Japonii podczas I wojny światowej dla pełnienia funkcji liderów – przewodników flotylli niszczycieli, służących jako ich okręty flagowe oraz do wsparcia ogniowego. Stanowiły zarazem pierwsze japońskie nowoczesne krążowniki lekkie, z opancerzeniem burtowym.
Okręt został zamówiony w ramach nowego programu budowy okrętów z 1916 roku, pod prowizorycznym oznaczeniem: „mały krążownik” ("shō-gata jun’yōkan") nr 2. Już 13 maja 1916 roku otrzymał imię „Tatsuta” (dosłownie „Smocze Pole”) – od rzeki w prefekturze Nara, zgodnie z nowymi zasadami nazewnictwa krążowników lekkich od rzek. Stępkę pod budowę położono 24 lipca 1917 roku w stoczni Arsenału Marynarki w Sasebo (Sasebo Kaigun Koshō). Kadłub wodowano 29 maja 1918 roku, a okręt oddano do służby, jako pierwszy z serii, 31 marca 1919 roku. Klasyfikowany był oficjalnie jako krążownik II klasy ("nitō jun’yōkan"), a nieoficjalnie także określano go w Japonii jako krążownik lekki ("kei-jun’yōkan"), zgodnie z nową nomenklaturą światową. Koszt budowy pojedynczej jednostki tego typu wynosił ok. 4 550 000 jenów. Nazwę „Tatsuta” wcześniej nosiła kanonierka służąca do 1916 roku.
Opis.
Skrócony opis typu i odmienności konstrukcji.
Kadłub okrętów typu "Tenryū" przypominał powiększone niszczyciele, o dużym stosunku długości do szerokości. Długość całkowita wynosiła 142,65 m, a szerokość maksymalna 12,34 m. Zanurzenie przy wyporności projektowej wynosiło 3,96 m, natomiast przy wyporności pełnej wzrastało do 4,91 m. Projektowa wyporność normalna okrętów wynosiła 3495 ts (długich ton), a standardowa: 3230 ts. Według pomiarów, w 1919 roku wyporność normalna „Tatsuta” wynosiła (w zaokrągleniu) 3605 ton metrycznych, w stanie lekkim: 3057 t, w stanie próbnym „2/3”: 4168 t, a wyporność pełna: 4621 t.
Opancerzenie kadłuba okrętów tego typu miało w założeniu chronić przed pociskami kalibru 102 mm ówczesnych amerykańskich niszczycieli. Burtowy pas pancerny z wysokowytrzymałej stali konstrukcyjnej HT chronił jedynie kotłownie i maszynownie na śródokręciu i miał grubość 51 mm w górnej części i 63,5 mm w dolnej; sięgał od górnego pokładu do 76 cm poniżej linii wodnej. Górny pokład był opancerzony płytami grubości od 22 mm do 25,4 mm. Ponadto, opancerzone płytami 51 mm było cylindryczne stanowisko dowodzenia w nadbudówce dziobowej. Według części źródeł, pancerz grubości 16–20 mm miały także maski dział.
Napęd krążowników typu "Tenryū" stanowiły trzy zespoły turbin parowych o łącznej mocy projektowej 51 000 KM. Zewnętrzne turbiny były wyprodukowane przez stocznię budującą okręt (Arsenał w Sasebo), lecz środkowa przez stocznię Kawasaki w Kobe. Parę dostarczało 10 wodnorurkowych kotłów parowych Kanpon Ro Gō. Turbiny napędzały za pomocą przekładni trzy śruby o średnicy 3048 mm. Maksymalna moc siłowni „Tatsuty” wyniosła na próbach 58 690 KM. Siłownia pozwalała według projektu na rozwinięcie prędkości 33 węzłów, lecz maksymalnie na próbach w 1919 roku „Tatsuta” rozwinął 32,76 węzła (przy zredukowanej wyporności 3435 ts)
Jedyną większą modernizacją dotyczącą wyglądu jednostki była zamiana masztu palowego na trójnożny dokonana w kwietniu – maju 1933 roku. Przyrządy kierowania ogniem i wykrywania celów krążowników typu "Tenryu" obejmowały początkowo dalocelownik Typ 13 na stanowisku na maszcie, dwa dalmierze o bazie 2,5 metra i dwa reflektory o średnicy 90 cm. Na przełomie sierpnia i września 1943 roku na „Tatsuta” prawdopodobnie zainstalowano radary 21-gō oraz 22-gō, lecz nie jest to pewne. Według innych informacji, prawdopodobnie zainstalowano w lutym 1944 roku radary 22-gō i 13-gō. Radar 21-gō (nr 21) był radarem dozoru powietrznego z anteną materacową pracującym na falach 1,5 m, nowszy radar 13-gō – na falach 2 m, a radar 22-gō (nr 22) był radarem wykrywania nawodnego z anteną rogową pracującym na falach 10 cm. W lutym 1944 roku na krążowniku zainstalowano hydrofony do wykrywania okrętów podwodnych.
Uzbrojenie i jego modyfikacje.
Uzbrojenie główne okrętów typu "Tenryū" stanowiły cztery działa kalibru 140 mm (nominalnie 14 cm) Typ 3, o długości lufy 50 kalibrów (L/50), umieszczone na pokładzie na pojedynczych podstawach osłoniętych maskami, strzelające pociskami o masie 38 kg na maksymalną odległość 15 800 m. Wszystkie działa artylerii głównej umieszczone były w osi podłużnej okrętu; tylko po jednym dziale mogło strzelać na wprost do przodu i do tyłu, a salwę burtową stanowiły wszystkie cztery działa. Uzbrojenie przeciwlotnicze początkowo stanowiło jedno działo kalibru 76,2 mm (8 cm) Typ 3 na pokładzie rufowym, o długości lufy L/40, oraz dwa karabiny maszynowe kalibru 6,5 mm Typ 3.
W toku służby wzmacniano uzbrojenie przeciwlotnicze z uwagi na rosnące zagrożenie ze strony lotnictwa. W lipcu 1937 roku dodano dwa przeciwlotnicze wkm-y kalibru 13,2 mm Typ 93 po bokach pierwszego komina. Na przełomie 1940 i 1941 roku natomiast w miejsce wkm-ów ustawiono cztery działka przeciwlotnicze kalibru 25 mm Typ 96 w dwóch podwójnych stanowiskach i zdemontowano działo przeciwlotnicze kalibru 76,2 mm. Pod koniec lutego 1942 roku zamontowano na okrętach tego typu dalsze dwa podwójne stanowiska działek 25 mm, zwiększając ich liczbę do 8. Według niektórych informacji, na przełomie sierpnia i września 1943 roku zamontowano na „Tatsuta” piąte podwójne stanowisko działek, zwiększając ich liczbę do 10.
Oprócz uzbrojenia artyleryjskiego, krążowniki tego typu przenosiły dwie potrójne wyrzutnie torpedowe kalibru 533 mm, z zapasem sześciu torped Typ 6. Mogły też przenosić 48 min na dwóch torach minowych na pokładzie górnym. Przewidziano dla nich pływające miny Nr 1 B, nietypowej konstrukcji, które miały być stawiane na kursie nieprzyjacielskich okrętów – dwie takie miny były połączone 100-metrową liną, którą powinien zaczepić okręt, przyciągając miny do kadłuba. Według niektórych źródeł, we wrześniu 1943 roku „Tatsuta” otrzymał ponadto cztery miotacze bomb głębinowych i dwie zrzutnie takich bomb wraz z 60 bombami głębinowymi.
Służba.
1919–1935 – okres międzywojenny.
Po wejściu do służby 31 marca 1919 roku, okręt został przydzielony do bazy morskiej w Sasebo i został okrętem flagowym 1. Eskadry (Flotylli) Niszczycieli 1. Floty (w miejsce krążownika „Tone”). Od 29 sierpnia do 7 września 1920 roku wraz ze swoją eskadrą oraz 2 Eskadrą i bliźniaczym krążownikiem „Tenryū”, odbył rejs wzdłuż dalekowschodnich wybrzeży Rosji, a w dniach 19–30 sierpnia następnego roku odbył rejs z 1. Eskadrą pod Qingdao. 1 grudnia 1921 roku „Tatsuta” został wycofany na rok do rezerwy w bazie Sasebo (zastąpiony w charakterze lidera 1. Eskadry przez „Tenryū”), a 1 grudnia 1922 roku powrócił do roli lidera 1. Eskadry Niszczycieli. W kwietniu 1923 roku zainstalowano na okręcie radionamiernik, w kabinie ustawionej przed działem nr 3. Od 1 grudnia 1923 roku do 6 czerwca 1925 roku okręt ponownie znajdował się w rezerwie w Sasebo, z kilkudniową przerwą między 2 a 9 września 1924 roku, kiedy wchodził w skład 1. Eskadry Wydzielonej. W tym okresie też, 19 marca 1924 roku, podczas ćwiczeń, „Tatsuta” zderzył się koło Sasebo z okrętem podwodnym Nr 43 typu "Kaichū 3", wykonującym ćwiczebny atak torpedowy na pancernik obrony wybrzeża „Mishima”, eskortowany przez „Tatsutę” i pięć niszczycieli. Okręt podwodny zatonął z załogą 45 osób (później został podniesiony i przemianowany na Ro 25). W dniach od 6 czerwca do 31 sierpnia 1925 roku krążownik ponownie wchodził w skład 1. Eskadry Wydzielonej, patrolującej na wodach Chin, u ujścia Jangcy. Po remoncie, 1 grudnia 1926 roku „Tatsuta” po raz trzeci został okrętem flagowym 1. Eskadry Niszczycieli (w miejsce „Yūbari”). Rolę tę pełnił do 1 grudnia kolejnego 1927 roku, kiedy znowu został wycofany do rezerwy w Sasebo i zastąpiony przez „Tenryū”. Od 30 listopada 1929 roku okręt wchodził na dłużej w skład sił bazy Sasebo (z przerwą od 1 grudnia 1930 do 30 listopada 1931 roku, kiedy był w rezerwie). W maju 1932 roku sprowadził do Japonii z Szanghaju szczątki generała Yoshinori Shirakawy, zabitego 29 kwietnia w zamachu bombowym na paradzie po incydencie szanghajskim.
Między 16 kwietnia a 25 maja 1933 roku krążownik przeszedł niewielką modernizację w Sasebo – otrzymał wówczas bardziej stabilny maszt trójnożny w miejsce palowego, a brezentowe ścianki odkrytego pomostu nawigacyjnego zastąpiono stalowymi ściankami z oknami (dach pozostał brezentowy). 11 grudnia tego roku siły bazy Sasebo zostały przeorganizowane w Eskadrę Ochronną Sasebo. W trakcie ćwiczeń okrętów tej bazy koło Nagasaki, w których „Tatsuta” służył jako cel dla pozorowanych ataków torpedowych, w nocy na 12 marca 1934 roku podczas sztormu wywrócił się torpedowiec „Tomozuru”. „Tatsuta” odnalazł w dzień wywrócony stępką do góry torpedowiec i odholował go w takim stanie do Sasebo. 15 listopada 1934 roku „Tatsuta” został liderem nowo sformowanej 5 Eskadry Niszczycieli, wchodzącej w skład 3. Floty, patrolującej na wodach Chin. 15 listopada 1935 roku w roli lidera 5 Eskadry Niszczycieli zastąpił go krążownik „Yūbari”, a „Tatsuta” powrócił do Eskadry Ochronnej Sasebo.
1936–1941 – wojna japońsko–chińska.
W drugiej połowie lat 30. zrezygnowano z wykorzystywania krążowników „Tenryū” i „Tatsuta” jako liderów flotylli, z uwagi na ich wiek i niewystarczającą już prędkość w stosunku do nowych niszczycieli, i odtąd oba okręty na ogół służyły już razem. 20 listopada 1936 roku weszły w skład 10 Eskadry 3. Floty, służącej na wodach Chin (w miejsce krążownika „Kuma”). Przed udaniem się tam, mostki okrętów osłonięto blachami ze stali Dücol, dla ochrony przeciwodłamkowej. Pełniły następnie służbę na wodach północnych Chin, a po agresji japońskiej, od połowy 1937 roku wspierały działania wojsk lądowych w rejonie Szanghaju i uczestniczyły w blokadzie morskiej wybrzeża. W lipcu 1937 roku wzmocniono nieco ich uzbrojenie przeciwlotnicze, montując dwa wielkokalibrowe karabiny maszynowe kalibru 13,2 mm po bokach pierwszego komina. 10 maja 1938 roku „Tatsuta” wspierał ogniem desant piechoty morskiej 5 Floty w Xiamen (wraz z krążownikami „Myōkō”, „Tama”, „Tenryū”, „Nagara”, lotniskowcem „Kaga” i mniejszymi okrętami). 1 lipca 1938 roku 10 Eskadrę przydzielono do 5 Floty i oba okręty wspierały desanty w rejonie Kantonu, w południowych Chinach. Oba bliźniacze krążowniki operowały na wodach chińskich do 14 grudnia 1938 roku, kiedy wróciły do Japonii, po czym zostały skierowane do rezerwy trzeciego stopnia („Tatsuta” – w Sasebo).
W latach 1935-1936 planowano przebudowę obu okrętów na krążowniki przeciwlotnicze, uzbrojone w osiem dział uniwersalnych kalibru 127 mm w podwójnych stanowiskach i 12 działek 25 mm, lecz nie podjęto tego z uwagi na przeciążenie stoczni. Ponownie rozważano ich przebudowę w latach 1937-1938, z zastosowaniem nowych dział kalibru 8 cm L/60, ale również ostatecznie zrezygnowano z tego zamiaru. 1 grudnia 1939 roku oba krążowniki przeniesiono do bazy Maizuru; przy tym „Tatsuta” nadal pozostawał w rezerwie.
15 listopada 1940 roku, w ramach przygotowań do wojny, „Tenryū” i „Tatsuta” utworzyły 18 Eskadrę Krążowników ("Sentai 18") 4. Floty (Zespołu Wewnętrznych Mórz Południowych). Poddano je przy tym niewielkiej modernizacji połączonej z remontem, trwającym do maja 1941 roku. W miejsce armaty przeciwlotniczej 76,2 mm i dwóch karabinów maszynowych ustawiono cztery działka przeciwlotnicze 25 mm, kotły opalane węglem lub ropą zamieniono na opalane tylko ropą, zamontowano też stalowy dach nad mostkiem w miejsce brezentowego. W maju 1941 roku okręty 18 Eskadry wyruszyły w kierunku mórz południowych, lecz „Tatsuta” następnie powrócił do Maizuru na dokowanie w dniach 6–20 sierpnia 1941 roku i dołączył do sił 4. Floty w bazie Truk na Karolinach dopiero 12 września. Tuż przed wybuchem wojny na Pacyfiku, 5 grudnia oba krążowniki przepłynęły na pozycje wyjściowe, do atolu Kwajalein.
1941–1942 – początkowe działania wojny na Pacyfiku.
Po przystąpieniu Japonii do drugiej wojny światowej, „Tatsuta” wraz z krążownikami „Tenryū” i „Yūbari” oraz sześcioma niszczycielami, wziął najpierw udział w operacji opanowania atolu Wake. Po nieudanej walce 11 grudnia 1941 roku z amerykańskimi bateriami nadbrzeżnymi kalibru 127 mm, okręty japońskie musiały jednak odstąpić i powrócić do Kwajalein, tracąc dwa niszczyciele („Hayate” i „Kisaragi”). „Tatsuta” odniósł nieznaczne uszkodzenia od ognia karabinów maszynowych startującego z wyspy myśliwca F4F-3 Wildcat dywizjonu Marines VMF-211 (uszkodzeniu uległa kabina radiostacji). Okręty te wzięły następnie udział w powtórnej, udanej akcji wysadzenia desantu na Wake 23 grudnia, tym razem osłaniając tylko lądowanie od strony morza na wschód od atolu.
3 stycznia 1942 roku oba krążowniki 18 Eskadry powróciły do bazy Truk, skąd operowały przez dalsze dwa miesiące. 23 stycznia z trzema niszczycielami i transportowcami uczestniczyły w zajęciu portu Kavieng na Nowej Irlandii (operacja "R"), a następnie 3 lutego wypłynęły stamtąd w celu wsparcia desantu w Surumi (Gasmata) na południu Nowej Brytanii 9 lutego. Do Truk krążowniki powróciły 18 lutego. W dniach 20–23 lutego „Tenryū” i „Tatsuta” bezskutecznie poszukiwały zespołu amerykańskiego lotniskowca USS „Lexington”, który próbował dokonać ataku na Rabaul, lecz zawrócił po ataku japońskiego lotnictwa bazowego. Między 23 a 27 lutego 1942 roku wzmocniono w bazie Truk lekkie uzbrojenie przeciwlotnicze okrętów, instalując dalsze cztery działka 25 mm, w dwóch podwójnych stanowiskach (łącznie ich liczba wzrosła do 8).
Po przejściu 5 marca do bazy Rabaul na Nowej Brytanii, „Tatsuta” z „Tenryū” i innymi okrętami osłaniały 8 marca desant w Lae i Salamaua na Nowej Gwinei, po czym 9 marca okręty te założyły bazę japońską w Queen Carola Harbor na wyspie Buka. 14 marca wyruszyły z Rabaulu w celu osłony lądowania na Wyspie Bougainville′a. 30 marca osłaniały desant na wyspie Shortland (Wyspy Salomona), 31 marca w Kieta na północy Wyspy Bougainville’a, a 7 i 8 kwietnia na wyspie Manus (Wyspy Admiralicji). 10 kwietnia oba krążowniki 18 Eskadry powróciły na dłużej do Truk.
Oba krążowniki typu "Tenryū" wzięły udział w nieudanej operacji "MO" (opanowania Port Moresby), osłaniając zespół, który założył bazy wodnosamolotów w zatoce Rekata na wyspie Santa Isabel (Wyspy Salomona) 2 maja 1942 roku, po czym 5–6 maja udały się z transportowcem wodnosamolotów „Kamikawa Maru” pod Deboyne na Luizjadach. Na skutek bitwy na Morzu Koralowym, Japończycy odwołali jednak operację zajęcia Port Moresby. „Tatsuta” został po tym skierowany do zespołu, który miał zająć Nauru (operacja "RY"), lecz ten zespół inwazyjny również został odwołany 15 maja.
24 maja „Tatsuta” popłynął z Truk do Maizuru w Japonii na remont i dokowanie. 23 czerwca krążownik ponownie dotarł do Truk. Na początku lipca oba krążowniki eskortowały z Truk na Guadalcanal konwój z batalionem inżynieryjnym w celu wybudowania lotniska, który wylądował tam 6 lipca 1942 roku. Po reorganizacji 14 lipca, 18 Eskadra Krążowników „Tenryū” i „Tatsuta” została przydzielona do nowo sformowanej 8 Floty wiceadmirała Mikawy z bazą w Rabaulu, a jej dowódcą stał się kadm. Mitsuharu Matsuyama. 21 lipca oba krążowniki osłaniały transport wojska i zaopatrzenia do Buna na północy Nowej Gwinei (operacja "RI"), po czym wróciły 24 lipca do Rabaulu (w drodze powrotnej lotnictwo zatopiło transportowiec „Ayatosan Maru”). 5 sierpnia „Tatsuta” wypłynął z następnym konwojem do Buna, który został zawrócony 7 sierpnia, lecz do skutku doszły kolejne dwa konwoje z wojskiem do Buna, które eskortował „Tatsuta” z niszczycielami „Yūzuki” i „Yūnagi” 10-13 i 14-17 sierpnia.
Oba krążowniki 18 Eskadry i niszczyciele „Hamakaze”, „Tanikaze”, „Urakaze”, „Oite” i „Yūzuki” osłaniały transportowce „Kinai Maru” i „Nankai Maru” wysadzające w nocy 24/25 sierpnia desant 1202 żołnierzy oddziału piechoty morskiej Kure Nr 5 koło Rabi w zatoce Milne na Nowej Gwinei w celu próby zdobycia lotniska w Gili Gili (operacja "RE"). Następnego dnia zespół atakowany był przez lotnictwo, które uszkodziło „Urakaze” i „Nankai Maru”. W nocy 29/30 sierpnia „Tenryū”, „Tatsuta” i niszczyciele „Murakumo”, „Arashi” i „Yayoi” dostarczyły tam z Rabaulu posiłki 775 ludzi z oddziału Kure Nr 3, po czym po porażce operacji, w ciągu dwóch nocy 5 i 6 września ewakuowały stamtąd pozostałych 1318 żołnierzy. Przy tym, w nocy 6 września „Tatsuta” i „Arashi” ostrzelały przystań Gili Gili i zatopiły tam brytyjski statek „Anshun” (3188 BRT).
„Tatsuta” brał następnie udział w dostarczaniu posiłków dla japońskiego garnizonu na Guadalcanalu (tak zwane przez Amerykanów rejsy "Tokyo Express"). W nocy 8/9 października wraz z pięcioma niszczycielami przetransportował na Guadalcanal z Rabaulu żołnierzy wraz z dowódcą 17. Armii generałem Harukichi Hyakutake, po czym w październiku uczestniczył jeszcze w dwóch rejsach transportowych.
1943–1944 – zadania drugoplanowe i transportowe.
1 listopada 1942 roku „Tatsuta” stał się formalnie okrętem flagowym dowódcy 18 Eskadry, kadm. Mitsuharu Matsuyamy. Jednakże, 2 listopada okręt został odesłany z Rabaulu do Truk celem naprawy steru, trwającej od 5 listopada aż do 12 stycznia 1943 roku, a w międzyczasie 10 grudnia rozformowano 18 Eskadrę i oba krążowniki podporządkowano bezpośrednio 8 Flocie. W tym czasie, 18 grudnia został zatopiony bliźniaczy krążownik „Tenryū”. Od 19 stycznia do 28 marca 1943 roku „Tatsuta” został skierowany na dalszy remont z dokowaniem w Maizuru w Japonii. Następnie, od 1 kwietnia bazował w Kure w Japonii, jako okręt flagowy nowo sformowanej 11 Eskadry Niszczycieli 1. Floty – była to eskadra ćwiczebna, w skład której wchodziły nowo zbudowane niszczyciele, trenująca na japońskim Morzu Wewnętrznym. 8 czerwca 1943 roku szalupy z „Tatsuty” uratowały 39 rozbitków z pancernika „Mutsu”, który zatonął na skutek wybuchu w bazie Kure.
Podczas remontu w Kure od 12 sierpnia do 9 września 1943 roku na okręcie wzmocniono uzbrojenie przeciwlotnicze do 10 działek 25 mm (pięć podwójnych) i być może zainstalowano radary. W związku z pogorszeniem się sytuacji militarnej na wyspach Pacyfiku, między 15 a 20 października 1943 roku „Tatsuta” został wysłany w ramach konwoju Tei Nr 3 do Truk, z pancernikami „Yamashiro” i „Ise” i trzema niszczycielami transportującymi wojsko, samemu również przewożąc 105 ludzi i sprzęt. Stamtąd dalej „Tatsuta” z niszczycielami w dniach od 22 do 27 października dwukrotnie transportował żołnierzy do Ponape, docierając tam 23 i 26 października. Krążownik następnie 31 października wyruszył z dużym zespołem okrętów w drogę powrotną do Japonii, docierając do Kure 8 listopada (po drodze zespół był atakowany 5 listopada przez okręt podwodny USS „Halibut” (SS-232), który uszkodził lotniskowiec „Jun'yō”). Po powrocie, nadal brał udział w szkoleniu 11. Flotylli Niszczycieli, której dowódcą od 15 grudnia został kadm. Tamotsu Takama. 25 lutego, po rozformowaniu 1. Floty, 11 Flotylla Niszczycieli została podporządkowana Flocie Połączonej.
W lutym 1944 roku zdecydowano skierować krążownik do kolejnej misji transportowej, po dokowaniu w stoczni Harima w Aioi (10 a 20 lutego) i remoncie w Kure, trwającym do 4 marca. Zainstalowano wówczas hydrofony i według niektórych informacji, radar (o ile nie otrzymał go wcześniej). 12 marca „Tatsuta” wyszedł w morze z Kisarazu w Japonii jako okręt flagowy eskorty konwoju "Tō Matsu Nr 2" z wojskiem na Saipan, z niszczycielami „Asakaze”, „Nowaki”, „Yunagi” i „Uzuki”, mniejszymi jednostkami i transportowcami. W nocy na 13 marca ok. 3:14, w odległości 40 mil na południe od wyspy Hachijō-jima, „Tatsuta” został storpedowany przez amerykański okręt podwodny USS „Sand Lance” (SS-381). Trafiony został jedną lub dwoma torpedami w prawą burtę na wysokości maszynowni. Mimo wysiłków załogi, po godzinie 15:36 krążownik zatonął w rejonie pozycji . Zginęło na nim 26 członków załogi, 10 zostało rannych. Niszczyciele „Nowaki” i „Uzuki” uratowały pozostałych rozbitków, w tym dowódcę okrętu kmdra Takemi Shimazui (zabranego siłą z okrętu) i dowódcę 11. Flotylli kadm. Takamę. W tym samym ataku zatopiony też został transportowiec „Kokuyō Maru” (4667 BRT). 18-godzinne poszukiwanie przez eskortę okrętu podwodnego, który zszedł na głębokość 170 m, było bezskuteczne, mimo zrzucenia 105 bomb głębinowych. 10 maja 1944 roku formalnie skreślono okręt z listy floty.

</doc>
<doc id="2272080" url="https://pl.wikipedia.org/wiki?curid=2272080" title="Wieloryb (film 1967)">
Wieloryb (film 1967)

Wieloryb (tytuł oryginalny: "Кит") – bułgarski film fabularny z roku 1967 w reżyserii Petyra Wasiliewa.
Fabuła.
Obraz będący satyrą na społeczny odbiór idei komunizmu w Bułgarii powstał na podstawie opowiadania Czeremuchina (pseudonim Christo Christowa), wydanego w 1955. Statek rybacki "Odyseja" kończy kolejny nieudany połów, przywożąc jedną szprotkę. Aby nie ponieść konsekwencji z tego powodu kapitan statku fałszuje raport złożony kierownikowi przedsiębiorstwa. W raporcie liczba złowionych ryb jest podana zgodnie z prawdą, ale złowiona ryba urasta do ogromnych rozmiarów. Podobną metodę powiększania rozmiarów osiągniętego sukcesu zastosuje kierownik przedsiębiorstwa w rozmowie z lokalnym przywódcą partii - Kałczo Kałczewem. Przedstawiciele władz dyskutują, czy złowionym okazem jest delfin czy wieloryb. Kiedy wiadomości dotrą do ministerstwa, decyzją odgórną ryba zostaje określona jako wieloryb. Sukces bułgarskiego rybołówstwa powoduje, że powstaje Ministerstwo ds. Wielorybnictwa, flotylla do połowu wielorybów i Festiwal Wieloryba. Biurokratyczna farsa wymyka się spod kontroli.
Zdjęcia do filmu kręcono w Sozopolu i w studiu Bojana. Realizację ukończono w 1967, ale film trzy lata przeleżał na półce. W 1970 jego okrojoną wersję wyświetlano w niewielkich salach kinowych w Sofii i Płowdiwie. Pełną wersję zaprezentowała w 1989 telewizja bułgarska, w 2000 ukazał się na DVD.

</doc>
<doc id="2272086" url="https://pl.wikipedia.org/wiki?curid=2272086" title="Jitsi">
Jitsi

Jitsi (dawniej SIP Communicator) – program do obsługi wideokonferencji, technologii VoIP i komunikator internetowy, dostępny dla Windows, Linuksa i OS X. Obsługuje wiele popularnych protokołów tekstowych i dźwiękowych.
Program jest dostępny na wolnej licencji GNU Lesser General Public License.

</doc>
<doc id="2272088" url="https://pl.wikipedia.org/wiki?curid=2272088" title="SIP Communicator">
SIP Communicator



</doc>
<doc id="2272090" url="https://pl.wikipedia.org/wiki?curid=2272090" title="Steve Strange">
Steve Strange

Steve Strange, właśc. Steven John Harrington (ur. 28 maja 1959 w Newbridge w Wielkiej Brytanii, zm. 12 lutego 2015 w Szarm el-Szejk w Egipcie) – walijski wokalista pop, założyciel grupy Visage, z którą wylansował międzynarodowy przebój „Fade to Grey”. Był jedną z głównych postaci brytyjskiego ruchu new romantic na początku lat 80. Działał także jako organizator i promotor imprez klubowych.
Życiorys.
Harrington urodził się w mieście Newbridge w Walii, lecz część dzieciństwa spędził także w Aldershot w Anglii. Jego rodzice posiadali pensjonat i nadmorskie kawiarnie, lecz rozwiedli się, gdy miał kilka lat.
Zainteresował się punk rockiem w połowie lat 70. Przyjaźnił się z Glenem Matlockiem z grupy Sex Pistols i Jean-Jakiem Burnelem z The Stranglers, a następnie sam występował w punkowych zespołach The Moors Murderers i The Photons. Pod koniec lat 70. Steve rozpoczął karierę w branży klubowej, organizując popularne imprezy w londyńskich lokalach, takich jak Blitz w Soho, a później Camden Palace w Camden Town. Zyskały one rozgłos dzięki ekstrawaganckim strojom i makijażom gości i zapoczątkowały modę na styl new romantic. Wystąpił gościnnie w teledysku „Ashes to Ashes” Davida Bowie.
W 1978 roku Steve Strange założył zespół Visage, w którego skład weszli również Midge Ure, związany z Ultravox, oraz Rusty Egan z grupy Rich Kids. Ich piosenka „Fade to Grey” na przełomie lat 1980 i 1981 stała się międzynarodowym przebojem. Zespół Visage w latach 1980–1984 wydał trzy albumy nakładem Polydor Records, z których dwa pierwsze, "Visage" i "The Anvil", odniosły sukces na europejskich listach sprzedaży. W tamtym czasie grupa wylansowała też kolejne przeboje, w tym „Mind of a Toy”, „The Damned Don’t Cry” i „Night Train”. Po niepowodzeniu płyty "Beat Boy" trio zakończyło działalność, a Steve założył nowy projekt muzyczny o nazwie Strange Cruise. Zespół ten wydał tylko jedną płytę nakładem EMI w 1986 roku, która okazała się porażką komercyjną i wkrótce także się rozwiązał.
W drugiej połowie lat 80. Strange wyjechał na Ibizę, gdzie pracował jako organizator imprez trance. W 1988 roku nagrał singel „Manipulator” z Rogerem Taylorem z grupy Queen pod szyldem The Cross. Na początku lat 90. był związany z klubem Double Bass na Ibizie, a następnie prowadził imprezy w klubie Emporium w Soho w Londynie.
Powrócił do muzyki w 2002 roku, kiedy to wydał autobiografię "Blitzed! The Autobiography of Steve Strange" i wziął udział w serii koncertów poświęconych muzyce lat 80. Reaktywował Visage w nowym składzie i w 2007 wydał premierową piosenkę „Diary of a Madman”. Wziął udział w różnych produkcjach telewizyjnych, min. reality show BBC "Celebrity Scissorhands", którego pierwszą serię wygrał, oraz w serialu "Powstać z popiołów" także na antenie BBC, gdzie zagrał samego siebie i wykonał „Fade to Grey”.
Po kolejnych zmianach w składzie, zespół Visage wydał niezależnie nową płytę "Hearts and Knives" w maju 2013, która jednak nie osiągnęła sukcesu na listach sprzedaży. Steve kontynuował występy i nagrywanie nowego materiału z Visage. Zmarł na atak serca podczas wakacji w Egipcie w lutym 2015. Przyniosło to definitywny kres działalności Visage. Pozostali muzycy dokończyli tylko ich ostatnią wspólną płytę "Demons to Diamonds", którą wydali w listopadzie tego samego roku.
Życie prywatne.
Był biseksualistą. W latach 80. uzależnił się od kokainy i heroiny, zmagając się z nałogiem przez wiele następnych lat. Został kilkakrotnie złapany na kradzieży w sklepach, m.in. w 1999 roku w Porthcawl, za co dostał wyrok w zawieszeniu.

</doc>
<doc id="2272091" url="https://pl.wikipedia.org/wiki?curid=2272091" title="Hierarchiczna baza danych">
Hierarchiczna baza danych



</doc>
<doc id="2272094" url="https://pl.wikipedia.org/wiki?curid=2272094" title="Workin’ Overtime">
Workin’ Overtime

Workin’ Overtime – album solowy amerykańskiej piosenkarki Diany Ross.
Album został wydany wiosną 1989 roku. Był to pierwszy album Diany wydany przez wytwórnię Motown po niemal dziewięcioletniej przerwie w ich współpracy. Po powrocie do Motown, Diana stała się nie tylko artystą nagrywającym dla wytwórni, ale także jej częściowym właścicielem. Ross podjęła ponowną współpracę z producentem Nile Rodger'em, której owocem był właśnie ten album.
Workin’ Overtime jest mieszanką house'u i new jack swingu, co miało pozwolić zaistnieć Ross w świadomości młodych ludzi.
Album okazał się być komercyjną klapą. Jedynie tytułowy utwór zdołał zająć wysokie miejsce na listach przebojów (Top 5 R&amp;B), a pozostałe single ("This House", "Bottom Line" oraz remix "Paradise" przygotowany przez Shep Pettibona) nie zdołały poprawić niskiej sprzedaży płyty.
Workin’ Overtime uplasowało się na 116 miejscu listy Billboard 200, stając się najniżej notowanym albumem w całej solowej karierze piosenkarki.

</doc>
<doc id="2272095" url="https://pl.wikipedia.org/wiki?curid=2272095" title="P2P">
P2P



</doc>
<doc id="2272098" url="https://pl.wikipedia.org/wiki?curid=2272098" title="Ignacy Giedroyć">
Ignacy Giedroyć

Ignacy Giedroyć (ur. 20 sierpnia 1771, zm. 15 lutego 1829) – duchowny rzymskokatolicki, święcenia kapłańskie przyjął w 1795. Od 24 maja 1824 koadiutor diecezji żmudzkiej i tytularny biskup Casius. Konsekrowany na biskupa 31 grudnia 1826.

</doc>
<doc id="2272099" url="https://pl.wikipedia.org/wiki?curid=2272099" title="Halina Chrostowska">
Halina Chrostowska

Halina Chrostowska (ur. 25 lipca 1929 w Warszawie, zm. 22 kwietnia 1990 tamże) – graficzka, rysowniczka, pedagog, działaczka artystyczna.
Życiorys.
Córka Stanisława Ostoi-Chrostowskiego
Kształciła się w warszawskiej Akademii Sztuk Pięknych w latach 1946–1950, studiowała malarstwo i grafikę. Od 1950, niemal do śmierci, pracowała na tej uczelni jako pedagog. W latach 1962–1989 kierowała pracownią grafiki warsztatowej i brała udział w działaniach Związku Polskich Artystów Plastyków.
Debiutanckie prace zgodne z doktryną socrealizmu, krótko potem zastąpiła pasja do poszukiwań formalnych i technicznych. Początkowo eksperymenty objęły przede wszystkim fakturę czarno-białej odbitki graficznej, np. w cyklach "Astralny" (1957) lub "Komedianci" (1961–1963). Artystka łączyła różne techniki druku – trawione płyty metalowe z linorytami i drzeworytami. Od 1968 roku tworzyła grafiki barwne – jak w cyklach "Portrety", czy "Figury" – zacierając stopniowo granice między grafiką a malarstwem. Na skutek zatrucia oparami kwasu azotowego i związanego z nim uszkodzenia nerwów dłoni, artystka musiała przerwać na długo pracę w dotychczas stosowanych technikach. Halina Chrostowska stworzyła w tym czasie cykl "Ręce" (połowa lat 70.), na który składają się rysunki przedstawiające dłonie oraz odciski dłoni artystki na metalowych płytach pokrytych lakierem.
Pochowana na cmentarzu Powązkowskim w Warszawie (kwatera 179-4-23).

</doc>
<doc id="2272100" url="https://pl.wikipedia.org/wiki?curid=2272100" title="Tadeusz Włudyka">
Tadeusz Włudyka

Tadeusz Czesław Włudyka (ur. 1953 w Jeleniej Górze) – polski prawnik, profesor i kierownik Katedry Polityki Gospodarczej na Wydziale Prawa i Administracji UJ.
Życiorys.
W 1972 roku rozpoczął studia na Wydziale Prawa Uniwersytetu Jagiellońskiego, które ukończył w 1976 roku. W 1984 roku uzyskał stopień doktora nauk humanistycznych. W 1995 roku nadano mu stopień naukowy doktora habilitowanego nauk humanistycznych — nauka o polityce, po odbytym kolokwium habilitacyjnym na podstawie rozprawy pt.: „Trzecia droga w myśli gospodarczej II Rzeczypospolitej”. Tytuł profesora nauk prawnych nadał mu Prezydent RP w 2003 roku.
W latach 2005-2008 był dziekanem Wydziału Prawa i Administracji UJ.

</doc>
<doc id="2272101" url="https://pl.wikipedia.org/wiki?curid=2272101" title="Landratura">
Landratura

Landratura (niem. "Landratsamt") – urząd landrata, zarząd powiatowy, jeden z odpowiedników starostwa powiatowego w niemieckich systemach podziału administracyjnego, dawniej w Prusach, także na terenach Polski włączonych bezpośrednio do III Rzeszy.
Landratura, podobnie jak „Starostwo”, jest określeniem potocznie używanym także w innych znaczeniach:
We współczesnych Niemczech w niektórych krajach związkowych landraci i landratury funkcjonują jako organy powiatu ziemskiego (niem. "Landkreis") lub powiatu (niem. "Kreis"), mające podwójną funkcję: samorządu terytorialnego i najniższego szczebla administracji państwowej.

</doc>
<doc id="2272102" url="https://pl.wikipedia.org/wiki?curid=2272102" title="Silk Electric">
Silk Electric

Silk Electric – solowy album amerykańskiej piosenkarki Diany Ross wydany w 1982 roku. Album został wydany przez amerykańską wytwórnię płytową RCA.
Okładka płyty została zaprojektowana przez Andy'ego Warhola.
Silk Electric był drugim albumem wyprodukowanym przez Ross (jedynym wyjątkiem jest singel "Muscles" – wyprodukowany przez wieloletniego przyjaciela piosenkarki – Michaela Jacksona Płyta osiągnęła status złotej za ponad 500,000 sprzedanych egzemplarzy w samych Stanach Zjednoczonych.
Projekt okładki Warhola został kilkukrotnie powielony na wydawnictwie, które posiada podwójną, rozkładaną okładkę.
Sama płyta zamiast klasycznego oznakowania stron ("Side 1" i "Side 2") posiada "twarze" (Face 1 i Face 2). Było to nawiązanie do wspomnianego powyżej powielenia wizerunku Ross na okładce.
Utwór "Turn Me Over" stanowi wskazówkę dla słuchacza do odwrócenia płyty (lub kasety) na drugą stronę. Pomysł ten staje się zupełnie bezcelowy w formacie CD czy mp3.
Pierwsze wydanie albumu posiadało przezroczystą naklejkę zawierającą logo z tytułem płyty, przez co po odklejeniu jej, okładka wyglądała jak obraz Warhola bez żadnych napisów.

</doc>
<doc id="2272103" url="https://pl.wikipedia.org/wiki?curid=2272103" title="Evgeni Levkin">
Evgeni Levkin



</doc>
<doc id="2272105" url="https://pl.wikipedia.org/wiki?curid=2272105" title="Asan Takhtakhunov">
Asan Takhtakhunov



</doc>
<doc id="2272107" url="https://pl.wikipedia.org/wiki?curid=2272107" title="Senatorowie rezydenci">
Senatorowie rezydenci

Senatorowie rezydenci – w Rzeczypospolitej Obojga Narodów grupa senatorów świeckich i duchownych wyznaczonych przez senat podczas zebrań sejmowych i zobowiązanych do stałej obecności przy królu. Instytucję tę powołano w roku 1573 w celu kontrolowania poczynań niezorientowanego w praktyce polsko-litewskiego ustroju Henryka Walezego. Zasady ich funkcjonowania zostały włączone do artykułów henrykowskich (pkt 6), przez co instytucja senatorów rezydentów stała się częścią ustroju Rzeczypospolitej. Mieli oni służyć królowi radą w okresach między kolejnymi sejmami oraz odpowiadać za zgodność decyzji podejmowanych przez panującego z postanowieniami sejmów. Mieli także obowiązek przedstawiania izbie poselskiej sprawozdań ze swej działalności, co jednak rzadko było w pełni egzekwowane. Zadaniem rezydentów było też doradzanie królowi zwołania sejmu nadzwyczajnego (pkt 7 artykułów henrykowskich).
Według konstytucji sejmowej z 1576 roku liczbę senatorów rezydentów ustalono na szesnastu. Stale przy królu miało przebywać czterech z nich, zmieniając się co pół roku w okresie dwóch lat oddzielającym kolejne zjazdy sejmowe. Realnie instytucja senatorów rezydentów zaczęła funkcjonować dopiero od 1613 roku. Już wcześniej (w konstytucjach sejmowych z roku 1607 i 1609) za niewywiązywanie się senatorów rezydentów z obowiązków ustalono wysokie kary, do banicji włącznie. Nie zmieniło to jednak praktyki politycznej: wyznaczeni senatorowie nadal rzadko przebywali stale na dworze królewskim i unikali odpowiedzialności przed izbą poselską. Było to przyczyną wielu napięć między izbą a senatem począwszy od panowania Zygmunta III. W roku 1641 liczbę senatorów rezydentów podniesiono do 28. Ich rola kontrolna była wciąż niewielka. Z czasem jednak senatorowie ci weszli w skład tzw. rad senatu (łac. "senatus consilia") – doraźnie zbieranego ciała, które pełniło przy królu rolę ośrodka decyzyjno-doradczego, z biegiem czasu coraz ważniejszego ze względu na rosnący paraliż sejmu walnego. Instytucję senatorów rezydentów zniesiono ostatecznie na sejmie rozbiorowym w roku 1775, gdy ich rolę zastąpił organ dużo bardziej rozbudowany – Rada Nieustająca.

</doc>
<doc id="2272108" url="https://pl.wikipedia.org/wiki?curid=2272108" title="Sea Changes">
Sea Changes

Sea Changes – album muzyczny amerykańskiego pianisty jazzowego Tommy’ego Flanagana nagrany wraz z sekcją rytmiczną (kontrabas, perkusja) podczas dwudniowej sesji 11 i 12 marca 1996 w Clinton Recording Studio, w Nowym Jorku. Album wydany został w 1996 przez japońską firmę Alfa Jazz (ALCB 3907), lecz znany jest raczej tylko CD wydany 22 lipca 1997 przez firmę Evidence.

</doc>
<doc id="2272115" url="https://pl.wikipedia.org/wiki?curid=2272115" title="Myōkō (krążownik)">
Myōkō (krążownik)



</doc>
<doc id="2272116" url="https://pl.wikipedia.org/wiki?curid=2272116" title="Myōkō">
Myōkō



</doc>
<doc id="2272122" url="https://pl.wikipedia.org/wiki?curid=2272122" title="Hever Castle">
Hever Castle

Hever Castle – zamek położony w miejscowości Hever w Kent, około 50 km na południowy wschód od Londynu. Został zbudowany w XIII w. Najstarsza część zamku brama powstała w 1270 r. Od około 1462 r. był własnością rodziny Boleyn. Na początku XVI w. mieszkała w nim wraz z rodzicami i rodzeństwem Anna Boleyn, druga żona króla Henryka VIII Tudora. Ojciec Anny Tomasz Boleyn odziedziczył zamek w 1505 r. W 1536 r. po śmierci Anny Boleyn zamek przeszedł w ręce Henryka VIII. W 1540 r. po unieważnieniu małżeństwa zamieszkała w nim czwarta żona Henryka VIII Anna z Kleve. Po jej śmierci zamek miał wielu właścicieli. W 1903 r. został kupiony i odnowiony przez amerykańskiego milionera Williama Waldorfa Astora. Obecnie zamek jest udostępniony dla zwiedzających.

</doc>
<doc id="2272129" url="https://pl.wikipedia.org/wiki?curid=2272129" title="American Jewish Committee">
American Jewish Committee

American Jewish Committee – amerykańska organizacja istniejąca w celu obrony praw Żydów poza USA. Nie należy jej mylić z Amerykańskim Kongresem Żydowskim. Została założona w 1906 roku na wieść o pogromach Żydów w Rosji. Działa także na rzecz intensyfikacji relacji między amerykańskimi wspólnotami żydowskimi a Izraelem. Główna siedziba znajduje się w Nowym Jorku.

</doc>
<doc id="2272135" url="https://pl.wikipedia.org/wiki?curid=2272135" title="Kelkheim (Taunus)">
Kelkheim (Taunus)

Kelkheim (Taunus) – miasto w Niemczech, w kraju związkowym Hesja, w rejencji Darmstadt, w powiecie Main-Taunus. 30 września 2015 miasto liczyło mieszkańców.
Jego miastem partnerskim jest High Wycombe w Anglii.

</doc>
<doc id="2272141" url="https://pl.wikipedia.org/wiki?curid=2272141" title="Haberfeld">
Haberfeld



</doc>
<doc id="2272144" url="https://pl.wikipedia.org/wiki?curid=2272144" title="Hrabia Roland">
Hrabia Roland



</doc>
<doc id="2272146" url="https://pl.wikipedia.org/wiki?curid=2272146" title="Łękwica">
Łękwica



</doc>
<doc id="2272147" url="https://pl.wikipedia.org/wiki?curid=2272147" title="Schwalbach">
Schwalbach

Niemcy:
Osoby:

</doc>
<doc id="2272154" url="https://pl.wikipedia.org/wiki?curid=2272154" title="Skwer Powstańców Warszawskich">
Skwer Powstańców Warszawskich

Skwer Powstańców Warszawskich ("Zimpeler Wiese", do 24 III 1948 r. – "plac Bohaterów") – położony we Wrocławiu, na osiedlu Sępolno, skwer, stanowiący element miejskiej przestrzeni zielonej. Osiedle, na którym zlokalizowany jest skwer, położone jest na tzw. Wielkiej Wyspie, której obszar objęty jest ochroną indywidualną w formie zespołu przyrodniczo-krajobrazowego – Szczytnicki Zespół Przyrodniczo-Krajobrazowy. Skwer zajmuje prostokątny, wydłużony teren o powierzchni 5 ha (4 ha). Stanowi on centralnie położony element charakterystycznego układu urbanistycznego osiedla Sępolno, nawiązującego do czarnego orła dolnośląskiego ("tułów" orła). Samo osiedle projektowane było w nawiązaniu do koncepcji architektonicznej kształtowania zabudowy miejskiej w postaci miasta – ogrodu, a skwer stanowi centralnie położony element tego osiedla, zamknięty na końcach dominującymi budynkami kościoła i szkoły.
Skwer został założony w miejscu dawnego wyrobiska gliny zasypanego gruntem uzyskanym z wykopów podczas budowy nowych kanałów: Żeglugowego i Powodziowego. W jego obrębie znajdują się między innymi place zabaw, muszla koncertowa i obiekty sportowe, a także pozostałości po umocnieniach z czasów II wojny światowej, jak szczelina przeciwlotnicza (schron).
Ten obszar zieleni miejskie obejmuje kwartał otoczony ulicami:
Przy skwerze znajdują się między innymi: 
Przedwojenna, historyczna już nazwa niemiecka tego miejsca – "Zimpeler Wiese" – oznaczała łąkę na osiedlu "Zimpel" (obecnie Sępolno).

</doc>
<doc id="2272156" url="https://pl.wikipedia.org/wiki?curid=2272156" title="Vladimir Vujović">
Vladimir Vujović

Vladimir Vujović, cyr. Bлaдимиp Bуjoвић (ur. 23 lipca 1982 w Budvie) – czarnogórski piłkarz, grający na pozycji pomocnika, reprezentant Czarnogóry.
Kariera piłkarska.
Kariera klubowa.
W 1999 rozpoczął karierę piłkarską w miejscowym klubie Mogren Budva. Potem występował w klubach FK Beograd, OFK Petrovac i Sutjeska Nikšić. Latem 2004 przeszedł do macedońskiej Pobeda Prilep. Zimą 2006 został zaproszony do ukraińskiej Tawrii Symferopol, ale nie rozegrał żadnego meczu i latem 2006 wystawiony na transfer. Następnie wyjechał do Arabii Saudyjskiej, gdzie bronił barw klubu Al-Wehda Mecca. Latem 2007 powrócił do Mogren Budva, a już zimą 2008 podpisał kontrakt z rosyjskim zespołem Łucz-Eniergija Władywostok, w którym grał do listopada 2008. W następnym roku grał w węgierskim Vasas SC. Latem 2009 ponownie wrócił do Mogren Budva. W 2010 został zawodnikiem kazachskiego Wostoka Öskemen.
Kariera reprezentacyjna.
24 marca 2007 debiutował w historycznym pierwszym meczu reprezentacji Czarnogóry z Węgrami (2:4). Łącznie rozegrał 4 gry.

</doc>
<doc id="2272158" url="https://pl.wikipedia.org/wiki?curid=2272158" title="Liederbach">
Liederbach

Niemcy:

</doc>
<doc id="2272160" url="https://pl.wikipedia.org/wiki?curid=2272160" title="Społeczny Komitet Opieki nad Cmentarzami i Zabytkami Kultury Żydowskiej">
Społeczny Komitet Opieki nad Cmentarzami i Zabytkami Kultury Żydowskiej

Społeczny Komitet Opieki nad Cmentarzami i Zabytkami Kultury Żydowskiej działa od 1981 r. Jego współzałożycielami byli m.in. Eryk Lipiński i Jan Jagielski. Komitet zajmuje się opieką nad miejscami i zabytkami związanymi z kulturą i historią Żydów polskich. Obecnie działa w ramach struktur Towarzystwa Opieki nad Zabytkami.
W szczególności prowadzi prace związane z renowacją i upamiętnianiem cmentarzy, synagog oraz miejsc i wydarzeń związanych z historią Żydów w Polsce. Od początku działalności skupiał w swoim gronie osoby często pochodzenia nieżydowskiego zainteresowane podtrzymaniem pamięci o miejscach związanych z kulturą żydowską. Inicjuje wśród środowisk młodych ludzi społeczne akcje restaurowania cmentarzy żydowskich w małych miasteczkach.
W ostatnim czasie Komitet rozważał samorozwiązanie z powodu braku możliwości uzyskania wsparcia finansowego. Według nowej ustawy wsparcie takie może otrzymać jedynie właściciel obiektu, czyli gmina żydowska.

</doc>
<doc id="2272161" url="https://pl.wikipedia.org/wiki?curid=2272161" title="Kriftel">
Kriftel

Kriftel – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Taunus. 30 czerwca 2015 gmina liczyła 10 891 mieszkańców.

</doc>
<doc id="2272164" url="https://pl.wikipedia.org/wiki?curid=2272164" title="Toyota Corolla Rumion">
Toyota Corolla Rumion

Toyota Corolla Rumion (na rynku australijskim Toyota Rukus) – samochód osobowy typu MPV produkowany od roku 2007 przez japońskie przedsiębiorstwo Kanto Auto Works, a sprzedawany pod marką Toyota. Dostępny wyłącznie jako 5-drzwiowy minivan. Do napędu użyto benzynowych silników R4 o pojemności 1,5 oraz 1,8 l. Moc przenoszona jest na oś przednią (opcjonalnie AWD) poprzez skrzynię CVT.

</doc>
<doc id="2272166" url="https://pl.wikipedia.org/wiki?curid=2272166" title="Parafia wojskowa Zmartwychwstania Pańskiego w Brzegu">
Parafia wojskowa Zmartwychwstania Pańskiego w Brzegu

Parafia wojskowa Zmartwychwstania Pańskiego – rzymskokatolicka parafia w Brzegu. Parafia należy do dekanatu Wojsk Lądowych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego).
Historia parafii.
Parafia została erygowana 21 stycznia 1993 roku. Mieści się przy ulicy Wita Stwosza. Obsługiwana przez księży diecezjalnych. Jej proboszczem jest ksiądz kapitan Piotr Rokita.

</doc>
<doc id="2272167" url="https://pl.wikipedia.org/wiki?curid=2272167" title="Sylwan z Atosu">
Sylwan z Atosu

Sylwan, imię świeckie Siemion Iwanowicz Antonow (ur. w 1866 w Szowskim, zm. 24 września 1938 na górze Athos) – duchowny prawosławny, mnich z góry Athos pochodzenia rosyjskiego, autor pouczeń moralnych i nauk o modlitwie. W 1987 kanonizowany.
Życiorys.
Młodość.
Siemion Antonow urodził się w rodzinie chłopskiej w 1866 we wsi Szowskoje w guberni tambowskiej. Od najmłodszych lat był wychowywany w duchu religijnym. W wieku dziewiętnastu lat poprosił ojca o zgodę na wstąpienie do Ławry Peczerskiej, jednak ten nakazał mu najpierw odbyć służbę wojskową. W związku z tym po kilku miesiącach Siemion porzucił swoje zamiary. Jak sam wspominał, myśl o wstąpieniu do klasztoru ponownie pojawiła się w jego życiu po widzeniu Matki Bożej. Odbył służbę wojskową w batalionie saperów Lejbgwardii w Petersburgu, po czym wrócił na krótko do rodzinnego domu, następnie zaś wyjechał na Athos.
Życie monastyczne.
Siemion Antonow przybył na Athos jesienią 1892 i zgłosił się jako posłusznik do monasteru św. Pantelejmona. Jako nowicjusz przebywał w metochionie kalamarejskim, posiadłości mnichów athoskich położonej poza granicami samego półwyspu. Pracował tam we młynie. Według literatury hagiograficznej jeszcze jako posłusznik był kuszony przez demony i doświadczał widzeń Chrystusa.
W 1896 złożył wieczyste śluby zakonne, przyjmują imię mnisze Sylwan. W monasterze nadal zajmował się pracą fizyczną, ponadto studiował teksty ojców pustyni. Całe życie mnisze spędził w monasterze cenobitycznym, nigdy nie ubiegając się o możliwość osiedlenia się w pustelni. Literatura hagiograficzna przypisuje mu dar nieustannej modlitwy oraz podkreśla prowadzony ascetyczny tryb życia, równocześnie stwierdzając, iż przez wiele lat walczył z pokusami pychy i próżności.
W 1911 złożył śluby wielkiej schimy, zachowując dotychczasowe imię. Zmarł w monasterze św. Pantelejmona w wieku 72 lat.
Nauki Sylwana z Atosu.
Schimnich Sylwan za życia zyskał opinię świętego starca. Nie posiadał stałych uczniów duchowych, udzielał jednak rad i pouczeń duchowych wielu zwracającym się o nie osobom.
Szereg pism i pouczeń ustnych mnicha dotyczył modlitwy, którą nazywał najważniejszą sztuką i dążeniem ludzkim. Sylwan twierdził, iż nieustanna modlitwa mnichów ratuje świat przed zniszczeniem.
Duchowny nauczał również, iż we wszystkim wierny powinien poszukiwać oświecenia pochodzącego od Boga, każde wydarzenie rozważać w kontekście jego woli oraz możliwości jej realizacji. Próby zrozumienia woli Boga pozwalają zarazem człowiekowi włączyć się w jego wieczne życie. Jedną z możliwości poznania woli bożej jest realizacja przykazań bożych oraz ogólniej wskazań zawartych w Piśmie Świętym. Jednak ogólna znajomość przykazań może nie wystarczyć człowiekowi, który w życiu styka się z najrozmaitszymi sytuacjami i dylematami. W sytuacji tej najbardziej pożądanym rozwiązaniem jest porzucenie całej swojej wiedzy, myśli i dążeń, by poznać głos Boga i móc realizować jego wskazani. Większość ludzi nie jest jednak w stanie tego uczynić – tym Sylwan proponował wejście w stałą relację z mnichem-starcem i absolutne posłuszeństwo jego wskazówkom. Wiele pouczeń Sylwan poświęcił relacjom starca z pozostającymi pod jego opieką osobami, podkreślając znaczenie posłuszeństwa z ich strony. Tylko ono miało pozwalać starcowi na uzyskanie łaski bożej i wskazanie najsłuszniejszych rozwiązań dla danej osoby.
Sylwan z Atosu nakazywał miłowanie wszystkich stworzeń – także szacunek dla roślin i zwierząt, nieniszczenie ani niezabijanie ich bez potrzeby.
Kanonizacja i upamiętnienie.
Sylwan z Atosu został kanonizowany przez Święty Sobór Patriarchatu Konstantynopolitańskiego 26 listopada 1987. Dniem jego wspomnienia jest 11/24 września.

</doc>
<doc id="2272169" url="https://pl.wikipedia.org/wiki?curid=2272169" title="Rupicapnos">
Rupicapnos

Rupicapnos – rodzaj roślin z rodziny makowatych ("Papaveraceae") i podrodziny dymnicowych "Fumarioideae". Obejmuje 7 gatunków występujących w południowej Hiszpanii oraz w Afryce północno-zachodniej. Gatunek typowy tego rodzaju nie został desygnowany. 
Morfologia.
Byliny i rośliny jednoroczne o modrozielonym kolorze mięsistych i łamliwych pędów, tworzących gęste niskie poduchy. Grona tworzą nibybaldachy o długich szypułkach. Kwiaty z okwiatem barwy białej do czerwonej lub fioletowej. Szypułki wydłużają się podczas owocowania i wciskają owoce w szczeliny podłoża (rośliny geokarpiczne). Owoc kulistawy, jednonasienny, pokryty jest grubym, twardym i szorstkim egzokarpem. 
Systematyka.
Rodzaj z podrodziny dymnicowych "Fumarioideae", rodziny makowatych "Papaveraceae" zaliczanej do rzędu jaskrowców ("Ranunculales") i wraz z nim do okrytonasiennych.

</doc>
<doc id="2272170" url="https://pl.wikipedia.org/wiki?curid=2272170" title="Kornat">
Kornat

Kornat (nazywana przez miejscowych również Kurnat) – największa wyspa chorwackiego archipelagu Kornati położona na Morzu Adriatyckim w środkowej Dalmacji.
Wyspa ma długość 25,2 km i szerokość 2,5 km. Najwyższy punkt ma wysokość 237 m n.p.m. Największą osadą na wyspie jest Vrulje, w której znajduje się ok. 50 domostw zamieszkiwanych sezonowo. W sierpniu 2007 r. podczas pożaru na wyspie Kornat zginęło 12 strażaków. Dla upamiętnienia tego wydarzenia wybudowano 12 kamiennych krzyży.
Wyspa w całości objęta ochroną Parku Narodowego Kornati.

</doc>
<doc id="2272172" url="https://pl.wikipedia.org/wiki?curid=2272172" title="Parafia wojskowa św. Wojciecha i św. Stanisława Biskupa w Kaliszu">
Parafia wojskowa św. Wojciecha i św. Stanisława Biskupa w Kaliszu

 
Parafia wojskowa pw. Świętego Wojciecha i Świętego Stanisława Biskupa w Kaliszu znajduje się w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego).
Jej proboszczem jest ks. płk Bogdan Radziszewski. Obsługiwana przez księży diecezjalnych. Erygowana 21 stycznia 1993. Mieści się przy ulicy Kolegialnej.

</doc>
<doc id="2272173" url="https://pl.wikipedia.org/wiki?curid=2272173" title="Toyota Crown Majesta">
Toyota Crown Majesta

Toyota Crown Majesta – luksusowy samochód osobowy produkowany od roku 1991 przez japońską firmę Toyota. Dostępny wyłącznie jako 4-drzwiowy sedan. Do napędu użyto benzynowych silników R6 i V8. Moc przenoszona jest na oś tylną (opcjonalnie AWD) poprzez 4-, 5-, 6- lub 8-biegową automatyczną skrzynię biegów. Od 2009 roku produkowana jest piąta generacja modelu.

</doc>
<doc id="2272175" url="https://pl.wikipedia.org/wiki?curid=2272175" title="Parafia wojskowa Świętych Apostołów Piotra i Pawła w Kłodzku">
Parafia wojskowa Świętych Apostołów Piotra i Pawła w Kłodzku

 
Parafia wojskowa, pw. Świętych Apostołów Piotra i Pawła w Kłodzku - rzymskokatolicka parafia wojskowa, znajdująca się w Kłodzku, w dekanacie Wojsk Lądowych Ordynariatu Polowego Wojska Polskiego.
Charakterystyka.
W skład kłodzkiej parafii wojskowej wchodzą wierni wyznania rzymskokatolickiego oraz ich krewni z 22 Batalionu Piechoty Górskiej w Kłodzku, mieszczącego się w koszarach przy ulicy Walecznych 59, na osiedlu im. Henryka Sienkiewicza. Na terenie jednostki znajduje się kaplica pw. Świętych Apostołów Piotra i Pawła, będąca jedynym obiektem sakralnym na terenie parafii. 
Historia.
Parafia wojskowa w Kłodzku została erygowana 1 października 2006 roku dekretem ówczesnego biskupa Tadeusza Płoskiego. Początkowo wchodziła w skład Śląskiego Dekanatu Wojskowego, a po jego zniesieniu 6 grudnia 2011 roku w skład Dekanatu Wojsk Lądowych.

</doc>
<doc id="2272176" url="https://pl.wikipedia.org/wiki?curid=2272176" title="Tadeusz Rejtan">
Tadeusz Rejtan



</doc>
<doc id="2272179" url="https://pl.wikipedia.org/wiki?curid=2272179" title="Parafia wojskowa św. Marcina w Krośnie Odrzańskim">
Parafia wojskowa św. Marcina w Krośnie Odrzańskim

 
Parafia wojskowa pw. Świętego Marcina w Krośnie Odrzańskim znajduje się w Dekanacie Wojsk Lądowych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego). Obecnie jej proboszczem jest ppłk Jan Zapotoczny. Erygowana 21 stycznia 1993. Mieści się przy ulicy Piastów.

</doc>
<doc id="2272182" url="https://pl.wikipedia.org/wiki?curid=2272182" title="Sargentodoxa cuneata">
Sargentodoxa cuneata

Sargentodoxa cuneata – gatunek rośliny z monotypowego rodzaju Sargentodoxa należący do rodziny krępieniowatych ("Lardizabalaceae"). Występuje w widnych lasach na zboczach i w wąwozach w Chinach, Laosie i północnym Wietnamie.
Morfologia.
Drewniejące pnącza z liśćmi skrętoległymi, bezogonkowymi. Kwiaty rozdzielnopłciowe wyrastają skupione w groniastych kwiatostanach. Kwiaty męskie składają się z dwóch trójkrotnych okółków działek kielicha, 6 zredukowanych do listków miodnikowych płatków korony oraz 6 wolnych pręcików. Kwiaty żeńskie mają okwiat taki sam jak w kwiatach męskich, poza tym 6 prątniczków i liczne, wolne owocolistki wyrastające spiralnie na wypukłym dnie kwiatowym. Szyjka słupka wąska, zakończona drobnym, główkowatym znamieniem. Owoc apokarpiczny powstaje na mięsistym dnie kwiatowym. Poszczególne owocolistki są jagodokształtne, zawierają pojedyncze nasiona.
Systematyka.
Według APweb (aktualizowany system APG III z 2009) takson należy do monotypowej podrodziny "Sargentodoxoideae" Thorne &amp; Reveal w obrębie rodziny krąpieniowatych ("Lardizabalaceae") zaliczanej do jaskrowców ("Ranunculales"). W niektórych ujęciach systematycznych (np. system Takhtajana z 1997 i system Reveala z 1999) bywa wyodrębniany w randze rodziny "Sargentodoxaceae" Hutchinson.

</doc>
<doc id="2272183" url="https://pl.wikipedia.org/wiki?curid=2272183" title="Dżalu">
Dżalu

Dżalu (arab. جالو) – miasto w Libii, ok. 400 km na południe od Al-Bajda.

</doc>
<doc id="2272184" url="https://pl.wikipedia.org/wiki?curid=2272184" title="Sargentodoxa">
Sargentodoxa



</doc>
<doc id="2272185" url="https://pl.wikipedia.org/wiki?curid=2272185" title="Sargentodoxaceae">
Sargentodoxaceae



</doc>
<doc id="2272186" url="https://pl.wikipedia.org/wiki?curid=2272186" title="Monaster św. Cyryla i Metodego w Ujkowicach">
Monaster św. Cyryla i Metodego w Ujkowicach



</doc>
<doc id="2272188" url="https://pl.wikipedia.org/wiki?curid=2272188" title="Parafia wojskowa św. Jerzego w Łodzi">
Parafia wojskowa św. Jerzego w Łodzi

 
Parafia wojskowa św. Jerzego w Łodzi – parafia wojskowa w Łodzi. Należy do Dekanatu Wojsk Lądowych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego).
Parafia jest obsługiwana przez księży diecezjalnych. Została erygowana 1 sierpnia 1993. Mieści się przy ulicy św. Jerzego.
Proboszczem parafii jest ks. ppłk Tomasz Krawczyk mianowany przez Biskupa Polowego Wiesława Lechowicza w dniu 17 czerwca 2022 r.
Poprzednicy na urzędzie proboszcza:
Ks. mjr Maciej KALINOWSKI (2021-2022)
Ks. kpt. Stanisław PAWŁOWSKI (2019-2021)
Ks. ppłk Krzysztof MAJSTEREK (2019-2019)
Ks. płk Grzegorz KRUPSKI (2014-2019)
Ks. płk Mariusz ŚLIWIŃSKI (2010- 2014)
Ks. kmdr por. Henryk SOFIŃSKI (2007-2011)
Ks. mjr MAREK STRZELECKI (2004-2007)
Ks. ppłk Dariusz KOWALSKI (2004-2004)
Ks. płk Marek PIETRUSIAK  (1999-2004)
Ks. ppłk Stanisław ROSPONDEK (1995-1999)
Ks. ppłk Sławomir MATUSIAK (1991-1995)
Ks. płk Józef KUBICKI (1988-1991)
Ks. płk. Zygmunt GOLA
Ks. ppłk. Zygmunt POTAKIEWICZ
Ks. płk Józef KLAMECKI
Ks. płk Franciszek KAMIŃSKI (od 7 sierpnia 1968 r.)

</doc>
<doc id="2272189" url="https://pl.wikipedia.org/wiki?curid=2272189" title="Mered">
Mered

Mered (hbr. meredh "powstanie, bunt") – postać biblijna. Mered pochodził z plemienia Judy i miał dwie żony: jedna z nich była córką faraona.
Mered w Biblii.
Jedyna wzmianka o nim pojawia się w 1 Kronik 4:17, 18. Mered pochodził z plemienia Judy. jego ojcem był Ezra (Ezrah).
Mered miał dwie żony. Jedna z nich była Izraelitką, a druga, Bitia, córką faraona. Niewymieniona z imienia Izraelitka urodziła mu Jereda, ojca Gedora, i Chebera, ojca Socho. Egipcjanka Miriama, Szammaja i Jiszbacha, ojca Esztemoi.
Tradycja żydowska.
Tradycja żydowska utożsamia Mereda z Kalebem, jednym z 12 zwiadowców.

</doc>
<doc id="2272190" url="https://pl.wikipedia.org/wiki?curid=2272190" title="Sulzbach (Taunus)">
Sulzbach (Taunus)

Sulzbach (Taunus) – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Taunus. 30 czerwca 2015 gmina liczyła 8610 mieszkańców.
Współpraca.
Miejscowości partnerskie:

</doc>
<doc id="2272192" url="https://pl.wikipedia.org/wiki?curid=2272192" title="Wake-on-LAN">
Wake-on-LAN



</doc>
<doc id="2272193" url="https://pl.wikipedia.org/wiki?curid=2272193" title="Parafia wojskowa Ducha Świętego w Międzyrzeczu">
Parafia wojskowa Ducha Świętego w Międzyrzeczu

 
Parafia wojskowa pw. Ducha Świętego w Międzyrzeczu znajduje się w Dekanacie Wojsk Lądowych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego). Jej proboszczem jest ks. płk Marek Kwieciński. Obsługiwana przez księży diecezjalnych. Erygowana 16 stycznia 1998. Mieści się przy ulicy Wojska Polskiego.

</doc>
<doc id="2272197" url="https://pl.wikipedia.org/wiki?curid=2272197" title="Parafia wojskowa św. Alberta Chmielowskiego w Opolu">
Parafia wojskowa św. Alberta Chmielowskiego w Opolu

Parafia Garnizonowa pw. św. Alberta Chmielowskiego w Opolu znajduje się od 2013 roku w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego). 
Erygowana 16 czerwca 1994 roku. Mieści się przy ulicy Domańskiego.
Proboszczem parafii (od sierpnia 2013) jest ks. kpt. Sebastian Semrau.

</doc>
<doc id="2272200" url="https://pl.wikipedia.org/wiki?curid=2272200" title="Parafia wojskowa Chrystusa Odkupiciela i Najświętszego Imienia Maryi w Sieradzu">
Parafia wojskowa Chrystusa Odkupiciela i Najświętszego Imienia Maryi w Sieradzu

Parafia wojskowa pw. Chrystusa Odkupiciela i Najświętszego Imienia Maryi w Sieradzu jest podporządkowana bezpośrednio Wikariuszowi Biskupiemu ds. Koordynacji Pracy Dziekanów. Do 6 grudnia 2011 roku parafia należała do Śląskiego Dekanatu Wojskowego.
Parafia została erygowana 11 listopada 2001. Mieści się przy ulicy Kościuszki. Jej proboszczem jest ks. ppłk Tomasz Paroń.

</doc>
<doc id="2272205" url="https://pl.wikipedia.org/wiki?curid=2272205" title="Parafia wojskowa św. Floriana w Świętoszowie">
Parafia wojskowa św. Floriana w Świętoszowie

 
Parafia Wojskowa pw. Świętego Floriana w Świętoszowie – parafia wojskowa.
Parafia została erygowana 1 lipca 1993 roku. Patronem parafii został Święty Florian. Wchodzi w skład Dekanatu Wojsk Lądowych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego). Obsługiwana przez księży diecezjalnych. Mieści się w garnizonie Świętoszów przy ulicy Kościelnej 2.
Proboszczowie:

</doc>
<doc id="2272212" url="https://pl.wikipedia.org/wiki?curid=2272212" title="Czcionka bezszeryfowa">
Czcionka bezszeryfowa



</doc>
<doc id="2272213" url="https://pl.wikipedia.org/wiki?curid=2272213" title="Cyklon Yasi">
Cyklon Yasi

 Cyklon Yasi – cyklon tropikalny, który uderzył w północnej części stanu Queensland w Australii we wczesnych godzinach 3 lutego 2011 roku. Dnia 31 stycznia cyklon został zaklasyfikowany na trzeci stopień w pięciostopniowej skali siły cyklonów tropikalnych. Poziom ten został podwyższony do czwartego stopnia w dniu 1 lutego, a następnie do piątego stopnia w dniu 2 lutego.

</doc>
<doc id="2272215" url="https://pl.wikipedia.org/wiki?curid=2272215" title="Parafia wojskowa św. Sebastiana w Wędrzynie">
Parafia wojskowa św. Sebastiana w Wędrzynie

 
Parafia wojskowa pw. Świętego Sebastiana w Wędrzynie znajduje się w Dekanacie Wojsk Lądowych Ordynariatu Polowego Wojska Polskiego (do 6 grudnia 2011 roku parafia należała do Śląskiego Dekanatu Wojskowego)
. Jej proboszczem jest ks. ppłk Krzysztof Pietrzniak. Obsługiwana przez księży diecezjalnych. Erygowana 21 stycznia 1993. Mieści się pod numerem 14/25.

</doc>
<doc id="2272216" url="https://pl.wikipedia.org/wiki?curid=2272216" title="Trolejbusy w Widnoje">
Trolejbusy w Widnoje

Trolejbusy w Widnoje − system komunikacji trolejbusowej działający w rosyjskim mieście Widnoje.
Historia.
Trolejbusy w Widnoje rozpoczęto budować w 1996. Pierwsze jazdy próbne były prowadzone od 15 grudnia 1999. Otwarcie ruchu nastąpiło 9 września 2000. Do listopada 2000 otworzono całą linię oznaczoną nr N1. W 2002 zawieszono sieć trolejbusową w drugim kierunku nad ulicą Советская (dotychczas była to ulica dla trolejbusów jako jednokierunkowa). 8 września uruchomiono drugą linię oznaczoną nr N2. 11 września 2005 otwarto nową trasę do pętli МКГЗ (MKGZ), do nowej pętli skierowano nową linie nr 3 i 4. Po wybudowaniu linii do MKGZ sieć uzyskała swój obecny wygląd.
Obecnie w Widnoje są 4 linie trolejbusowe:
Tabor.
Przez pierwsze tygodnie po uruchomieniu trolejbusów w Widnoje kursowały tylko 3 − 4 trolejbusy. Do obsługi 4 linii przedsiębiorstwo obecnie posiada 22 trolejbusy:

</doc>
<doc id="2272219" url="https://pl.wikipedia.org/wiki?curid=2272219" title="Parafia wojskowa Matki Bożej Hetmanki Żołnierza Polskiego w Żaganiu">
Parafia wojskowa Matki Bożej Hetmanki Żołnierza Polskiego w Żaganiu

Parafia wojskowa Matki Bożej Hetmanki Żołnierza Polskiego w Żaganiu – parafia w Żaganiu w Dekanacie Wojsk Lądowych Ordynariatu Polowego Wojska Polskiego (do 6 grudnia 2011 roku parafia należała do Śląskiego Dekanatu Wojskowego).
Historia.
20 września 1993 roku dekretem bpa polowego Wojska Polskiego gen. dyw. Sławoja Leszka Głódzia, przy 11. Dywizji Kawalerii Pancernej im. Króla Jana III Sobieskiego, została erygowana parafia wojskowa "pw. Matki Bożej Hetmanki Żołnierza Polskiego". Początkowo parafia nie posiadała własnego kościoła, tylko użytkowała kościół "pw. św. Piotra i Pawła", który był kościołem filialnym parafii Wniebowzięcia Najświętszej Maryi Panny.
W koszarach „LAS”, gdzie stacjonowała 34. Brygada Kawalerii Pancernej, istniała izba modlitwy, poświęcona przez biskupa polowego, w której skupiało się życie religijne żołnierzy odbywających zasadniczą służbę wojskową. Kancelaria parafialna znajdowała się przy ul. Szprotawskiej 22 m 1.
W grudniu 1997 roku Kuria diecezji zielonogórsko-gorzowskiej przekazała kościół przyszpitalny "pw. Świętego Krzyża" na obrzeżach Żagania, zbyt oddalony od koszar i osiedli wojskowych. Gdy bp Adam Dyczkowski uznał, że ten kościół nie może zaspokoić potrzeb duszpasterskich wojska, zawiesił wydaną decyzję i zezwolił na dalsze odprawianie jednej mszy św. w niedzielę i święta w kościele pw. św. Piotra i Pawła. W maju 1999 roku rozpoczęto generalny remont kościoła. W 2000 roku ukończono remont. 
13 stycznia 2001 roku biskup polowy Wojska Polskiego dokonał poświęcenia krzyża i placu pod budowę nowego kościoła garnizonowego przy ul. Żarskiej na osiedlu XXX-lecia. Jesienią 2001 roku rozpoczęto budowę kościoła i plebanii. 24 marca 2002 roku bp polowy WP Sławoj Leszek Głódź dokonał wmurowania kamienia węgielnego i poświęcenia murów kościoła. 20 czerwca 2004 roku bp Sławoj Leszek Głódź dokonał konsekracji kościoła garnizonowego w Żaganiu. Na placu przed kościołem znajduje się kaplica Matki Bożej. Nad kościołem góruje krzyż z 1845 roku pochodzący z wieży ewangelickiego kościoła Łaski. Odrestaurowany został przez 11 Batalion Remontowy i podarowany przez władze miasta dla parafii.
Proboszczowie parafii.
Źródło: 

</doc>
<doc id="2272220" url="https://pl.wikipedia.org/wiki?curid=2272220" title="Efraim Shamir">
Efraim Shamir

Efraim Shamir j. hebrajski אפרים שמיר (ur. 9 grudnia 1951) – izraelski muzyk i wokalista (posiada polskie obywatelstwo), członek między innymi zespołu Kaveret, jeden z pionierów i zarazem ikona izraelskiego rocka, bluesa i popu lat 70 i 80 – XX wieku. Obecnie muzyk zaangażowany w projekty solowe.
Życiorys.
Urodził się na Syberii w ZSRR. Gdy miał 8 lat jego rodzina wyemigrowała do Polski gdzie przez blisko 10 lat mieszkał w Bytomiu. Z polski wyjechał w wieku 16 lat wraz z matką i dwoma braćmi w związku z nagonką antysemicką po wydarzeniach marcowych w 1968 r. W Izraelu początkowo mieszkał w kibucu gdzie uczył się języka hebrajskiego, ukończył też szkołę rolniczą. Od 1970 r., służył w wojsku będąc jednocześnie członkiem znanej grupy Nachal, będącej zespołem wojskowym. W tym okresie Shamir wykonuje między innymi jeden ze swoich pierwszych przebojów "Mika", autorstwa Yaira Rosenbauma, będący jednocześnie jego nagraniem solowym.
W latach 1973–1976 członek formacji Kaveret, w której działał aż do jej rozpadu. Zespół odniósł wielki sukces w Izraelu, a także poza granicami kraju dzięki humorystycznym piosenkom oraz unikalnemu stylowi muzycznemu. Shamir w zespole udzielał się jako wokalista, grał na gitarze rytmicznej, czasami na gitarze elektrycznej, harmonijce ustnej i instrumentach klawiszowych, a także gitarze basowej. Był także autorem piosenek.
W 1975 r., ożenił się z kompozytorką i autorką tekstów piosenek Esterą Shamir (z domu Hirschberg). Małżeństwem byli do 1978 r., i aktywnie współpracowali ze sobą w tym czasie na polu muzycznym. W 1979 r., wyjechał niespodziewanie do USA i wrócił dopiero w 1981 r.
W 1983 r., ukazał się jego pierwszy solowy album "רוקד לקול הבנות". Kolejny jego album ukazał się dopiero w 1992 r.
W 2008 r., przyjechał do Polski. 4 maja dał koncert w bytomskim Centrum Kultury, a 5 maja tego roku złożył na ręce wojewody śląskiego Zygmunta Łukaszczyka wniosek o poświadczenie obywatelstwa polskiego. Jak sam muzyk mówił:
Mieszka z żoną i dwoma synami w Holonie pod Tel Awiwem.

</doc>
<doc id="2272221" url="https://pl.wikipedia.org/wiki?curid=2272221" title="Parafia wojskowa Krzyża Świętego w Żarach">
Parafia wojskowa Krzyża Świętego w Żarach

 
Parafia Wojskowa pw. Krzyża Świętego w Żarach znajduje się w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego (do 6-12-2011 roku parafia należała do Śląskiego Dekanatu Wojskowego). 
Jej proboszczem był ks. ppłk Andrzej Jakubiak. Obecnie księdzem kapelanem jest ppłk dr Stanisław Błądek. Zapewnia opiekę duszpasterską pacjentom 105 Szpitala Wojskowego w Żarach, którego zdecydowaną większość stanowią żołnierze Wojska Polskiego. Erygowana 21 stycznia 1993. Mieści się przy ulicy Ogrodowej.

</doc>
<doc id="2272222" url="https://pl.wikipedia.org/wiki?curid=2272222" title="Parafia wojskowa św. Jana XXIII Papieża w Bartoszycach">
Parafia wojskowa św. Jana XXIII Papieża w Bartoszycach

 
Parafia wojskowa pw. świętego Jana XXIII Papieża w Bartoszycach znajduje się w Dekanacie Wojsk Lądowych Ordynariatu Polowego Wojska Polskiego. Jej proboszczem jest ks. ppłk Marek Wojnowski. Obsługiwana przez Księży Kapelanów Wojska Polskiego pełniących posługę duszpasterską w Ordynariacie Polowym Wojska Polskiego. Erygowana 29 czerwca 2001. Mieści się przy ulicy Wojska Polskiego 4.

</doc>
<doc id="2272223" url="https://pl.wikipedia.org/wiki?curid=2272223" title="Parafia wojskowa św. Brata Alberta Chmielowskiego w Bemowie Piskim">
Parafia wojskowa św. Brata Alberta Chmielowskiego w Bemowie Piskim

 
Parafia wojskowa pw. Świętego Brata Alberta Chmielowskiego w Bemowie Piskim jest parafią należącą do Dekanatu Wojsk Lądowych Ordynariatu Polowego Wojska Polskiego (do 27-06-2011 roku parafia należała do Warmińsko-Mazurskiego Dekanatu Wojskowego). Obsługiwana jest przez księży wojskowych. Erygowana 27 marca 1995. Mieści się przy ulicy Wojciecha Kętrzyńskiego.

</doc>
<doc id="2272226" url="https://pl.wikipedia.org/wiki?curid=2272226" title="Parafia cywilno-wojskowa św. Wojciecha w Braniewie">
Parafia cywilno-wojskowa św. Wojciecha w Braniewie

Parafia cywilno-wojskowa pw. Świętego Wojciecha w Braniewie – rzymskokatolicka parafia w Braniewie, należąca do archidiecezji warmińskiej i dekanatu Braniewo. Erygowana 12 grudnia 1995. Do 2011 znajdowała się w Warmińsko-Mazurskim Dekanacie Wojskowym Ordynariatu Polowego Wojska Polskiego. Z dniem 16 lutego 2012 roku parafia przeszła do Dekanatu Wojsk Lądowych Ordynariatu Polowego Wojska Polskiego. Jej proboszczem jest obecnie ks. por. Sławomir Jarocki (2022). Mieści się przy ulicy Sucharskiego.
Historia.
Kościół na tzw. „osiedlu wojskowym” w Braniewie powstał z adaptowanego niedokończonego pawilonu handlowego, który był w stanie surowym otwartym. Wykończenie obiektu oraz adaptacja do celów sakralnych miała miejsce w latach 1999–2005. Pozwolenie na użytkowanie części kościelno–administracyjnej wydano już w roku 2000 (od tego roku sprawowane są w kościele msze święte).
1 stycznia 2012 roku – na podstawie umowy zawartej pomiędzy Biskupem Polowym Wojska Polskiego – Józefem Guzdkiem i arcybiskupem warmińskim – Wojciechem Ziembą, została erygowana parafia wojskowo-cywilna pw. św. Wojciecha w Braniewie. Do parafii należą wierni z rodzin wojskowych i cywilnych zamieszkujący na ulicy: Sucharskiego, Sowińskiego, Dembińskiego, gen. Grota-Roweckiego, Bema i Stefczyka oraz wioski: Zawierz, Rudłowo, Glinka i Prątnik. Parafia liczy obecnie ok. 3000 wiernych.
Księża proboszczowie pracujący w parafii:

</doc>
<doc id="2272228" url="https://pl.wikipedia.org/wiki?curid=2272228" title="Parafia wojskowa Miłosierdzia Bożego w Elblągu">
Parafia wojskowa Miłosierdzia Bożego w Elblągu

Parafia wojskowa pw. Miłosierdzia Bożego w Elblągu znajduje się w Dekanacie Wojsk Lądowych Ordynariatu Polowego Wojska Polskiego (do 27-06-2011 roku parafia należała do Warmińsko-Mazurskiego Dekanatu Wojskowego). Jej proboszczem jest ks. ppłk Krzysztof Kacorzyk. Erygowana 21 stycznia 1993. Mieści się przy ulicy Świerkowej.
Kościół garnizonowy pw. św. Kazimierza znajduje się przy ul. Beniowskiego 32.

</doc>
<doc id="2272233" url="https://pl.wikipedia.org/wiki?curid=2272233" title="Parafia wojskowa św. Krzysztofa w Ełku">
Parafia wojskowa św. Krzysztofa w Ełku

 
Parafia wojskowa pw. Świętego Krzysztofa w Ełku znajdowała się w Warmińsko-Mazurskim Dekanacie Wojskowym Ordynariatu Polowego Wojska Polskiego. Jej proboszczem był ks. kpt. Tomasz Koczy. Obsługiwana była przez księży diecezjalnych. Erygowana 21 stycznia 1993. Zlikwidowana w październiku 2012 roku przez ministra Obrony Narodowej Tomasza Siemoniaka. Mieściła się przy ulicy Kościuszki.

</doc>
<doc id="2272234" url="https://pl.wikipedia.org/wiki?curid=2272234" title="HMAS Doomba">
HMAS Doomba

HMAS Doomba - trałowiec pomocniczy i eskortowiec z okresu II wojny światowej należący do Royal Australian Navy (RAN).
Historia.
Okręt został zbudowany jako trałowiec typu Hunt w stoczni William Simons &amp; Co, wodowany w 1919 okręt otrzymał nazwę HMS „Wexford”. „Wexford” służył w Royal Navy do 1921, po wycofaniu ze służby został w grudniu tego roku zakupiony przez firmę Brisbane Tug and Steamship Co. Ltd. Po przybyciu do Brisbane „Wexford” został przebudowany na statek wycieczkowy mogący zabrać na pokład ponad 1500 pasażerów, otrzymał wtedy nową nazwę - „Doomba”. Zazwyczaj używany był do przewożenia wycieczkowiczów na Stradboke Island. Statek używany był także jako pływająca baza w czasie regat i wyścigów motorówek. W 1923 statek został sprzedany do Doomba Shipping Company (być może zmieniła się tylko nazwa firmy, do której należała „Doomba”). W 1928 „Doomba” została rezerwowym statkiem firmy, używanym tylko wtedy, gdy sprzedano komplet biletów na inny statek należący do Doomba Shipping Company. W 1936 statek został całkowicie wycofany ze służby, a jego właścicielem ponownie stała się firma Brisbane Tug and Steamship Co. Ltd.
3 września 1939 statek został włączony do RAN i przystosowany do roli trałowca. Otrzymał nazwę HMAS „Doomba” (N01), do służby wszedł 29 września. 4 grudnia „Doomba” wraz z , i utworzyła 20 Flotyllę Trałową (20th Minesweeping Flotilla) operującą na wschodnim wybrzeżu Australii.
W czerwcu 1942 „Doomba” otrzymała nowe oznaczenie (J01) i została sklasyfikowana jako eskortowiec. W tej roli służył do końca wojny, został wycofany do rezerwy 13 marca 1946 i oddany właścicielowi 3 lutego 1947.
W latach 1947-1970 statek kilkakrotnie zmieniał właściciela, w tym czasie już pod nazwą „Meggol” służył jako lichtuga przystosowana do transportu oleju roślinnego. W 1970 „Meggol” został sprzedany do stoczni złomowej, ale w 1976 zdecydowano na zatopienie go jako sztucznej rafy, 8 grudnia statek został zatopiony w pobliżu Sydney.

</doc>
<doc id="2272237" url="https://pl.wikipedia.org/wiki?curid=2272237" title="Parafia wojskowa Matki Bożej Królowej Pokoju w Giżycku">
Parafia wojskowa Matki Bożej Królowej Pokoju w Giżycku

 
Parafia wojskowa pw. Matki Bożej Królowej Pokoju w Giżycku – znajduje się w Warmińsko-Mazurskim Dekanacie Wojskowym Ordynariatu Polowego Wojska Polskiego. Jej proboszczem jest ks. ppłk Jerzy Janusz Niedbała. Obsługiwana przez księży diecezjalnych. Erygowana 24 lutego 2004. Mieści się przy ulicy Mazurskiej.

</doc>
<doc id="2272240" url="https://pl.wikipedia.org/wiki?curid=2272240" title="Piela">
Piela



</doc>
<doc id="2272243" url="https://pl.wikipedia.org/wiki?curid=2272243" title="Dowództwo Północne (Izrael)">
Dowództwo Północne (Izrael)

Dowództwo Północne (hebr. פיקוד הצפון, "Pikud ha-Cafon"; w skrócie "Pacan") – sztab dowodzący jednostkami Sił Obronnych Izraela w północnej części państwa Izrael. Dowództwo ma swoją siedzibę w północnej części miasta Safed. Jego obszarem strategicznego dowodzenia jest Galilea, Wzgórza Golan oraz rejon granicy z Libanem i Syrią.
Historia.
Dowództwo Północne od 1948 roku miało za zadanie prowadzenie działań wojennych przeciwko Syrii i Libanowi. Podczas wojny sześciodniowej w 1967 roku dowództwo było odpowiedzialne za zajęcie Wzgórz Golan i północnej części Samarii. Gdy we wrześniu 1970 roku Jordania wydaliła ze swojego terytorium palestyńskich terrorystów z Organizacji Wyzwolenia Palestyny, Dowództwo Północne stanęło przed problemem nasilających się ataków prowadzonych z południowego Libanu. Podczas wojny Jom Kipur w 1973 roku Dowództwo powstrzymało syryjskie natarcie na Wzgórzach Golan, a po jego odparciu odzyskało stracone tereny.
W kolejnych latach Dowództwo Północne przeprowadziło kilka operacji militarnych w południowym Libanie, których celem było niszczenie palestyńskich organizacji terrorystycznych. Sytuacja ta doprowadziła do wybuchu wojny libańskiej w 1982 roku, podczas której Dowództwo kierowało operacjami w Libanie. W okresie tym siedziba dowództwa była przeniesiona z Nazaretu do Safedu. Od połowy lat 80. głównym przeciwnikiem w Libanie stał się Hezbollah. Starcia z tym ugrupowaniem nasiliły się po 1985 roku, gdy wojska izraelskie wycofały się z Libanu, pozostawiając na jego południu „strefę bezpieczeństwa” strzeżoną przez Armię Południowego Libanu. W okresie tym przeprowadzono kilka dużych operacji militarnych przeciwko Hezbollahowi. W 2000 roku nastąpiła likwidacja strefy i ostateczne wycofanie wojsk z południowego Libanu. Pomimo to napięcie na granicy nie uspokoiło się i w 2006 roku doszło do II wojny libańskiej.
Zadania.
Dowództwo Północne chroni i utrzymuje bezpieczeństwo północnych granic Izraela. W tym celu dowództwo nieustannie analizuje i poprawia koncepcje operacyjne północnego obszaru strategicznego, którego obrona musi obejmować współdziałanie wojsk lądowych, sił powietrznych, marynarki wojennej i wywiadu.
Dążąc do poprawienia skuteczności działania w sytuacjach awaryjnych lub na wypadek wojny, dowództwo wyciąga wnioski ze wszystkich incydentów granicznych, analizuje je i zdobyte doświadczenie przekazuje wszystkim podległym jednostkom. Utrzymywanie odpowiednio wysokiego poziomu bezpieczeństwa jest możliwe dzięki nieustannemu utrzymywaniu czujności jednostek operacyjnych i gotowości wsparcia ze strony jednostek rezerwowych. Dowództwo nieustannie rozwija infrastrukturę logistyczną, która poszukuje rozwiązań dla zmieniających się zagrożeń.
Struktura.
Jednostki.
Dowództwu Północnemu podległe są:
Bazy wojskowe.
Dowództwu podlegają następujące bazy wojskowe:

</doc>
<doc id="2272245" url="https://pl.wikipedia.org/wiki?curid=2272245" title="Parafia wojskowa św. Królowej Jadwigi w Morągu">
Parafia wojskowa św. Królowej Jadwigi w Morągu

 
Parafia Wojskowa pw. Świętej Królowej Jadwigi w Morągu przynależy do Dekanatu Wojsk Lądowych Ordynariatu Polowego Wojska Polskiego (do 27-06-2011 roku parafia należała do Warmińsko-Mazurskiego Dekanatu Wojskowego)
. Kapelanem Garnizonu jest ks. ppor. Dariusz Kamiński. Erygowana 17 października 1997. Mieści się przy Alejach Wojska Polskiego.

</doc>
<doc id="2272248" url="https://pl.wikipedia.org/wiki?curid=2272248" title="Geografia Wallis i Futuny">
Geografia Wallis i Futuny

Wallis i Futuna są zamorską wspólnotą terytorialną Francji, które leżą w zachodniej części Oceanu Spokojnego. Wyspy wchodzą w skład Polinezji i różnią się między sobą pod względem rzeźby terenu, znajdując się w strefie tropikalnego klimatu.
Powierzchnia i położenie wysp.
Powierzchnia – 274 km²
Położenie wysp – Uvéa (Wallis) 13°17′S i 176°12′W, 14°16′S i 178°08′W. Te dwie główne wyspy leżą między archipelagiem Fidżi, a Samoa.
Linia brzegowa – 129 km
Ukształtowanie poziome.
Terytorium Wallis i Futuna składa się z dwóch grup wysp oddalonych od siebie o 210 km. W skład Wallis o powierzchni 159 km² wchodzą: największa wyspa Uvéa zwana też Wallis i przybrzeżne wysepki takie jak Nukuloa, Nukuteatea, Nukutapu i inne niewielkie wysepki rafowe. W skład Wysp Hoorn wchodzą: Futuna, Alofi i skały Samaruma. Największa Wyspa Wallis ma dobrze rozwiniętą linię brzegową i jest otoczona barierą raf koralowych, przez co wyspa jest trudno dostępna dla żeglugi morskiej. Futuna i sąsiednia Alofi mają słabo urozmaiconą linię brzegową i są częściowo otoczone przez rafy koralowe, od zachodu i południa. Wybrzeże dwóch grup wysp różni się. Uvéa ma wybrzeże niskie, koralowe, gdzie wody między barierą raf koralowych a wyspą są bardzo płytkie. Futuna cechuje się wysokim wybrzeże, gdzie występują odcinki klifowe. Na sąsiednie Alofi, wybrzeże jest niskie i usiane w większości piaszczystymi plażami.
Budowa geologiczna i rzeźba.
Główne wyspy są pochodzenia wulkanicznego i zostały wydźwignięte na niewielką wysokość. Mniejsze wyspy otaczające Wallis są wyspami koralowymi, które powstały w okresie czwartorzędu. Grupa Wallis i Futuna różnią się od siebie pod względem rzeźby terenu. Uvéa jest wybitnie nizinna, gdzie średnia wysokość wynosi 20-30 m n.p.m. Najwyższy punkt ma 45 m n.p.m. Krajobraz wyspy to większości równiny, gdzie znajdują się niewielkie, łagodne wzgórza. Futuna jest wyspą górzystą z przeciętną wysokością 200-400 m n.p.m., gdzie najwyższy punkt to Mont Singavi mający 765 m n.p.m. Całą wyspę wypełniają niskie góry. Alofi jest mniej górzysta, gdzie Mont Kolafau osiąga 412 m n.p.m.
Klimat.
Wyspy leżą w strefie klimatu podrównikowego wilgotnego, kształtowane przez południowo-wschodnie pasaty. Temperatury są typowe dla klimatu równikowego i wynoszą średnia 26 °C, gdzie dobowe i roczne różnice są niewielkie. Opady są wysokie, ale największa ich ilość przypada na miesiące letnie: listopad-kwiecień. Średnia opadowa wynosi od 2500 do 3000 mm. W okresie zimowym występuje okres pory suchej, ale w tym czasie także występują opady. Przez cały rok utrzymuje się wysoka wilgotność powietrza wynosząca 80%.
Wody.
Sieć rzeczna jest uboga, ograniczona do niewielkich rzek mających postać głównie strumieni. Na Uvéa występuje kilka niewielkie jezior pochodzenia wulkanicznego, największe Lac Lalolao. Mniejsze wyspy są pozbawione wód powierzchniowych.
Flora i fauna.
Region wysp porastają niewielkie obszary lasów tropikalnych, z drzewiastymi paprociami, pandanowce i palmy kokosowe. Mniejsze wyspy, koralowe są gęsto porośnięte roślinnością tropikalną. Liczne są podmorskie koralowce. Wiele gatunków roślin tropikalnych ma duże znaczenie w rolnictwie, należą do nich m.in. bananowce, drzewo chlebowe i wiele innych.
Fauna ogranicza się do ptaków, głównie morskich do zwierząt żyjących w morzu, gdzie występuje wiele gatunków skorupiaków, ryb, a także ssaków morskich.

</doc>
<doc id="2272249" url="https://pl.wikipedia.org/wiki?curid=2272249" title="An-Naufalijja">
An-Naufalijja

An-Naufalijja (arab. النوفلية) – miasto w Libii, ok. 140 km na wschód od Syrty.

</doc>
<doc id="2272250" url="https://pl.wikipedia.org/wiki?curid=2272250" title="Parafia wojskowa św. Kazimierza w Orzyszu">
Parafia wojskowa św. Kazimierza w Orzyszu

Parafia wojskowa pw. Świętego Kazimierza w Orzyszu jest parafią należącą do Dekanatu Wojsk Lądowych Ordynariatu Polowego Wojska Polskiego (do 27-06-2011 roku parafia należała do Warmińsko-Mazurskiego Dekanatu Wojskowego). Obsługiwana przez księży wojskowych. Został erygowany przez Biskupa Polowego WP Tadeusza Płoskiego 1 grudnia 2004 r. Biskup Polowy WP gen. bryg. Tadeusz Płoski przewodniczył 21 maja 2005 r. mszy w kościele garnizonowym pw. św. Kazimierza w Orzyszu. Na początku liturgii bp Płoski poświęcił kościół, a w jej przedsionku umieścił kamień węgielny pobłogosławiony przez Jana Pawła II w czasie jego pobytu w Ełku w 1999 r. Parafia mieści się przy ul. Wojska Polskiego 17C.

</doc>
<doc id="2272253" url="https://pl.wikipedia.org/wiki?curid=2272253" title="Słowiki (Olkusz)">
Słowiki (Olkusz)

Słowiki – osiedle położone w południowo-wschodniej części Olkusza. 
Początki osiedla sięgają lat 80. XX wieku. Charakterystycznym elementem osiedla Słowiki są niebieskie dachy bloków mieszkalnych. Osiedle podzielone jest na dwie, umowne części. Do pierwszej (zachodniej) należą ulice: Plac Konstytucji 3 Maja, Traugutta, Rataja, Kolberga, Ściegiennego, Wiejska, Przemysłowa. Do drugiej (wschodniej) należą natomiast ulice: Batalionów Chłopskich, Kosynierów, Witosa, gen. Buchowieckiego, Pakuska. 
Na "Osiedlu Słowiki" znajdują się: Przedszkole nr 13 i Szkoła Podstawowa nr 9.

</doc>
<doc id="2272255" url="https://pl.wikipedia.org/wiki?curid=2272255" title="Parafia wojskowa św. Barbary w Węgorzewie">
Parafia wojskowa św. Barbary w Węgorzewie

 
Parafia wojskowa pw. Świętej Barbary w Węgorzewie znajduje się w Dekanacie Wojsk Lądowych Ordynariatu Polowego Wojska Polskiego (do 27-06-2011 roku parafia należała do Warmińsko-Mazurskiego Dekanatu Wojskowego). Jej administratorem jest obecnie kapelan garnizonu Węgorzewo, Suwałki i Gołdap – ks. por. dr Tomasz Serwin. Parafia została erygowana 4 grudnia 2004.

</doc>
<doc id="2272257" url="https://pl.wikipedia.org/wiki?curid=2272257" title="Tadeusz Reyten">
Tadeusz Reyten



</doc>
<doc id="2272258" url="https://pl.wikipedia.org/wiki?curid=2272258" title="Parafia św. Wawrzyńca w Biedrusku">
Parafia św. Wawrzyńca w Biedrusku

 
Parafia Świętego Wawrzyńca – rzymskokatolicka parafia archidiecezji poznańskiej należąca do dekanatu czerwonackiego.
Parafia wojskowa w Biedrusku należała do Dekanatu Wojsk Lądowych Ordynariatu Polowego Wojska Polskiego (przed restrukturyzacją w roku 2012 należała do dekanatu pomorskiego). Jej proboszczem był ks. prałat ppłk Wiesław Okoń. Obsługiwana była przez księży diecezjalnych. Erygowana 1 lipca 1993. Mieściła się przy ulicy Wojskowej.
Z dniem 1 lipca 2018 została zlikwidowana, a na jej miejscu została powołana parafia pod tym samym wezwaniem przynależąca jurysdykcyjnie do Archidiecezji Poznańskiej. 

</doc>
<doc id="2272259" url="https://pl.wikipedia.org/wiki?curid=2272259" title="Muzeum Pożarnictwa Ziemi Olkuskiej">
Muzeum Pożarnictwa Ziemi Olkuskiej

 Muzeum Pożarnictwa Ziemi Olkuskiej - muzeum zbiorów sprzętu strażackiego oraz historii Ochotniczej Straży Pożarnej. Mieści się w Olkuszu przy ulicy Floriańskiej 5. W jego zbiorach można zobaczyć kolekcję samochodów, toporów, mundurów, konnych sikawek, hełmów oraz sztandarów zgromadzonych od roku 1885. W gablotach można również zobaczyć medale, odznaczenia oraz stare monety. Jednym z najstarszych eksponatów jest dzwon alarmowy z 1647 roku.
Zobacz też.
Olkusz

</doc>
<doc id="2272260" url="https://pl.wikipedia.org/wiki?curid=2272260" title="Ralph Giordano">
Ralph Giordano

Ralph Giordano (ur. 20 marca 1923 w Hamburgu, zm. 10 grudnia 2014 w Kolonii) – niemiecki dziennikarz, publicysta, pisarz i reżyser.
Życiorys.
Urodził się jako syn pianisty pochodzenia włoskiego i nauczycielki gry na fortepianie pochodzenia żydowskiego.
W roku 1940, jeszcze przed maturą, został na podstawie ustaw norymberskich usunięty z gimnazjum.
Był trzykrotnie przesłuchiwany i więziony przez Gestapo. Ostatnie lata wojny spędził ukrywając się wraz z rodziną w piwnicy w dzielnicy Hamburga – Alsterdorf. 4 maja 1945 został wyzwolony przez armię brytyjską.
Po II wojnie światowej rozpoczął pracę dziennikarza w żydowskim tygodniku Allgemeine Jüdische Wochenzeitung. Uzyskał wykształcenie dziennikarskie w Niemieckim Instytucie Literatury w Lipsku.
W latach 1946–1957 był członkiem nielegalnej Komunistycznej Partii Niemiec (KPD). W roku 1953 opublikował w wydawnictwie Neues Leben w NRD pod pseudonimem "Jan Rolfs" książkę "Westdeutsches Tagebuch" (Dziennik zachodnioniemiecki) w której wychwalał mądrość Stalina.
W roku 1955 zamieszkał w NRD, lecz po dziewięciu miesiącach powrócił rozczarowany do Hamburga. W książce "Die Partei hat immer recht" (Partia ma zawsze rację, 1961) rozliczył się ostatecznie ze swoimi złudzeniami. W latach 1961–1988 pracował jako dziennikarz telewizji NDR i WDR, tworząc ponad 100 programów dokumentalnych na tematy historyczne.
W roku 1982 opublikował on powieść "Die Bertinis, die Lebensgeschichte einer Familie" (Rodzina Bertini, dzieje życia pewnej rodziny) nad którą pracował prawie 40 lat. W powieści wykorzystał wątki autobiograficzne.
W roku 1987 opublikował książkę "Die zweite Schuld oder Von der Last, Deutscher zu sein" (Druga wina, czyli o ciężarze bycia Niemcem) o przetrwaniu narodowego socjalizmu w Republice Federalnej Niemiec. Wskutek tego stał się celem nienawistnych ataków ze strony neonazistów.
W roku 1989 wydał książkę "Wenn Hitler den Krieg gewonnen hätte" (Gdyby Hitler wygrał wojnę) i 1990 przegląd listów od czytelników poprzedniej książki "Wie kann diese Generation eigentlich noch atmen?" (Jak to pokolenie może jeszcze oddychać?).
Ożywienie nastrojów neonazistowskich po zjednoczeniu Niemiec skłoniło Ralpha Giordano do napisania listu do kanclerza Helmuta Kohla, co wywołało ożywioną dyskusję.
W roku 2000 ogłosił "Die Traditionslüge" (Kłamstwo tradycyjne), w którym zajął się niedemokratycznymi korzeniami Bundeswehry.
W marcu 2007 Giordano sprzeciwił się budowie centralnego meczetu w dzielnicy Kolonii – Ehrenfeld, wskutek czego spotkał się z pogróżkami ze strony islamistów. Stanowisko Giordano poparła bez zastrzeżeń publicystka Lea Rosh.
W listopadzie 2007 wycofał Ralph Giordano swoje poparcie dla „Centrum przeciwko Wypędzeniom” Eriki Steinbach.

</doc>
<doc id="2272261" url="https://pl.wikipedia.org/wiki?curid=2272261" title="Operacja Unified Protector">
Operacja Unified Protector

Operacja Unified Protector (w polskich mediach przedstawiana jako „Zjednoczony Obrońca”) – natowska operacja morska i lotnicza przeprowadzona w celu wyegzekwowania postanowień rezolucji RB ONZ nr 1970 oraz nr 1973. Operację NATO przejęło 25 marca 2011, od państw koalicji ONZ, które 19 marca, rozpoczęły interwencję w Libii. Pełna odpowiedzialność za nadzór nad strefą zakazu lotów NATO przejęło 27 marca. 31 marca o godz. 8:00 NATO przejęło pełną odpowiedzialność za interwencję wojskową.
Wcześniej kraje ONZ interweniowały bez jednolitego dowództwa. Stany Zjednoczone prowadziły operację Świt Odysei, Francuzi operację Harmattan, Brytyjczycy Ellamy, natomiast Kanadyjczycy MOBILE. Reszta koalicji była pod dowództwem Amerykanów.
Dowództwo nad operacją Unified Protector objął kanadyjski generał Charles Bouchard. Naczelne Dowództwo Połączonych Sił Zbrojnych NATO w Europie objął Amerykanin admirał James Stavridis, dowódcą działań morskich został Włoch wiceadmirał Rinaldo Veri dla operacji morskich, natomiast dowódcą działań lotniczych został, Amerykanin gen. Ralph Jodice.
Stany Zjednoczone 28 marca rozpoczęły w związku z rozpoczęciem natowskiej operacji, wycofywać swoje siły morskie z Morza Śródziemnego.
Dowództwo NATO poinformowało, iż operację powietrzną nad Libią zakończy się wraz z ostatnim dniem października. 27 sierpnia RB ONZ uchwaliła rezolucję, w której stwierdzono, iż mandat misji powietrznej wygasa 31 października 2011 o godz. 23:59. Podczas 218 dni operacji samoloty bojowe wykonały ok. 9600 misji, w czasie których zniszczono ok. 5900 celów militarnych. Wszystko to odbyło się podczas 26,1 tys. lotów. Siły NATO skontrolowały także ponad 3 tysiące statków pływających u wybrzeży Libii. Zniszczono 600 libijskich czołgów i pojazdów opancerzonych, 400 wyrzutni rakietowych i artyleryjskich. Z powodu podejrzeń o łamanie embarga na dostawy broni, uwarunkowanego rezolucją RB ONZ nr 1973, zatrzymanych zostało w sumie 11 statków. W powietrzu działała flota 16 państw.

</doc>
<doc id="2272263" url="https://pl.wikipedia.org/wiki?curid=2272263" title="Parafia wojskowa Matki Bożej Częstochowskiej w Chełmnie">
Parafia wojskowa Matki Bożej Częstochowskiej w Chełmnie

Parafia wojskowa pw. Matki Bożej Częstochowskiej w Chełmnie – znajduje się w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego. Do 2012 roku należała do Pomorskiego Dekanatu Wojskowego. Jej proboszczem jest ks. ppłk Piotr Wszelaki. Erygowana 21 stycznia 1993. Mieści się przy ulicy 3 Maja

</doc>
<doc id="2272267" url="https://pl.wikipedia.org/wiki?curid=2272267" title="Giovanni Scalzo">
Giovanni Scalzo

Giovanni Scalzo (ur. 17 marca 1959), włoski szermierz, szablista, wielokrotny medalista olimpijski, dwukrotny wicemistrz świata.
Brał udział w czterech igrzyskach (IO 80, IO 84, IO 88, IO 92), jednak podczas pierwszego startu był jedynie rezerwowym - Włosi bez jego udziału zajęli drugie miejsce. W 1984 był już pełnoprawnym członkiem złotej drużyny, a w 1988 sięgnął po dwa brązowe medale, będąc wówczas zawodnikiem GS Fiamme Oro. W drużynie był srebrnym medalistą mistrzostw świata w 1982 i 1993, a brązowym w 1983.

</doc>
<doc id="2272268" url="https://pl.wikipedia.org/wiki?curid=2272268" title="Parafia wojskowa Miłosierdzia Bożego w Grupie-Osiedlu">
Parafia wojskowa Miłosierdzia Bożego w Grupie-Osiedlu

 
Parafia wojskowa pw. Miłosierdzia Bożego w Grupie-Osiedlu znajduje się w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego).
Obsługiwana przez księży diecezjalnych. Erygowana 1 października 2006. 
Kościół jest przy Dworcowej 6, a kancelaria parafialna mieści się przy ulicy Świeckiej 4.

</doc>
<doc id="2272269" url="https://pl.wikipedia.org/wiki?curid=2272269" title="Parafia wojskowa św. Stanisława Kostki w Grudziądzu">
Parafia wojskowa św. Stanisława Kostki w Grudziądzu

 
Parafia wojskowa pw. Świętego Stanisława Kostki w Grudziądzu znajduje się w dekanacie Inspektoratu Wsparcia Sił Zbrojnych Ordynariatu Polowego Wojska Polskiego. Jej proboszczem jest ks. ppłk Piotr Wszelaki, będący jednocześnie kapelanem garnizonu Grudziądz. Obsługiwana przez księży diecezjalnych. Erygowana 1 lipca 1993. Mieści się przy ulicy Bema (kancelaria), natomiast kościół przy ulicy Ratuszowej. Do 2012 roku należała do Pomorskiego Dekanatu Wojskowego.
Proboszczowie parafii:

</doc>
<doc id="2272271" url="https://pl.wikipedia.org/wiki?curid=2272271" title="Parafia wojskowa Ducha Świętego w Olesznie">
Parafia wojskowa Ducha Świętego w Olesznie

 
Parafia wojskowa pw. Ducha Świętego w Olesznie znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Jej proboszczem jest ks. ppłk Wiesław Orłowski. Obsługiwana przez księży diecezjalnych. Erygowana 15 grudnia 2000. Mieści się przy ulicy Głównej.

</doc>
<doc id="2272272" url="https://pl.wikipedia.org/wiki?curid=2272272" title="Toyota Aristo">
Toyota Aristo



</doc>
<doc id="2272273" url="https://pl.wikipedia.org/wiki?curid=2272273" title="Toyota Harrier">
Toyota Harrier



</doc>
<doc id="2272276" url="https://pl.wikipedia.org/wiki?curid=2272276" title="Parafia Najświętszej Maryi Panny Królowej Polski w Pile">
Parafia Najświętszej Maryi Panny Królowej Polski w Pile

Parafia pw. Najświętszej Maryi Panny Królowej Polski w Pile – rzymskokatolicka parafia należąca do dekanatu Piła, diecezji koszalińsko-kołobrzeskiej, metropolii szczecińsko-kamieńskiej. Do grudnia 2015 należąca do również do dekanatu Inspektoratu Wsparcia Sił Zbrojnych, Ordynariatu Polowego WP. 
Parafia została erygowana 21 stycznia 1993 (jako wojskowa), później od lipca 2012 do sierpnia 2015 (jako cywilno-wojskowa), a decyzją biskupa polowego Józefa Guzdka od stycznia 2016 parafia straciła status wojskowej i została wyłączona z Ordynariatu Polowego i tym samym stała się parafią cywilną.
Miejsca święte.
Kościół parafialny.
Kościół pw. Najświętszej Maryi Panny Królowej Polski w Pile
Historia parafii.
Parafia do 2012 roku należała do Pomorskiego Dekanatu Wojskowego jako parafia wojskowa, a od 1 lipca 2012 roku na skutek reformy w Ordynariacie Polowym parafia stała się parafią cywilno-wojskową należącą do Dekanatu Inspektoratu Wsparcia Sił Zbrojnych Ordynariatu Polowego Wojska Polskiego.

</doc>
<doc id="2272279" url="https://pl.wikipedia.org/wiki?curid=2272279" title="Szkoła Podstawowa Niepubliczna przy Fundacji Pomocy Ludziom Niepełnosprawnym">
Szkoła Podstawowa Niepubliczna przy Fundacji Pomocy Ludziom Niepełnosprawnym

Szkoła Podstawowa Niepubliczna przy Fundacji Pomocy Ludziom Niepełnosprawnym – niepubliczna szkoła specjalna w Warszawie, działająca przy Fundacji Pomocy Ludziom Niepełnosprawnym. Szkoła powstała jako miejsce edukacji dla uczniów z niepełnosprawnością ruchową, głównie z mózgowym porażeniem dziecięcym. Obecnie kształci uczniów z niepełnosprawnością intelektualną, najczęściej sprzężoną z innymi niepełnosprawnościami.
Misja.
Szkoła stawia sobie za cel przygotowanie uczniów do samodzielnego funkcjonowania w życiu na miarę ich możliwości i potrzeb.
Szkoła zapewnia uczniom poczucie bezpieczeństwa, akceptacji, pewności siebie i poczucia odniesienia sukcesu. Stawia na aktywność uczniów, umiejętność budowania relacji oraz porozumiewanie się.
Historia.
Historia placówki sięga roku 1990, gdy rozpoczęła działalność świetlica terapeutyczno-integracyjna.
W roku szkolnym 1992/1993 działała już jako "Szkoła Podstawowa Niepubliczna Dla Dzieci z Porażeniem Mózgowym".
W roku 2003 nazwę szkoły zmieniono na obecną.
Od roku 2008 rozpoczęła działalność "Szkoła Specjalna Przysposabiająca do Pracy przy FPLN".
Organizacja.
Obecnie, obok "Szkoła Podstawowa Niepubliczna przy FPLN", działa również "Gimnazjum Niepubliczne przy FPLN", "Szkoła Specjalna Przysposabiająca do Pracy przy FPLN", "Zespół Wczesnego Wspomagania Rozwoju" oraz "Pozaszkolna Placówka Specjalistyczna przy FPLN". Placówki są oficjalnie odrębnymi jednostkami, choć mieszczą się w tym samym budynku oraz posiadają tę samą dyrekcję oraz nauczycieli i terapeutów.

</doc>
<doc id="2272280" url="https://pl.wikipedia.org/wiki?curid=2272280" title="Niezależna Oficyna Wydawnicza">
Niezależna Oficyna Wydawnicza

Niezależna Oficyna Wydawnicza NOWA – pierwsze polskie wydawnictwo publikujące w kraju poza cenzurą, powstałe w 1977, w latach 70. największe w II obiegu. W 1989 przekształcone w tzw. „superNową”.
Geneza.
Pomysł niezależnego wydawnictwa narodził w 1977 w kręgu studentów Katolickiego Uniwersytetu Lubelskiego, drukujących pismo „Zapis”. Nazwę „Nieocenzurowana Oficyna Wydawnicza” zaproponowali Janusz Krupski, Piotr Jegliński i Wit Wojtowicz. Z takim logo powielono 1. i 2. numer „Zapisu”. Latem 1977 grupa lubelska skontaktowała się z działaczem KOR Mirosławem Chojeckim, który zaproponował zmianę nazwy na Niezależna Oficyna Wydawnicza NOWA. Pod jego kierownictwem wydawnictwo rozpoczęło działalność w Warszawie, natomiast grupa lubelska zdecydowała się na odrębną działalność i rozpoczęła wydawanie pisma „Spotkania”.
Pierwszą publikacją z logo „Nowej” było "Pochodzenie systemu" Marka Tarniewskiego (właśc. Jakub Karpiński) wydane w sierpniu 1977. Autorem logo wydawnictwa – małej litery „n” był Tomasz Kuczborski, następnie autor okładek wielu książek „Nowej”. W nocie wydawniczej umieszczanej w publikacjach NOW-ej wskazywano, że wydawnictwo „dąży do tego, aby wolne słowo nie stawało przed barierą państwowego monopolu wydawniczo-informacyjnego”, a także, że „nie reprezentuje żadnego kierunku politycznego, chce służyć różnorodnym inicjatywom twórczym”. NOWA była formalnie i faktycznie niezależna od KSS „KOR”, jednak jej liderzy byli w większości członkami lub współpracownikami Komitetu. Samo wydawnictwo korzystało z pomocy finansowej KSS „KOR” udzielanej zasadniczo w formie pożyczek.
Działalność.
„Nowa” wydała w latach 1977–1989 ok. trzystu książek z zakresu literatury polskiej i światowej oraz historii najnowszej, w nakładach od kilkuset do kilkunastu tysięcy egzemplarzy, a także liczne pisma, m.in. „Zapis”, „Krytyka”, „Puls” i „Tygodnik Mazowsze”. Miała zorganizowany system druku i kolportażu. W latach 80., dzięki uzyskanej niezależności finansowej, wypłacała wynagrodzenia autorom, tłumaczom i drukarzom. W drugiej połowie lat 80. wydawała również kasety video (jako pierwszą "Przesłuchanie" Ryszarda Bugajskiego, łącznie 21 tytułów) oraz kasety magnetofonowe, łącznie 39 tytułów.
Władze PRL utrudniały działalność wydawnictwa, przede wszystkim poprzez konfiskatę książek i sprzętu poligraficznego, zatrzymania przez milicję na tzw. 48 godzin, w latach 70. decydowano się także na aresztowania pod sfingowanymi zarzutami kryminalnymi (w 1979 drukarza Tomasza Michalaka, w 1980 Mirosława Chojeckiego i drukarza Bogdana Grzesiaka).
Kierownictwo i współpracownicy.
W pierwszej fazie działalności wydawnictwo nie miało sformalizowanego kierownictwa. Do sierpnia 1980 kierowali nim Grzegorz Boguta, Mirosław Chojecki i Konrad Bieliński, wspierani przez Marię Fedecką (do grudnia 1977) Adama Michnika, Ewę Milewicz, Anatolę Lawinę, Jana Narożniaka i Ryszarda Knauffa oraz szefów kolportażu i druku – Marka Chimiaka, Mieczysława Grudzińskiego i Piotra Szwajcera oraz odpowiedzialną za rozliczenia finansowe Aleksandrę Korewę. Wśród współpracowników byli m.in. Tomasz Jastrun, Andrzej Tadeusz Kijowski, Sergiusz Kowalski, Jerzy Wocial.
Po powstaniu NSZZ „Solidarność” w sierpniu 1980, na czele wydawnictwa stało kolegium w składzie: Grzegorz Boguta (od stycznia 1981 szef oficyny wybrany przez Kolegium), Marek Borowik, Marek Chimiak, Piotr Szwajcer (odpowiedzialny za kolportaż) i Przemysław Cieślak (odpowiedzialny za kontakty z autorami). Po internowania kierownictwa Nowej w grudniu 1981, oficyną kierował krótko Paweł Bąkowski. Jesienią 1982 na czele wydawnictwa ponownie stanął Grzegorz Boguta, wspierany przez kolegium ukształtowane w styczniu 1983 w składzie: Piotr Szwajcer, Przemysław Cieślak, Marek Borowik, Jan Walc, Marek Chimiak. W II połowie lat 80. w skład kolegium weszli Jan Kofman, Andrzej Paczkowski, Mirosław Kowalski, Marek Kubin, Andrzej Werner i Adam Widmański, natomiast w czerwcu 1986 opuścili je Marek Borowik, Marek Chimiak i Przemysław Cieślak, którzy zamierzali stworzyć wydawnictwo działające oficjalnie.
Działem Nowakaseta kierował Marek Borowik, a tzw. Videonową Józef Chajn przy współpracy z Marią i Jerzym Neufeldami.
Drukarze.
Wśród najbardziej znanych drukarzy NOW-ej byli m.in. Jan Walc (w latach 70.), Zenon Pałka (w latach 70.), Bogdan Grzesiak, Andrzej Górski, Emil Broniarek, Antoni Roszak, Tomasz Michalak, Adam Grzesiak, Roman Wojciechowski, Norbert Pietrzak, Ryszard Latecki, Tadeusz Markiewicz, Maciej Radziwiłł.

</doc>
<doc id="2272282" url="https://pl.wikipedia.org/wiki?curid=2272282" title="Espen Bugge Pettersen">
Espen Bugge Pettersen

Espen Bugge Pettersen (ur. 10 maja 1980 w Tønsbergu) – piłkarz norweski grający na pozycji bramkarza. Od 2014 roku jest piłkarzem klubu Strømsgodset IF.
Kariera klubowa.
Karierę piłkarską Pettersen rozpoczął w klubie Eik-Tønsberg. W 1999 roku zadebiutował w jego barwach w norweskiej drugiej lidze, a w 2000 roku był podstawowym zawodnikiem tego klubu. Na koniec sezonu 2000 spadł z Tønsbergiem do trzeciej ligi.
W 2002 roku Pettersen zmienił klub i został zawodnikiem drugoligowego Sandefjord Fotball. Przez cztery sezony grał w rozgrywkach drugiej ligi, a w 2005 roku wywalczył awans do pierwszej ligi Norwegii. W niej swoje pierwsze spotkanie rozegrał 9 kwietnia 2006, przeciwko Stabækowi IF, w którym padł remis 0:0. W 2007 roku spadł z Sandefjordem do drugiej ligi, ale już w 2009 roku ponownie grał w Tippeligaen.
W połowie 2010 roku Pettersen odszedł z Sandefjordu do Molde FK. W Molde zadebiutował 1 sierpnia 2010 w zremisowanym 1:1 wyjazdowym meczu z SK Brann. W Molde jest pierwszym bramkarzem.
W 2015 przeszedł do Strømsgodset IF.
Kariera reprezentacyjna.
W reprezentacji Norwegii Pettersen zadebiutował 29 maja 2010 roku w wygranym 2:1 towarzyskim spotkaniu z Czarnogórą. W 89. minucie tego meczu zmienił Rune Jarsteina.

</doc>
<doc id="2272285" url="https://pl.wikipedia.org/wiki?curid=2272285" title="Parafia wojskowa bł. Michała Sopoćki w Redzikowie-Osiedlu">
Parafia wojskowa bł. Michała Sopoćki w Redzikowie-Osiedlu

 
Parafia wojskowa pw. Błogosławionego Michała Sopoćki w Redzikowie-Osiedlu znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Jej proboszczem jest ks. ppłk dr Piotr Sroka. Obsługiwana przez księży diecezjalnych. Erygowana 15 sierpnia 2009. Mieści się pod numerem 34.

</doc>
<doc id="2272289" url="https://pl.wikipedia.org/wiki?curid=2272289" title="Parafia wojskowa św. Pawła Apostoła w Słupsku">
Parafia wojskowa św. Pawła Apostoła w Słupsku

Parafia wojskowa pw. Świętego Pawła Apostoła w Słupsku – rzymskokatolicka parafia należąca do dekanatu Wojsk Lądowych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Obsługiwana przez księży diecezjalnych. Erygowana 16 czerwca 1995. Siedziba parafii mieści się przy ulicy Bohaterów Westerplatte.

</doc>
<doc id="2272291" url="https://pl.wikipedia.org/wiki?curid=2272291" title="Maguny (gmina)">
Maguny (gmina)

Gmina Maguny (lit. "Magūnų seniūnija") - gmina w rejonie święciańskim okręgu wileńskiego na Litwie. 81% mieszkańców stanowią Polacy.
Ośrodek gminy - Maguny (300 mieszkańców). Na terenie gminy jest 35 wsi i osiedli, największe z nich: Preny mają 414 mieszkańców. Położenie w wielkim zakolu Wilii i naturalne granice gminy przebiegające na południu i zachodzie wzdłuż tej rzeki i jej dopływu Żejmiany oraz oddzielenie od północy przez pas lasów i błot powodowało, że więcej związków rodzinnych i gospodarczych mieszkańcy utrzymywali z położonymi na wschodzie, za obecną granicą z Białorusią, którą wyznaczono wzdłuż prawego dopływu Wilii rzeczki Bołoszanki, obszarami zamieszkanymi także przez polską ludność. Dziś te kontakty są utrudnine. 
Piękna okolica pełna borów sosnowych pokrywających morenowe wzgórza, wśród których znajduje się kilka niewielkich jezior (Jezioro Stawiszcze), a na południu zakola Wilii.
Infrastruktura.
Jedyna w rejonie święciańskim szkoła podstawowa z językiem polskim (zamknięta w sierpniu 2014 r., w ramach litewskiej akcji tzw. "optymizacji" szkół, uczniowie zostali przeniesieni do innych placówek oświatowych), biblioteka, Dom Kultury.
Przedsiębiorczość lokalna.
Rolnictwo i leśnictwo, usługi świadczone dla mieszkańców.

</doc>
<doc id="2272294" url="https://pl.wikipedia.org/wiki?curid=2272294" title="Pompil">
Pompil

Pompil, pompil czarny ("Centrolophus niger") – gatunek ryby okoniokształtnej z rodziny pompilowatych (Centrolophidae).
Występowanie.
Występuje we wszystkich ciepłych morzach świata.
Ryba żyjąca w strefie otwartego morza, młode w strefie przypowierzchniowej, starsze osobniki w głębszych warstwach.
Opis.
Dorasta maksymalnie do 86 cm. Ciało owalne o niskim długim trzonie ogonowym. Głowa zaokrąglona, pysk tępy. Ciało pokryte bardzo drobną łuską. Płetwa grzbietowe bardzo długa niepodzielona podparta 10 twardymi i 28–31 miękkimi promieniami. Płetwa odbytowa podparta 3 twardymi i 21–22 miękkimi promieniami. Płetwa ogonowa duża z wyciętą tylną 
Ubarwienie: grzbiet ciemnobrunatny, szary lub czarny, brzuch rozjaśniony. Łuski o ciemnych krawędziach i srebrzystych nasadach, przez co ciało mieni się srebrnymi punktami.
Odżywianie.
Odżywia się skorupiakami, głowonogami i małymi rybami.
Rozród.
Biologia rozrodu jest nieznana.

</doc>
<doc id="2272295" url="https://pl.wikipedia.org/wiki?curid=2272295" title="Mukunda Lal Ghosh">
Mukunda Lal Ghosh



</doc>
<doc id="2272296" url="https://pl.wikipedia.org/wiki?curid=2272296" title="Parafia wojskowa Matki Bożej Dobrej Rady w Stargardzie">
Parafia wojskowa Matki Bożej Dobrej Rady w Stargardzie

Parafia wojskowa pw. Matki Bożej Dobrej Rady w Stargardzie – rzymskokatolicka parafia należąca do dekanatu Wojsk Lądowych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Jej proboszczem jest kpt. ks. dr. Robert Dębiński. Obsługiwana przez księży diecezjalnych. Erygowana 17 listopada 1993. 

</doc>
<doc id="2272300" url="https://pl.wikipedia.org/wiki?curid=2272300" title="Parafia wojskowa św. Wojciecha w Szczecinie">
Parafia wojskowa św. Wojciecha w Szczecinie

Parafia wojskowa pw. Świętego Wojciecha w Szczecinie - rzymskokatolicka parafia należąca do dekanatu Wojsk Lądowych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Obsługiwana przez księży kapelanów wojskowych. Erygowana 21 stycznia 1993. Mieści się przy Placu Zwycięstwa.

</doc>
<doc id="2272303" url="https://pl.wikipedia.org/wiki?curid=2272303" title="Parafia wojskowa św. Jana Sarkandra i św. Stanisława Kostki w Szczecinie">
Parafia wojskowa św. Jana Sarkandra i św. Stanisława Kostki w Szczecinie

Parafia wojskowa pw. Świętego Jana Sarkandra i Świętego Stanisława Kostki w Szczecinie - rzymskokatolicka parafia należąca do dekanatu Wojsk Lądowych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Jej proboszczem od 1 maja 2017 jest ks.mjr. Karol Skopiński. Odsługiwana przez księży wojskowych. Erygowana 15 czerwca 1995. Mieści się przy ulicy Metalowej.

</doc>
<doc id="2272304" url="https://pl.wikipedia.org/wiki?curid=2272304" title="Fernando Navarro (meksykański piłkarz)">
Fernando Navarro (meksykański piłkarz)

Fernando Navarro Morán (ur. 18 kwietnia 1989 w mieście Meksyk) – meksykański piłkarz występujący na pozycji prawego obrońcy lub środkowego pomocnika, reprezentant Meksyku, od 2022 roku zawodnik Toluki.
Kariera klubowa.
Navarro pochodzi ze stołecznego miasta Meksyk i swoją karierę rozpoczynał w tamtejszych amatorskich zespołach Centro de Capacitación Carso (CECAP) i Pumitas. W późniejszym czasie przeniósł się klubu Atlante FC z siedzibą w Cancún, gdzie początkowo występował w trzecioligowych rezerwach – Club Tecamachalco. Za sprawą udanych występów jako osiemnastolatek został włączony do pierwszej drużyny przez szkoleniowca José Guadalupe Cruza, w meksykańskiej Primera División debiutując 1 marca 2008 w przegranym 0:2 spotkaniu z San Luis. Początkowo pełnił jednak rolę rezerwowego i regularnie zaczął pojawiać się na boiskach dopiero kilka miesięcy później, w 2009 roku triumfując z Atlante w rozgrywkach Ligi Mistrzów CONCACAF. Wówczas także wziął udział w Klubowych Mistrzostwach Świata, podczas których jego ekipa odpadła w półfinale i zajęła czwarte miejsce. Bezpośrednio po tym wywalczył sobie pewne miejsce w linii defensywy, premierowego gola w lidze zdobywając 8 stycznia 2011 w przegranej 1:2 konfrontacji z Santosem Laguna. Ogółem w barwach Atlante spędził niemal cztery lata.
Latem 2011 Navarro został zawodnikiem zespołu Tigres UANL z miasta Monterrey. Tam już w pierwszym, jesiennym sezonie Apertura 2011 zdobył z drużyną prowadzoną przez Ricardo Ferrettiego swój premierowy tytuł mistrza Meksyku, pełniąc jednak wyłącznie rolę głębokiego rezerwowego. Przez półtora roku pobytu w Tigres nie potrafił wywalczyć sobie pozycji w wyjściowym składzie, wobec czego odszedł do klubu CF Pachuca, którego barwy reprezentował z kolei przez sześć miesięcy, również wyłącznie jako rezerwowy. W lipcu 2013 przeniósł się do ekipy Club León na mocy współpracy między obydwoma zespołami (posiadającymi wspólnego właściciela – przedsiębiorstwo Grupo Pachuca). W sezonie Apertura 2013 wywalczył z nią swoje kolejne mistrzostwo Meksyku i sukces ten powtórzył również pół roku później, podczas wiosennych rozgrywek Clausura 2014, kiedy to po raz trzeci zdobył tytuł mistrzowski. Podobnie jak w Tigres i Pachuce był jednak wyłącznie rezerwowym zawodnikiem zespołu trenera Gustavo Matosasa.
Podstawowym graczem Navarro został dopiero po przyjściu do ekipy szkoleniowca Juana Antonio Pizziego i w tej roli w sezonie Apertura 2015 dotarł do finału krajowego pucharu – Copa MX.

</doc>
<doc id="2272305" url="https://pl.wikipedia.org/wiki?curid=2272305" title="Parafia wojskowa św. Ignacego Loyoli w Szczecinku">
Parafia wojskowa św. Ignacego Loyoli w Szczecinku

Parafia wojskowa pw. Świętego Ignacego Loyoli w Szczecinku - parafia należąca do dekanatu Inspektoratu Wsparcia Sił Zbrojnych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego).
Jej proboszczem jest ks. ppłk Zenon Sodzawiczny. Obsługiwana przez księży diecezjalnych. Erygowana 21 stycznia 1993. Siedziba parafii mieści się przy ulicy Myśliwskiej.

</doc>
<doc id="2272306" url="https://pl.wikipedia.org/wiki?curid=2272306" title="Aranda de Duero">
Aranda de Duero

Aranda de Duero – hiszpańskie miasto i gmina w południowej części prowincji Burgos. W 2010 roku miasto liczyło 33 154 mieszkańców. Najbliższe lotnisko znajduje się w Valladolid.

</doc>
<doc id="2272308" url="https://pl.wikipedia.org/wiki?curid=2272308" title="Parafia wojskowa bł. Michała Kozala w Trzebiatowie">
Parafia wojskowa bł. Michała Kozala w Trzebiatowie

Parafia wojskowa pw. Błogosławionego Michała Kozala w Trzebiatowie znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego) Obsługiwana przez księży diecezjalnych. Erygowana 16 czerwca 1995. Mieści się przy ulicy Zagórskiej.

</doc>
<doc id="2272312" url="https://pl.wikipedia.org/wiki?curid=2272312" title="Hadag Nahash">
Hadag Nahash

Hadag Nahash – zespół popowy założony w 1996 roku w Jerozolimie. Znany jest z lewicowych oświadczeń politycznych w wielu jego utworach.
Nazwa.
Nazwa grupy oznacza dosłownie „wąż-ryba” ale również w hebrajskim jest drugie znaczenie "Nahag Chadasz" (hebr. נהג חדש „Nowy szofer”).
Ikonę zespołu przedstawia dziecko oddające mocz, jeżeli luźno przetłumaczymy z hebrajskiego znak oznacza dosłownie „pokażę skąd” (אני אראה לך מאיפה משתין הדג) co oznacza coś w rodzaju „Pokażę ci, jak to zrobić”.
Styl muzyczny.
Podobnie jak wielu izraelskich muzyków pop, takich jak Teapacks i Idan Raichel. Hadag Nahash miesza zachodnią muzykę pop z elementami wschodniej.

</doc>
<doc id="2272315" url="https://pl.wikipedia.org/wiki?curid=2272315" title="Parafia wojskowa św. Franciszka z Asyżu w Wałczu">
Parafia wojskowa św. Franciszka z Asyżu w Wałczu

Parafia wojskowa pw. Świętego Franciszka z Asyżu w Wałczu - parafia należąca do dekanatu Inspektoratu Wsparcia Sił Zbrojnych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego).
Jej proboszczem jest ks. mjr Witold Kurek. Obsługiwana przez księży diecezjalnych. Erygowana 21 stycznia 1993. Siedziba parafii mieści się przy ulicy Wojska Polskiego 101. 

</doc>
<doc id="2272319" url="https://pl.wikipedia.org/wiki?curid=2272319" title="Parafia wojskowa św. Augustyna w Złocieńcu">
Parafia wojskowa św. Augustyna w Złocieńcu

 
Parafia wojskowa pw. Świętego Augustyna w Złocieńcu znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Jej proboszczem jest ks. mjr Tadeusz Gryglicki. Obsługiwana przez księży diecezjalnych. Erygowana 13 sierpnia 1993. Mieści się przy ulicy Czwartaków.

</doc>
<doc id="2272322" url="https://pl.wikipedia.org/wiki?curid=2272322" title="Łysienie męskie">
Łysienie męskie



</doc>
<doc id="2272324" url="https://pl.wikipedia.org/wiki?curid=2272324" title="Wódz Szalony Koń">
Wódz Szalony Koń

Wódz Szalony Koń – amerykański western z 1955. Film jest oparty na faktach oraz ma znamiona eposu. Zdjęcia wykonano w rejonach gdzie miały miejsce wydarzenia pokazywane w filmie (Góry Czarne w Dakocie). Reżyserem był George Sherman, a scenariusz napisali Gerald Drayson Adams i Franklin Coen.
Fabuła.
Film jest opowieścią o Szalonym Koniu i losach Indian w XIX wieku. Indianie byli wtedy wypierani przez białych w kierunku zachodnim i upychani w rezerwatach. W końcu, na mocy kolejnego niekorzystnego traktatu, zostali osadzeni w Górach Czarnych, do których biali jednak mieli nie mieć wstępu.
Na początku Szalony Koń jest młodym chłopcem. Gdy umiera wódz Siuksów, przed śmiercią wypowiada przepowiednię. Mówi, że kiedyś będzie wśród nich wielki wódz, który poprowadzi swój lud do chwały i zwycięstw. Jednak zginie z ręki Indianina. Szalony Koń czuje, że słowa wodza odnosiły się do niego. Jego przypuszczenia potwierdza znak na niebie, widziany jeszcze tego samego dnia.
Gdy Szalony Koń jest już dorosły, imponuje innym swoją odwagą, spokojem i stanowczością w stosunku do białych. Ludzie widzą w nim człowieka z przepowiedni. Wkrótce Szalony Koń zostaje więc wodzem. Wódz także żeni się i rodzi mu się córka.
Wkrótce na terenie Gór Czarnych zostaje odkryte złoto. Biali chcą więc złamać postanowienia traktatu i przejąć kontrolę nad Górami Czarnymi. Indianie nie mają zamiaru ustąpić. Szczególnie stanowczy jest Szalony Koń. Gdy wybucha wojna, Indianie wygrywają potyczki (w tym nad Little Bighorn). Jest to zasługa głównie Szalonego Konia, który świetnie dowodzi swoimi wojownikami.
Sukcesy Indian okazują się jednak bez znaczenia. Szalonego Konia dotyka tragedia osobista i ginie jego córka. Jego plemię w większości postanawia przesiedzieć zimę w amerykańskim forcie. Szalony Koń początkowo stanowczo odmawia, bo to oznaczałoby poddanie się. Wkrótce jednak, ze względu na żonę sam wprowadza się do fortu. Tam podczas sprzeczki zostaje wkrótce zabity przez (znajomego mu) Indianina będącego na służbie wojskowej w armii amerykańskiej. Przepowiednia zostaje więc spełniona.

</doc>
<doc id="2272327" url="https://pl.wikipedia.org/wiki?curid=2272327" title="Parafia wojskowa Bożego Miłosierdzia w Bielsku-Białej">
Parafia wojskowa Bożego Miłosierdzia w Bielsku-Białej

 
Parafia wojskowa pw. Bożego Miłosierdzia w Bielsku-Białej znajduje się w Dekanacie Inspektoratu Wsparcia Sił Zbrojnych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego).
Jej pierwszym proboszczem i budowniczym kościoła był ks. ppłk Mariusz Tołwiński.
Parafia została erygowana 6 października 2008. Mieści się przy ulicy Leszczyńska 29.

</doc>
<doc id="2272329" url="https://pl.wikipedia.org/wiki?curid=2272329" title="Kownia II">
Kownia II

Kownia II ("Kownia odmienny, Wysiecki, Wyschecki") – kaszubski herb szlachecki, odmiana herbu Kownia.
Opis herbu.
Herb występował przynajmniej w trzech wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Kownia II ("Kownia odmienny, Wysiecki I, Wyschetzki"): "W polu czerwonym trzy miecze w wachlarz, stykające się ostrzami, środkowy pomiędzy dwoma gwiazdami złotymi; pod nimi półksiężyc złoty. Klejnot: nad hełmem w koronie ogon pawi. Labry czerwone, podbite złotem."
Wysiecki II ("Kownia odmienny, Wyschetzki"): Brak gwiazd, w klejnocie pięć piór strusich, dwa czerwone między srebrnymi.
Wysiecki III ("Kownia odmienny, Kownia III odmienny, Wyschetzki"): Gwiazdy na prawo i lewo od skrajnych mieczów, księżyc z twarzą. Brak hełmu, klejnotu i labrów, korona bezpośrednio nad tarczą.
Najwcześniejsze wzmianki.
Wariant pierwszy wymieniają: "Nowy Siebmacher", Ledebur ("Pommersches Wappenbuch"), Benno von Winckler ("Die nationalitaten Pomerellens"), Friedrich Lorentz ("Die Ortshaften Damerkau und Wyschetzin in Kreise Neustadt und die Adelsfamilie von Dąbrowski und von Wyszecki"), a z polskich heraldyków Juliusz Karol Ostrowski ("Księga herbowa rodów polskich", jako Kownia II). Warianty pozostałe wymienia "Nowy Siebmacher", chociaż Ostrowski przytacza jako "Kownia III" herb podobny do Wysieckiego III, ma on dodatkową gwiazdę pod półksiężycem, zaś gwiazdy górne między mieczami.
Rodzina Wysiecki.
Rodzina o nazwisku odmiejscowym od wsi Wyszecino. Wzmiankowana od 1570 (Wyszecki). Kolejne wzmianki z 1648 (Wysiecki), 1662 (Wysecki, Wyssecki). Rodzinę notuje się też jako dziedziców następujących wsi lub ich części: Podjazy, Tuchlino, Dąbrówka, Pobłocie, Tępcz, Cieszenie, Kętrzyno, Kiełpino Górne, Łówcz Górny, Nawcz, Słuszewo, Żochowo, a poza Kaszubami Stanomino, zaś w XIX wieku nawet na Śląsku.
Herbowni.
Wysiecki (Wiesietzki, Wischetzki, Wiszecki, Wyschetzki, Wyssecki, Wyszecki, Wyszewski) także z przydomkami: Bach, Zdun, Sikuła, Erazm (Harsmys, Harszmys). Możliwe, że rodzina używała też podstawowego wariantu herbu Kownia.

</doc>
<doc id="2272330" url="https://pl.wikipedia.org/wiki?curid=2272330" title="Parafia wojskowa św. Barbary w Gliwicach">
Parafia wojskowa św. Barbary w Gliwicach

Parafia wojskowa pw. Świętej Barbary w Gliwicach znajduje się w Dekanacie Wojsk Specjalnych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego). Jej proboszczem jest ks. ppłk Krzysztof Smoleń. Obsługiwana przez księży kapelanów z Ordynariatu Polowego Wojska Polskiego. Erygowana 21 stycznia 1993. Obejmuje swą posługą wszystkich żołnierzy, pracowników wojska, emerytów wojskowych (oraz ich rodziny) Garnizonu Gliwice.

</doc>
<doc id="2272332" url="https://pl.wikipedia.org/wiki?curid=2272332" title="Bramley (South Yorkshire)">
Bramley (South Yorkshire)

Bramley – wieś w Anglii, w hrabstwie ceremonialnym South Yorkshire, w dystrykcie (unitary authority) Rotherham. Leży 15 km na wschód od miasta Sheffield i 227 km na północ od Londynu. Miejscowość liczy 8194 mieszkańców.

</doc>
<doc id="2272335" url="https://pl.wikipedia.org/wiki?curid=2272335" title="Christiane Weber">
Christiane Weber

Christiane Weber, po mężu Bellmann (ur. 13 lutego 1962 w Dillingen/Saar) – niemiecka florecistka reprezentująca RFN. Dwukrotna mistrzyni olimpijska z Los Angeles (1984) i Seulu (1988), wicemistrzyni (191983) i trzykrotna brązowa medalistka mistrzostw świata (1982, 1986, 1995).
Jej mężem był Achim Bellmann, który uprawiał pięciobój nowoczesny z którym ma dwoje dzieci (jedno z nich zostało szermierzem). Małżeństwo jest po rozwodzie. Po zakończeniu kariery sportowej Weber została chirurgiem w klinice w Langenfeld.
Osiągnięcia.
Konkurencja: floret

</doc>
<doc id="2272336" url="https://pl.wikipedia.org/wiki?curid=2272336" title="Parafia wojskowa Dobrego Pasterza w Nowej Dębie">
Parafia wojskowa Dobrego Pasterza w Nowej Dębie

 
Parafia wojskowa pw. Dobrego Pasterza w Nowej Dębie znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego). Jej proboszczem jest ks. kan. ppłk. Zbigniew Sawicki. Obsługiwana przez księży diecezjalnych. Założona 21 stycznia 1993. Mieści się przy ulicy Anieli Krzywoń.

</doc>
<doc id="2272338" url="https://pl.wikipedia.org/wiki?curid=2272338" title="Pedro Benítez">
Pedro Benítez

Pedro Benítez, właśc. Pedro Juan Benítez Dominguez (ur. 23 marca 1981 w San Lorenzo) – paragwajski piłkarz występujący na pozycji obrońcy, reprezentant Paragwaju.
Kariera piłkarska.
Kariera klubowa.
W 1998 rozpoczął swoją karierę w Sportivo San Lorenzo. Potem występował w innych paragwajskich klubach Sportivo Luqueño, Club Olimpia i Cerro Porteño. W końcu grudnia 2006 wyjechał do Ukrainy, gdzie podpisał 5-letni kontrakt z Szachtarem Donieck. Przez wysoką konkurencję nie potrafił przebić się do podstawowej jedenastki. Na początku 2005 próbował swoich sił na testach w rosyjskich Kryljach Sowietow Samara. Potem próbował zasilić skład ukraińskiego Czornomorca Odessa. Jednak nie potrafił sprostać wymaganiom trenerów i powrócił do Paragwaju, do swego byłego klubu Cerro Porteño. Na początku 2007 przeszedł do Club Libertad. W 2008 ponownie wyjechał za granicę, tym razem do Meksyku, gdzie bronił barw Tigres UANL. W sezonie 2009/10 występował na zasadach wypożyczenia w brazylijskim Atlético Mineiro. W lipcu 2010 powrócił do ojczyzny ponownie do Cerro Porteño.
Kariera reprezentacyjna.
Od 2004 występuje w reprezentacji Paragwaju. Wcześniej bronił barw młodzieżowej reprezentacji, z którą zdobył srebrne medale na Letnich Igrzyskach Olimpijskich 2004 w Atenach.

</doc>
<doc id="2272340" url="https://pl.wikipedia.org/wiki?curid=2272340" title="Tramwaje w Permie">
Tramwaje w Permie

Tramwaje w Permie − system komunikacji tramwajowej działający w rosyjskim mieście Perm.
Historia.
Pierwszą linię tramwajową w Permie otwarto 7 listopada 1929 na trasie z Motowilichy do ulicy Lenina na skrzyżowaniu z ul. Krasnoufimską (obecna ul. Kujbyszewa). W 1930 linię tramwajową przedłużono do stacji kolejowej Perm II oraz wzdłuż ulicy Karola Marksa do parku im. Gorkiego, którą obsługiwała linia nr 2. Do stacji kolejowej Perm I linię tramwajową zbudowano od początku ul. K. Marksa w 1937. W latach 1932−1933 tramwaje od dworca kolejowego Perm II dotarły do strefy przemysłowej. Trasę tę obsługiwała linia nr 3. Przez pewien okres w Permie były także tramwaje towarowe. W 1948 planowano budowę nowej zajezdni tramwajowej (obecnie «Krasnyj Oktjabr»). W 1952 linię tramwajową wzdłuż Syberyjskiego traktu przedłużono do fabryki rowerów "Velta". W 1957 wybudowano połączenie istniejących tras w ulicach: Gromowa i Lenina oraz uruchomiono linię tramwajową nr 5 na trasie: Perm-II − Zawod Kalinina (fabryka im. Kalinina). W 1958 zbudowano linię w ul. Puszkina do rafinerii oraz wybudowano nową zajezdnię tramwajową «Bałatowo». Linia ta działała przez pewien czas jako niezależna od reszty sieci. W latach 60. XX w. planowano zlikwidować trasę w ulicy K. Marksa i zastąpić ją trolejbusami; z tego powodu w 1961 wybudowano trasę w ulicach Gorkiego i Rewolucji, po której miały jeździć tramwaje linii nr 6 i 8. Jednak linia tramwajowa w ul. K. Marksa w tamtych latach nie mogła zostać zlikwidowana i dalej jeździła po niej linia nr 6, a w ul. Gorkiego linia nr 8. W 1965 została zbudowana linia na ulicach Krupskiej i Gagarina do ul. Uszynskiego; na tę trasę skierowano linie 1, 7 i 8. W grudniu 1970 tramwaje dotarły na drugi brzeg Kamy. W 1976 wybudowano linię do zakładów chemicznych. W 1969 zlikwidowano linię tramwajową z części ul. Lenina (przeniesiono ją na ul. Kommunisticzeską), którą zastąpiła linia trolejbusowa nr 7. W 1987 zamknięto linię tramwajową na drugą stronę rzeki, którą rozebrano w latach 1994−1995. Obecnie po ostatnich latach likwidacji niektórych odcinków planowana jest budowa kilku nowych linii, oraz są prowadzone prace remontowe na istniejących liniach.
Linie.
Według stanu na 2013 w Permie działa 11 linii tramwajowych:
Tabor.
Pierwszymi tramwajami w Permie były używane wagony typu F dostarczone z Moskwy. W 1948 otrzymano pierwsze tramwaje typu KTM/KTP-1. W 1970 rozpoczęto dostawy tramwajów KTM-5, które w 1973 zastąpiły KTM/KTP-1, a w styczniu 1977 także KTM/KTP-2. W latach 90. otrzymano nowe tramwaje typu KTM-8 i KTM-8KM, ostatni z nich dotarł do Permu w 1999. Od 2005 rozpoczęto dostawy nowych tramwajów typu KTM-19KT, a od 2007 KTM-19K. Według stanu na rok 2012 najnowszymi tramwajami w Permie były wówczas częściowo niskopodłogowe tramwaje KTM-23. Pierwszy z nich do Permu dotarł we wrześniu 2010 z Moskwy, oznaczono go nr 502. Następne dwa o nr 504 i 506 otrzymano w lutym 2011, a w marcu kolejne trzy o nr 508, 510 i 512. W posiadaniu przedsiębiorstwa МУП Пермгорэлектротранс są także tramwaje produkcji białoruskiej firmy Biełkommunmasz: 12 wysokopodłogowych tramwajów AKSM-60102 z lat 2008−2009. Do 2011 posiadano także jeden częściowo niskopodłogowy AKSM-62103 z 2010. 27 września 2011 na terenie zajezdni Balatovo spalił się wagon KTM-23 o nr 528, w wyniku czego został wycofany z eksploatacji. Według stanu na 2012 łącznie w Permie było 181 wagonów liniowych:
Wg stanu na 2012 tabor techniczny składa się z 17 tramwajów typu KTM-5, 2 KTM-5A oraz 1 KTM-8KM.

</doc>
<doc id="2272344" url="https://pl.wikipedia.org/wiki?curid=2272344" title="Pedro Benitez">
Pedro Benitez



</doc>
<doc id="2272346" url="https://pl.wikipedia.org/wiki?curid=2272346" title="Parafia wojskowa św. Józefa w Nowym Glinniku">
Parafia wojskowa św. Józefa w Nowym Glinniku

 
Parafia wojskowa pw. Świętego Józefa w Nowym Glinniku-Osiedlu znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego). Obsługiwana przez księży diecezjalnych. Erygowana 27 sierpnia 1999. 

</doc>
<doc id="2272347" url="https://pl.wikipedia.org/wiki?curid=2272347" title="W16">
W16



</doc>
<doc id="2272349" url="https://pl.wikipedia.org/wiki?curid=2272349" title="Noam Rotem">
Noam Rotem

Noam Rotem (ur. 1974) – izraelski wokalista, gitarzysta i kompozytor rockowy.
Życiorys.
Debiutował jako solista w zespole Kerach Tesza (Ice 9), który nagrał kilka przebojów pod koniec lat 90. XX wieku, a także supportował brytyjską formację brit popową Suede podczas ich koncertów w Izraelu.
W 2004 roku ukazała się jego solowa płyta "Hom Enoshi" (pol. "Ludzkie ciepło"), która została ciepło przyjęta przez krytyków. Jego drugi album "Ezra Baderech" (pol. "Pomoc jest w drodze") z 2007 r., nominowany był w kategorii Album roku podczas rozdania nagród Israel Music Awards 2007.
W Polsce stał się znany za sprawą nagrania piosenki "ha-kita szelanu" czyli hebrajskojęzycznej wersji znanej piosenki Jacka Kaczmarskiego – "Nasza klasa" w 2009 r. Muzyk w ten sposób chciał oddać hołd wielkiemu bardowi Solidarności, którego twórczość go zafascynowała. W grudniu 2009 r. dał kilka koncertów w Polsce, w tym między innymi w poznańskim Klubie Dragon, warszawskiej Klubokawiarni Chłodna 25, wrocławskim Klubie Mleczarnia i krakowskim Alchemiku. Singiel artysty został wydany przez Instytut Adama Mickiewicza w Polsce i Izraelu w ramach Roku Polskiego w Izraelu 2008-2009, zbiegło się to jednocześnie w obchodami dwudziestej rocznicy pierwszych po wojnie wolnych wyborów w Polsce. Był również w grudniu 2009 r. gościem programu Dzień Dobry TVN. 
Rotem był także nominowany do dwóch nagród teatralnych za swoją rolę w sztuce Sary Kane "Miłość Fedry" oraz jako autor muzyki, którą skomponował do tego przedstawienia.

</doc>
<doc id="2272350" url="https://pl.wikipedia.org/wiki?curid=2272350" title="Parafia wojskowa Matki Bożej Królowej Polski w Przemyślu">
Parafia wojskowa Matki Bożej Królowej Polski w Przemyślu

Parafia wojskowa pw. Matki Bożej Królowej Polski w Przemyślu – znajduje się w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego)
. Jej proboszczem jest ks. ppłk Marcin Kwiatkowski. Obsługiwana przez księży kapelanów WP Erygowana 21 stycznia 1993. Mieści się przy ulicy Słowackiego, w kompleksie byłego szpitala wojskowego. Opieką duszpasterską obejmuje służby mundurowe Przemyśla (5 Batalion Strzelców Podhalańskich w Przemyślu, 1 Batalion Czołgów w Żurawicy, Okręgowe Warsztaty Techniczne w Żurawicy, Bieszczadzki Oddział Straży Granicznej, Oddział Celny, Straż Ochrony Kolei).

</doc>
<doc id="2272351" url="https://pl.wikipedia.org/wiki?curid=2272351" title="Fauna ediakarska">
Fauna ediakarska



</doc>
<doc id="2272352" url="https://pl.wikipedia.org/wiki?curid=2272352" title="Lawrie Sanchez">
Lawrie Sanchez

Lawrence Philip Sanchez (ur. 22 października 1959 w Londynie) – północnoirlandzki piłkarz pochodzenia ekwadorskiego występujący na pozycji pomocnika. Trener piłkarski.
Kariera klubowa.
Sanchez urodził się w Anglii. Jego matka pochodziła z Irlandii Północnej, a ojciec z Ekwadoru. Seniorską karierę rozpoczynał w 1977 roku w ekipie Reading z Fourth Division (IV liga). W debiutanckim sezonie 1977/1978 rozegrał tam 8 spotkań i zdobył 1 bramkę. Od początku następnego sezonu stał się podstawowym graczem Reading. W 1979 roku awansował z zespołem do Third Division. W 1983 roku spadł z nim jednak do Fourth Division. W 1984 roku ponownie awansował jednak z Reading do Third Division.
Pod koniec tego samego roku Sanchez odszedł do Wimbledonu z Second Division. W 1986 roku awansował z nim do First Division. W 1988 roku zdobył z zespołem Puchar Anglii. Na początku 1994 roku został graczem drużyny Swindon Town, także grającej w Premier League. W tym samym roku został grającym trenerem irlandzkiego Sligo Rovers, gdzie pracował przez rok. W 1995 roku zakończył karierę piłkarską.
Kariera reprezentacyjna.
W reprezentacji Irlandii Północnej Sanchez zadebiutował 12 listopada 1986 roku w zremisowanym 0:0 meczu eliminacji Mistrzostw Europy 1988 z Turcją. W latach 1986–1989 w drużynie narodowej rozegrał w sumie 3 spotkania.
Kariera trenerska.
W 1994 roku Sanchez został grającym trenerem irlandzkiego Sligo Rovers, gdzie pracował przez rok. W latach 1999–2003 był szkoleniowcem angielskiego Wycombe Wanderers z Division Two. W 2001 roku dotarł z nim do półfinału Pucharu Anglii.
W 2004 roku został selekcjonerem reprezentacji Irlandii Północnej. Funkcję tę pełnił do 2007 roku. W kwietniu tego samego roku został szkoleniowcem Fulham z Premier League. W grudniu 2007 roku odszedł z klubu.

</doc>
<doc id="2272354" url="https://pl.wikipedia.org/wiki?curid=2272354" title="162 Dywizja Pancerna">
162 Dywizja Pancerna

162 Dywizja Pancerna (hebr. אוגדה 162; w skrócie עוצבת הפלדה, "Utzbat HaPlada"; pol. "Stalowa Formacja") – pancerny związek taktyczny Sił Obronnych Izraela. Jest dowodzona przez Dowództwo Centralne.
Historia.
Dywizja została utworzona w 1971. Odegrała bardzo ważną rolę podczas wojny Jom Kipur w 1973. W nocy z 7 na 8 października została pośpiesznie przegrupowana na półwysep Synaj, w rejon północnej części Kanału Sueskiego. Natychmiast przeprowadziła kontratak na nacierające wojska egipskie, tracąc przy tym 72 czołgi. Pomimo wysokich strat własnych, dywizja zdołała zapiec egipskim siłom zainicjowanie dalszych działań ofensywnych, i dała czas Siłom Obronnym Izraela na przegrupowanie rezerw. 14 października Egipcjanie zaatakowali pozycje 162 Dywizji, zostali jednak odparci. W następnych dniach dywizja wzięła udział w izraelskim kontrataku, przeszła na zachodni brzeg Kanału Sueskiego i wzięła udział w nieudanej próbie zdobycia miasta Suez.
Dywizja aż do 1979 stacjonowała w rejonie skrzyżowania Bir w zachodniej części półwyspu Synaj. Po zawarciu Traktatu pokojowego izraelsko-egipskiego dywizja wycofała się z Synaju do tymczasowej bazy przy moszawie Gittit.
W 1982 wzięła udział w wojnie libańskiej, walcząc na centralnym froncie działań w Libanie. W 2006 uczestniczyła w II wojnie libańskiej. Podczas tych działań dywizja znajdowała się pod Północnym Dowództwem.

</doc>
<doc id="2272357" url="https://pl.wikipedia.org/wiki?curid=2272357" title="Kolarstwo na Letnich Igrzyskach Olimpijskich 1980">
Kolarstwo na Letnich Igrzyskach Olimpijskich 1980

Kolarstwo na Letnich Igrzyskach Olimpijskich 1980 w Moskwie rozgrywane było w dniach 20 – 26 lipca. W zawodach wzięło udział 230 kolarzy z 34 krajów. Jedyny medal dla reprezentacji Polski wywalczył Czesław Lang w szosowym wyścigu indywidualnym, którego długość wynosiła 189 km.
Medaliści.
Kolarstwo torowe.
Zawody rozgrywane były na welodromie Kryłatskoje.

</doc>
<doc id="2272360" url="https://pl.wikipedia.org/wiki?curid=2272360" title="Parafia wojskowa św. Jana Bożego w Zamościu">
Parafia wojskowa św. Jana Bożego w Zamościu

 
Parafia wojskowa pw. Świętego Jana Bożego – parafia w Zamościu w Dekanacie Wojsk Lądowych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego). Jej proboszczem jest ks. ppłk Tomasz Skupień. Obsługiwana przez księży diecezjalnych. Erygowana 21 stycznia 1993. Mieści się przy jednostce wojskowej przy ulicy Wojska Polskiego.

</doc>
<doc id="2272363" url="https://pl.wikipedia.org/wiki?curid=2272363" title="Jeroen Paul Thesseling">
Jeroen Paul Thesseling

Jeroen Paul Thesseling (ur. 13 kwietnia 1971) – holenderski muzyk i kompozytor, wirtuoz gitary basowej. 
Życiorys.
Thesseling w 1992 roku dołączył do zespołu Pestilence. Wraz z grupą nagrał wydany w 1993 roku album "Spheres" oraz odbył trasę koncertową w Europie. Grupę opuścił w 1994 roku. W latach 2003–2005 koncertował z gitarzystą flamenco El Periquinem. Również w 2005 roku uzupełnił skład kwartetu Ensemble Salazhar. W 2007 roku dołączył do niemieckiej grupy muzycznej Obscura. W latach 2009-2012 muzyk ponownie występował w formacji Pestilence. W 2010 roku dołączył do deathmetalowej grupy MaYaN, którą opuścił niespełna rok później. Latem, także 2011 roku m.in. z przyczyn logistycznych opuścił zespół Obscura. W latach 2011-2014 wraz z gitarzystą Tommym Talamancą współtworzył projekt pod nazwą Nufutic.

</doc>
<doc id="2272370" url="https://pl.wikipedia.org/wiki?curid=2272370" title="Valérie Barlois">
Valérie Barlois

Valérie Barlois (ur. 28 maja 1969 w Melun) − francuska szpadzistka, dwukrotna medalistka olimpijska z Atlanty.
Zawody w 1996 były jej debiutanckimi igrzyskami. Triumfowała w drużynie, a w rywalizacji indywidualnej wyprzedziła ją jedynie rodaczka, Laura Flessel. Brała także udział w IO 2000. W drużynie była mistrzynią świata w 1998, srebrną (1991 i 1995) i brązową (1997) medalistką tej imprezy.

</doc>
<doc id="2272371" url="https://pl.wikipedia.org/wiki?curid=2272371" title="Valerie Barlois">
Valerie Barlois



</doc>
<doc id="2272379" url="https://pl.wikipedia.org/wiki?curid=2272379" title="Civilization (singel Justice)">
Civilization (singel Justice)

Civilization – pierwszy singel z drugiego studyjnego albumu francuskiego duetu Justice – "Audio, Video, Disco".
Dwie minuty utworu pojawiły się w reklamie firmy Adidas, której reżyserem jest Romain Gavras. Gavras pracował wcześniej z Justice, nagrywając kontrowersyjny teledysk do ich piosenki "Stress" w 2008 r..
28 marca 2011 roku utwór został udostępniony do pobrania w serwisie iTunes.

</doc>
<doc id="2272387" url="https://pl.wikipedia.org/wiki?curid=2272387" title="Joseph Plateau">
Joseph Plateau

Joseph Antoine Plateau (ur. 14 października 1801, zm. 15 września 1883) – belgijski fizyk. Autor prac dotyczących głównie teorii barw i teorii widzenia.
Życiorys.
W latach 1828-1832 odkrył i opisał zjawisko stroboskopowe. W roku 1832 zbudował pierwszy stroboskop. Jako pierwszy w roku 1843 przeprowadził doświadczenie Plateau (nazwane tak od jego nazwiska), w którym określił on doświadczalnie wpływ sił napięcia powierzchniowego na kształt powierzchni błonek cieczy i określił reguły stabilnych układów w pianie. Plateau wynalazł (niezależnie od Simona Stampfera) w 1833 roku fenakistiskop.

</doc>
<doc id="2272401" url="https://pl.wikipedia.org/wiki?curid=2272401" title="Joseph Antoine Plateau">
Joseph Antoine Plateau



</doc>
<doc id="2272407" url="https://pl.wikipedia.org/wiki?curid=2272407" title="Grant McCann">
Grant McCann

Grant Samuel McCann (ur. 14 kwietnia 1980 w Belfaście) – północnoirlandzki piłkarz występujący na pozycji pomocnika.
Kariera klubowa.
McCann seniorską karierę rozpoczynał w 1998 roku w klubie West Ham United z Premier League. W sezonie 1998/1999 nie rozegrał tam jednak żadnego spotkania. W 1999 roku, od sierpnia do września przebywał na wypożyczeniu w szkockim Livingston ze Scottish First Division. W 2000 roku, od sierpnia do września grał na wypożyczeniu w Notts County (Division Two, a od października 2000 roku do maja 2001 roku w Cheltenham Town (Division Three). Potem wrócił do West Hamu.
19 maja 2001 roku w przegranym 1:2 pojedynku z Middlesbrough McCann zadebiutował w Premier League. Od października do grudnia 2002 roku ponownie przebywał na wypożyczeniu w Cheltenham Town (Division Two). W styczniu 2003 roku podpisał kontrakt z tym zespołem. W tym samym roku spadł z nim do Division Three. W 2006 roku awansował z klubem z League Two do League One.
W listopadzie 2006 roku McCann został wypożyczony do Barnsley z Championship. W tych rozgrywkach zadebiutował 25 listopada 2006 roku w wygranym 1:0 pojedynku z Ipswich Town, w którym strzelił także gola. W styczniu 2007 roku podpisał kontrakt z Barnsley. Spędził tam jeszcze rok.
W styczniu 2008 roku odszedł do Scunthorpe United, także grającego w Championship. Pierwszy ligowy mecz zaliczył tam 19 stycznia 2008 roku przeciwko Wolverhampton (0:2). W tym samym roku spadł z klubem do League One. W 2009 roku wrócił z nim do Championship. W Scunthorpe McCann występował jeszcze rok.
W 2010 roku został graczem ekipy Peterborough United z League One.
Kariera reprezentacyjna.
W reprezentacji Irlandii Północnej McCann zadebiutował 6 października 2001 roku w wygranym 1:0 meczu eliminacji Mistrzostw Świata 2002 z Maltą. 24 marca 2007 roku w wygranym 4:1 spotkaniu eliminacji Mistrzostw Europy 2008 z Liechtensteinem strzelił pierwszego gola w drużynie narodowej.

</doc>
<doc id="2272425" url="https://pl.wikipedia.org/wiki?curid=2272425" title="Kolberg Percussion">
Kolberg Percussion

Kolberg Percussion – niemiecka firma produkująca instrumenty perkusyjne. Firma powstała w 1968r., założył ją Bernhard Kolberg, technik budowy maszyn i zarazem absolwent Wyższej Szkoły Muzycznej w Stuttgarcie, perkusista. Firma produkuje wszystkie instrumenty perkusyjne (w tym czelestę), pałki, krzesła dla perkusistów, tłumiki i inne akcesoria potrzebne perkusistom. Kolberg wynalazł werbel, w którym sprężynę włącza się pedałem, co znacznie ułatwia pracę w utworach, w których nie ma czasu na ręczne jej napinanie. Firma oferuje dożywotnią gwarancję, każdy instrument niezależnie od daty zakupu w razie usterki jest naprawiany w serwisie. Firma na stałe współpracuje z Remo, co oznacza, że na membranofonach tej firmy znajdują się naciągi Remo.

</doc>
<doc id="2272427" url="https://pl.wikipedia.org/wiki?curid=2272427" title="Artur Litwińczuk">
Artur Litwińczuk



</doc>
<doc id="2272430" url="https://pl.wikipedia.org/wiki?curid=2272430" title="Waters of Nazareth">
Waters of Nazareth

Waters of Nazareth – to pierwszy singel duetu Justice. Został wydany dwa razy, raz jako 12 "z oryginalnymi trzema piosenkami, a raz na CD i 12 " wraz z remiksami DJ Funk, Erola Alkana, oraz Justice wraz z Feadz'em. 
Piosnka znajduje się w 5 odcinku, 13 sezonu brytyjskiego magazynu motoryzacyjnego Top Gear.

</doc>
<doc id="2272435" url="https://pl.wikipedia.org/wiki?curid=2272435" title="Andriej Bogdanowicz">
Andriej Bogdanowicz



</doc>
<doc id="2272437" url="https://pl.wikipedia.org/wiki?curid=2272437" title="Muzeum Paleobotaniczne Instytutu Botaniki PAN w Krakowie">
Muzeum Paleobotaniczne Instytutu Botaniki PAN w Krakowie

Muzeum Paleobotaniczne Instytutu Botaniki PAN w Krakowie – muzeum zlokalizowane w Krakowie przy ul. Lubicz 46. 

</doc>
<doc id="2272455" url="https://pl.wikipedia.org/wiki?curid=2272455" title="Statek handlowy">
Statek handlowy

Statek handlowy – statek przeznaczony lub używany do prowadzenia działalności gospodarczej, a w szczególności do: 
Statki handlowe można podzielić na cztery podstawowe grupy, w zależności od przeznaczenia:

</doc>
<doc id="2272456" url="https://pl.wikipedia.org/wiki?curid=2272456" title="Aliaksandr Bogdanowicz">
Aliaksandr Bogdanowicz



</doc>
<doc id="2272458" url="https://pl.wikipedia.org/wiki?curid=2272458" title="Andrij Bohdanowicz">
Andrij Bohdanowicz



</doc>
<doc id="2272461" url="https://pl.wikipedia.org/wiki?curid=2272461" title="John Wayne Airport">
John Wayne Airport



</doc>
<doc id="2272463" url="https://pl.wikipedia.org/wiki?curid=2272463" title="Franciszek Madej">
Franciszek Madej

Franciszek Madej, ps. "Kret", "Mgła", "Mrówka" (ur. 1912 w Zaburzu) – polski działacz społeczny oraz ruchu ludowego, żołnierz, komendant obwodu Zamość okręgu Lublin Batalionów Chłopskich.
Życiorys.
Urodził się jako syn Antoniny. W młodości mieszkał w Mokremlipiu. Był aktywistą Stronnictwa Ludowego i ZMW „Wici”. Podczas okupacji działał w ramach Stronnictwa Ludowego „Roch” i Batalionów Chłopskich. Wchodził w skład komendy obwodu Zamość tej organizacji, a w kwietniu 1943 został komendantem obwodu Zamość. Wiosną 1944, po scaleniu z AK, stanął na czele LSB w powiecie. Był redaktorem prasy podziemnej – „Ziemi wysiedlonych” i „Nowego życia”.
Jego powojenne losy są nieznane.

</doc>
<doc id="2272467" url="https://pl.wikipedia.org/wiki?curid=2272467" title="Shigekazu Sato">
Shigekazu Sato



</doc>
<doc id="2272470" url="https://pl.wikipedia.org/wiki?curid=2272470" title="Języki arapahońskie">
Języki arapahońskie

Języki arapahońskie (arapaho-atsina) – grupa języków algonkiańskich z Wielkich Równin o wspólnym początku od języka arapaho. Mogą być też uważane za dialekty tego języka. Poza językiem-korzeniem pozostałe są wymarłymi lub niemal wymarłymi językami.
Podział.
Według Ethnologue i Marianne Mithun

</doc>
<doc id="2272471" url="https://pl.wikipedia.org/wiki?curid=2272471" title="Xing’an (prowincja)">
Xing’an (prowincja)

Xing’an – dawna chińska prowincja, istniejąca w latach 1932-1949 na obszarze Mandżurii, najpierw jako część Mandżukuo (1932-1945), a następnie Republiki Chińskiej (1945-1949).
Prowincja została utworzona przez Japończyków wraz z proklamacją marionetkowego państwa Mandżukuo w 1932 roku, oficjalnie jako autonomiczna prowincja mongolska. W 1939 roku podzielono ją na cztery mniejsze prowincje, które jednak już w 1943 roku ponownie połączono w jedną. Wraz z likwidacją Mandżukuo w 1945 roku, prowincja została przyłączona do Republiki Chińskiej.
Stolicą prowincji było miasto Hailar.
Po utworzeniu w 1949 roku Chińskiej Republiki Ludowej prowincja została zlikwidowana, a jej terytorium włączono do regionu autonomicznego Mongolia Wewnętrzna.

</doc>
<doc id="2272473" url="https://pl.wikipedia.org/wiki?curid=2272473" title="Mahmud Dżibril">
Mahmud Dżibril

Mahmud Dżibril (ur. 28 maja 1952 w Bengazi, zm. 5 kwietnia 2020 w Kairze) – libijski polityk, od 23 marca do 23 października 2011 premier rządu tymczasowego powołanego przez Narodową Radę Tymczasową podczas wojny domowej w Libii.
Życiorys.
Mahmud Dżibril urodził się w 1952 w Bengazi. W 1975 zdobył licencjat z ekonomii i nauk politycznych na Uniwersytecie Kairskim w Egipcie. W 1980 ukończył studia magisterskie z dziedziny nauk politycznych na University of Pittsburgh w Stanach Zjednoczonych. Cztery lata później obronił na tej uczelni doktorat z planowania strategicznego. Przez kolejnych kilka lat pracował tam jako wykładowca. 
W czasie swojej kariery naukowej opublikował 10 książek z dziedziny planowania i zarządzania strategicznego. Był organizatorem dwóch konferencji na ten temat w państwach arabskich w 1987 i w 1988. Angażował się w prowadzenie programów szkoleniowych dla kadry zarządzającej w takich krajach, jak Egipt, Arabia Saudyjska, Libia, Zjednoczone Emiraty Arabskie, Kuwejt, Jordania, Bahrajn, Maroko, Tunezja, Turcja i Wielka Brytania. 
W latach 2007–2011 pełnił funkcję dyrektora Narodowego Urzędu na rzecz Rozwoju Gospodarczego (Nedb), odpowiedzialnego za zagraniczne inwestycje w Libii oraz promującego prywatyzację i liberalizację w gospodarce. 
5 marca 2011, w czasie wojny w Libii, w powołanej przez powstańców Narodowej Radzie Tymczasowej wszedł w skład zespołu wykonawczego odpowiedzialnego za sprawy zagraniczne. Został oddelegowany do prowadzenia rozmów na rzecz pozyskania jak najszerszego uznania międzynarodowego przez Radę. Dzięki jego staraniom 10 marca 2011 Francja jako pierwsze państwo na świecie uznała Radę za prawomocne władze Libii. 
23 marca 2011 Narodowa Rada Tymczasowa mianowała go szefem powołanego przez siebie rządu tymczasowego. Wraz z ofensywą powstańców, wspieranych z powietrza przez siły NATO, wzrastało uznanie międzynarodowe dla Narodowej Rady Tymczasowej. 23 sierpnia 2011 powstańcy zdobyli kwaterę Kaddafiego w Trypolisie, zmuszając go do ucieczki, a Rada efektywnie ("de facto") przejęła władzę w kraju. 16 września 2011 została oficjalnie uznana przez ONZ, a jej przedstawiciel uzyskał mandat w Zgromadzeniu Ogólnym. 
Zgodnie z zapowiedzią zrezygnował ze stanowiska premiera 23 października 2011, w dniu oficjalnej deklaracji zakończenia działań wojskowych w Libii. Pełniącym obowiązki premiera został wówczas minister Ali at-Tarhuni. 31 października 2011 Narodowa Rada Tymczasowa nowym szefem przejściowego rządu wybrała Abd ar-Rahima al-Kiba. 
12 września 2012 był jednym z kandydatów na stanowisko nowego szefa rządu. W drugiej turze głosowania w nowo wybranym Powszechnym Kongresie Narodowym przegrał jednak z Mustafą Abu Szakurem stosunkiem głosów 94 do 96.

</doc>
<doc id="2272478" url="https://pl.wikipedia.org/wiki?curid=2272478" title="Volmir">
Volmir

Volmir, właśc. Volmir Francisco de Souza (ur. 5 czerwca 1944 w Vacarii) – brazylijski piłkarz, występujący na pozycji napastnika.
Kariera klubowa.
Karierę piłkarską Volmir rozpoczął w Lajeadense Lajeado w 1963 roku. W 1964 roku został zawodnikiem Grêmio Porto Alegre, w którym grał do 1964. Z Grêmio czterokrotnie zdobył mistrzostwo stanu Rio Grande do Sul – Campeonato Gaúcho w 1964, 1965, 1966 i 1967 roku. W Grêmio 12 września 1971 w zremisowanym 0-0 meczu z EC Bahia Volmir zadebiutował w lidze brazylijskiej. W latach 1972–1974 był zawodnikiem innego klubu z Porto Alegre – Internacionalu. Z Internacionalem zdobył dwa kolejne mistrzostwa stanowe w 1972 i 1973.
W kolejnych trzech latach był kolejno zawodnikiem Amériki FC (RJ), Chapecoense, Figueirense, ponownie w Chapecoense, Paranavaí i CS Sergipe. We Figueirense 9 listopada 1975 w przegranym 1-4 meczu z Clube do Remo Volmir po raz ostatni wystąpił w lidze. W meczu tym Volmir zdobył honorową bramkę dla Figueirense. Ogółem w latach 1971–1975 rozegrał w lidze 61 spotkań, w których strzelił 10 bramek. Karierę zakończył w 1978 roku w Grêmio Esportivo Brasil.
Kariera reprezentacyjna.
W reprezentacji Brazylii Volmir zadebiutował 17 kwietnia 1966 w wygranym 1-0 meczu z reprezentacją Chile w Copa Bernardo O’Higgins 1966. Drugi raz w reprezentacji wystąpił trzy dni później w przegranym 1-2 meczu z tym samym rywalem. Trzeci i ostatni raz w reprezentacji Volmir wystąpił 25 czerwca 1967 w zremisowanym 0-0 meczu z reprezentacją Urugwaju w Copa Rio Branco 1967.

</doc>
<doc id="2272479" url="https://pl.wikipedia.org/wiki?curid=2272479" title="Swietłana Czirkowa">
Swietłana Czirkowa

Swietłana Czirkowa ("Светлана Михайловна Чиркова", ur. 5 listopada 1945) – radziecka florecistka, dwukrotna medalistka olimpijska.
Brała udział w dwóch igrzyskach (IO 68, IO 72), na obu triumfowała w drużynie. W drużynie była złotą medalistką mistrzostw świata w 1970 i 1971, a srebrną w 1969. Indywidualnie jej największym osiągnięciem jest brąz z 1969.
Mieszka w Estonii.

</doc>
<doc id="2272482" url="https://pl.wikipedia.org/wiki?curid=2272482" title="Bokura no">
Bokura no

 – manga napisana przez Mohiro Kitoh, na podstawie której w późniejszym czasie powstało anime pod tym samym tytułem.
Opis fabuły.
Piętnaścioro dzieci wybiera się nad morze, by urządzić zabawę w związku z kończącymi się wakacjami. Podczas zwiedzania plaży bohaterowie odkrywają jaskinię, w której spotykają człowieka podającego się za informatyka, który pracuje nad nową grą komputerową. Zadaniem gracza jest wcielenie się w pilota-robota ratującego ziemię przed wrogami. Zaproponował on dzieciom uczestnictwo w testach jego gry. Niestety żadne z nich nie wiedziało jak poważną decyzję podjęli, przystając na propozycję.

</doc>
<doc id="2272487" url="https://pl.wikipedia.org/wiki?curid=2272487" title="Frymburk nad Vltavou">
Frymburk nad Vltavou



</doc>
<doc id="2272490" url="https://pl.wikipedia.org/wiki?curid=2272490" title="† (album)">
† (album)

† (znany też jako "Cross") – pierwszy studyjny album francuskiego duetu Justice, wydany 11 czerwca 2007 roku. Płyta osiągnęła status srebrnej płyty w Wielkiej Brytanii, za sprzedaż 60 000 egzemplarzy. 
Ciekawostki.
Przy produkcji krążków CD w miejsce standardowego srebrnego połyskliwego plastiku zastosowano tworzywo koloru czarnego stosowanego niegdyś masowo przy tłoczeniu gier na konsolę PlayStation firmy Sony.

</doc>
<doc id="2272495" url="https://pl.wikipedia.org/wiki?curid=2272495" title="KSV Oudenaarde">
KSV Oudenaarde

Koninklijke Sport Vereneging Oudenaarde w skrócie KSV Oudenaarde – belgijski klub piłkarski, grający niegdyś w drugiej lidze belgijskiej, a obecnie w czwartej lidze, mający siedzibę w mieście Oudenaarde.
Historia.
Klub został założony w 1919 roku jako Sport Vereneging Audenaerde (SV Audenaerde) i powstał on w wyniku fuzji SK Aldenardia z FC Audenarais. W 1951 roku klub przemianowano na KSV Oudenaarde. Klub spędził 5 sezonów na poziomie drugiej ligi i 41 na poziomie trzeciej ligi. 
Stadion.
Swoje domowe mecze klub rozgrywa na stadionie o nazwie Burgemeester Thienpontstadion, położonym w mieście Oudenaarde. Stadion może pomieścić 2000 widzów.

</doc>
<doc id="2272497" url="https://pl.wikipedia.org/wiki?curid=2272497" title="Bandō">
Bandō

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 123,03 km2 . W 2020 r. mieszkały w nim 52 292 osoby, w 18 127 gospodarstwach domowych (w 2010 r. 56 110 osób, w 16 759 gospodarstwach domowych).
Historia.
Miasto Bandō powstało 22 marca 2005 roku w wyniku połączenia miasta Iwai z miasteczkiem Sashima (z powiatu Sashima).
Populacja.
Zmiany w populacji terenu miasta w latach 1950–2020:

</doc>
<doc id="2272498" url="https://pl.wikipedia.org/wiki?curid=2272498" title="James Smith McDonnell">
James Smith McDonnell

James Smith „Mac” McDonnell (ur. 9 kwietnia 1899 w Denver, zm. 22 sierpnia 1980 w St. Louis) – amerykański inżynier, konstruktor i producent samolotów, pionier lotnictwa. Założyciel przedsiębiorstwa McDonnell Aircraft Corporation, współtwórca późniejszego koncernu McDonnell Douglas.
Życiorys i dokonania.
Urodził się w Denver w stanie Colorado, lecz dzieciństwo spędził w Altheimer w stanie Arkansas, gdzie jego rodzice mieli jeden z dwóch swoich magazynów handlowych. Był absolwentem Uniwersytetu Princeton oraz Massachusetts Institute of Technology (Wydziału Inżynierii Lotniczej). W 1923 wstąpił do US Air Force Reserve (Rezerwa Sił Powietrznych) i odbył roczną służbę, którą ukończył w stopniu podporucznika-pilota rezerwy. Następnie pracował w Huff-Daland Airplane Company, m.in. jako główny inżynier. W tym czasie uczestniczył także w projekcie budowy samolotu Ford Trimotor, podjętym przez Stout Metal Airplane Division of the Ford Motor Company.
W 1927 założył w Milwaukee spółkę J. S. McDonnell &amp; Associates, by zbudować maszynę własnej marki. Jednym z celów tego przedsięwzięcia było uczestnictwo w konkursie na bezpieczny samolot, sponsorowanym przez lotniczą fundację Daniela Guggenheima, amerykańskiego przemysłowca i filantropa. Główną nagrodą było 100 tysięcy dolarów, suma w tamtych czasach ogromna. Zbudowany przez McDonnella jego dwóch partnerów-inżynierów jednosilnikowy dolnopłat Doodlebug uległ awarii i nie wygrał konkursu. Choć konstrukcyjnie udana, maszyna nie znalazła także żadnego zainteresowania u nabywców ze względu na panujący wówczas wielki kryzys. McDonnell zlikwidował więc przedsiębiorstwo i zatrudnił się w zakładach lotniczych Glenn L. Martin Company, w których pracował do 1938.
W 1939 założył McDonnell Aircraft Corporation z siedzibą w St. Louis. Przedsiębiorstwo szybko się rozwijało, do czego w znacznym stopniu przyczynił się wybuch II wojny światowej. Początkowo realizowała głównie zlecenia innych zakładów lotniczych, ale z czasem stała się głównym dostawcą myśliwców dla Sił Zbrojnych Stanów Zjednoczonych. Początek temu dało uzyskanie zamówienia US Navy na projekt i budowę pierwszego myśliwca odrzutowego dla potrzeb lotniskowców, którym był FH-1 Phantom. W samolocie tym zastosowano oryginalne rozwiązanie konstrukcyjne układu silników, polegające na umieszczeniu ich w skrzydłach przy kadłubie, z dyszami wysuniętymi poza płaty skrzydeł. Kolejne maszyny: F2H Banshee, F3H Demon i F-101 Voodoo, poprzedziły powstanie samolotu myśliwsko-bombowego F-4 Phantom II, który doprowadził do dominacji McDonnella na amerykańskim rynku producentów samolotów tej kategorii. W latach 60. F-4 Phantom II był jedynym statkiem powietrznym wykorzystywanym przez wszystkie rodzaje Sił Zbrojnych Stanów Zjednoczonych. W filialnych zakładach McDonnella, zajmujących się rozwojem techniki rakietowej i kosmicznej, powstały także kapsuły Mercury i Gemini, które odegrały wielką rolę w realizacji amerykańskiego programu astronautycznego. W późniejszych latach pojawiły się następne wielozadaniowe supermyśliwce: F-15 Eagle, F/A-18 Hornet i F/A-18E/F Super Hornet.
Pragnąc rozszerzyć zakres działania przedsiębiorstwa o produkcje dla lotnictwa cywilnego, McDonnell doprowadził w 1967 do połączenia swojego przedsiębiorstwa z Douglas Aircraft Company. Powstały w ten sposób koncern McDonnell Douglas, nie zaprzestając produkcji samolotów pasażerskich DC-8 i DC-9, podjął prace na konstrukcją maszyny szerokokadłubowej, których efektem był DC-10, powstały w 1970. W wyniku fuzji powstała także przedsiębiorstwo filialne: McDonnell Douglas Astronautics z siedzibą w kalifornijskim mieście Huntington Beach, produkująca m.in. rakiety nośne Delta oraz współpracująca z NASA. W 1997 McDonnell Douglas połączył się z koncernem Boeing, który faktycznie wchłonął konkurenta.
Postać.
McDonnell był nie tylko innowatorem w dziedzinie lotnictwa, ale także nieortodoksyjnym przedsiębiorcą, stosując już w latach 50. metody działania biznesowego, które stały się powszechne dopiero w późniejszym okresie XX w. Swoich pracowników uważał za „kolegów z drużyny”, a nie podwładnych. „Pan Mac” – jak go nazywano – był życzliwym i lubianym przez załogę szefem, który stworzył, obowiązujący w przedsiębiorstwie, dziewięciopunktowy „Kodeks postępowania etycznego”. Ulubionym powiedzeniem McDonnella było zdanie: „Jesteśmy na tej Ziemi po to, żeby pielęgnować nasze dusze.” Mając świadomość, że status multimilionera osiągnął ze sprzedaży uzbrojenia, stał się orędownikiem ONZ i działań na rzecz światowego pokoju. McDonnell Aircraft był pierwszym przedsiębiorstwem amerykańskim, które Dzień ONZ uznało jako wolny od pracy, pełnopłatny dzień świąteczny.
W 1950 założył fundację swojego imienia, której działalność miała na celu „poprawę jakości życia”. Placówka ta subsydiowała badania w nowych dziedzinach nauki oraz nad nowymi technologiami. Z jej wsparcia skorzystało również kilka pokoleń stypendystów indywidualnych. Istniejąca nadal James S. McDonnell Foundation przyznała do 2004 dotacje na łączną sumę 412 milionów dolarów (według obecnej wartości).
McDonnell był dwukrotnie żonaty. Jego pierwszą żoną była Mary Elizabeth Finney. Miał z nią dwóch synów: Jamesa Smitha III i Johna Finneya. Po śmierci Mary w 1949, ożenił się w 1954 z Priscillą Forney i adoptował jej troje dzieci z poprzedniego małżeństwa. Był bardzo przywiązany do rodziny. Wielu jej członków obejmowało wysokie stanowiska w jego przedsiębiorstwach. W 1972 McDonnell ustąpił ze stanowiska dyrektora generalnego na rzecz swojego bratanka Stanforda. Pozostał jednak prezesem zarządu koncernu aż do śmierci w 1980.

</doc>
<doc id="2272499" url="https://pl.wikipedia.org/wiki?curid=2272499" title="Język arapaho">
Język arapaho

Język arapaho (arapahoński, arrapahoe, inuna-ina) – język plemienia indiańskiego Arapaho z Wielkich Równin, obecnie zamieszkującego Rezerwat Wind River w amerykańskim stanie Wyoming oraz spotykanych w zachodniej Oklahomie. Jest językiem tonalnym. Większość użytkowników arapaho to starsi ludzie, ale podejmuje się próby jego rewitalizacji.
Dialekty i powiązania.
Język arapaho uznawany jest za wyjściowy dla atsina (gros ventre). Do jego dialektów lub języków pochodnych należały wymarłe: nawathinehena oraz besawunena. Wszystkie te języki łącznie z arapaho grupuje się jako tzw. języki arapaho-atsina. 
Za aktualne dialekty uznaje się:

</doc>
<doc id="2272501" url="https://pl.wikipedia.org/wiki?curid=2272501" title="Acta Philosophica Fennica">
Acta Philosophica Fennica

Acta Philosophica Fennica – fińskie czasopismo filozoficzne wydawane od roku 1935 przez Fińskie Towarzystwo Filozoficzne. Publikuje prace z zakresu wszystkich dyscyplin filozoficznych. Z początku czasopismo wydawane było w języku niemieckim, obecnie zaś wszystkie artykuły publikowane są w języku angielskim. Częstotliwość ukazywania się pisma jest różna.
Redaktorem naczelnym jest Ilkka Niiniluoto. W skład redakcji wchodzą także:

</doc>
<doc id="2272502" url="https://pl.wikipedia.org/wiki?curid=2272502" title="Chikusei">
Chikusei

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 205,30 km2 . W 2020 r. mieszkało w nim 100 819 osób, w 37 298 gospodarstwach domowych (w 2010 r. 108 518 osób, w 35 115 gospodarstwach domowych). 
Historia.
Miasto Chikusei powstało 28 marca 2005 roku w wyniku połączenia miasta Shimodate i miasteczek Akeno, Kyōwa oraz Sekijō (z powiatu Makabe).
Populacja.
Zmiany w populacji terenu miasta w latach 1950–2020:

</doc>
<doc id="2272503" url="https://pl.wikipedia.org/wiki?curid=2272503" title="Ubud">
Ubud

Ubud – miasto na indonezyjskiej wyspie Bali w dystrykcie Ubud, położone wśród pól ryżowych i w stromych wąwozach w centralnej części podnóża regency Gianyar. Ubud liczy około 70 tys. mieszkańców.

</doc>
<doc id="2272505" url="https://pl.wikipedia.org/wiki?curid=2272505" title="Songs for the Gatekeeper">
Songs for the Gatekeeper

Songs for the Gatekeeper - drugi album studyjny duńskiej grupy muzycznej Tesco Value. Wydawnictwo ukazało się w 2004 roku w nakładzie 600 egzemplarzy. 23 marca 2009 roku nakładem Mystic Production ukazała się w Polsce reedycja albumu sygnowana jako Czesław Śpiewa/Tesco Value.
Lista utworów.
Opracowano na podstawie materiału źródłowego.

</doc>
<doc id="2272506" url="https://pl.wikipedia.org/wiki?curid=2272506" title="Hitachinaka">
Hitachinaka

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 99,97 km2 . W 2020 r. mieszkały w nim 156 664 osoby, w 66 639 gospodarstwach domowych (w 2010 r. 157 012 osób, w 60 276 gospodarstwach domowych).
Gospodarka.
W mieście rozwinął się przemysł elektrotechniczny, środków transportu oraz spożywczy.
Historia.
Miasto Hitachinaka powstało 1 listopada 1994 roku w wyniku połączenia dwóch miast: Katsuta i Nakaminato.
Populacja.
Zmiany w populacji terenu miasta w latach 1950–2020:

</doc>
<doc id="2272507" url="https://pl.wikipedia.org/wiki?curid=2272507" title="Nenjiang (prowincja)">
Nenjiang (prowincja)

Nenjiang – dawna chińska prowincja, istniejąca w latach 1945-1949 na obszarze Mandżurii.
Prowincję utworzono w listopadzie 1945 roku. W lutym 1947 roku połączono ją z sąsiednią prowincją Heilongjiang, jednak już we wrześniu tego samego roku na powrót wydzielono ją jako odrębną prowincję.
Jej stolicą był Qiqihar. Prowincja obejmowała obszar o powierzchni 67,034 km², z populacją licząca w czerwcu 1948 roku ponad 3,3 mln. Dzieliła się na 18 powiatów, 2 chorągwie i jedno miasto (Qiqihar).
W 1949 roku prowincja została zlikwidowana, a jej terytorium włączono do prowincji Heilongjiang.

</doc>
<doc id="2272509" url="https://pl.wikipedia.org/wiki?curid=2272509" title="Muzea o tematyce seksualnej">
Muzea o tematyce seksualnej

Muzea o tematyce seksualnej – to muzea tematyczne skupiające się na gromadzeniu, badaniu, opiece i prezentowaniu sztuki erotycznej, akcesoriów erotycznych o historycznej wartości, dokumentów dotyczących historii seksualności. Zaliczyć do nich można muzea seksu, muzea erotyki, muzea erotyzmu, muzea związków, muzea pornografii itp. Najstarszym i działającym do dziś muzeum o tematyce seksualnej jest Sex Museum w Amsterdamie (1985).

</doc>
<doc id="2272511" url="https://pl.wikipedia.org/wiki?curid=2272511" title="Nenê (ur. 1942)">
Nenê (ur. 1942)

Nenê, właśc. Claudio Olinto de Carvalho (ur. 1 lutego 1942 w Santosie, zm. 3 września 2016 w Capoterze) – piłkarz brazylijski grający na pozycji ofensywnego pomocnika.
Kariera klubowa.
Nenê zawodową karierę piłkarską rozpoczął w 1960 roku w Santosie FC. Z Santosem trzykrotnie zdobył mistrzostwo stanu São Paulo – Campeonato Paulista w 1960, 1961, 1962, dwukrotnie Taça Brasil w 1962, 1963, Torneio Rio-São Paulo w 1963, dwukrotnie Copa Libertadores w 1962 i 1963. W 1963 wyjechał do Włoch do Juventusu.
Po roku odszedł do Cagliari Calcio, w którym grał do końca kariery do 1976 roku. Z Cagliari zdobył jedyne w jego historii mistrzostwo Włoch w 1970. Ogółem w barwach Cagliari rozegrał 321 spotkań, w których strzelił 23 bramki.
Kariera reprezentacyjna.
Nenê występował w olimpijskiej reprezentacji Brazylii. W 1963 roku Nenê uczestniczył w Igrzyskach Panamerykańskich, na których Brazylia zdobyła złoty medal. Na turnieju w São Paulo Nenê wystąpił we wszystkich czterech meczach z Urugwajem, USA (bramka), Chile i Argentyną.
Kariera trenerska.
Po zakończeniu kariery piłkarskiej Nenê pozostał we Włoszech i został trenerem. Prowadził prowincjonalne włoskie kluby oraz szkolił młodzież w Fiorentinie, Cagliari Calcio i Juventusie.

</doc>
<doc id="2272512" url="https://pl.wikipedia.org/wiki?curid=2272512" title="Hitachiōmiya">
Hitachiōmiya

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 348,45 km2 . W 2020 r. mieszkały w nim 39 294 osoby, w 15 630 gospodarstwach domowych (w 2010 r. 45 177 osób, w 16 082 gospodarstwach domowych).
Historia.
1 kwietnia 1889 roku, wraz z wdrożeniem przepisów miejskich, powstała miejscowość Ōmiya. 31 marca 1955 roku teren miasteczka powiększył się o sąsiednie wioski: Tamagawa, Ōga, Ōba, Kamino, części wsi Shizu (z powiatu) i części wsi Seki (z powiatu Kuji). 1 lipca 1955 roku częś wsi Shiota została włączona do miejscowości Ōmiya. Miasto Hitachiōmiya powstało 16 października 2004 roku w wyniku połączenia Ōmiya z wioskami Miwa i Ogawa (z powiatu Naka), miejscowością Yamagata i wioską Gozenyama (z powiatu Higashiibaraki).
Populacja.
Zmiany w populacji terenu miasta w latach 1950–2020:

</doc>
<doc id="2272513" url="https://pl.wikipedia.org/wiki?curid=2272513" title="Szkoła Podstawowa Niepubliczna przy FPLN">
Szkoła Podstawowa Niepubliczna przy FPLN



</doc>
<doc id="2272514" url="https://pl.wikipedia.org/wiki?curid=2272514" title="Diana Ross (album)">
Diana Ross (album)

Diana Ross (później wydany jako Ain't No Mountain High Enough) - pierwszy solowy album amerykańskiej piosenkarki Diany Ross.
Wydaniu płyty towarzyszyły wielkie emocje, bowiem wydawnictwo miało ukazać czy była liderka The Supremes jest w stanie kontynuować karierę jako solistka. Z pomocą producentów Nickolasa Ashforda i Valerie Simpson, album Ross okazał się sukcesem. Zanim Diana podjęła współpracę z Ashfordem i Simpson, intensywnie współpracowała z innymi producentami, m.in. z Johnnym Bristolem, producentem jej ostatniego singla z grupą The Supremes, "Someday We'll Be Together". Na debiutancki solowy album Ross, Bristol wyprodukował piosenkę "These Things Will Keep Me Loving You"; reszta albumu została w pełni napisana i wyprodukowana przez duet Ashford i Simpson.
Pierwszy solowy singel Diany Ross, "Reach Out and Touch (Somebody's Hand)", został sprzedany w nakładzie ponad 500 000 egzemplarzy w Stanach Zjednoczonych, jednak rozczarował wytwórnię, plasując się jedynie na 20. miejscu listy Billboard Hot 100. Kolejny singel, cover piosenki Marvin'a Gaye &amp; Tammi Terrell - "Ain't No Mountain High Enough", wspiął się na sam szczyt listy Billboardu. Sprzedał się w nakładzie ponad 1 200 000 kopii w samych Stanach Zjednoczonych i zapewnił Dianie Ross nominację do nagrody Grammy. W rezultacie wydana została reedycja albumu o nazwie "Ain't No Mountain High Enough", a tytuł "Diana Ross" został zarezerwowany dla innego albumu piosenkarki, wydanego w 1976 roku. Krytycy oceniają ten album jako jeden z najlepszych w karierze Ross.

</doc>
<doc id="2272515" url="https://pl.wikipedia.org/wiki?curid=2272515" title="Gimnazjum Niepubliczne przy FPLN">
Gimnazjum Niepubliczne przy FPLN



</doc>
<doc id="2272516" url="https://pl.wikipedia.org/wiki?curid=2272516" title="Gimnazjum Niepubliczne przy Fundacji Pomocy Ludziom Niepełnosprawnym">
Gimnazjum Niepubliczne przy Fundacji Pomocy Ludziom Niepełnosprawnym



</doc>
<doc id="2272517" url="https://pl.wikipedia.org/wiki?curid=2272517" title="Parkside Avenue">
Parkside Avenue

Parkside Avenue – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Prospect Park i Church Avenue. Została otwarta w 1907.

</doc>
<doc id="2272518" url="https://pl.wikipedia.org/wiki?curid=2272518" title="Szkoła Specjalna Przysposabiająca do Pracy przy FPLN">
Szkoła Specjalna Przysposabiająca do Pracy przy FPLN



</doc>
<doc id="2272520" url="https://pl.wikipedia.org/wiki?curid=2272520" title="Szkoła Specjalna Przysposabiająca do Pracy przy Fundacji Pomocy Ludziom Niepełnosprawnym">
Szkoła Specjalna Przysposabiająca do Pracy przy Fundacji Pomocy Ludziom Niepełnosprawnym



</doc>
<doc id="2272522" url="https://pl.wikipedia.org/wiki?curid=2272522" title="Hitachiōta">
Hitachiōta

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 371,99 km2 . W 2020 r. mieszkało w nim 48 630 osób, w 19 239 gospodarstwach domowych (w 2010 r. 56 255 osób, w 19 797 gospodarstwach domowych).
Historia.
1 kwietnia 1889 roku, wraz z wdrożeniem przepisów miejskich, powstała miejscowość . 15 lipca 1954 roku połączyła się z sześcioma sąsiednimi wioskami tworząc miasto Hitachiōta. 1 grudnia 2004 roku teren miasta powiększył się o miejscowość Kanasagō oraz wioski Satomi i Suifu.
Populacja.
Zmiany w populacji terenu miasta w latach 1940–2020:

</doc>
<doc id="2272523" url="https://pl.wikipedia.org/wiki?curid=2272523" title="Church Avenue (stacja metra na Brighton Line)">
Church Avenue (stacja metra na Brighton Line)

Church Avenue – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Parkside Avenue i Beverley Road. Została otwarta w 1919.

</doc>
<doc id="2272524" url="https://pl.wikipedia.org/wiki?curid=2272524" title="Pozaszkolna Placówka Specjalistyczna przy FPLN">
Pozaszkolna Placówka Specjalistyczna przy FPLN



</doc>
<doc id="2272525" url="https://pl.wikipedia.org/wiki?curid=2272525" title="Church Avenue">
Church Avenue



</doc>
<doc id="2272526" url="https://pl.wikipedia.org/wiki?curid=2272526" title="Pozaszkolna Placówka Specjalistyczna przy Fundacji Pomocy Ludziom Niepełnosprawnym">
Pozaszkolna Placówka Specjalistyczna przy Fundacji Pomocy Ludziom Niepełnosprawnym



</doc>
<doc id="2272528" url="https://pl.wikipedia.org/wiki?curid=2272528" title="Khartal">
Khartal

Khartal, "khartaal" – tradycyjny perkusyjny instrument indyjski z grupy idiofonów, drewniana grzechotka z umieszczonymi wewnątrz parami małych talerzyków metalowych lub mosiężnych. Talerzyki mają średnicę 5 cm i nieokreśloną wysokość dźwięku.
Instrumenty występują w parze, muzyk trzyma w każdej ręce jeden instrument i gra na przemian skomplikowane rytmy w szybkich tempach, improwizuje i dialoguje z innymi instrumentami. Khartale mogą też służyć do podkreślenia rytmu dla tancerza lub tancerki.
Znanym khartalistą w Radżastanie jest Khete Khan, który grał ze słynnym indyjskim tablistą Zakirem Hussainem.
W starożytnej Birmie znane były w formie pary małych talerzyków osadzonych w uchwycie z bambusa i potrząsanych przez muzyka. W Starożytnej Grecji instrument o nazwie "krotala" był rodzajem kołatki jednoręcznej używanej w tańcach dionizyjskich. Przypominały one europejskie kastaniety.

</doc>
<doc id="2272530" url="https://pl.wikipedia.org/wiki?curid=2272530" title="Azizulhasni Awang">
Azizulhasni Awang

Azizulhasni Awang (ur. 5 stycznia 1988 w Dungun) – malezyjski kolarz torowy i szosowy, wielokrotny medalista mistrzostw świata w kolarstwie torowym.
Podczas igrzysk olimpijskich w Pekinie w 2008 roku był chorążym malezyjskiej reprezentacji.
W trakcie igrzysk olimpijskich w Rio de Janeiro w 2016 roku zdobył brązowy medal.
Na Mistrzostwach świata w 2017 roku zdobył złoty medal w keirin.

</doc>
<doc id="2272531" url="https://pl.wikipedia.org/wiki?curid=2272531" title="Kościół Znalezienia Krzyża Świętego i Trójcy Świętej w Nowym Rybiu">
Kościół Znalezienia Krzyża Świętego i Trójcy Świętej w Nowym Rybiu

Kościół Znalezienia Krzyża Świętego i Trójcy Świętej w Nowym Rybiu – zabytkowa gotycka świątynia murowana w miejscowości Nowe Rybie, będąca kościołem parafialnym miejscowej parafii.
Historia.
Nie wiadomo, kiedy powstał pierwszy kościół w Nowym Rybiu. Wiadomo jednak, że spłonął w 1795. Odbudowano go ze środków przekazanych przez ówczesnego właściciela wsi – Gabriela Grzembskiego. Konsekracji nowej świątyni dokonał biskup Alojzy Pukalski w 1867.
W latach 1993-1997 przeprowadzono gruntowny remont kościoła i jego otoczenia. W jego wyniku zostały odsłonięte stare mury, które wkomponowano w istniejące ściany i pozostawiono odkryte. 
W 2005 poddano konserwacji ołtarze, ambonę i chrzcielnicę. Wykonano również nową wieżyczkę na sygnaturkę. Po zakończeniu prac, kościół został wpisany na listę zabytków województwa małopolskiego. W rejestrze znalazły się również: dzwonnica, cmentarz parafialny i ogrodzenie kościoła wraz z kaplicami.
Na poddaszu kościoła znajduje się stanowisko rzadkiego gatunku nietoperzy, objęte ochroną.
Architektura.
Kościół w Nowym Rybiu wzniesiony został w stylu gotyckim. Jest to świątynia jednonawowa z węższym prezbiterium, murowana i otynkowana, kryta pierwotnie gontem a obecnie blachą. Do prezbiterium przylega niewielka zakrystia, a od frontu obszerna kruchta z wejściem na chór. Nad nawą wzniesiono smukłą wieżyczkę na sygnaturkę z latarnią.
Na zewnątrz kościół opinają skośne szkarpy. Na dwóch z nich znajdują się pamiątkowe tablice – jedna z 1517 z herbem Szreniawa, a druga z 1821.
Wnętrze.
Wnętrze kościoła przykrywają XIX-wieczne stropy płaskie, zdobione skromnymi stiukami. Oświetla je światło padające przez wąskie, ostrołukowe okna. Do nawy, prezbiterium i zakrystii wiodą trzy kamienne gotyckie portale ostrołukowe.

</doc>
<doc id="2272532" url="https://pl.wikipedia.org/wiki?curid=2272532" title="Inashiki">
Inashiki

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 205,81 km2 . W 2020 r. mieszkało w nim 39 079 osób, w 14 493 gospodarstwach domowych (w 2010 r. 46 898 osób, w 14 808 gospodarstwach domowych).
Historia.
Miasto Inashiki powstało 22 marca 2005 roku w wyniku połączenia trzech miejscowości Azuma, Edosaki i Shintone oraz wioski Sakuragawa.
Populacja.
Zmiany w populacji terenu miasta w latach 1940–2020:

</doc>
<doc id="2272536" url="https://pl.wikipedia.org/wiki?curid=2272536" title="Moriya">
Moriya

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 35,71 km2 . W 2020 r. mieszkało w nim 68 426 osób, w 27 243 gospodarstwach domowych (w 2010 r. 62 434 osoby, w 22 833 gospodarstwach domowych).
Historia.
Miejscowość Moriya była częścią powiatu Kitasōma w latach 1878–2002. 15 lutego 1955 roku część wsi Takai została włączona do miejscowości Moriya. 1 marca 1955 roku teren miejscowości powiększył się o wioski Ōisawa, Ōno i Kōya. 2 lutego 2002 roku Moriya zdobyła status miasta.
Geografia.
Miasto sąsiaduje z miastami:
Populacja.
Zmiany w populacji terenu miasta w latach 1950–2020:

</doc>
<doc id="2272538" url="https://pl.wikipedia.org/wiki?curid=2272538" title="Tukums II">
Tukums II

Tukums II – stacja kolejowa w Tukums, na Łotwie. Węzeł linii do Rygi, Windawy i Jełgawy.
Stacja została otwarta 21 września 1877. W tym samym roku została ukończona stacja Tukums I, w tym czasie stacja była nazywana Dworcem Wschodnim.

</doc>
<doc id="2272542" url="https://pl.wikipedia.org/wiki?curid=2272542" title="Goshintai">
Goshintai



</doc>
<doc id="2272544" url="https://pl.wikipedia.org/wiki?curid=2272544" title="Ryūgasaki">
Ryūgasaki

 – miasto w Japonii, w prefekturze Ibaraki, na wyspie Honsiu. Ma powierzchnię 78,59 km2 . W 2020 r. mieszkało w nim 76 455 osób, w 31 960 gospodarstwach domowych (w 2010 r. 80 340 osób, w 30 072 gospodarstwach domowych).
W mieście rozwinął się przemysł elektrotechniczny oraz chemiczny.
Historia.
Wraz z utworzeniem nowego systemu administracyjnego 1 kwietnia 1889 roku w powiecie Kōchi powstała miejscowość Ryūgasaki. 1 kwietnia 1896 roku Ryūgasaki została częścią nowo powstałego powiatu Inashiki. 20 marca 1954 roku, w wyniku połączenia miejscowości Ryūgasaki z wioskami Nareshiba, Ōmiya, Yabara i Nagato (z powiatu Inashiki), Kawarashiro i Kitamonma (z powiatu Kitasōma) powstało miasto Ryūgasaki. 21 marca 1954 roku część wioski Takasu (z powiatu Kitasōma) została włączona do miasta. 21 lutego 1955 roku część wsi Kuga (z powiatu Kitasōma) została włączona do miasta.
Geografia.
Miasto sąsiaduje z miejscowościami:
Populacja.
Zmiany w populacji terenu miasta w latach 1950–2020:

</doc>
<doc id="2272545" url="https://pl.wikipedia.org/wiki?curid=2272545" title="Nevin Galmarini">
Nevin Galmarini

Nevin Galmarini (ur. 4 grudnia 1986 w St. Gallen) – szwajcarski snowboardzista, dwukrotny medalista olimpijski, brązowy medalista mistrzostw świata i zdobywca Pucharu Świata.
Kariera.
Po raz pierwszy na arenie międzynarodowej pojawił się 8 grudnia 2002 roku w Cortina d’Ampezzo, gdzie w zawodach FIS Race zajął 98. miejsce w gigancie równoległym. W 2004 roku wystąpił na mistrzostwach świata juniorów w Oberwiesenthal i Klinovcu, zajmując 36. miejsce w snowcrossie i 44. miejsce w gigancie równoległym. Jeszcze dwukrotnie startował w zawodach tego cyklu, najlepszy wynik osiągając podczas mistrzostw świata juniorów w Vivaldi Park w 2006 roku, gdzie był jedenasty w snowcrossie.
W zawodach Pucharu Świata zadebiutował 13 grudnia 2006 roku w San Vigilio, zajmując 30. miejsce w gigancie równoległym. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 27 marca 2011 roku w Arosie, kończąc rywalizację w tej samej konkurencji na trzeciej pozycji. W zawodach tych wyprzedzili go jedynie Austriak Andreas Prommegger i Roland Fischnaller z Włoch. Najlepsze wyniki osiągnął w sezonie 2017/2018, kiedy to zwyciężył w klasyfikacji PAR i klasyfikacji giganta równoległego.
Największy sukces osiągnął w 2018 roku, kiedy podczas igrzysk olimpijskich w Pjongczangu zdobył złoty medal w gigancie równoległym. Cztery lata wcześniej, na igrzyskach olimpijskich w Soczi wywalczył srebrny medal w tej konkurencji. Rozdzielił tam reprezentującego Rosję Vica Wilda i Žana Košira ze Słowenii. Na tych samych igrzyskach był też siódmy w slalomie równoległym. Na rozgrywanych w 2017 roku mistrzostwach świata w Sierra Nevada zdobył brązowy medal w swej koronnej konkurencji, plasując się za Prommeggerem i jego rodakiem, Benjaminem Karlem. Był też między innymi ósmy slalomie równoległym na mistrzostwach świata w Stoneham w 2013 roku.

</doc>
<doc id="2272546" url="https://pl.wikipedia.org/wiki?curid=2272546" title="Port lotniczy Wagga Wagga">
Port lotniczy Wagga Wagga

Port lotniczy Wagga Wagga (IATA: WGA, ICAO: YSWG) – port lotniczy położony w Wagga Wagga, w stanie Nowa Południowa Walia, w Australii.

</doc>
<doc id="2272548" url="https://pl.wikipedia.org/wiki?curid=2272548" title="Shimotsuma">
Shimotsuma

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 80,88 km2 . W 2020 r. mieszkały w nim 42 554 osoby, w 16 350 gospodarstwach domowych (w 2010 r. 45 001 osób, w 14 835 gospodarstwach domowych).
Historia.
Wraz z utworzeniem nowego systemu administracyjnego 1 kwietnia 1889 roku w powiecie Makabe powstała miejscowość Shimotsuma. 1 kwietnia 1954 roku miejscowość powiększyła się o teren wsi Taihō i Tobanoe (z powiatu Makabe). 1 czerwca 1954 roku miejscowość powiększyła się o teren wsi Kamitsuma (z powiatu Makabe), Fusakami i Toyokami (dwóch z powiatu Yūki) oraz Takasai (z powiatu Tsukuba) i zdobyła status miasta. 1 stycznia 2006 roku teren miasta powiększył się o wioskę Chiyokawa (z powiatu Yūki)..
Geografia.
Miasto sąsiaduje z miejscowościami:
Populacja.
Zmiany w populacji terenu miasta w latach 1950–2020:

</doc>
<doc id="2272552" url="https://pl.wikipedia.org/wiki?curid=2272552" title="Hideo Sato">
Hideo Sato



</doc>
<doc id="2272554" url="https://pl.wikipedia.org/wiki?curid=2272554" title="SKM w Berlinie">
SKM w Berlinie



</doc>
<doc id="2272556" url="https://pl.wikipedia.org/wiki?curid=2272556" title="Tiradentes (Minas Gerais)">
Tiradentes (Minas Gerais)

Tiradentes – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie São João Del Rei.

</doc>
<doc id="2272557" url="https://pl.wikipedia.org/wiki?curid=2272557" title="Żabusiu, gdzie jesteś?">
Żabusiu, gdzie jesteś?



</doc>
<doc id="2272558" url="https://pl.wikipedia.org/wiki?curid=2272558" title="Takahagi">
Takahagi

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 193,58 km2 . W 2020 r. mieszkały w nim 27 722 osoby, w 11 613 gospodarstwach domowych (w 2010 r. 31 014 osób, w 11 656 gospodarstwach domowych).
Historia.
Wraz z utworzeniem nowego systemu administracyjnego 1 kwietnia 1889 roku w powiecie Taga powstała miejscowość . 1 października 1937 roku miejscowość zmieniła nazwę na Takahagi. 23 listopada 1954 roku miejscowość powiększyła się o teren miejscowości Matsuoka, wioski Takaoka, części wiosek Kurosaki i Kushigata (z powiatu Taga) i zdobyła status miasta.
Geografia.
Miasto sąsiaduje z miejscowościami:
Populacja.
Zmiany w populacji terenu miasta w latach 1950–2020:

</doc>
<doc id="2272560" url="https://pl.wikipedia.org/wiki?curid=2272560" title="Alfredo Vasconcelos">
Alfredo Vasconcelos

Alfredo Vasconcelos – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272561" url="https://pl.wikipedia.org/wiki?curid=2272561" title="Antônio Carlos (Minas Gerais)">
Antônio Carlos (Minas Gerais)

Antônio Carlos – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272563" url="https://pl.wikipedia.org/wiki?curid=2272563" title="Appam">
Appam

Appam – w kuchni południowoindyjskiej rodzaj naleśników w kształcie miseczki, sporządzonych z mąki ryżowej. Spożywane bywają na śniadanie lub jako dodatek do pikantnych potraw wchodzących w skład głównego posiłku. Istnieje wiele odmian appam w zależności od dodatkowych składników – jajek, mleka, miodu, bananów, mleczka kokosowego itd. Jedną z odmian jest kallappam, placuszki z dodatkiem kallu dodawanego w celu fermentacji, dla lepszego wyrośnięcia ciasta. Appam (w angielskiej transkrypcji "hoppers") popularne są również w kuchni cejlońskiej.

</doc>
<doc id="2272567" url="https://pl.wikipedia.org/wiki?curid=2272567" title="Toride">
Toride

 – miasto w Japonii, w prefekturze Ibaraki, we wschodniej części wyspy Honsiu. Ma powierzchnię 69,94 km2 . W 2020 r. mieszkało w nim 104 545 osób, w 45 361 gospodarstwach domowych (w 2010 r. 109 625 osób, w 42 600 gospodarstwach domowych).
Historia.
Wraz z utworzeniem nowego systemu administracyjnego 1 kwietnia 1889 roku w powiecie Kitasōma powstała miejscowość Toride. 13 marca 1947 roku teren miejscowości powiększył się o wioskę Ino. 15 lutego 1955 roku miejscowość powiększyła się o teren wiosek Inatoi, Terahara i większość wsi Takai. 1 października 1970 roku Toride zdobyła status miasta. 28 marca 2005 roku miasto powiększyło się o teren miejscowości Fujishiro.
Geografia.
Miasto sąsiaduje z miejscowościami:
Populacja.
Zmiany w populacji terenu miasta w latach 1950–2020:

</doc>
<doc id="2272569" url="https://pl.wikipedia.org/wiki?curid=2272569" title="Barroso">
Barroso

Barroso – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272570" url="https://pl.wikipedia.org/wiki?curid=2272570" title="Capela Nova">
Capela Nova

Capela Nova – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272572" url="https://pl.wikipedia.org/wiki?curid=2272572" title="Brandon Knight (ujednoznacznienie)">
Brandon Knight (ujednoznacznienie)

Osoby noszące to imię i nazwisko :

</doc>
<doc id="2272574" url="https://pl.wikipedia.org/wiki?curid=2272574" title="Winiarnia Sedlaczka">
Winiarnia Sedlaczka



</doc>
<doc id="2272575" url="https://pl.wikipedia.org/wiki?curid=2272575" title="Caranaíba">
Caranaíba

Caranaíba – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272579" url="https://pl.wikipedia.org/wiki?curid=2272579" title="Carandaí">
Carandaí

Carandaí – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272581" url="https://pl.wikipedia.org/wiki?curid=2272581" title="Brunon Godlewski">
Brunon Godlewski

Brunon Godlewski (ur. 7 stycznia 1924 w Chicago, zm. 12 czerwca 1989 w Dunedin w stanie Floryda) − wojskowy, żołnierz Polskich Sił Powietrznych, strzelec pokładowy w 305 dywizjonie bombowym, odznaczony Orderem Virtuti Militari.
Życiorys.
Brunon Godlewski pochodził z rodziny polskich emigrantów mieszkających w Chicago. W 1942 roku zgłosił się jako ochotnik do Polskich Sił Powietrznych i po uzyskaniu, jako obywatel Stanów Zjednoczonych, zezwolenia rządu w Waszyngtonie, wyjechał przez Kanadę do Wielkiej Brytanii. Otrzymał numer służbowy RAF 703025. Od maja do lipca 1942 roku odbył przeszkolenie wojskowe i uzyskał specjalność strzelca pokładowego. Skierowany w sierpniu do 18 Operational Training Unit (18 OTU), wszedł w skład załogi kaprala pilota Kazimierza Artymiuka, przydzielonej od 1 stycznia 1943 roku do 305 dywizjonu bombowego Ziemi Wielkopolskiej im. Marszałka Józefa Piłsudskiego. W czasie służby w PSP Godlewski używał imienia Bronisław.
Pierwszy lot bojowy odbył 26 stycznia, nad Lorient. Nocą z 5 na 6 marca 1943 roku, podczas dziewiątego lotu bojowego, na bombardowanie zakładów Kruppa w Essen samolot Vickers Wellington załogi kaprala Artymiuka został zaatakowany przez niemieckie myśliwce nocne. Będący tylnym strzelcem Brunon Godlewski skutecznie odpierał ich ataki, przekazując jednocześnie pilotowi dane niezbędne do wykonywania uników. Podczas walki strzelec został poważnie ranny w obie ręce, a samolot uszkodzony, jednak pilotowi udało się go doprowadzić na macierzyste lotnisko. Ciężko ranny Godlewski został przetransportowany do szpitala w Bishop’s Stortford, gdzie amputowano mu obydwa przedramiona powyżej łokci. Za swą postawę został przedstawiony do odznaczenia Orderem Virtuti Militari, który wręczył mu w szpitalu, 2 kwietnia 1943 roku, generał Stanisław Ujejski.
Po wyjściu ze szpitala Godlewski pozostał do końca 1943 roku w Wielkiej Brytanii, uczestnicząc w spotkaniach z ochotnikami i żołnierzami. Później powrócił do rodziców w Chicago. Jego historia stała się dzięki relacjom prasowym głośna po obu stronach oceanu. Podkreślano głównie to, że poświęcił się dla kraju przodków, którego nie dane mu było odwiedzić. Polonia amerykańska zorganizowała zbiórkę pieniędzy na jego rzecz, dzięki której stał się właścicielem dwóch barów, prowadzonych przez jego matkę. W późniejszych latach mieszkał w Kalifornii i na Florydzie, gdzie zmarł w 1989 roku.
Odznaczony został najwyższym polskim odznaczeniem wojennym, Krzyżem Srebrnym Orderu Virtuti Militari (numer 8352)]] oraz dwukrotnie Krzyżem Walecznych, brytyjskim Distinguished Flying Medal i Air Force Medal oraz amerykańskimi odznaczeniami Distinguished Flying Cross i Purple Heart. Postać Godlewskiego została upamiętniona przez kilku autorów wspomnień wojennych, między innymi Mieczysława Pawlikowskiego.

</doc>
<doc id="2272582" url="https://pl.wikipedia.org/wiki?curid=2272582" title="Kazimierz Artymiuk">
Kazimierz Artymiuk

Kazimierz Artymiuk (ur. 28 sierpnia 1920 w Branicy Suchowolskiej, zm. 13 marca 1984 w Randwick w Wielkiej Brytanii) − kapitan Królewskich Sił Powietrznych, sierżant pilot Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Po ukończeniu szkoły powszechnej w Suchowoli i gimnazjum w Radzyniu Podlaskim, Kazimierz Artymiuk wstąpił w 1938 roku do Szkoły Podchorążych Lotnictwa dla Małoletnich w Świeciu. Po wybuchu II wojny światowej został wraz z grupą uczniów ewakuowany do Rumunii, potem przedostał się do Francji i Wielkiej Brytanii. W latach 1941−1942 ukończył kurs pilotażu i po dalszym przeszkoleniu i zgrywaniu załóg w 18 Operational Training Unit (18 OTU) w Bramcote (Warwickshire) został od 1 stycznia 1943 roku skierowany do 305 dywizjonu bombowego Ziemi Wielkopolskiej im. Marszałka Józefa Piłsudskiego.
Do 17 października 1943 roku odbył pełną turę 30 lotów bojowych. Podczas bombardowania Essen w nocy z 5 na 6 marca jego samolot, Vickers Wellington, został ostrzelany i uszkodzony. Pomimo to kapral Artymiuk doprowadził go na macierzyste lotnisko, za co został odznaczony Distinguished Flying Medal. Jego tylny strzelec, Brunon Godlewski, który stracił w walce obie ręce, został za swą postawę odznaczony Krzyżem Srebrnym Virtuti Militari. Po odbyciu tury operacyjnej Kazimierz Artymiuk został skierowany na stanowisko instruktora do 18 OTU, później do 31 OTU, gdzie przeszedł przeszkolenie do lotów na ciężkich bombowcach Short Stirling i Handley Page Halifax. Od 23 stycznia 1945 roku został pilotem w 301 Dywizjonie Ziemi Pomorskiej „Obrońców Warszawy”. Odbył pięć lotów na zadania specjalne. Po zakończeniu wojny przeszedł do lotnictwa transportowego, zaś wkrótce zwolnił się z PSP i wstąpił do RAF. Służył do 1975 roku. Zmarł w 1984 roku we wsi Randwick w hrabstwie Gloucestershire.

</doc>
<doc id="2272583" url="https://pl.wikipedia.org/wiki?curid=2272583" title="Desterro do Melo">
Desterro do Melo

Desterro do Melo – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272586" url="https://pl.wikipedia.org/wiki?curid=2272586" title="Restitutio ad integrum">
Restitutio ad integrum

Restitutio ad integrum (z łac. wyzdrowienie zupełne, powrót do zdrowia) - termin używany w medycynie określający całkowity powrót do zdrowia po przebytej chorobie. 
W przeciwieństwie do wyzdrowienia częściowego (restitutio cum defectu) w wyzdrowieniu zupełnym nie dochodzi do powstawania takich zmian jak np. blizny czy też utrata funkcji (zesztywnienie itp.)

</doc>
<doc id="2272587" url="https://pl.wikipedia.org/wiki?curid=2272587" title="Ibertioga">
Ibertioga

Ibertioga – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272589" url="https://pl.wikipedia.org/wiki?curid=2272589" title="Brandon Knight">
Brandon Knight

Brandon Michael Knight (ur. 1 października 1975 w Oxnard w stanie Kalifornia) – amerykański baseballista, grający na pozycji miotacza, brązowy medalista letnich igrzysk olimpijskich w Pekinie 2008.
Był zawodnikiem New York Mets i New York Yankees, w których rozegrał 15 spotkań. Ostatnio występował w Korean Baseball Organization w zespole Nexen Heroes.

</doc>
<doc id="2272591" url="https://pl.wikipedia.org/wiki?curid=2272591" title="Ressaquinha">
Ressaquinha

Ressaquinha – miasto i gmina w Brazylii, w stanie Minas Gerais. Znajduje się w mezoregionie Campo das Vertentes i mikroregionie Barbacena.

</doc>
<doc id="2272593" url="https://pl.wikipedia.org/wiki?curid=2272593" title="Parafia św. Marcina w Ochabach">
Parafia św. Marcina w Ochabach

Parafia św. Marcina w Ochabach – parafia rzymskokatolicka znajdująca się w Ochabach Małych. Należy do dekanatu Strumień diecezji bielsko-żywieckiej. W 2005 zamieszkiwało ją ponad 1300 katolików. 
Parafię pw. św. Marcina Biskupa i Wyznawcy w Ochabach założono prawdopodobnie na przełomie XIV i XV wieku a wzmiankowano w spisie świętopietrza z 1447. Liczyła wówczas 90 parafian. W okresie Reformacji przeszedł w ręce luteran, a 29 września 1644 dotychczasowego pastora Wawrzyńca Cappona pożegnano i zastąpił go Jan (Rowyss) Roris z Wowczarska(?) na Węgrzech. 15 kwietnia 1654 specjalna komisja przywróciła kościół katolikom. Następnie kościół ten pełnił filię parafii w Grodźcu, stan ten utrzymywał się jeszcze w 1749 (funkcjonowała tu lokalia). Parafię reerygowano w roku 1785. Początkowo należała ona do dekanatu bielskiego. Na prośbę księdza Wincentego Dankowskiego, spowodowaną znacznym oddaleniem Ochab od Bielska, w 1788 r. przeniesiono ją do dekanatu skoczowskiego, a następnie do dekanatu strumieńskiego.
Obecny kościół murowany wybudowany został w latach 1807-1810.
Pierwsza plebania była drewniana, znajdowała się w złym stanie i pochodziła z czasów, gdy tutejszy kościół był filią Grodźca. Dopiero ks. Dankowski doprowadził do budowy w l. 1792-1793, kosztem 1250 florenów nowej, już murowanej plebanii. Na początku XX w. została ona zastąpiona przez obecny budynek.

</doc>
<doc id="2272602" url="https://pl.wikipedia.org/wiki?curid=2272602" title="Piotr Wojdyga">
Piotr Wojdyga

Piotr Wojdyga (ur. 12 września 1962 w Warszawie) – polski piłkarz, trener piłkarski.
Kariera piłkarska.
Piotr Wojdyga piłkarską karierę rozpoczął w Okęciu Warszawa, następnie został zawodnikiem Bałtyku Gdynia, w którego barwach zadebiutował w I lidze w rundzie wiosennej sezonu 1984/1985. Od 1985 roku był zawodnikiem Stali Mielec, pełniąc w niej funkcję pierwszego bramkarza. W 1991 trafił do łódzkiego Widzewa, w którym występował przez dwa i pół roku.
W rundzie wiosennej sezonu 1993/1994 bronił barw trzecioligowego Pelikana Łowicz, natomiast od 1994 roku ponownie występował w najwyższej klasie rozgrywkowej – był kolejno graczem Olimpii Poznań, Lechii/Olimpii Gdańsk i Polonii Warszawa, w której zakończył piłkarską karierę. W I lidze rozegrał łącznie 327 meczów, a ostatnie spotkanie zaliczył 9 czerwca 1998 roku, grając w wygranym 4:0 pojedynku z Dyskobolią Grodzisk Wlkp..
Kariera trenerska.
Po zakończeniu kariery piłkarskiej Wojdyga rozpoczął pracę jako trener. 10 kwietnia 2001 roku został szkoleniowcem Ceramiki Opoczno, z którą pracował do czerwca 2002, natomiast w latach 2002–2003 trenował Tłoki Gorzyce. Oba kluby prowadził w 78 meczach II ligi. Następnie był wymieniany w gronie kandydatów do objęcia Arki Gdynia, ale ostatecznie został trenerem bramkarzy w Polonii Warszawa. Funkcję tę sprawował do 31 grudnia 2004 roku, kiedy to wygasł jego kontrakt i nie został przedłużony.
W styczniu 2005 roku Wojdyga został trenerem bramkarzy w Koronie Kielce. W marcu 2006 został oskarżony przez szkoleniowca Legii Warszawa, Dariusza Wdowczyka, że w trakcie meczu pucharu Polski dopuścił się rasistowskich zachowań względem Dicksona Choto. Wojdyga zaprzeczył tym informacjom, a jego wersję wydarzeń potwierdzili zawodnicy siedzący na ławce rezerwowych; rasistowskiego zachowania nie dostrzegł też delegat PZPN.
Następnie Wojdyga był trenerem bramkarzy w Górniku Zabrze, a od czerwca do listopada 2009 roku pracował na tym stanowisku w Odrze Wodzisław Śl., gdzie zastąpił Pawła Primela. W lipcu 2015 roku związał się z Polonią Warszawa. Po roku pracy z bramkarzami "Czarnych Koszul" awansował wraz z klubem do II ligi.

</doc>
<doc id="2272605" url="https://pl.wikipedia.org/wiki?curid=2272605" title="Litery">
Litery



</doc>
<doc id="2272608" url="https://pl.wikipedia.org/wiki?curid=2272608" title="Spartak (stacja metra)">
Spartak (stacja metra)

Spartak () – nieczynna stacja moskiewskiego metra linii Tagańsko-Krasnopriesnieńskiej, zlokalizowana pod lotniskiem Tuszino (Аэродром Тушино). Była budowana równolegle z całym odcinkiem w 1975 roku, jednakże nigdy jej nie ukończono. Stacja nie posiada wyjść na powierzchnię, stąd tylko przejeżdżający podróżni mogą ją zobaczyć.
Plany rozwoju Moskwy z lat 60. zakładały budowę osiedla mieszkaniowego na terenie lotniska Tuszino, które stacja miała obsługiwać. Po przerwaniu budowy stacja przez wiele lat pozostawała stacją-widmo. W związku z rozbudową infrastruktury na lotnisku Tuszyno podjęto decyzję o jej ukończeniu. Prace na stacji rozpoczęły się w 2013 r, zaś otwarto ją 27 sierpnia 2014 r. 
Konstrukcją stacja przypomina pozostałe stacje tej linii - jest trzykomorowa oparta na kolumnach, posiadająca jeden peron wyspowy.

</doc>
<doc id="2272610" url="https://pl.wikipedia.org/wiki?curid=2272610" title="Nat (bóstwo)">
Nat (bóstwo)

Nat (birm. နတ် //) – bóstwa i duchy czczone w Birmie. Kult "natów" stanowi tradycję niezależną i równoległą do dominującego w tym kraju buddyzmu therawada, ma jednak znaczenie podrzędne wobec niego. 
Kult "natów" wywodzi się z rodzimego birmańskiego animizmu, pierwotnie związany był z duchami zamieszkującymi konkretne drzewo, górę, rzekę itd. Sam termin "nat" pochodzi od sanskryckiego nat ("Pan"), oznaczającego pana danego terytorium. Istnieje kilka kategorii "natów", które się na siebie nakładają: "naty" pochodzące z mitologii indyjskiej (wśród nich Thagyamin); duchy przyrody, zamieszkujące rzeki, burze czy drzewa (zwłaszcza figowce); duchy związane z ludzką działalnością, taką jak budowa domu czy uprawa ryżu; wreszcie duchy opiekuńcze, sprawujące pieczę nad określonymi miejscami bądź obszarami. 
37 Natów.
Król Anawrahta (panował w latach 1044-1077) sporządził listę 33 oficjalnie uznanych przez państwo "natów", z których część to postaci historyczne, a część - legendarne. Gwałtowna bądź tragiczna śmierć (często z rąk królewskich), uniemożliwiała tym postaciom reinkarnację, co spowodowało, że przyjęły postać "natów" i zaczęły wyrządzać zło. Za króla "natów" Anawrahta uznał Thagyamina. Z biegiem lat liczba "natów" w oficjalnym panteonie wzrosła do 37. Co jakiś czas kolejni królowie aktualizowali tę listę - poszczególne postaci panteonu ulegały zmianie, jednak już zawsze było ich 37. Wizerunki wszystkich 37 natów znajdują się w pagodzie Shwezigon w Paganie.
Kategoria natów należących do oficjalnego panteonu określana jest jako Wewnętrzna (birm. အတွင်း) 37. Do kategorii Zewnętrznej (အပြင်မှာ) 37 zaliczane są naty, które nie znalazły się na królewskich listach. Ich liczba nie jest dokładnie określona, a "37" służy jedynie jako nazwa kategorii.
Kult natów.
"Naty" czczone jako bóstwa opiekuńcze danej wsi bądź miejsca, chronią je w zamian za drobne ofiary z kwiatów lub owoców. Charakterystyczną ofiarą jest zawieszony nieobłupiony orzech kokosowy, który reprezentuje Min Mahagiri - jednego z 37 "natów". Poświęcone "natom" kapliczki spotyka się przy wejściach do pagód oraz w prywatnych domach. Głównym centrum pielgrzymkowym kultu "natów" jest góra Puppa (a ściślej: położona w jej sąsiedztwie góra Taung Kalat), a związane z nimi lokalne święta ("nat-pwe") obchodzi się zwłaszcza w okolicach Paganu i Mandalaj.
Z kultem "natów" związana jest działalność "nat kadaw" (; ), czyli mediów pośredniczących między światem duchów a ludźmi. Każde z mediów związane jest z jednym tylko "natem", a pośrednictwo między nim a ludźmi ma charakter zawodowy. Do lat 80. ubiegłego wieku "nat kadaw" były w olbrzymiej większości kobietami dziedziczącymi swoje zajęcie z matki na córkę. Od tego czasu znacznie wzrasta wśród mediów udział transpłciowych homoseksualnych mężczyzn.

</doc>
<doc id="2272618" url="https://pl.wikipedia.org/wiki?curid=2272618" title="Willa komendanta obozu Plaszow">
Willa komendanta obozu Plaszow

Willa komendanta obozu koncentracyjnego Plaszow tzw. Czerwony Dom czy jak oryginalnie przed wojną nazwana Willa Pod Skałą – zabytkowy budynek znajdujący się w Krakowie w Dzielnicy XIII Podgórze przy ul. Heltmana 22.
Historia.
Ukończenie budowy willi miało miejsce w roku 1934. Niemiecki obóz pracy przymusowej, a potem koncentracyjny Plaszow powstał jesienią 1942 roku. Po wysiedleniu mieszkańców lokatorem willi został komendant obozu SS-Hauptsturmführer Amon Göth. Znany ze swoich sadystycznych, okrutnych zachowań, również sam mordował więźniów.
Po wojnie były w niej mieszkania komunalne, a od 1992 roku stanowi własność prywatną. W 2010 została wystawiona na sprzedaż. W latach 2017-2018, willa została odremontowana. 
W filmie "Lista Schindlera" Stevena Spielberga jako dom komendanta został wykorzystany tzw. Szary Dom.

</doc>
<doc id="2272619" url="https://pl.wikipedia.org/wiki?curid=2272619" title="Bulwar Tadka Jasińskiego we Wrocławiu">
Bulwar Tadka Jasińskiego we Wrocławiu

Bulwar Tadka Jasińskiego – bulwar we Wrocławiu położony w obrębie Starego Miasta, przebiegający nad Fosą Miejską. Bulwar ten obejmuje pas zieleni pomiędzy fosą, a ulicą Pawła Włodkowica, na odcinku od placu Jana Pawła II, do ulicy Krupniczej. Stanowi część Promenady Staromiejskiej. Nazwa bulwaru nadana uchwałą Rady Miejskiej Wrocławia nr LVI/3317/06 z dnia 5 października 2006 r., upamiętnia postać Tadeusza Jasińskiego.

</doc>
<doc id="2272622" url="https://pl.wikipedia.org/wiki?curid=2272622" title="Akcja Bollwerk">
Akcja Bollwerk

Akcja Bollwerk (niem. "Bastion") – akcja wojskowa podjęta w nocy z 20 na 21 lutego 1942 roku przez oddziały Armii Krajowej w Poznaniu przeciwko wojskom niemieckim.
Przebieg i konsekwencje.
Dwunastu żołnierzy AK i pięciu mieszkańców Chwaliszewa podpaliło niemieckie magazyny w porcie rzecznym, w których znajdowała się żywność i mundury wojskowe. W wyniku śledztwa przeprowadzonego przez Gestapo aresztowani zostali wszyscy uczestnicy akcji, niektórzy z nich zostali straceni, m.in. Antoni Gąsiorowski i Michał Garczyk. Straty materialne Niemców po Akcji Bollwerk wyniosły około 1,5 mln marek, ale zdaniem niektórych historyków były one znacznie większe.
Pomnik.
W 1982 roku mieszkańcy miasta ufundowali przy ul. Estkowskiego Pomnik Akcji Bollwerk, zaprojektowany przez M. Banasiewicza i J. Nowakowskiego.
Skwer.
21 lutego 2017 nastąpiło uroczyste nadanie imienia skwerowi położonemu przy ulicy Szyperskiej w Poznaniu. Oficjalna nazwa skweru to Skwer im. Bohaterów Akcji Bollwerk.

</doc>
<doc id="2272624" url="https://pl.wikipedia.org/wiki?curid=2272624" title="Wróbel rudogłowy">
Wróbel rudogłowy

Wróbel rudogłowy ("Passer castanopterus") – gatunek małego ptaka z rodziny wróbli (Passeridae). Występuje we wschodniej Afryce – w Somalii, Dżibuti, Etiopii i Kenii.
Systematyka.
Wyróżniono dwa podgatunki "P. castanopterus":
Status.
IUCN uznaje wróbla rudogłowego za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana; ptak ten opisywany jest jako pospolity lub bardzo pospolity, choć w północnej Kenii rzadki. Trend liczebności populacji uznawany jest za stabilny.

</doc>
<doc id="2272626" url="https://pl.wikipedia.org/wiki?curid=2272626" title="Carlos Pena Jr.">
Carlos Pena Jr.

Carlos Roberto PenaVega (ur. 15 sierpnia 1989) – amerykański aktor, piosenkarz, autor tekstów, tancerz i reżyser. Wystąpił w roli Carlosa Garcíi w serialu emitowanym na kanale Nickelodeon "Big Time Rush". Był wokalistą zespołu o tej samej nazwie.
Wczesne lata.
Urodził się w mieście Columbia, w stanie Missouri. Wychowywał się w Weston na Florydzie. Jego matka jest pochodzenia dominikańskiego, a ojciec ma korzenie wenezuelskie i hiszpańskie. Uczęszczał do Sagemont Upper School, gdzie był cheerleaderem.
Kariera.
Pojawił się w lokalnych produkcjach "Grease" i "Człowiek z La Manchy". Dostał rolę również w American Heritage School, gdzie uczęszczał przed wyjazdem do Los Angeles, aby realizować karierę aktorską, i wziąć udział w produkcji "Titanica". W 2004 roku zagrał Alro Escobara w serialu "Ostry dyżur". W latach 2009-2013 wcielał się w postać Carlosa Garcii w produkcjach "Big Time Rush" i "Big Time Rush w akcji".
Życie prywatne.
4 stycznia 2014 poślubił Alexę Vegę, zmieniając przy tym nazwisko na PenaVega. Mają dwóch synów - Oceana Kinga (ur. 7 grudnia 2016) i Kingstona Jamesa (ur. 2 lipca 2019) oraz córkę Rio Rey (ur. 7 maja 2021).

</doc>
<doc id="2272629" url="https://pl.wikipedia.org/wiki?curid=2272629" title="Nutacja (botanika)">
Nutacja (botanika)



</doc>
<doc id="2272633" url="https://pl.wikipedia.org/wiki?curid=2272633" title="Bray Wyatt">
Bray Wyatt

Windham Lawrence Rotunda (ur. 23 maja 1987 w Brooksville na Florydzie) – amerykański wrestler. Obecnie występuje w federacji WWE pod pseudonimem ringowym Bray Wyatt. Jest byłym posiadaczem tytułów WWE Championship oraz WWE Universal Championship. Jako lider grupy The Wyatt Family posiadał również WWE SmackDown Tag Team Championship.
Podczas pierwszych lat w WWE występował pod pseudonimem Husky Harris i należał do grupy The Nexus. Jego młodszy brat Taylor Rotunda również występuje w WWE pod pseudonimem Bo Dallas. Razem dwukrotnie zdobyli FCW Florida Tag Team Championship. Windham reprezentuje trzecie pokolenie wrestlerskiej rodziny Rotunda. Zapaśnikami byli również jego dziadek (zmarły Blackjack Mulligan), ojciec (Mike Rotunda) i dwóch wujków (Barry i Kendall Windhamowie).
Dzieciństwo.
Rotunda uczęszczał do Hernando High School na Florydzie. Uprawiał zapasy, będąc w liceum wygrał mistrzostwo stanu kategorii wagowej do 125 kg. Szkołę ukończył w 2005. Przez dwa sezony grał w linii defensywnej drużyny futbolu amerykańskiego College of the Sequoias, dzięki czemu otrzymał stypendium i dostał się na Troy University w Alabamie. Porzucił studia, podjąwszy decyzję o zostaniu wrestlerem.
Kariera wrestlera.
WWE (2009–2021).
Florida Championship Wrestling (2009–2010).
W kwietniu 2009 Rotunda zadebiutował w należącej do WWE federacji rozwojowej Florida Championship Wrestling (FCW). Pierwotnie używał pseudonimu Tank Rotundo, który wkrótce został zmieniony na Duke Rotundo. W czerwcu 2009 utworzył tag team ze swoim bratem, Taylorem, występującym pod pseudonimem Bo Rotundo. 23 sierpnia bracia pokonali The Dude Busters (Caylena Crofta i Trenta Barrettę), stając się pretendentami do FCW Florida Tag Team Championship. Jeszcze tej samej nocy pokonali Justina Angela i Krisa Logana w walce o mistrzostwa. Podczas kolejnych odcików "FCW TV" zdołali obronić tytuły w walkach z Dylanem Kleinem i Vancem Archerem oraz Curtem Hawkinsem i Heathem Slaterem. 13 grudnia utracili mistrzostwa na rzecz The Dude Busters.
The Nexus (2010–2011).
2 czerwca 2010 ogłoszono, że Rotunda weźmie udział w drugim sezonie programu "NXT". Przyjął pseudonim Husky Harris i wizerunek antagonisty, a jego scenariuszowym mentorem stał się Cody Rhodes. Przez przegraną walkę drużynową oraz atak na komentatorze Matcie Strikerze Harris zajął siódme z ośmiu miejsc w rankingu żółtodziobów. 9 sierpnia uczestnicy "NXT" wzięli udział w 6-Man Tag Team matchu, który ostatecznie wygrała drużyna Harrisa. Uchroniło to zawodnika od eliminacji. 17 sierpnia został wyeliminowany z rywalizacji; przed odejściem z programu wraz z Rhodesem zaatakował Kavala, MVP oraz Kofiego Kingstona. Harris pojawił się podczas finałowego odcinka, gdzie wraz z innymi wyeliminowanymi uczestnikami zaatakował zwycięzcę sezonu – Kavala.
4 października 2010, na gali Hell in a Cell, zamaskowani Harris i Michael McGillicutty zainterweniowali w walkę między Johnem Ceną a Wade’em Barrettem. Pomogli Barrettowi wygrać pojedynek, przez co, zgodnie z uprzednie ustaloną stypulacją walki, Cena zmuszony był dołączyć do stajni przeciwnika – The Nexus. Tożsamości Harrisa i McGillicutty’ego zostały ujawnione dobę później, podczas odcinka "Raw". Barrett odmówił debiutantom dołączenia do Nexus. 18 października Harris i McGillicutty przegrali starcie drużynowe przeciwko Johnowi Cenie i Randy’emu Ortonowi. Wygrana miała zagwarantować im miejsce w The Nexus, ostatecznie jednak – mimo przegranej – zostali przyjęci do grupy Barretta. W styczniu 2011 pozycję lidera grupy przejął CM Punk. W celu wyeliminowania najsłabszych ogniw stajni, Punk zarządził, że każdy z członków Nexus będzie musiał przejść inicjację. Harris zdołał przetrwać próbę w postaci chłosty i dołączył do „The New Nexus”, złożonego z Punka, McGillicutty’ego i Davida Otungi. 31 stycznia Harris i McGillicutty przegrali walkę o WWE Tag Team Championship z Santino Marellą i Vladimirem Kozlovem. Po walce Harris został zaatakowany przez Randy’ego Ortona. Skutkiem ataku była scenariuszowa kontuzja, która pozwoliła Rotundzie na odpoczynek od akcji w ringu.
Powrót do FCW (2011–2012).
W marcu 2011 Rotunda został wycofany z głównego rosteru WWE i powrócił do Florida Championship Wrestling. Zaadaptował gimmick Axela Mulligana – zawodnika w masce hokejowej. Postać ta nigdy nie zadebiutowała w "FCW TV", a Rotunda wrócił do poprzedniego wizerunku Husky’ego Harrisa. W sierpniu dołączył do rywalizacji między Bo Rotundą (ówczesnym FCW Florida Heavyweight Championem) a Luckym Cannonem i Damienem Sandowem; bracia zdołali pokonać Cannona i Sandowa w Tag Team matchu. W wyniku kontuzji Bo, FCW Florida Heavyweight Championship zostało zawieszone, a wkrótce odbył się turniej mający wyłonić nowego mistrza. W finale zmierzyli się Harris, Dean Ambrose, Leo Kruger oraz Damien Sandow. Starcie wygrał Kruger; podczas walki Harris został zaatakowany przez Richiego Steamboata. Tydzień później Harris zdobył miano pretendenckie do mistrzostwa FCW, lecz po walce po raz kolejny stał się ofiarą ataku ze strony Steamboata i towarzyszącej mu byłej partnerce Bo Rotundy – Aksany. 21 listopada Harris pokonał rywala w Falls Count Anywhere matchu. Steamboat i Harris naprzemiennie interweniowali w walkach z innymi wrestlerami, wskutek czego obaj zostali zawieszeni na okres 30 dni. 8 stycznia 2012 Harris pokonał Steamboata w kończącym rywalizację Bullrope matchu. 19 lutego Harris i Bo Rotundo pokonali Brada Maddoxa i Eliego Cottonwooda w walce o zawieszone FCW Florida Tag Team Championship, zdobywając mistrzostwa po raz drugi. Tytuły utracili 1 kwietnia, w walce z Coreyem Gravesem i Jakiem Carterem.
The Wyatt Family (2012–2014).
W kwietniu 2012 Rotunda zadebiutował w nowym wizerunku, pod pseudonimem Bray Wyatt; jego menedżerem został Eli Cottonwood. W lipcu FCW zostało zamknięte, a wszyscy wrestlerzy szkółki przeniesieni do NXT – nowej rozwojówki WWE. 11 lipca Wyatt zadebiutował w programie telewizyjnym "NXT", w swojej pierwszej walce pokonał Aidena Englisha. Wizerunek Wyatta przedstawiony w programie wzorował się na postaciach byłego wrestlera Waylona Mercy’ego, przestępcy Charlesa Mansona, jak również Maxa Cady’ego z filmu "Przylądek strachu""." Niedługo po debiucie Rotunda odniósł kontuzję mięśnia piersiowego większego, która wymagała operacji i przerwy od występów w ringu. Wciąż jednak pojawiał się w "NXT", a w listopadzie uformował frakcję The Wyatt Family, składającej się z Wyatta jako przywódcy kultu oraz jego poddanych – Luke’a Harpera i Ericka Rowana. 21 lutego 2013 Wyatt zawalczył po raz pierwszy od czasu odniesienia kontuzji; pokonał Yoshiego Tatsu. 13 marca przegrał pojedynek z Bo Dallasem. Była to jego pierwsza przegrana od czasu debiutu; widzom nie ujawniono powiązań rodzinnych między zawodnikami. The Wyatt Family wzięło udział w turnieju o zawieszone NXT Tag Team Championship; w finale turnieju przegrali z Adrianem Neville’em i Oliverem Greyem. 8 maja Harper i Rowan pokonali Neville’a i Bo Dallasa w walce rewanżowej o mistrzostwa. Wkrótce The Wyatt Family rozpoczęło rywalizację z Coreyem Gravesem i Kassiusem Ohno. 29 maja Wyatt wyeliminował obu rywali z 18-osobowego Battle Royalu o miano pretendenckie do NXT Championship. 17 lipca Harper i Rowan utracili mistrzostwa na rzecz Neville’a i Gravesa.
Podczas odcinka "Raw" z 27 maja 2013, WWE zaczęło wypuszczać winietki, promujące nadchodzący debiut The Wyatt Family w głównym rosterze WWE. Stajnia zadebiutowała 8 lipca, atakując Kane’a podczas odcinka "Raw". Po kolejnym ataku Kane wyzwał Wyatta na Ring of Fire match. Walka odbyła się na gali SummerSlam, a jej zwycięzcą – dzięki interwencji Harpera i Rowana – okazał się Wyatt. Po walce członkowie Wyatt Family wynieśli Kane’a na zaplecze. Podczas gali Battleground Wyatt pokonał Kofiego Kingstona.
Pod koniec października grupa rozpoczęła rywalizację z CM Punkiem i Danielem Bryanem. Doprowadziło to do walki na gali Survivor Series, w której Rowan i Harper zostali pokonani przez rywali. W następnych tygodniach Wyatt Family próbowało przekonać Bryana do dołączenia do stajni. Na trio pokonało Bryana w 3-on-1 Handicap matchu. Podczas ostatniego "Raw" w 2013 Bryan przegrał walkę z Wyattem i ostatecznie zmuszony do dołączenia do Wyatt Family. W następnych tygodniach drużyna odnosiła porażki, za co obwiniono i ukarano Bryana. W odwecie Bryan zaatakował pozostałych członków grupy i ostatecznie odłączył się od niej. Na Royal Rumble Wyatt pokonał Bryana, kończąc rywalizację. Tej samej nocy The Wyatt Family spowodowało przegraną Johna Ceny w walce o WWE World Heavyweight Championship z Randym Ortonem.
27 stycznia Wyatt Family uniemożliwiło grupie The Shield zakwalifikowanie się do walki na gali Elimination Chamber. Doprowadziło to do starcia między frakcjami podczas Eliminiation Chamber, z której zwycięsko wyszło Wyatt Family. Tego samego wieczoru grupa po raz kolejny odebrała Johnowi Cenie szansę na zdobycie mistrzostwa. W kolejnych tygodniach Wyatt próbował udowodnić, że heroiczne czyny i postać Johna Ceny to kłamstwa, próbując sprowokować rywala do „zmiany w potwora”. Bray zmierzył się z Ceną w pojedynku na WrestleManii XXX, który ostatecznie przegrał, mimo interwencji ze strony Harpera i Rowana. Po WrestleManii kontynuowano rywalizację, a Wyatt skupił swoją uwagę na najmłodszych fanach Ceny. Na Extreme Rules Wyatt pokonał rywala w Steel Cage matchu dzięki interwencji ze strony reszty Wyatt Family i przebranego dziecka, które odwróciło uwagę Ceny. Kończący rywalizację Last Man Standing match odbył się podczas gali Payback; wygrał go John Cena.
13 czerwca, podczas "SmackDown", Wyatt pokonał Deana Ambrose’a, kwalifikując się do Money in the Bank Ladder matchu o WWE World Heavyweight Championship na Money in the Bank; walkę o mistrzostwo na gali wygrał John Cena. 30 czerwca Wyatt Family rozpoczęło rywalizację z powracającym do WWE Chrisem Jericho. Wyatt przegrał pojedynek z rywalem na Battleground, ale pokonał go w starciu rewanżowym na gali SummerSlam. Feud z Jericho zakończył się wygranym przez Wyatta Steel Cage matchem podczas "Raw" z 8 września.
Kariera singlowa (2014–2015).
Począwszy od 29 września podczas programów WWE zaczęto ukazywać filmy, przedstawiające Wyatta „uwalniającego” Harpera i Rowana. Wyatt Family zakończyło działalność, a jej członkowie rozpoczęli kariery singlowe. Na Hell in a Cell Wyatt powrócił po krótkiej przerwie, atakując Deana Ambrose’a podczas jego walki z Sethem Rollinsem. W kolejnych tygodniach zobowiązał się „naprawić Ambrose’a, tak jak naprawił Harpera i Rowana”. Doprowadziło to do pojedynku między Wyattem a Ambrosem na gali Survivor Series; podczas walki Ambrose zaatakował przeciwnika krzesłem, co spowodowało jego dyskwalifikację. Podczas grudniowej gali Wyatt pokonał Ambrose’a w Tables, Ladders and Chairs matchu, a 22 grudnia wygrał Miracle on 34th Street Fight przeciwko rywalowi. Feud zakończył się wygranym przez Wyatta Ambulance matchem podczas "Raw" z 5 stycznia 2015.
Na gali Royal Rumble Wyatt wziął udział w Royal Rumble matchu, dołączając do walki z numerem piątym. Spędził w ringu 47 minut, ostatecznie został wyeliminowany przez Big Showa i Kane’a. Po gali zaczął nazywać samego siebie „The New Face of Fear” (pl. "nowym obliczem strachu"). Podczas Fastlane Wyatt wyzwał The Undertakera do walki na WrestleManii 31. Undertaker przyjął wyzwanie i ostatecznie pokonał Wyatta. Po WrestleManii Wyatt rozpoczął rywalizację z Rybackiem, atakując go podczas "Raw" z 27 kwietnia. Pokonał rywala w walce singlowej na gali Payback.
Powrót The Wyatt Family (2015–2017).
Na gali Money in the Bank Wyatt zainterweniował w Money in the Bank Ladder matchu, atakując Romana Reignsa i odbierając mu szansę na zdobycie walizki. Dwójka zmierzyła się ze sobą podczas gali Battleground, gdzie Wyatt pokonał Reignsa z pomocą byłego członka Wyatt Family – Luke’a Harpera. W sierpniu, na gali SummerSlam, Wyatt i Harper przegrali starcie drużynowe przeciwko Reignsowi i Deanowi AmbRose’owi. 24 sierpnia Wyatt przedstawił fanom nowego członka Wyatt Family – Brauna Strowmana. Na gali Night of Champions Wyatt Family pokonało Reignsa, Ambrose’a i Chrisa Jericho w Six-Man Tag Team matchu. Podczas październikowej gali Hell in a Cell Wyatt poniósł porażkę w Hell in a Cell matchu przeciwko Reignsowi, lecz jeszcze tej samej nocy wraz z resztą Wyatt Family zaatakował i uprowadził The Undertakera. Dzień później podobny los spotkał scenariuszowego brata Undertakera – Kane’a. Kulminacją kilkutygodniowej rywalizacji było starcie drużynowe między Wyattem i Harperem a The Brothers of Destruction na gali Survivor Series, z którego zwycięsko wyszli Undertaker i Kane.
Na gali Wyatt Family pokonało Team ECW (Bubbę Raya i D-Vona Dudleyów, Tommy’ego Dreamera oraz Rhyno) w Tables matchu na zasadach eliminacji. W styczniu 2016 członkowie frakcji wzięli udział w Royal Rumble matchu, wyeliminowali z walki Brocka Lesnara, żaden z nich jednak nie wygrał starcia. Podczas gali Roadblock Wyatt miał zmierzyć się z Lesnarem w pojedynku singlowym, ostatecznie jednak doszło do Handicap matchu, w którym Lesnar pokonał Wyatta i Luke’a Harpera. Grupa Wyatta pojawiła się na WrestleManii 32 w segmencie z The Rockiem; bezpośrednim skutkiem konfronatcji była trwająca zaledwie sześć sekund, wygrana przez Rocka walka z Erickiem Rowanem. Nazajutrz frakcja zaatakowała The League of Nations. 13 kwietnia, podczas house showu we Włoszech, Wyatt odniósł kontuzję prawej łydki, która wyłączyła całe Wyatt Family z akcji i przedwcześnie zakończyła rywalizację z League of Nations. Po powrocie, 20 czerwca na "Raw", stajnia rozpoczęła feud z posiadaczami WWE Tag Team Championship – The New Day. Drużyny zmierzyły się na gali Battleground, a zwycięsko z walki wyszło Wyatt Family.
Wskutek drugiego podziału WWE na brandy i Draftu Wyatt i Erick Rowan stali się członkami rosteru SmackDown, Strowman natomiast pozostał na "Raw". 16 sierpnia Wyatt zakończył współpracę z Rowanem, a tydzień później rozpoczął rywalizację z Randym Ortonem. Dwójka miała zawalczyć ze sobą na gali Backlash, lecz tuż przed rozpoczęciem pojedynku Wyatt zaatakował przeciwnika, czyniąc Ortona niezdolnym do walki i wygrywając przez walkower. Ostatecznie Wyatt zmierzył się i przegrał z Kanem w No Holds Barred matchu. Na No Mercy wygrał walkę rewanżową z Ortonem dzięki interwencji powracającego Luke’a Harpera. 25 października, podczas odcinka "SmackDown Live", Orton przerwał pojedynek między Wyattem a Kanem, zaatakował tego drugiego, po czym dołączył do frakcji Wyatta. Na gali Survivor Series Orton i Wyatt reprezentowali SmackDown w 5-on-5 Elimination Tag Team matchu; obaj stali się ostatnimi przetrwałymi, gwarantując zwycięstwo swojej drużynie. Podczas duo zdobyło WWE SmackDown Tag Team Championship, odbierając je z rąk Heatha Slatera i Rhyno. Wyatt Family broniło mistrzostw wykorzystując zasadę "Freebird Rule", dzięki której wszyscy trzej członkowie grupy uznawani byli za mistrzów. Tytuły utracili 27 grudnia, kiedy skłóceni Orton i Harper przegrali starcie z American Alpha. Z powodu napięcia między Harperem a Ortonem Wyatt Family nie było w stanie odzyskać mistrzostw w walce rewanżowej; ostatecznie doprowadziło to do wyrzucenia Harpera z grupy. Wyatt wziął udział w Royal Rumble matchu na gali Royal Rumble, dołączając do walki z numerem 21; został wyeliminowany przez Romana Reignsa, a ostatecznym zwycięzcą starcia okazał się Orton.
WWE Champion, różne rywalizacje (2017–2019).
12 lutego, na gali Elimination Chamber, Wyatt wziął udział w Elimination Chamber matchu o WWE Championship; jako ostatnich wyeliminował AJ Stylesa i broniącego mistrzostwa Johna Cenę, wygrywając walkę i zdobywając WWE Championship po raz pierwszy w karierze. Następnej nocy na "SmackDown Live" po tym, jak Wyatt obronił tytuł w walce z Ceną i Stylesem, Orton wkroczył do ringu i zapowiedział, że jako zwycięzca Royal Rumble matchu nie zawalczy z Wyattem na WrestleManii 33. 28 lutego Orton zdradził Wyatta; ostatecznie zawalczyli przeciwko sobie na WrestleManii. Wyatt przegrał pojedynek z Ortonem, tracąc WWE Championship po 49 dniach panowania. 10 kwietnia, w wyniku Superstar Shake-upu, Wyatt został przeniesiony do brandu Raw. Mimo przenosin kontynuował rywalizację z Ortonem, mierząc się z nim w wygranym House of Horrors matchu na gali Payback.
1 maja Wyatt i Samoa Joe zaatakowali Finna Balora, Setha Rollinsa i The Miza, dołączając do grona zawodników rywalizujących o miano pretendenckie do WWE Universal Championship, będącego w posiadaniu Brocka Lesnara. Kulminacją kilkutygodniowego feudu między Wyattem, Joem, Balorem, Rollinsem i Romanem Reignsem był Fatal 5-Way match na gali Extreme Rules, skąd zwycięsko wyszedł Samoa Joe. Po Extreme Rules Wyatt skupił swoją uwagę na Rollinsie, pokonując go w dwóch walkach: na Great Balls of Fire i kolejnym "Raw". W następnym tygodniu wdał się w rywalizację z Finnem Balorem, przekazując mu zaszyfrowane groźby i powodując jego przegraną w pojedynku z Eliasem Samsonem. Pokonał Balora podczas "Raw" z 24 lipca, lecz uległ rywalowi w walce rewanżowej na gali SummerSlam. Tydzień później Wyatt uniemożliwił Balorowi wygraną w Battle Royalu o WWE Intercontinental Championship. Na No Mercy przegrał kolejne starcie przeciwko Balorowi, mimo wcześniejszego ataku z zaskoczenia na rywalu. W kolejnych tygodniach Wyatt zaczął używać swojej drugiej osobowości – Sister Abigail. Rywale mieli zmierzyć się jeszcze raz, podczas , lecz z powodu choroby Wyatt nie mógł wziąć udziału w walce.
W listopadzie, Wyatt rozpoczął feud z Mattem Hardym po pokonaniu go w walce, co doprowadziło do ponownego pojawienia się gimmicku Hardy’ego "Broken". Obaj walczyli ponownie podczas Raw 25 Years w styczniu 2018 roku, gdzie Wyatt po raz kolejny zwyciężył. 28 stycznia, Wyatt wszedł do Royal Rumble matchu z numerem 8, ale nie udało mu się wygrać walki po tym, jak Wyatt i Hardy wyeliminowali się nawzajem. W lutym na Elimination Chamber, Wyatt został pokonany przez Hardy’ego w pojedynku singlowym. 19 marca na Raw, Hardy pokonał Wyatta w Ultimate Deletion matchu. Po walce, Hardy wepchnął Wyatta do "Jeziora Reinkarnacji", gdzie Wyatt zniknął, czyniąc jego status nieznanym. Na WrestleManii 34 w kwietniu, Wyatt wrócił jako face, jak ingerował w André the Giant Memorial Battle Royal, pomagając Hardy’emu wygrać. Stworzyli drużynę i 27 kwietnia wygrali zwakowany WWE Raw Tag Team Championship na Greatest Royal Rumble, pokonując Cesaro i Sheamusa. Stracili tytuły na rzecz The B-Team (Bo Dallas i Curtis Axel) w swojej pierwszej obronie tytułu pay-per-view na Extreme Rules w lipcu. 23 lipca na odcinku Raw powołali się na klauzulę rewanżową przeciwko The B-Team, ale przegrali. Niedługo potem Hardy wziął czas wolny, aby wyleczyć swoje kontuzje, rozwiązując zespół.
The Fiend (2019–2021).
Bray Wyatt powrócił na Raw 12 sierpnia 2019 gdzie zadebiutował ponownie tym razem z nowym gimmickiem i pod pseudonimem ringowym "The Fiend" atakując Finna Bálora, przechodząc heel turn. W swojej debiutanckiej walce jako The Fiend, Wyatt pokonał Bálora na SummerSlam. Następnie rozpoczął feud z Universal Championem Sethem Rollinsem atakując go na Clash of Champions. Ich walka na Hell in a Cell w Hell in a Cell matchu zakończyła się zatrzymaniem walki przez sędziego, po tym, jak The Fiend został zakopany pod kilkoma broniami i uderzony młotkiem przez Rollinsa. W rewanżowym pojedynku na Crown Jewel, Wyatt pokonał Rollinsa w Falls Count Anywhere matchu i zdobył Universal Championship. Po tym, Wyatt rozpoczął feud z Danielem Bryanem, broniąc przeciwko niemu tytuł na Survivor Series. Gdy Bryan był nieobecny w następnym tygodniu, Wyatt rozpoczął krótki feud ze starym rywalem Bryana, The Mizem, którego kulminacją był non-titlee match na , gdzie Wyatt po raz pierwszy walczył jako jego postać Firefly Fun House i pokonał Miza. Na Royal Rumble, Wyatt zwonu pokonał Bryana, ale tym razem w Strap matchu. Na Super ShowDown, Wyatt stracił Universal Championship na rzecz Goldberga. Następnej nocy na "SmackDown", The Fiend zkonfrontował się z powracającym Johnem Ceną i wyzwał go na pojedynek na WrestleManii 36, który Cena zaakceptował – rewanż z WrestleManii XXX z 2014 roku. Podczas gali, zamiast tradycyjnej walki wrestlingowej, obaj zmierzyli się w surrealistycznej podróży przez historię, gdy rozegrały się chwile z historii Wyatta i Ceny. Fiend ostatecznie pokonał Cenę; oznaczało to pierwsze (i jedyne) zwycięstwo Wyatta na WrestleManii.
10 kwietnia na "SmackDown", Wyatt rzucił wyzwanie Braunowi Strowmanowi, który wygrał Universal Championship na WrestleManii. Zaplanowano walkę pomiędzy nimi na Money in the Bank, gdzie Wyatt, walczący jako jego postać z Firefly Fun House, nie zdobył mistrzostwa. Po miesięcznej przerwie, Wyatt powrócił w odcinku Firefly Fun House na odcinku "SmackDown" z 19 czerwca, aby skonfrontować się ze Strowmanem, ponownie wprowadzając swój oryginalny gimmick „Eater of The Worlds” i przywracając ich rywalizację. Na The Horror Show at Extreme Rules, Wyatt pokonał Strowmana w non-title match, zwanym Wyatt Swamp Fight. 31 lipca na odcinku "SmackDown", The Fiend powrócił, atakując Alexę Bliss, którą Strowman darzył sympatią. Dwa tygodnie później, po tym, jak Strowman zaatakował Bliss, The Fiend wydawał się próbować pomóc Bliss, gdy pojawił się Strowman i The Fiend śmiali się razem, potwierdzając swoją walkę. Na SummerSlam The Fiend pokonał Strowmana i po raz drugi zdobył Universal Championship. Po walce, The Fiend i Strowman zostali zaatakowani przez powracającego Romana Reignsa. Tydzień później na Payback, The Fiend bronił tytuł przed Braunem Strowmanem i Romanem Reignsem w Triple Threat matchu, w którym Reigns przypiął Strowmana, aby zdobyć tytuł.
We wrześniu jego imię ringowe zostało skrócone do The Fiend. Fiend powrócił 2 października na odcinku "SmackDown" i zaatakował Kevina Owensa. Po zaatakowaniu Owensa, wyciągnął rękę do Alexy Bliss, którą wzięła, uśmiechnęła się i oboje zniknęli. Fiend miał wtedy swój pierwszą walkę na SmackDown przeciwko Owensowi w następnym odcinku, w którym pokonał Owensa. 26 października na odcinku "Raw", ponownie rozpalił swój dawny feud z Randym Ortonem, a na 20 grudnia Orton pokonał The Fienda w Firefly Inferno matchu, po czym podpalił swoje ciało.
Na Fastlane 21 marca 2021 roku, Fiend powrócił jako animator z nowym groteskowym wyglądem ze zwęgloną skórą i strojem w wyniku podpalenia, pomagając Alexie Bliss podczas jej międzypłciowego pojędynku z Randym Ortonem, atakując Ortona ruchem Sister Abigail i pozwalając Bliss odnieść zwycięstwo. Kolejna walka pomiędzy The Fiendem i Ortonem została zaplanowana na WrestleManię 37. Fiend powrócił, gdy jego stary wygląd bez zwęglonej skóry i stroju w walce, Bliss pojawiła się na szczycie pudełka z czarnym płynem spływającym po jej twarzy. Rozproszyło to The Fienda wystarczająco długo, aby Orton mógł wykonąc RKO i zdobyć wygraną. Po krótkim spojrzeniu pomiędzy The Fiendem i Bliss, światła zgasły i para zniknęła. W następnym odcinku Raw, 12 kwietnia 2021, Bliss oświadczyła, że ​​już go nie potrzebuje, podczas gdy radosna persona Wyatta Firefly Fun House powróciła również w segmencie Firefly Fun House, stwierdzając, że nie może się doczekać nowego startu. To oznaczało ostatni występ Wyatta w WWE, kiedy został zwolniony 31 lipca 2021 roku, kończąc w ten sposób jego 12-letnią kadencję w federacji.
Powrót do WWE (od 2022).
Po tygodniach tajemniczych wskazówek, Wyatt powrócił do WWE na Extreme Rules 8 października 2022 roku.
Życie prywatne.
Rotunda i jego była żona Samantha mają dwie córki; rozstali się w 2017 roku, po 5 latach małżeństwa.
Rotunda jest fanem drużyn Oakland Raiders (futbol amerykański) oraz Toronto Maple Leafs (hokej na lodzie).

</doc>
<doc id="2272636" url="https://pl.wikipedia.org/wiki?curid=2272636" title="Lorenzo Campeggio">
Lorenzo Campeggio

Lorenzo Campeggio (ur. 7 listopada 1474 w Mediolanie, zm. 25 lipca 1539 w Rzymie) – włoski kardynał.
Życiorys.
Urodził się w Mediolanie, studiował prawo kanoniczne i cywilne na Uniwersytecie w Bolonii. Około 1500 r. poślubił Francesce Guastavillani, z którą miał pięcioro dzieci (m.in. kardynała Alessandro Campeggio). Po jej śmierci w 1509 r. rozpoczął karierę kościelną pod patronatem papieża Juliusza II. W 1512 r. otrzymał do cesarza Maksymiliana I Habsburga biskupstwo Feltre. 1 lipca 1517 r. cesarz mianował go Kardynałem Protektorem Świętego Cesarstwa Rzymskiego. 22 stycznia 1523 r. został mianowany Kardynałem Protektorem Anglii, a 2 grudnia 1524 r. otrzymał biskupstwo Salisbury. W 1528 r. został legatem papieskim i wraz z kardynałem Thomasem Wolseyem miał decydować w sprawie rozwodu Henryka VIII Tudora z Katarzyną Aragońską. Decyzji jednak nie podjął, ze względu na sytuację polityczną jaka wówczas panowała w Rzymie (papież Klemens VII był zakładnikiem Karola V siostrzeńca Katarzyny Aragońskiej). Po małżeństwie Henryka VIII z Anną Boleyn został wydalony z Anglii i pozbawiony wszelkich tytułów. W 1535 r. wchodził w skład komisji która ekskomunikowała Henryka VIII. Zmarł w dniu 25 lipca 1539, w wieku sześćdziesięciu siedmiu lat i został pochowany w Santa Maria in Trastevere.

</doc>
<doc id="2272637" url="https://pl.wikipedia.org/wiki?curid=2272637" title="Hrabstwo Chatham (Georgia)">
Hrabstwo Chatham (Georgia)

Hrabstwo Chatham (ang. "Chatham County") – hrabstwo w stanie Georgia w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 632,28 mil2 (1637,6 km2), z czego 438,11 mil2 (1134,7 km2) stanowią lądy, a 194,17 mil2 (502,9 km2) stanowią wody. Wybrzeże Atlantyckie hrabstwa ma bardzo rozbudowaną linię brzegową. Według federalnego biura nazw geograficznych (Geographic Names Information System), należącego do United States Geological Survey, w skład hrabstwa Chatham wchodzą aż 72 wyspy posiadające nazwę, z których 70 to wyspy morskie należące w większości do barierowych wysp Sea Islands. 
Według szacunków United States Census Bureau w roku 2009 miało 256 992 mieszkańców. Jego siedzibą administracyjną jest Savannah.

</doc>
<doc id="2272639" url="https://pl.wikipedia.org/wiki?curid=2272639" title="Andy Kirk">
Andy Kirk

Andrew Kirk (ur. 29 maja 1979 w Belfaście) – północnoirlandzki piłkarz występujący na pozycji napastnika. Zawodnik klubu Dunfermline Athletic.
Kariera klubowa.
Kirk zawodową karierę rozpoczynał w 1995 roku w Glentoranie. W 1996 oraz w 1998 roku zdobył z nim Puchar Irlandii Północnej. W 1998 roku odszedł do szkockiego Heart of Midlothian. W Scottish Premier League zadebiutował 27 lutego 1999 roku w przegranym 0:2 pojedynku z Aberdeen. W 2000 roku zajął z zespołem 3. miejsce w lidze. 1 października tego samego roku w wygranym 3:0 spotkaniu z Motherwell strzelił pierwszego gola w Scottish Premier League. W 2003 roku ponownie zajął z klubem 3. miejsce w lidze.
latem 2004 roku Kirk odszedł do angielskiego Bostonu United z League Two. W marcu 2005 roku przeszedł z kolei do Northampton Town, także grającego w League Two. W 2006 roku awansował z nim do League One. W styczniu 2008 roku przeniósł się do innego zespołu League One, Yeovil Town, gdzie spędził pół roku.
W lipcu 2008 roku Kirk wrócił do Szkocji, gdzie został graczem klubu Dunfermline Athletic ze Scottish First Division.
Kariera reprezentacyjna.
W reprezentacji Irlandii Północnej Kirk zadebiutował 26 kwietnia 2000 roku w przegranym 0:1 towarzyskim meczu z Węgrami.

</doc>
<doc id="2272641" url="https://pl.wikipedia.org/wiki?curid=2272641" title="Milan Božić">
Milan Božić

Milan Božić (ur. 23 stycznia 1982 w Toronto) – kanadyjski piłkarz pochodzenia serbskiego, grający na pozycji pomocnika.
Kariera piłkarska.
Kariera klubowa.
W 2001 rozpoczął karierę piłkarską w serbskim klubie FK Zvezdara Belgrad, skąd w 2002 przeszedł do Hajduka Belgrad. Latem 2005 podpisał kontrakt z ukraińskim klubem Wołyń Łuck. Ale rozegrał tylko 2 mecze i zimą opuścił klub. Przez swoich agentów napisał skargę na Wołyń do FIFA, który zobowiązał klub wypłacić kwotę 7-krotnie wyższą za rzeczywisty dług. Potem występował w serbskich klubach FK Inđija, FK Železničar Belgrad i FK Kolubara Lazarevac. W sezonie 2008/09 bronił barw bośniackiego FK Leotar Trebinje. Latem 2009 powrócił do Serbii, gdzie został piłkarzem FK Beograd.

</doc>
<doc id="2272642" url="https://pl.wikipedia.org/wiki?curid=2272642" title="SPECQUE">
SPECQUE

SPECQUE (skrót od Simulation du Parlement Européen Canada-Quebec-Europe) jest międzynarodową, francuskojęzyczną symulacją obrad Parlamentu Europejskiego, powstałą w celu lepszego zrozumienia zasad funkcjonowania instytucji europejskich oraz kwestii dotyczących Unii Europejskiej. Założony w 1998 roku, w Uniwersytecie Laval (Quebec) SPECQUE jest największą i najbardziej prestiżową symulacją tego typu. Podczas jednego tygodnia studenci z Kanady i Europy odtwarzają obrady Parlamentu Europejskiego. Wydarzenie organizowane jest przez stowarzyszenie non-profit- SPECQUE i finansowane dzięki opłatom wpisowym uczestników, dotacjom rządowym oraz prywatnym sponsorom. 
Zasady funkcjonowania.
Wśród różnych ról politycznych, w które wcielają się uczestnicy są: Członkowie Komisji Europejskiej, Prezydent Parlamentu Europejskiego, Przewodniczący grup politycznych, "rapporteurs" oraz Eurodeputowani. Wszyscy mają za zadanie brać udział w debatach dotyczących realnych kwestii Europejskich takich jak: bezpieczeństwo, gospodarka, handel zagraniczny, prawa obywateli, sprawy społeczne, zdrowie i wiele innych. W celu udokumentowania wydarzenia wybierani są również dziennikarze.
W czasie trwania każdej edycji cztery wybrane tematy przechodzą procedurę legislacyjną składającą się z sesji plenarnych oraz z pracy w komisjach parlamentarnych. Podczas ostatniej sesji plenarnej wynegocjowane zmiany są przedstawiane na końcowym głosowaniu. Również wtedy głosowane są ewentualne inicjatywy uchwał proponowane przez eurodeputowanych.
Zasady funkcjonowania SPECQUE-u bazują na realnych zasadach funkcjonowania Parlamentu Europejskiego. To umożliwia uczestnikom poznanie procesu podejmowania decyzji demokracji europejskiej oraz polityki kulturalnej. Udział w SPECQUE-u jest okazją do zapoznania się z różnymi ideologiami panującymi w świecie polityki, niemniej jednak SPECQUE nie narzuca eurodeputowanym żadnej z nich. Symulacja ma na celu zachęcenie uczestników do bronienia własnych opinii, nawet jeśli są sprzeczne z opiniami grupy, do której należą.

</doc>
<doc id="2272644" url="https://pl.wikipedia.org/wiki?curid=2272644" title="Kristýna Plíšková">
Kristýna Plíšková

Kristýna Plíšková (ur. 21 marca 1992 w Lounach) – czeska tenisistka, mistrzyni juniorskiego Wimbledonu 2010.
Kristýna Plíšková jest córką Radka i Martiny Plíškovych. Ma siostrę bliźniaczkę Karolínę, również tenisistkę. W 2010 roku zdobyła juniorski tytuł mistrzyni Wimbledonu, pokonując w finale Sachie Ishizu 6:3, 4:6, 6:4.
Kariera tenisowa.
Starty na zawodowych kortach rozpoczęła w kwietniu 2006 roku biorąc udział w kwalifikacjach do niewielkiego turnieju ITF w Bol, gdzie zakończyła swój udział na drugiej rundzie. Potem wystąpiła jeszcze dwukrotnie w podobnych kwalifikacjach, ale też nie udało jej się przejść do fazy głównej turniejów. W maju tego samego roku otrzymała od organizatorów dziką kartę do udziału w eliminacjach turnieju WTA w Pradze, ale przegrała w pierwszej rundzie z Kirsten Flipkens. Pierwszy niewielki sukces odniosła w kwietniu 2007 roku, na turnieju ITF w Splicie. Wygrała kwalifikacje i zagrała w turnieju głównym, w którym pokonała w pierwszej rundzie Stefanię Boffa i przegrała z Iryną Buriaczok w drugiej. Podobnie jak rok wcześniej, otrzymała dziką kartę do turnieju WTA w Pradze, ale tym razem od razu do turnieju głównego. Natrafiła tam jednak w pierwszej rundzie na Francuzkę Marion Bartoli i przegrała 1:6, 2:6. W 2008 roku ponownie zagrała w pierwszej rundzie tego samego turnieju, ale i tym razem zakończyła swój udział na pierwszej rundzie, przegrywając z Robertą Vinci.
W sierpniu 2009 roku, po raz pierwszy w karierze, osiągnęła finał gry pojedynczej na turnieju ITF w Pesaro, w którym jednak Włoszka Anastasia Grymalska okazała się od niej lepsza. Po raz drugi osiągnęła finał w maju 2010 roku, w japońskim Kurume i tym razem był to udany występ, uwieńczony wygraniem turnieju. Pokonała tam, między innymi, takie zawodniczki jak: Naomi Broady, Melanie South, Sachie Ishizu, a w finale swoją siostrę Karolínę. W lutym 2011 roku udanie wystąpiła na turnieju w Rancho Mirage w Kalifornii, gdzie w parze z siostrą wygrała turniej deblowy, pokonując w finale parę Nadieżda Guskowa/Sandra Zaniewska i doszła do finału gry singlowej. Wcześniej, w styczniu, wzięła udział w kwalifikacjach do wielkoszlemowego Australian Open, ale przegrała w pierwszej rundzie z Eriką Semą z Japonii. Rok później ponownie zagrała w kwalifikacjach do Australian Open, ale też odpadła w pierwszej rundzie, po przegranej z Francuzką, Ireną Pavlovic.
W sezonie 2013 razem z siostrą osiągnęła dwa deblowe finały zawodów cyklu WTA Tour. Pierwszy mecz mistrzowski Czeszki rozegrały w Palermo, ulegając parze Kristina Mladenovic–Katarzyna Piter wynikiem 1:6, 7:5, 8–10. Drugi, tym razem zwycięski finał, rozegrały w Linzu, pokonując Gabrielę Dabrowski i Alicję Rosolską 7:6(6), 6:4
W lipcu 2014 razem z siostrą triumfowały na kortach w Bad Gastein, gdzie w finale wygrały z Andreją Klepač i Maríą-Teresą Torró-Flor 4:6, 6:3, 10–6.
Łącznie wygrała dwa turnieje WTA w grze pojedynczej, a raz przegrała w finale. W grze podwójnej tryumfowała w siedmiu turniejach (trzy razy w parze z Karolíną Plíškovą oraz po razie w parze z Moną Barthel, Jewgieniją Rodiną, Viktórią Kužmovą oraz Lucie Hradecką) i raz przegrała w finale.
Historia występów wielkoszlemowych.
Występy w grze mieszanej.
Kristýna Plíšková nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="2272645" url="https://pl.wikipedia.org/wiki?curid=2272645" title="Praca Socjalna">
Praca Socjalna



</doc>
<doc id="2272647" url="https://pl.wikipedia.org/wiki?curid=2272647" title="Julio Romero de Torres">
Julio Romero de Torres

Julio Romero de Torres (ur. 9 listopada 1874 w Kordowie, Hiszpania, zm. 10 maja 1930 w tym samym mieście) – hiszpański malarz okresu realizmu, syn znanego hiszpańskiego malarza impresjonisty Rafaela Romero Barrosa, który był dyrektorem, kustoszem i założycielem Muzeum Sztuk Pięknych w Kordobie (hiszp. "Museo de Bellas Artes de Córdoba").
Życiorys.
Większość swego życia spędził w Kordobie. Sztuką zainteresował się już w młodym wieku. Pierwsze nauki pobierał u ojca. Za jego namową w wieku 10 lat rozpoczął naukę w Szkole Sztuk Pięknych. Następnie w 1906 roku wyjechał do Madrytu gdzie podjął pracę i rozpoczął studia. Oba te miasta są najczęściej przedstawiane w jego malarstwie.
Potem podróżował po całej Europie gdzie pobierał dalsze nauki. W czasie podróży zainteresował się symbolizmem, z którego jest najbardziej znany.
W Kordobie przy "Plaza del Potro 1" znajduje się muzeum jemu poświęcone i wystawiające jego prace.

</doc>
<doc id="2272652" url="https://pl.wikipedia.org/wiki?curid=2272652" title="Kristyna Pliskova">
Kristyna Pliskova



</doc>
<doc id="2272653" url="https://pl.wikipedia.org/wiki?curid=2272653" title="Luiz Henrique Ferreira de Menezes">
Luiz Henrique Ferreira de Menezes

Luiz Henrique, właśc. Luiz Henrique Ferreira de Menezes (ur. 5 września 1943 w Rio de Janeiro) – piłkarz brazylijski grający na pozycji ofensywnego pomocnika.
Kariera klubowa.
Luiz Henrique występował w Fluminense FC. Z Fluminense zdobył mistrzostwo stanu Rio de Janeiro – Campeonato Carioca w 1964.
Kariera reprezentacyjna.
Luiz Henrique występował w olimpijskiej reprezentacji Brazylii. W 1963 roku Luiz Henrique uczestniczył w Igrzyskach Panamerykańskich, na których Brazylia zdobyła złoty medal. Na turnieju w São Paulo Luiz Henrique wystąpił tylko w meczu z Chile.
Kariera trenerska.
Po zakończeniu kariery piłkarskiej Luiz Henrique został trenerem. Szkolił młodzież we Fluminense, a w 1981 i 1984 pełnił rolę tymczasowego trenera pierwszego zespołu. Później pełnił funkcję dyrektora lub menedżera w Corinthians Paulista, Santosie FC, reprezentacji Brazylii czy w krajach arabskich.

</doc>
<doc id="2272658" url="https://pl.wikipedia.org/wiki?curid=2272658" title="Brandon Knight (koszykarz)">
Brandon Knight (koszykarz)

Brandon Knight (ur. 2 grudnia 1991 w Coral Springs) – amerykański koszykarz, grający na pozycji rozgrywającego, obecnie zawodnik Dallas Mavericks.
Do drużyny uniwersyteckiej Kentucky Wildcats trafił w 2010, kiedy to skończył naukę w Pine Crest School. Knight był laureatem nagrody dla najlepszego zawodnika szkół średnich w latach 2009 i 2010, przyznawanej przez Gatorade. Jako debiutant otrzymali tę nagrodę jeszcze tylko LeBron James (w latach 2002 i 2003) i Greg Oden (2005 i 2006). W 2010 wystąpił w meczach gwiazd McDonald’s All-American Game oraz Nike Hoop Summit.
Knight został wybrany przez Detroit Pistons z 8 numerem draftu 2011. 22 października 2012 jego debiutancki kontrakt został przedłużony przez Detroit Pistons do końca sezonu 2013/14.
31 lipca 2013 Knight został wytransferowany wraz z Khrisem Middletonem i Wjaczesławem Krawcowem do Milwaukee Bucks w zamian za Brandona Jenningsa.
19 lutego 2015 Knight został włączony w wymianę pomiędzy trzema drużynami: Phoenix Suns, Milwaukee Bucks i Philadelphia 76ers, w zakresie której przeszedł do Phoenix Suns wraz z Kendallem Marshallem. W ramach tej wymiany Phoenix oddali Tylera Ennisa i Milesa Plumlee do Milwaukee Bucks oraz pierwszą rundę w drafcie Los Angeles Lakers do 76ers. Bucks w ramach tej wymiany pozyskali również Michaela Carter-Williamsa z 76ers.
20 listopada 2015, w wygranym 114–107 meczu wyjazdowym z Denver Nuggets, Knight ustanowił nowy rekord kariery - 38 punktów.
31 sierpnia 2018 trafił w wyniku wymiany do Houston Rockets.
7 lutego 2019 w wyniku transferu dołączył do Cleveland Cavaliers.
6 lutego 2020 został wytransferowany do Detroit Pistons. 23 grudnia 2021 zawarł 10-dniowa umowę z Dallas Mavericks. 14 stycznia 2022 dołączył po raz kolejny do składu Sioux Falls Skyforce. 28 marca 2022 podpisał ponownie 10-dniowy kontrakt z Mavericks.

</doc>
<doc id="2272662" url="https://pl.wikipedia.org/wiki?curid=2272662" title="Szary Dom (Kraków)">
Szary Dom (Kraków)

Szary Dom, dawny karcer obozowy KL Plaszow – zabytkowy budynek znajdujący się w Krakowie w Dzielnicy XIII Podgórze przy ul. Jerozolimskiej 3.
Opis.
Budynek ten do roku 1939 był siedzibą żydowskiego Bractwa Pogrzebowego ("Chewra Kadisza"). Znajduje się obok nowego podgórskiego cmentarza żydowskiego.
Podczas II wojny światowej, jesienią 1942 roku, Niemcy utworzyli na tym terenie obóz pracy przymusowej, a potem koncentracyjny, głównie dla ludności żydowskiej – Plaszow.
Dom ten, znajdujący się wtedy wewnątrz obozu, zaczął pełnić rolę karceru dla więźniów i katowni SS.
Budynek został wykorzystany przy kręceniu filmu "Lista Schindlera" jako dom komendanta obozu Amona Götha
Po wojnie znajdowały się w nim mieszkania komunalne. Około 2014 r. przejęty przez gminę żydowską. W 2016 r. przeznaczony na miejsce pamięci. Od 2021 Muzeum KL Plaszow stało się odrębną instytucją kultury z siedzibą w Szarym Domu.

</doc>
<doc id="2272666" url="https://pl.wikipedia.org/wiki?curid=2272666" title="Sammy Nelson">
Sammy Nelson

Samuel Nelson (ur. 1 kwietnia 1949 w Belfaście) – północnoirlandzki piłkarz występujący na pozycji obrońcy.
Kariera klubowa.
Nelson zawodową karierę rozpoczynał w 1969 roku w angielskim Arsenalu. W First Division zadebiutował 25 października 1969 roku w zremisowanym 0:0 pojedynku z Ipswich Town. W 1971 roku zdobył z zespołem mistrzostwo Anglii oraz Puchar Anglii. W 1973 roku wywalczył z nim wicemistrzostwo Anglii. W 1980 roku dotarł z klubem do finału Pucharu Zdobywców Pucharów, jednak Arsenal uległ tam Valencii. Przez 12 lat w barwach Arsenalu Nelson rozegrał 339 spotkań i zdobył 12 bramek.
W 1981 roku odszedł do zespołu Brighton &amp; Hove Albion, także grającego w First Division. W 1983 roku, po spadku tego klubu do Second Division, zakończył karierę.
Kariera reprezentacyjna.
W reprezentacji Irlandii Północnej Nelson zadebiutował w 1970 roku. W 1982 roku został powołany do kadry na Mistrzostwa Świata. Zagrał na nich w meczach z Hiszpanią (1:0) i Austrią (2:2). Z tamtego turnieju Irlandia Północna odpadła po drugiej rundzie.
W latach 1970–1982 w drużynie narodowej rozegrał w sumie 51 spotkań i zdobył 1 bramkę.

</doc>
<doc id="2272667" url="https://pl.wikipedia.org/wiki?curid=2272667" title="Wina japońskie">
Wina japońskie

Wina japońskie – wina produkowane w Japonii, głównie w prefekturze Yamanashi i na wyspie Hokkaido.
Pierwsze udokumentowane ślady spożywania wina w Japonii pochodzą z XVI w. i wiążą się z przybyciem jezuitów z Portugalii. Św. Franciszek Ksawery ofiarował butelki z winem panom feudalnym z Kiusiu, praktykę tę kontynuowali inni misjonarze. Nowy napitek nazywano w Japonii "winem portugalskim" albo "chintashu" (珍陀酒). Słowo to jest złożeniem portugalskiego określenia "tinto" (w języku japońskim uproszczone do "chinta"), oznaczającego rzecz pofarbowaną, w odniesieniu do wina – wino czerwone, i japońskiego "shu" (alkohol).
Spopularyzowanie win w Japonii stało się możliwe dopiero w II połowie XIX w., w okresie Meiji, kiedy rozpoczęto regularną produkcję miejscowych win, w prefekturze Yamanashi. Przez długi okres Japończycy nie przepadali za winami wytrawnymi i dlatego do wszystkich dodawano cukier albo miód. Większość win konsumowanych w Japonii aż do lat 70. XX w. stanowiły wina miejscowe, import win zagranicznych był minimalny. Gwałtowny rozwój japońskiego winiarstwa nastąpił w latach 70. i 80. XX w. Jednym z czynników sprzyjających tej zmianie była rosnąca świadomość zbawiennego wpływu polifenoli na organizm ludzki. W latach 90. coraz częściej w ofercie japońskich restauracji pojawiały się wina, najczęściej importowane z Francji.
Japonia ma ograniczone możliwości produkowania win wysokiej jakości. Nawet tradycyjny ośrodek produkcji win – prefektura Yamanashi znacznie większe dochody czerpie z produkcji owoców i z turystyki. W japońskich winnicach dominują szczepy riesling i cabernet sauvignon oraz szczep kōshū, wywodzący się prawdopodobnie z Tadżykistanu.
Z Hokkaido pochodzą wina: Tokachi, Ikeda Furano i Furano. Prefektura Yamanashi słynie z wina Katsunuma oraz Kōshū Rubaiyat. W ostatnich latach coraz większą rolę w japońskim winiarstwie odgrywa także prefektura Aichi. Największymi japońskimi producentami win stołowych są: Chateau Mercian i Suntory.

</doc>
<doc id="2272679" url="https://pl.wikipedia.org/wiki?curid=2272679" title="United Solo">
United Solo

United Solo to międzynarodowy festiwal teatrów jednego aktora. Jest organizowany w Theatre ROW przy 42. ulicy na Manhattanie w Nowym Jorku. Założycielem i dyrektorem artystycznym United Solo jest Omar Sangare.
Edycja 2010.
Festiwal zainaugurował swoją działalność w 2010 roku, w dniach 8-21 listopada. W programie znalazło się 47 monodramów z trzech kontynentów. Czterokrotnie nominowana do Oscara amerykańska aktorka Marsha Mason była gościem honorowym ceremonii rozdnia nagród, podsumowującej dwa tygodnie festiwalu.
Nagrodę specjalną (uAward) za szczególny wkład w promowanie teatrów jednego aktora otrzymała Anna Deavere Smith.
Edycja 2011.
Omar Sangare zapowiedział kolejną edycję festiwalu w styczniu 2011, ogłaszając jego oficjalne ramy czasowe. Festiwal odbył się w dniach 20 października – 20 listopada 2011. Odbył się w Teatrze ROW, w sercu teatralnej dzielnicy Nowego Jorku. Wśród występujących znalazła się m.in. Ewa Kasprzyk ze swoim monodramem "Patty Diphusa" na podstawie tekstów Pedro Almodóvara. Aktorka zdobyła nagrodę dla najlepszego międzynarodowego przedstawienia.
12 kwietnia 2011 ogłoszono listę nominowanych do specjalnej nagrody uAward, na której znaleźli się Robin Williams, Patti LuPone, John Lithgow i Daniel Beaty. Nagrodę zdobyła Patti LuPone.

</doc>
<doc id="2272683" url="https://pl.wikipedia.org/wiki?curid=2272683" title="Squaw Valley, hrabstwo Placer, Kalifornia">
Squaw Valley, hrabstwo Placer, Kalifornia



</doc>
<doc id="2272687" url="https://pl.wikipedia.org/wiki?curid=2272687" title="Luopan">
Luopan



</doc>
<doc id="2272694" url="https://pl.wikipedia.org/wiki?curid=2272694" title="Walentina Sidorowa">
Walentina Sidorowa

Walentina Wasiljewna Sidorowa z domu Buroczkina (, ur. 4 maja 1954 w Moskwie, zm. 9 czerwca 2021 tamże) – radziecka florecistka, dwukrotna medalistka olimpijska.
Brała udział w dwóch igrzyskach (IO 76, IO 80), na obu zdobywała medale w drużynie. W 1976 zdobyła złoty medal, cztery lata później wspólnie z koleżankami była druga. W drużynie była złotą medalistką mistrzostw świata w 1974, 1975, 1977, 1978, 1979, 1981 i 1986, a brązową w 1985. Indywidualnie triumfowała w 1977 i 1978, była druga w 1979.

</doc>
<doc id="2272697" url="https://pl.wikipedia.org/wiki?curid=2272697" title="Rinke Rooijens">
Rinke Rooijens



</doc>
<doc id="2272701" url="https://pl.wikipedia.org/wiki?curid=2272701" title="Naila Gilazowa">
Naila Gilazowa

Naila Fajzrachmanowna Gilazowa ("Наиля Файзрахмановна Гилязова", ur. 2 stycznia 1953) – radziecka florecistka, dwukrotna medalistka olimpijska.
Brała udział w dwóch igrzyskach (IO 76, IO 80), na obu zdobywała medale w drużynie. W 1976 zdobyła złoty medal, cztery lata później wspólnie z koleżankami była druga. W drużynie była złotą medalistką mistrzostw świata w 1974, 1975, 1977, 1978, 1979, 1981. Indywidualnie triumfowała w 1982, była trzecia w 1974.

</doc>
<doc id="2272707" url="https://pl.wikipedia.org/wiki?curid=2272707" title="Jean-Claude Martens">
Jean-Claude Martens

Jean-Claude Martens (ur. w Bruges Area w Belgii) – projektant wyścigowy samochodów.
Życiorys.
Jean-Claude Martens w 2000 roku zaprojektował bolid Toyota TF101 dla Toyoty debiutującej w Formule 1, bolid służył do testowania, by Toyota mogła lepiej przygotować się do startów w sezonie 2002.
Martens zaprojektował samochód Opel Vectra dla serii DTM dla zespołu Lotus, który był używany przez Heinza-Haralda Frentzena, Timo Scheidera, Manuela Reutera, Marcela Fasslera, Laurenta Aiello i Petera Dumbrecka.

</doc>
<doc id="2272709" url="https://pl.wikipedia.org/wiki?curid=2272709" title="Puppa">
Puppa

Puppa (birm. ပုပ္ပားတောင် //; ) – wygasły wulkan w centralnej części Mjanmy, w prowincji Mandalaj. 
Jest to stratowulkan, zbudowany z law bazaltowych i zbliżonych oraz materiałów piroklastycznych – tufów, lapilli i scorii, powstałych w trakcie erupcji typu strombolijskiego.
Jego wysokość wynosi 1518 m n.p.m., wysokość względna 1150 m. Ostatnia erupcja miała miejsce w roku 442 p.n.e.
Na południowy zachód od szczytu wulkanu znajduje się dawny komin wulkaniczny, zwany Taung Kalat, o wysokości 737 metrów, niekiedy również określany mianem Puppa (Popa). Na jego szczycie znajduje się klasztor buddyjski. W tradycji birmańskiej góra uważana jest za siedzibę 37 natów, lokalnych bóstw. Podczas świąt, wypadających podczas pełni księżyca miesiąca "nayon" (maj/czerwiec) oraz miesiąca "nadaw" (listopad/grudzień) gromadzą się tysiące pielgrzymów.

</doc>
<doc id="2272710" url="https://pl.wikipedia.org/wiki?curid=2272710" title="Poniatowice (przystanek kolejowy)">
Poniatowice (przystanek kolejowy)

Poniatowice – przystanek kolejowy w Poniatowicach, w województwie dolnośląskim, w Polsce. Znajduje się na linii 181. Herby Nowe – Oleśnica.

</doc>
<doc id="2272711" url="https://pl.wikipedia.org/wiki?curid=2272711" title="Mark Smeaton">
Mark Smeaton

Mark Smeaton (ur. około 1513 r., zm. 17 maja 1536 r.) – muzyk (śpiewał, grał na lutni i organach) na dworze królewskim w Anglii.
Pochodził prawdopodobnie z Flandrii. Od 1529 r. wchodził w skład muzyków na dworze królewskim Henryka VIII, przechodząc ze służby u Tomasza Wolseya. 30 kwietnia 1536 r. został aresztowany z powodu domniemanego romansu z królową Anną Boleyn. Wkrótce pod tym samym zarzutem aresztowano jeszcze 4 mężczyzn, w tym brata królowej Jerzego. Jako jedyny z całej 5 oskarżonych Mark przyznał się do stawianych mu zarzutów, prawdopodobnie pod wpływem stosowanych wobec niego tortur m.in. łamania kołem. Inna wersja mówi o tym, że Tomasz Cromwell pragnący upadku Anny Boleyn stosował wobec Marka silny nacisk psychologiczny, być może połączony ze stosowaniem przemocy celem uzyskania wygodnych dla siebie zeznań. Tylko Mark ze względu na swoje nieszlacheckie pochodzenie, został potraktowany w ten sposób. 
Mark został uznany winnym zdrady stanu i cudzołóstwa z królową, w efekcie czego został ścięty 17 maja 1536 r. Anna Boleyn została stracona 2 dni później.

</doc>
<doc id="2272714" url="https://pl.wikipedia.org/wiki?curid=2272714" title="Enkoder absolutny">
Enkoder absolutny

Enkoder absolutny – cyfrowy przetwornik kąta obrotu podający kąt obrotu w stosunku do jednorazowo ustalonego położenia i zachowujący wskazanie nawet jeżeli nastąpi obrót przetwornika przy braku zasilania. Rozdzielczość przetworników absolutnych zazwyczaj nie przekracza 12 bitów (4096 imp./obr.) przy średnicy ok. 60 mm i jest o 3-4 bity niższa niż przetworników inkrementalnych o zbliżonych wymiarach.
W zależności od konstrukcji można wyróżnić:
W przetwornikach kodowych może być stosowany cykliczny kod Graya, który charakteryzuje się tym, że dwa kolejne słowa kodowe różnią się tylko stanem jednego bitu, co zapobiega grubym błędom odczytu. Stosowanie kodu binarnego lub dwójkowo-dziesiętnego, w którym mogą się jednocześnie zmieniać nawet wszystkie bity, wymaga stosowania dla każdego (poza najmłodszym) bitem dwóch układów odczytowych przełączanych w zależności od stanu bitu najmłodszego.

</doc>
<doc id="2272715" url="https://pl.wikipedia.org/wiki?curid=2272715" title="Zhou Dunyi">
Zhou Dunyi

Zhou Dunyi (ur. 1017, zm. 1073) – uczony z czasów dynastii Song, uznawany za jednego z prekursorów neokonfucjanizmu.
Był urzędnikiem niższego szczebla. W pracy kierował się zasadą konfucjańskiej sprawiedliwości, wielokrotnie wskazując na nadużycia popełniane przez innych, często wyższych od siebie rangą biurokratów. 
Głównym przedmiotem jego dociekań filozoficznych był Wszechświat. Badał jego genezę i zasady nim rządzące. Swoje poglądy zawarł między innymi w krótkim, ok. 250-znakowym eseju "Objaśnienie Diagramu Najwyższego Kresu" ("Taijitu Shuo", 太極圖說) oraz w "Tekście objaśniającym Księgę przemian" ("Tong Shu", 通書). W pierwszym z traktatów wprowadził do filozofii konfucjańskiej spekulacje metafizyczne, interpretując w nowym duchu diagram taijitu, używany dotąd przez taoistów.
Zaliczany do Pięciu Mistrzów początkowego okresu rządów Songów.

</doc>
<doc id="2272722" url="https://pl.wikipedia.org/wiki?curid=2272722" title="Isahaya">
Isahaya

 – miasto w Japonii, na wyspie Kiusiu, w prefekturze Nagasaki.

</doc>
<doc id="2272723" url="https://pl.wikipedia.org/wiki?curid=2272723" title="Hrabstwo Chattooga">
Hrabstwo Chattooga

Hrabstwo Chattooga (ang. "Chattooga County") – hrabstwo w stanie Georgia w Stanach Zjednoczonych. Według spisu w 2020 roku liczy 25 tys. mieszkańców, w tym 82,1% stanowią białe społeczności nielatynoskie. Jego siedzibą administracyjną jest Summerville.
Geografia.
Według spisu z 2000 roku obszar całkowity hrabstwa obejmuje powierzchnię 313,55 mil2 (812,09 km2), z czego 313,33 mil2 (811,52 km2) stanowią lądy, a 0,23 mil2 (0,6 km2) stanowią wody. 
Polityka.
Hrabstwo jest bardzo silnie republikańskie, gdzie w wyborach prezydenckich w 2020 roku, 80,2% głosów otrzymał Donald Trump i 18,4% przypadło dla Joe Bidena.

</doc>
<doc id="2272726" url="https://pl.wikipedia.org/wiki?curid=2272726" title="Zabójstwo mnichów z Tibhirine">
Zabójstwo mnichów z Tibhirine

Zabójstwo mnichów z Tibhirine – zdarzenie, którym było zabicie siedmiu mnichów z zakonu trapistów w Algierii.
W nocy z 26 na 27 marca 1996, w czasie wojny domowej w Algierii, doszło do porwania siedmiu mnichów z klasztoru trapistów w Tibhirine. 26 maja 1996 ich odcięte głowy zostały odnalezione przy drodze do Medei. Dziewięć dni wcześniej do zamordowania zakonników przyznała się Zbrojna Grupa Islamska. Mimo tego tożsamość inicjatorów i sprawców porwania oraz ich faktyczna motywacja pozostają przedmiotem dyskusji.
Porwanie i śmierć mnichów z Tibhirine są kanwą filmu Xaviera Beauvois "Ludzie Boga". 
Tło wydarzeń.
Klasztor Najświętszej Maryi Panny z gór Atlasu w Tibhirine został założony w 1938 przez trapistów ze wspólnot w Aiguebelle i w Rahjenburgu. Żyjący w nim mnisi zajmowali się zgodnie z regułą modlitwą i pracą na roli, z której się utrzymywali, ponadto wykonywali prace na rzecz miejscowej ludności (nauczanie dzieci, gabinet lekarski). Po uzyskaniu niepodległości przez Algierię działalność zakonników na rzecz społeczności lokalnej musiała zostać ograniczona, ponadto władze odebrały mnichom znaczną część posiadanej przez nich ziemi oraz narzuciły ograniczenie liczebności wspólnoty do 12 osób. Z powodu spadku liczby katolików w Algierii mnisi przegłosowali nawet „stopniowe zamykanie klasztoru”. O jego przetrwaniu zdecydowała postawa arcybiskupa Algieru Léona Étienne'a Duvala, który zaapelował do całego zakonu cystersów o jego utrzymanie; w 1964 do Algierii przybyło ośmiu braci z klasztorów w Aiguebelle i Timadeuc. 
W tekście poświęconym życiu konsekrowanemu powstałym w 1994 mnisi z Tibhirine określali swoją wspólnotę jako grupę „modlących się wśród innych modlących się” (fr. "priants au milieu d'autres priants"), co odnosiło się do funkcjonowania klasztoru w środowisku zamieszkanym przez muzułmanów. 
Po wybuchu wojny domowej w Algierii w regionie doszło do eskalacji przemocy wymierzonej w chrześcijan. 14 grudnia 1993 na ścieżce w pobliżu klasztoru odnaleziono ciała zamordowanych robotników jugosłowiańskich, którzy wcześniej uczestniczyli we mszach w kościele trapistów. Wydarzenia te zakonnicy relacjonowali w liście opublikowanym 24 lutego 1994 na łamach francuskiego pisma katolickiego „La Croix”. Wcześniej, w noc z 24 na 25 grudnia 1993 do klasztoru wtargnął oddział partyzantów islamskich dowodzonych przez emira Sayyata Attiyę, który zażądał od mnichów wypłacenia „podatku rewolucyjnego” i chciał zabrać ze sobą brata Luca, lekarza. Przeor wspólnoty odmówił, oznajmił jednak, iż duchowny przyjmie wszystkich chorych, którzy zgłoszą się do klasztoru. Wówczas napastnicy odeszli. 
Z uwagi na możliwe niebezpieczeństwo, braciom proponowano opuszczenie klasztoru i przeprowadzkę, jednak mnisi nie zdecydowali się na nią. Co sześć miesięcy głosowali, czy mimo wszystko pozostać w klasztorze. W ostatnim głosowaniu, które się odbyło przed porwaniem, bracia byli jednogłośni. Odmówili również przyjęcia ochrony wojskowej, zadeklarowali jedynie, iż będą zamykać bramę klasztoru każdego dnia o 17.30 i ograniczą kontakty ze światem zewnętrznym. W konflikcie zbrojnym w kraju zakonnicy zachowywali neutralną postawę. Jednak z zachowanych tekstów ich autorstwa wynika, iż doskonale zdawali sobie sprawę z zagrożenia, w jakim się znajdowali. Przeor klasztoru, o. Christian de Chergé, napisał:
Zabójstwo.
Porwanie.
Mnisi zostali siłą wyprowadzeni z monasteru i porwani nocą z 26 na 27 marca 1996. Napastnicy, w liczbie ok. 20, zmusili ogrodnika Mohammeda do otwarcia bramy lub przeskoczyli przez mur. Atak na klasztor trwał 30 minut. Porwania uniknęły osoby przebywające w domu gościnnym oraz dwaj mnisi, którzy znajdowali się w innych miejscach Jean-Pierre (pełnił dyżur na furcie klasztornej) i o. Amédée (jego cela znajdowała się koło biura księgowego, w innej części klasztoru). Bezpośrednio po zdarzeniu dwaj ocaleli zakonnicy zdali sobie sprawę z sytuacji i usiłowali telefonicznie zawiadomić sąsiadów oraz policję; linia telefoniczna została jednak odcięta. Z powodu godziny policyjnej udali się na posterunek policji dopiero następnego dnia.
Następnego dnia o. Amédée i o. Jean-Pierre udali się na najbliższy posterunek wojskowy, gdzie dotarli po siódmej rano. Zostali jednak poinformowani, iż dowodzący oficer jeszcze śpi i nie ma potrzeby go budzić. Zakonnicy udali się zatem na posterunek policji w Al-Midiji, gdzie spisano ich zeznanie. W tym momencie nie podjęto jednak żadnych dalszych działań. O porwaniu poinformowano również francuską ambasadę (wszyscy mnisi byli narodowości francuskiej) oraz miejscowego arcybiskupa. Ogłoszono powstanie jednostki kryzysowej poszukującej zakonników, jednak przez miesiąc (tj. do oświadczenia prawdopodobnych porywaczy) przekazywano jedynie deklaracje, iż śledztwo jest na właściwej drodze, nie wyszły jednak na jaw żadne nowe fakty.
Wystąpienie prawdopodobnych porywaczy.
Do porwania zakonników przyznała się Zbrojna Grupa Islamska w oświadczeniu z 27 kwietnia, datowanym na 18 kwietnia. Tekst podpisany nazwiskiem Djamel Zitouni ukazał się na łamach pisma „El Hayat” w Londynie i przedrukowany w piśmie z Medei (Al-Midiji). Być może dwa dni wcześniej mógł się z nim zapoznać prezydent Francji Jacques Chirac.
30 kwietnia 1996 przedstawiciel Zbrojnej Grupy Islamskiej, przedstawiający się jako Abdullah, przyniósł do ambasady francuskiej w Algierze kasetę z nagranymi dziesięć dni wcześniej głosami mnichów. Według przedstawicieli ambasady Abdullah w czasie półtoragodzinnej rozmowy z dyplomatami francuskimi zadeklarował, iż Djamel Zitouni otrzymał kasetę od konkurencyjnego klanu, winnego porwania duchownych. Abdullah miał też prosić francuski rząd o pomoc w uratowaniu trapistów.
Śmierć i pogrzeb mnichów.
23 maja tego samego roku Grupa wydała kolejny komunikat, w którym poinformowała, iż dwa dni wcześniej zakonnicy zostali zabici. 31 maja w polu na drodze do Medei odnaleziono odcięte głowy zamordowanych. Zostały one pochowane na cmentarzu klasztoru w Tibhirine 4 czerwca 1996, dwa dni po uroczystościach pogrzebowych, jakie miały miejsce w katedrze w Algierze. Przed pogrzebem ks. Armand Veilleux pragnął obejrzeć i zidentyfikować szczątki, na co otrzymał zezwolenie po początkowych poważnych trudnościach.
Przez cały okres przebywania zakonników w niewoli w katedrze Notre-Dame w Paryżu płonęło siedem świec – znak nadziei na ich odnalezienie. Zostały one zgaszone po wydaniu komunikatu o śmierci mnichów. 28 maja 1996 w Paryżu 10 tys. osób zebrało się w celu oddania hołdu zamordowanym. 
Wątpliwości wokół oficjalnej wersji wydarzeń.
Wersja o zabójstwie trapistów przez Zbrojną Grupę Islamską jest przyjmowana przez rząd Algierii. Funkcjonują jednak również dwie alternatywne wersje wydarzeń. Według pierwszej z nich mnisi zostali zamordowani przez algierskie tajne służby (Djamel Zitouni miałby być ich agentem), które poprzez morderstwo na mnichach i przypisanie go partyzantce islamistycznej chciały pogorszyć jej wizerunek w międzynarodowej opinii publicznej. O winie algierskiego wywiadu był przekonany biskup Oranu Pierre Claverie, który 1 czerwca 1996 również padł ofiarą ekstremistów islamskich. 
Według kolejnej wersji mnisi zostali porwani na zlecenie wywiadu algierskiego, gdyż udzielali pomocy medycznej także islamskim terrorystom. Grupa dowodzona przez Zitouniego, agenta tajnych służb, faktycznie uprowadziła zakonników, jednak zostali oni odbici z jej rąk przez prawdziwy oddział islamistów, a następnie przez nich zabici. 
Jeszcze inny możliwy scenariusz przedstawił sędziemu Markowi Trévidikowi gen. François Buchwalter. Opierając się na relacji anonimowego byłego oficera algierskiego stwierdził on, iż mnisi zostali przypadkowo zabici w czasie nalotu armii algierskiej na obóz Zbrojnej Grupy Islamskiej. Informacja ta została powiązana z faktem, iż nigdy nie odnaleziono ciał, a jedynie głowy zabitych; powstała w ten sposób teza, iż zwłoki zakonników zostały celowo poćwiartowane w celu zatarcia śmiertelnych ran postrzałowych zadanych im przypadkowo przy nalocie algierskim. Gen. Buchwalter twierdził, iż swoje informacje przekazywał ambasadorowi francuskiemu w Algierii, Michelowi Levêque'owi, oraz francuskiemu ministerstwu obrony. Fakt ten nie miał jednak żadnych następstw. Minister obrony Hervé Morin stwierdził natomiast w 2009, iż Francja nie miała powodów, by w 1996 ukrywać jakąkolwiek prawdę o śmierci mnichów.
Śledztwo.
W 2004 skargę do prokuratury paryskiej wniosła rodzina jednego z zabitych, o. Christophe'a Lebretona. 
W lipcu 2009 prezydent Francji Nicolas Sarkozy poinformował o przekazaniu prokuraturze paryskiej całości dokumentów związanych ze śmiercią zakonników. Zapewnił również o swojej determinacji w zakresie wyświetlenia okoliczności ich zabójstwa. Podobną deklarację przedstawiła minister sprawiedliwości Michèle Alliot-Marie.
Beatyfikacja.
8 grudnia 2018 w Oranie zamordowani trapiści zostali ogłoszeni błogosławionymi Kościoła katolickiego. Wraz z nimi, beatyfikowano kilkanaście innych osób (sióstr i braci zakonnych oraz księży), którzy zostali zamordowani w połowie lat 90. w Algierii.

</doc>
<doc id="2272727" url="https://pl.wikipedia.org/wiki?curid=2272727" title="Micronecta">
Micronecta

Micronecta – rodzaj owadów należących do rodziny "corixidae".
Owady z rodzaju micronecta dość różnią się od innych przedstawicieli rodziny corixidae. Większość osiąga małe rozmiary, najmniejsze mają około 0,8 milimetra, a największe 3 mm długości. Mają dość duże głowy w stosunku do reszty ciała. Przedplecze mają w kształcie prostokąta i dość płaskie. Odwłok mają stosunkowo mały. Skrzydła złożone dachowo nad ciałem. Odnóża zwykle trzymają pod przedpleczem, rozkładając na boki tylne kończyny. Większość gatunków ma jasne pokrywy skrzydeł i o wiele jaśniejszy spód ciała. Wiele gatunków ma na przedpleczu i skrzydłach ciemne plamy. Przedstawicieli rodzaju micronecta można łatwo pomylić z żyrytwami (żyrytwowate), z którymi są blisko spokrewnione.
Owady te zamieszkują zarośnięte roślinami wodnymi małe stawiki. Żerują zwykle na zatopionych skałach pokrytych gąszczem glonów i na dnach zbiorników. Dorosłe owady często kryją się w gąszczach nitkowatych glonów i wśród podwodnych osady, gdzie szukają pożywienia.
Larwy większości gatunku mają ubarwienie jaskrawe. Są bardzo podobne do osobników imago, tyle że są bezskrzydłe. Często można je spotkać grupowo w gąszczach roślin wodnych.

</doc>
<doc id="2272729" url="https://pl.wikipedia.org/wiki?curid=2272729" title="Vilayanur Ramachandran">
Vilayanur Ramachandran



</doc>
<doc id="2272733" url="https://pl.wikipedia.org/wiki?curid=2272733" title="Fort Gaines">
Fort Gaines



</doc>
<doc id="2272735" url="https://pl.wikipedia.org/wiki?curid=2272735" title="Andong (prowincja)">
Andong (prowincja)

Andong – dawna prowincja chińska, istniejąca w latach 1932–1949 w południowo-wschodniej części Mandżurii, najpierw jako część państwa Mandżukuo (1932–1945), a następnie Republiki Chińskiej (1945–1949).
W 1932 roku, po utworzeniu przez Japończyków marionetkowego państwa Mandżukuo, dotychczasowa prowincja Fengtian została podzielona na trzy mniejsze prowincje: Fengtian, Jinzhou i Andong. W 1937 roku wydzielono z Andongu nową prowincję, Tonghua. W 1945 roku, po likwidacji Mandżukuo, teren ten powrócił do Republiki Chińskiej; prowincje Andong i Tonghua połączono wówczas ponownie w jedną prowincję Andong.
W Republice Chińskiej prowincja dzieliła się na dwa miasta (Tonghua i Andong) oraz osiemnaście powiatów. Jej stolicą było miasto Tonghua. Obejmowała obszar o powierzchni 62 279 km², z populacją ponad 2,9 mln (stan na czerwiec 1948).
W 1949 roku prowincja Andong została zlikwidowana, a jej terytorium podzielono pomiędzy nowo utworzone prowincje Liaoxi i Liaodong (w 1954 roku połączono je, tworząc prowincję Liaoning).

</doc>
<doc id="2272740" url="https://pl.wikipedia.org/wiki?curid=2272740" title="Jan-Derek Sørensen">
Jan-Derek Sørensen

Jan-Derek Sørensen (ur. 28 grudnia 1971 w Oslo) – piłkarz norweski grający na pozycji prawego pomocnika. W reprezentacji Norwegii rozegrał 21 meczów.
Kariera klubowa.
Karierę piłkarską Sørensen rozpoczął w klubie Lyn Fotball. W 1992 roku zadebiutował w jego barwach w pierwszej lidze norweskiej. W 1993 roku spadł z Lyn do drugiej ligi i w zespole Lyn grał w niej przez jeden sezon.
W 1995 roku Sørensen zmienił klub i został zawodnikiem klubu FK Bodø/Glimt. W klubie tym występował przez 3 lata, a w 1998 roku odszedł do Rosenborga Trondheim. Zawodnikiem Rosenborga był przez 3 sezony. W latach 1998-2000 trzykrotnie z rzędu wywalczył mistrzostwo Norwegii. W 1999 roku zdobył też Puchar Norwegii.
Na początku 2001 roku Sørensen przeszedł do Borussii Dortmund. W Bundeslidze zadebiutował 27 stycznia 2001 w wygranym 2:0 domowym meczu z Energie Cottbus. W 2002 roku wywalczył z Borussią mistrzostwo Niemiec, a także dotarł z nią do finału Pucharu UEFA. Nie wystąpił jednak w przegranym 2:3 finale z Feyenoordem.
W 2003 roku Sørensen wrócił do Norwegii, do zespołu Lyn Fotball. Występował w nim przez 3 lata. W 2006 roku trafił do Vålerenga Fotball. W 2008 roku przeszedł z Vålerengi do FK Bodø/Glimt. Po 2 sezonach gry w tym klubie zakończył karierę piłkarską.
Kariera reprezentacyjna.
W reprezentacji Norwegii Sørensen zadebiutował 8 września 1999 roku w wygranym 4:0 spotkaniu eliminacji do Euro 2000 ze Słowenią. Grał też m.in. w eliminacjach do MŚ 2002 i MŚ 2006. Od 1999 do 2004 roku wystąpił w kadrze narodowej 21 razy.

</doc>
<doc id="2272741" url="https://pl.wikipedia.org/wiki?curid=2272741" title="Jan-Derek Soerensen">
Jan-Derek Soerensen



</doc>
<doc id="2272746" url="https://pl.wikipedia.org/wiki?curid=2272746" title="Henry Norris (dworzanin)">
Henry Norris (dworzanin)

Henry Norris, sir Henryk Norris (ur. około 1482 r., zm. 17 maja 1536 r.) – angielski szlachcic, dworzanin na dworze króla Henryka VIII Tudora, zwolennik Anny Boleyn. Jego rodzicami byli sir Edward Norris i Frideswide Lovel. Około 1520 r. poślubił Mary Fiennes, córkę Thomasa Fiennes'a, 8 Lorda Dacre, i Anne Bourchier. Miał z nią troje dzieci: Henrry Norris'a 1 barona Norreys, Edwarda i Mary. Był członkiem Tajnej Rady, w 1531 r. został szambelanem północnej Walii. Został stracony (ścięty) 17 maja 1536 r., oskarżony o zdradę stanu i romans z królową Anną Boleyn.

</doc>
<doc id="2272751" url="https://pl.wikipedia.org/wiki?curid=2272751" title="Gwiazdnica długolistna">
Gwiazdnica długolistna

Gwiazdnica długolistna ("Stellaria longifolia" L.) – gatunek rośliny należący do rodziny goździkowatych ("Caryophyllaceae").
Rozmieszczenie geograficzne.
Gatunek o wokółbiegunowym zasięgu. Występuje w rozproszeniu na Syberii, sięgając po Daleki Wschód, w Ameryce Północnej oraz w północnej, środkowej i północno-wschodniej części Europy. W Polsce jest dość rzadki. Głównie występuje w południowo-wschodnich regionach kraju, w Kotlinie Sandomierskiej, na Wyżynie Małopolskiej, Nizinie Śląskiej, Wyżynie Śląskiej i Wyżynie Lubelskiej. W Sudetach znany jest z pojedynczych stanowisk. W Karpatach opisano jego występowanie tylko na jednym stanowisku – nad Wyżnim Stawem Toporowym w Tatrach.
Biologia i ekologia.
Bylina, hemikryptofit. Występuje w wilgotnych borach i turzycowiskach. Liczba chromosomów 2n = 26. W klasyfikacji zbiorowisk roślinnych gatunek charakterystyczny dla związku (All.) "Vaccinio-Piceion" i Ass. "Sphagno girgensohnii-Piceetum" (borealna świerczyna na torfie). 
Zagrożenia.
Według kryteriów IUCN gatunek w Karpatach krytycznie zagrożony (kategoria:CR), gdyż występuje na jednym tylko stanowisku i w niewielkiej ilości osobników..

</doc>
<doc id="2272752" url="https://pl.wikipedia.org/wiki?curid=2272752" title="Stellaria longifolia">
Stellaria longifolia



</doc>
<doc id="2272754" url="https://pl.wikipedia.org/wiki?curid=2272754" title="Ravi K. Chandran">
Ravi K. Chandran

Ravi K. Chandran to indyjski operator filmowy i scenarzysta pochodzący z Chennaju. Często współpracuje z czołowymi indyjskimi filmowacmi, takimi jak Priyadarshan, Mani Ratnam, Rajiv Menon czy Sanjay Leela Bhansali. W 2002 r. zdobył nagrodę Filmfare Awards South w kategorii najlepszy operator tamilski za film Kannathil Muthamittal.
Chandran rozpoczął karierę pracując w kinie Malayalam jako asystent swojego brata, Ramachandry Babu. Od tamtej pory zaczął pracę przy produkcjach tamilskich i hindi. Filmy przy których pracował to m.in. Kandukondain Kandukondain (2000), Dil Chahta Hai (2001), Kannathil Muthamittal (2002), Boys (2003), Aayitha Ezhuthu (2004), Yuva (2004), Paheli (2004), Black (2005), Fanaa (2006- kręcony częściowo w Zakopanem),Rab Ne Bana Di Jodi (2008), Ghajini (2008) czy My Name is Khan (2010).
Jest w związku małżeńskim z Hemalatą i mają dwóch synów.
Nagrody i Nominacje.
Zee Cine Awards.
2008 most wanted cinematographer
Międzynarodowe.
German Public Bollywood Award (GPBA)
Plus Camerimage Festival

</doc>
<doc id="2272755" url="https://pl.wikipedia.org/wiki?curid=2272755" title="Kodeks Jōei">
Kodeks Jōei

, właściwie – prosty zbiór zasad administracyjnych i przepisów, którymi mieli się kierować bezpośredni wasale ("gokenin") służący siogunowi. 
Kodeks został sformułowany w 1232 roku przez ród Hōjō. Ogłoszono go 27 sierpnia owego roku. Była to pierwsza próba kodyfikacji zwyczajowego „prawa feudalnego” w Japonii. Został oparty na zasadzie konieczności ochrony interesów instytucji religijnych i posiadaczy dworskich. Zobowiązywał arystokrację wojskową do przestrzegania przepisów prawa shōenów i posłuszeństwa wobec wyższej władzy. Szczegółowo określał obowiązki gubernatorów wojskowych ("shugo") i komisarzy majątków ziemskich ("jitō") oraz funkcje urzędów działających w okresie Kamakura.

</doc>
<doc id="2272757" url="https://pl.wikipedia.org/wiki?curid=2272757" title="Lucas Moura">
Lucas Moura

Lucas Rodrigues Moura da Silva (wym. , ur. 13 sierpnia 1992 w São Paulo) – brazylijski piłkarz grający na pozycji skrzydłowego w angielskim klubie Tottenham Hotspur. W latach 2011–2018 reprezentant Brazylii. 
Do września 2010 występował na boisku pod pseudonimem Marcelinho. Obecnie w Brazylii znany jest głównie jako Lucas, podczas gdy w Europie preferuje się formę Lucas Moura.
Kariera klubowa.
Profesjonalną karierę Lucas rozpoczął w 2010 w São Paulo FC. W lidze brazylijskiej zadebiutował 8 sierpnia 2010 w zremisowanym 1-1 wyjazdowym meczu z Athletico Paranaense, zastępując w 90 min. Marlosa. Już niecały miesiąc później, w siódmym swoim występie w Serie A w wygranym 3-2 wyjazdowym meczu z Atlético Mineiro Lucas strzelił swoją pierwszą bramkę w lidze. W pierwszym swoim sezonie Lucas rozegrał w lidze 25 spotkań, w których strzelił 4 bramki.
8 sierpnia 2012 roku Lucas podpisał czteroletni kontrakt z Paris Saint-Germain, zgodnie z którym przeszedł do francuskiego klubu w styczniu 2013 roku. PSG zapłacił 40 mln euro.
W styczniu 2018 roku podpisał kontrakt z Tottenhamem Hotspur.
Kariera reprezentacyjna.
W styczniu i lutym 2011 wziął udział w Mistrzostwach Ameryki Południowej do lat 20, które Brazylia wygrała, kwalifikując się do Mistrzostw Świata w tej samej kategorii wiekowej oraz Igrzysk Olimpijskich w Londynie. Lucas wystąpił we wszystkich dziewięciu meczach turnieju, strzelając cztery bramki (w tym trzy w decydującej o mistrzostwie potyczce z Urugwajem), które dały mu tytuł wicekróla strzelców.
W seniorskiej reprezentacji Brazylii zadebiutował 27 marca 2011 w wygranym 2-0 meczu ze Szkocją, zastępując w 71 min. Jádsona.
Z powodu otrzymania powołania na turniej Copa América 2011, nie pojechał na zwycięskie dla Brazylii Mistrzostwa Świata U-20 rozegrane w lipcu i sierpniu 2011. W Mistrzostwach Ameryki Południowej, w których Brazylia odpadła w ćwierćfinale, zagrał we wszystkich 4 meczach.
Zmiana pseudonimu.
Na początku kariery Lucas był w Brazylii znany pod pseudonimem Marcelinho, który nadano mu jeszcze w dzieciństwie, by odróżnić go od innego gracza o imieniu Lucas, gdy przeniósł się ze szkółki piłkarskiej Marcelinho Carioki do klubu SERC Santa Maria w São Caetano do Sul. Z powodu drobnej postury często także porównywano go do jednego z najlepszych piłkarzy w historii Corinthians Paulista, klubu należącego do największych rywali São Paulo FC.
Kilka tygodni po tym, jak wywalczył sobie miejsce w drużynie seniorskiej São Paulo (wrzesień 2010), zwrócił się do klubu i przedstawicieli mediów, by używano jego prawdziwego imienia. Argumentował to prośbą rodziców, a także niechęcią do bycia porównywanym z innym zawodnikiem. Nieoficjalnym powodem miało być jednak niezadowolenie kibiców São Paulo, którym pseudonim kojarzył się zbyt jednoznacznie z byłym zawodnikiem Corinthians Paulista.

</doc>
<doc id="2272758" url="https://pl.wikipedia.org/wiki?curid=2272758" title="Egzotarium">
Egzotarium

Egzotarium (z gr. "ἔξω" 'na zewnątrz') – pomieszczenie, w którym przetrzymuje się zwierzęta i rośliny egzotyczne. Może pełnić wiele funkcji, najczęściej pełni funkcje edukacyjne i demonstracyjne dla zwiedzających (podobnie jak ogród zoologiczny czy akwarium). Niekiedy może także pełnić funkcję schroniska dla zwierząt egzotycznych czy centrum rehabilitacji gadów i płazów egzotycznych.

</doc>
<doc id="2272762" url="https://pl.wikipedia.org/wiki?curid=2272762" title="PGI2">
PGI2



</doc>
<doc id="2272764" url="https://pl.wikipedia.org/wiki?curid=2272764" title="Burnel Okana-Stazi">
Burnel Okana-Stazi

Burnel Okana-Stazi (ur. 10 lipca 1983 w Gambomie) – kongijski piłkarz występujący na pozycji pomocnika, reprezentant Konga.
Kariera klubowa.
Wychowanek Sochaux Gamboma. Pierwszy trener Villi-Odongo. Na początku kariery piłkarskiej grał w klubach Valenca, Piego-Vert, CARA Brazzaville i CS La Mancha. Latem 2005 roku zasilił skład ukraińskiej Stali Ałczewsk, która awansowała do Wyższej Lihi. Na początku 2008 został wypożyczony do białoruskiej Sławii Mozyrz. Latem 2009 powrócił do Stali.
Jest żonaty na Ukraince i mieszka w Doniecku.
Kariera reprezentacyjna.
Od 2008 rozegrał w reprezentacji Konga 4 mecze.

</doc>
<doc id="2272770" url="https://pl.wikipedia.org/wiki?curid=2272770" title="Exsultate, jubilate">
Exsultate, jubilate

Exsultate, jubilate (KV. 165, K. 6 158a) (w oryginalnym rękopisie Exultate, jubilate – w wolnym tłumaczeniu „cieszcie się i radujcie”) – łaciński motet na sopran i orkiestrę napisany przez 17-letniego Wolfganga Amadeusa Mozarta. Tekst łaciński został napisany przez nieznanego autora. Z wyjątkiem motetu Mozarta, nie są znane żadne inne ustawienia. Ostatnia część tego utworu, to słynne, wirtuozerskie Alleluja, którego tekst zawiera tylko to jedyne słowo: „Alleluja”. Alleluja bywa śpiewane i nagrywane jako osobna pieśń.
Mozart skomponował ten utwór w Mediolanie, dla wybitnego kastrata Venanzio Rauzziniego podczas swej podróży do Włoch, w 1773 roku. Premiera Exsultate, jubilate odbyła się 17 stycznia w kościele św. Antoniego w Mediolanie.
Oprócz pierwotnej wersji utworu zwanej "Milano", istnieją dwie mniej znane wersje z 1779 r. zwane Salzburg 1 i Salzburg 2. W wersjach Salzburg odkrytych w 1979 r., zamiast obojów grają flety.
Mozart nazwał utwór motetem, mimo iż nie do końca odpowiada on definicji motetu. Chociaż nominalnie napisany do użytku liturgicznego, Exsultate, jubilate ma wiele cech wspólnych z włoskimi ariami koncertowymi tamtych czasów. Mozart połączył tu arie i recytatyw z trzyczęściową formą włoskiej symfonii, gdzie poszczególne części mają tempo: szybkie, wolne, szybkie.
Utwór rozpoczyna Allegro F-dur (Exsultate, Jubilate), potem, po recytatywie (Amica Fulget, Dies) następuje wolne i liryczne Andante (Tu virginum Corona) w tonacji A-dur. Ostatnia część Molto Allegro, znów w F-dur, jest błyskotliwym i sławnym Alleluja, śpiewanym przez wszystkie sławne soprany świata. Z racji traktowania niekiedy recytatywu jako samodzielnego elementu utworu, ma on według różnych źródeł 3 lub 4 części.
Obecnie utwór wykonywany jest przez soprany oraz 2 oboje (lub 2 flety), 2 rogi, 2 skrzypiec, altówkę, wiolonczelę, kontrabas i fagot.
Ze względu na sopranowy charakter utworu (który wymaga od wykonawcy swobodnego operowania w zakresie oktawy dwukreślnej i osiągnięcia w decydującym momencie c3 (c trzykreślnego) utwór w zasadzie nie jest wykonywany przez kontratenorów, których skala zazwyczaj kończy się na alcie bądź też mezzosopranie, rzadko osiągając skalę pełnego sopranu.
Utwór stał się znakiem rozpoznawczym amerykańskiego śpiewaka operowego Michaela Maniaci określanego mianem naturalnego kastrata (posiadającego małą, "sopranową" krtań).
Utwór mimo znacznej skali trudności jest nierzadko wykonywany przez tych chórzystów, którzy w późniejszym wieku przechodzą mutację głosu i w wieku 16, 15 a nawet 14 lat dysponują znacznymi umiejętnościami wokalnymi i warunkami fizycznymi umożliwiającymi wykonywanie tego typu utworów; wymienić tutaj można następujących wykonawców: Clint van der Linde (w wieku 16 lat), Lorin Wey (14 lat), Donald Collup (14 lat), Max Emanuel Cenčić, Richard Bonsall, Terry Wey. Zdarza się też, że utwór ten wykonują młode dziewczęta.

</doc>
<doc id="2272779" url="https://pl.wikipedia.org/wiki?curid=2272779" title="Ante Tomić (koszykarz)">
Ante Tomić (koszykarz)

Ante Tomić (ur. 17 lutego 1987 w Dubrowniku) – chorwacki koszykarz, grający na pozycji środkowego, wychowanek KK Zagrzeb. Obecnie reprezentuje barwy Joventutu Badalona.

</doc>
<doc id="2272781" url="https://pl.wikipedia.org/wiki?curid=2272781" title="Hrabstwo Clay (Georgia)">
Hrabstwo Clay (Georgia)

Hrabstwo Clay (ang. "Clay County") – hrabstwo w stanie Georgia w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 216,99 mil2 (562 km2), z czego 195,21 mil2 (505,59 km2) stanowią lądy, a 21,79 mil2 (56,44 km2) stanowią wody. Według szacunków United States Census Bureau w roku 2009 miało 3 113 mieszkańców. Jego siedzibą administracyjną jest Fort Gaines.

</doc>
<doc id="2272786" url="https://pl.wikipedia.org/wiki?curid=2272786" title="Inkwizycja portugalska">
Inkwizycja portugalska

Inkwizycja portugalska – określenie odmiany katolickiej inkwizycji, czyli instytucji sądowej powołanej do ścigania heretyków, działającej w Portugalii i jej koloniach w latach 1536–1821. Była ona wzorowana na inkwizycji hiszpańskiej.
Historia.
Przyczyną powstania inkwizycji portugalskiej były, podobnie, jak w Hiszpanii, konflikty między chrześcijanami pochodzenia portugalskiego („starzy chrześcijanie”) a chrześcijanami pochodzenia żydowskiego (tzw. nowi chrześcijanie), których podejrzewano o potajemne wyznawanie judaizmu. Problemy te nasiliły się, gdy w 1492 do Portugalii przybyło ok. 30 tysięcy żydów wygnanych z Hiszpanii, podwajając miejscową społeczność żydowską. W 1497 król Portugalii Manuel I Szczęśliwy zdecydował się na ten sam krok, co pięć lat wcześniej Hiszpania, nakazując wszystkim żydom opuszczenie kraju lub przyjęcie chrztu. W czasie realizacji edyktu doszło jednak do wielu aktów przemocy wobec żydów i zmuszania ich do przyjęcia chrztu. W rezultacie doszło do powstania w Portugalii licznej społeczności tzw. „nowych chrześcijan”, których podejrzewano o potajemne wyznawanie judaizmu. W 1506 w Lizbonie doszło do pogromu „nowych chrześcijan”, a począwszy od 1515 władze Portugalii zaczęły zabiegać w Rzymie o zgodę na utworzenie inkwizycji na podobnych zasadach jak w Hiszpanii. 23 maja 1536 papież Paweł III wyraził w końcu zgodę i mianował franciszkanina Diogo da Silva inkwizytorem generalnym Portugalii, jednocześnie jednak wprowadził trzyletnie moratorium na jej działalność. Pierwsze "auto da fe" odbyło się 20 września 1540 w Lizbonie, a niedługo potem działało w Portugalii już sześć trybunałów (ich liczbę zredukowano później do trzech). Konwertyci, którzy byli wpływową i zamożną społecznością, podjęli jednak w Rzymie skuteczną kontrakcję. W 1544 papież zawiesił działalność inkwizycji, polecając swemu nuncjuszowi zbadanie doniesień o jej nadużyciach. Po serii zabiegów dyplomatycznych w 1547 działalność inkwizycji za zgodą papieża wznowiono. W maju tego roku ogłoszono generalną amnestię dla konwertytów za przeszłe występki, włączając anulowanie wszystkich kar (w tym zwrot konfiskat), z zaznaczeniem, że w stosunku do czynów popełnionych po tej dacie inkwizycja ma pełne prawo do działania. 16 lipca 1547 papież wydał bullę ostatecznie określającą strukturę portugalskiej inkwizycji. Rozpętane wówczas prześladowania konwertytów spowodowały falę ich migracji do Hiszpanii, a także innych krajów (zwł. Holandii). W 1560 utworzono osobny trybunał w Goa w Indiach Portugalskich.
W latach 1539–1579 na czele portugalskiej inkwizycji stał kardynał Henryk Aviz, wywodzący się z dynastii panującej. W 1578, na skutek przedwczesnej śmierci innych męskich przedstawicieli dynastii, wstąpił na tron królewski jako król Henryk I Kardynał (1578–1580). Po jego śmierci w 1580 Portugalia została połączona unią personalną z Hiszpanią na okres 60 lat (1580–1640), jednak nie zachwiało to w żaden sposób niezależnością portugalskiej inkwizycji.
Żydowscy konwertyci pozostawali głównym celem inkwizycji portugalskiej przez niemal cały okres jej istnienia. Natężenie tych represji było jednak różne. Ponieważ bankierzy żydowskiego pochodzenia odgrywali ważną rolę w gospodarce kraju, od czasu do czasu udawało im się wyjednać dekrety amnestyjne (np. w 1604). W 1674 papież Klemens X pod wpływem doniesień o nadużyciach inkwizycji zawiesił jej działalność i polecił wszczęcie śledztwa, które zakończyło się złagodzeniem pewnych rygorów proceduralnych. Po wznowieniu działalności w 1682 zauważalne jest zmniejszenie surowości ogłaszanych przez nią wyroków. Mimo to portugalska inkwizycja kontynuowała intensywną działalność przeciwko konwertytom aż do połowy XVIII wieku, kiedy ograniczyły ją reformy ministra Pombala z lat 1768–74, wprowadzające m.in. równouprawnienie konwertytów.
To właśnie za rządów Pombala w latach 60. XVIII wieku uprawnienia portugalskiej Inkwizycji zostały znacznie okrojone. Odebrano jej kompetencje policyjne i prawo cenzury książek, które przejęły inne urzędy. Na czele Inkwizycji Pombal postawił swojego brata, kardynała Paulo de Carvalho. Była to część szerszych reform kościelnych w duchu absolutyzmu i jansenizmu, które zmierzały do podporządkowania portugalskiego Kościoła państwu. 
Trybunał inkwizycyjny w Goa został zniesiony po raz pierwszy 20 stycznia 1774, oficjalnie z przyczyn finansowych, ale 4 kwietnia 1778 ponownie powołano go do życia. Ostatecznie zniesiono go 16 czerwca 1812. Trybunały działające na terenie samej Portugalii zniesiono natomiast 5 kwietnia 1821.
Organizacja.
Organizacja portugalskiej inkwizycji od 1547 była zbliżona do hiszpańskiej. Również tu na jej czele stał inkwizytor generalny, który przewodniczył Najwyższej Radzie Inkwizycji. Radzie podlegały cztery trybunały lokalne (w nawiasach daty utworzenia i zniesienia):
W latach 1541–1547 istniały jeszcze trybunały w Porto, Tomar i Lamego.
Statystyki wyroków.
Archiwa inkwizycji portugalskiej, z wyjątkiem trybunału goańskiego, to jedne z najlepiej zachowanych archiwów sądowych epoki wczesnonowożytnej. Portugalski historyk Fortunato Almeida zebrał zachowane dane o publicznych "autos da fe" przeprowadzonych przez wszystkie trybunały w latach 1536–1794, osiągając następujące wyniki:
Powyższe zestawienie z pewnością nie jest jednak kompletne. Nie uwzględnia ono co najmniej piętnastu "autos da fe" w Lizbonie w okresie okupacji hiszpańskiej ani "auto da fe" w Porto w 1544, pomija także sprawy zakończone bez publicznego skazania na "auto da fe". Badania Francisco Bethencourta w archiwach inkwizycji portugalskiej wykazały, że do roku 1767 trybunał w Lizbonie rozpatrzył 9726 spraw, trybunał w Evorze 11050 spraw, a trybunał w Coimbrze 10374 sprawy (łącznie 31150 spraw). Bethecourt podaje także większą o 169 liczbę wyroków śmierci wydanych przez trybunał lizboński (tj. 811), niestety nie rozróżnia w swym zestawieniu egzekucji "in persona" od egzekucji "in effigie".
Największe luki dotyczą jednak trybunału w Goa. W przeciwieństwie bowiem do trybunałów działających w Europie, archiwa inkwizycji goańskiej zostały w przeważającej mierze zniszczone po zniesieniu tamtejszego trybunału w 1812 roku. Do naszych czasów zachowało się jedynie około 2000 najważniejszych dokumentów trybunału (m.in. jego korespondencja z władzami inkwizycji w Lizbonie) i kilka opracowań statystycznych sporządzonych w XVII–XIX wieku przez urzędników inkwizycji. Zamieszczona przez Almeidę lista 71 "autos da fe" oparta jest na jednym z takich opracowań, jednak nie obejmuje ona w ogóle XVI stulecia, a dla późniejszego okresu jest prawdopodobnie niekompletna. Na podstawie protokołów z inwentaryzacji wiadomo, że do 1774 trybunał w Goa rozpatrzył łącznie aż 16202 sprawy. Wiadomo nadto, że w końcowym okresie działalności (1782–1812), gdy publiczne "autos da fe" już się nie odbywały, trybunał goański rozpatrzył kolejnych 965 spraw, z których żadna nie zakończyła się wyrokiem śmierci. Francisco Bethencourt podaje, że w początkowym okresie działalności inkwizycji w Goa (1560–1605) przeprowadziła ona 1831 procesów i wydała 103 wyroki śmierci, nie precyzując jednak, ile z nich wykonano. Ogółem podsumował on ten trybunał na 13667 formalnych procesów do roku 1767 i 199 wyroków śmierci, zarówno "in persona" jak i "in effigie", jednak biorąc pod uwagę, że los wielu podsądnych pozostaje nieznany, na podstawie ekstrapolacji danych ocenił, że rzeczywista liczba wyroków śmierci mogła wynieść ok. 645.
Ogółem Bethencourt ocenił, że w ciągu całego okresu swej działalności inkwizycja portugalska przeprowadziła ponad 50 tysięcy procesów i wydała około dwóch i pół tysiąca wyroków śmierci, zarówno "in persona" jak i "in effigie". Jeśli szacunek ten jest bliski prawdy, to liczbę faktycznie straconych przez portugalską inkwizycję można oszacować na ponad półtora tysiąca.

</doc>
<doc id="2272788" url="https://pl.wikipedia.org/wiki?curid=2272788" title="Rudolf Pringsheim">
Rudolf Pringsheim

Rudolf Pringsheim, znany także jako Rudolf Prinhsheim zu Rodenberg (ur. 3 kwietnia 1821 w Oleśnicy, zm. 19 października 1906 w Berlinie) – górnośląski przedsiębiorca pochodzenia żydowskiego.
Życiorys.
Rudolf Pringsheim wywodził się z górnośląskiej rodziny kupieckiej Pringsheimów. Jego ojcem był Heimann Pringsheim, kupiec oraz właściciel hotelu w Oławie, a żoną Paula Deutschmann (1827–1909). Jego syn, Alfred Pringsheim (1850–1941) był wybitnym matematykiem.
Od roku Rudof Pringsheim 1860 wywierał istotny wpływ na rozwój górnośląskiego przemysłu – nie tylko dlatego, że był właścicielem kilku kopalń, ale przede wszystkim rozwijając sieć kolei wąskotorowej, która łącząc ze sobą poszczególne zakłady znacznie ułatwiła transport między nimi oraz obniżyła jego koszty. W wyniku przejęcia kolei przez państwo pruskie w roku 1889 otrzymał znaczne odszkodowanie, które zainwestował w założony przez siebie koncern przemysłowy „Ferrum”.
W roku 1869 nabył parcelę przy Wilhelmstraße 67 w Berlinie, gdzie w latach 1872–1874 wzniósł rezydencję zwaną "Das Bunte Haus (kolorowym domem)". Budynek ten został zniszczony podczas II wojny światowej i rozebrany w roku 1950.

</doc>
<doc id="2272790" url="https://pl.wikipedia.org/wiki?curid=2272790" title="Hrabstwo Clayton (Georgia)">
Hrabstwo Clayton (Georgia)

 
Hrabstwo Clayton (ang. "Clayton County") – hrabstwo w stanie Georgia w Stanach Zjednoczonych. Jest piątym najbardziej zaludnionym hrabstwem stanu Georgia i należy do obszaru metropolitalnego Atlanty.
Geografia.
Według spisu z 2000 roku obszar całkowity hrabstwa obejmuje powierzchnię 144,28 mil2 (373,68 km2), z czego 142,62 mil2 (369,38 km2) stanowią lądy, a 1,66 mil2 (4,3 km2) stanowią wody. Jego siedzibą administracyjną jest Jonesboro.
Demografia.
Według spisu z 2020 roku liczy 297,6 tys. mieszkańców, co oznacza wzrost o 14,7% w porównaniu z poprzednim spisem z roku 2010. Według danych z 2020 roku 69,8% to czarnoskórzy lub Afroamerykanie, 15,1% biali (9,6% nie licząc Latynosów), 5,1% Azjaci, 3,7% miało rasę mieszaną, 0,14% to rdzenna ludność Ameryki i 0,07% pochodziło z wysp Pacyfiku. Latynosi stanowili 13,2% populacji hrabstwa.
Poza osobami pochodzenia afroamerykańskiego, do największych grup należały osoby pochodzenia meksykańskiego (9,1%), „amerykańskiego” (5,4%), afrykańskiego subsaharyjskiego (4,2%) i wietnamskiego (3,1%).
Polityka.
Ze względu na masową migrację ludności czarnoskórej, począwszy od 1992 r. hrabstwo Clayton zmieniło się w silnie demokratyczne i jest jednym z najbardziej demokratycznych hrabstw w kraju.
W wyborach prezydenckich w 2020 roku, 84,9% głosów otrzymał Joe Biden i 14,1% Donald Trump.

</doc>
<doc id="2272791" url="https://pl.wikipedia.org/wiki?curid=2272791" title="Superfund Group">
Superfund Group

Superfund Group (dawniej Quadriga) – towarzystwo funduszy inwestycyjnych, oferujące fundusze typu Managed Futures.
Fundusze spółki są w posiadaniu co najmniej 50 000 inwestorów. Spółka została założona w 1996 roku przez Christiana Bahę w Wiedniu i zatrudnia co najmniej 430 osób. Jej biura mieszczą się w takich miastach, jak Nowy Jork, Chicago, Frankfurt, Tokio, Hong Kong, Singapur, Amsterdam, Monako, Wiedeń, Sztokholm, Dubaj, São Paulo, Montevideo, Grenada i Zurych.
Historia.
W 1995 roku Christian Baha założył firmę o nazwie Superfund. 8 marca 1996 roku Superfund Q-AG (wcześniej Quadriga AG) został wprowadzony na rynek austriacki, jako jeden z pierwszych funduszy typu Managed Futures dostępny dla inwestorów indywidualnych. W 2002 roku SEC wydało pozwolenie na działalność Superfund w Stanach Zjednoczonych.
Wszystkie fundusze Superfund wykorzystują handel algorytmiczny, opierając się na strategii podążania za trendem. Superfund wykazuje minimalne korelacje z tradycyjnymi inwestycjami, takimi jak akcje, obligacje czy nieruchomości.
Marketing.
Superfund promuje swoje fundusze poprzez sponsoring instytucji kulturalnych, takich jak Wiedeńska Orkiestra Symfoniczna czy Amerykański Teatr Baletowy, a także klubów i zawodników sportowych, np. klub piłkarski Kapfenberger SV czy narciarza alpejskiego Bode Millera.
Superfund Group było zaangażowane w sporty motorowe, krótko sponsorując zespół Minardi, a następnie próbując utworzyć własną serię wyścigową, co zakończyło się niepowodzeniem. Team Superfund był jednym z kandydatów do uczestnictwa w sezonie 2010 Formuły 1.
Superfund reklamował się w CNBC.
W czerwcu 2010 roku Grupa Superfund oświadczyła, że przerywa większość działalności sponsoringowej w sporcie.

</doc>
<doc id="2272792" url="https://pl.wikipedia.org/wiki?curid=2272792" title="Karl Klaus">
Karl Klaus



</doc>
<doc id="2272794" url="https://pl.wikipedia.org/wiki?curid=2272794" title="Schemat regionów świata ONZ">
Schemat regionów świata ONZ

Schemat regionów świata ONZ, Geoschemat ONZ – schemat podziału świata na regiony i subregiony.
Schemat ten został stworzony dla celów statystycznych Organizacji Narodów Zjednoczonych (ONZ). Regiony zostały podzielone na mniejsze jednostki – subregiony. ONZ podkreśla że ten podział ma cechy statystyczne i jako taki nie może służyć dla celów politycznych.

</doc>
<doc id="2272797" url="https://pl.wikipedia.org/wiki?curid=2272797" title="Brzózka (Blachownia)">
Brzózka (Blachownia)

Brzózka – dawna wieś, obecnie jedna z integralnych części miasta Blachowni.
Historia.
W 1827 r. we wsi było 27 domów i 183 mieszkańców. Od XIX w. do 1954 r. Brzózka należała do gminy Dźbów w powiecie częstochowskim, z przerwą na okres okupacji, kiedy znalazła się w powiecie Blachownia, wcielonym do rejencji opolskiej w hitlerowskiej III Rzeszy. Brzózka leży w Częstochowskim Obszarze Rudonośnym. W latach 1939–1943 funkcjonowała podziemna kopalnia rud żelaza "Brzózka" należąca do firmy "Wspólnota Interesów" Zakłady Górniczo-Hutnicze S.A. w Częstochowie. W czasach PRL działało tu kółko rolnicze oraz Klub Rolnika.
W latach 1975–1998 miejscowość administracyjnie należała do województwa częstochowskiego.
Parafia.
W 1782 r. wieś podlegała pod parafię w Konopiskach. W administracji kościoła katolickiego Brzózka od 1910 r. należy do parafii św. Michała Archanioła w Blachowni.

</doc>
<doc id="2272800" url="https://pl.wikipedia.org/wiki?curid=2272800" title="Cyklon Yasi (2011)">
Cyklon Yasi (2011)



</doc>
<doc id="2272801" url="https://pl.wikipedia.org/wiki?curid=2272801" title="Ottonów">
Ottonów

Ottonów – dawna wieś, obecnie jedna z integralnych części miasta Blachowni.
W latach 1975-1998 miejscowość administracyjnie należała do województwa częstochowskiego.
W administracji kościoła katolickiego dzielnica podlega parafii św. Michała Archanioła w Blachowni, archidiecezja częstochowska.

</doc>
<doc id="2272804" url="https://pl.wikipedia.org/wiki?curid=2272804" title="Allen Adham">
Allen Adham

Allen Adham (właśc. Ayman Allen Adham) – amerykański projektant gier i przedsiębiorca, pochodzenia egipskiego. Współzałożyciel i pracownik firmy Blizzard Entertainment w latach 1991–2004; ponownie od 2016 jako producent wykonawczy i starszy wiceprezes firmy. Producent dwóch części serii "Warcraft" i "StarCrafta" oraz projektant "" i "World of Warcraft".
Życiorys.
Adham grał w gry wideo już od „bardzo wczesnego wieku”, natomiast w wieku 14 lat zaczął programować, tworząc własne gry w szkole średniej i na uczelni. W latach 80. Adham spędzał czas z grupą przyjaciół, w której znajdował się m.in. założyciel Interplay Entertainment, Brian Fargo, dla którego następnie testował gry; w międzyczasie rozpoczął studia informatyczne na Uniwersytecie Kalifornijskim w Los Angeles oraz zajmował się rozwojem gier komputerowych dla Interplay, Datasoft czy The Software Toolworks. W 1990 roku otrzymał tytuł licencjata z informatyki.
Po zapisaniu się do programu informatycznego na UCLA i spędzeniu lata w pracy nad kodowaniem w wielu udanych gier (w tym "Gunslinger" i "Demon's Forge"), Adham wpadł na pomysł założenia własnej firmy, zajmującej się tworzeniem gier. Proponując „coś zabawnego i innego”, w 1991 roku przekonał kolegów Michaela Morhaime'a i Franka Pearce'a, by stworzyli wspólnie Silicon &amp; Synapse, które później zmieniło nazwę na Blizzard Entertainment. Mimo że założyli ją we trzech, to jednak Adham uznawany za prawdziwego założyciela firmy ze względu na jego rolę w zebraniu tego trio.
Adham pełnił Blizzardzie funkcję producenta wykonawczego oraz głównego projektanta, a także programował pierwsze tytuły firmy, m.in. ', "Lost Vikings", "RPM Racing" czy "Rock N 'Roll Racing". W latach 1994–1998 był producentem wykonawczym takich, gier jak: "Blackthorne", ', "StarCraft" i "Diablo". Następnie w 2002 roku był starszym projektantem "", a następnie został (wraz z Robem Pardo) pierwszym głównym projektantem gry "World of Warcraft" (2004), który „ustanowił kurs” dla dalszego rozwoju tego tytułu. W tym czasie pracował w Blizzardzie jako jeden z prezesów oraz jako główny projektant gry, pracując siedem dni w tygodniu, po 14–16 godzin tygodniowo.
W 2003 roku Allen ożenił się, natomiast w styczniu 2004, krótko po przejęciu firmy przez Vivendi, Adham „z powodu zmęczenia i wypalenia” zdecydował się opuścić szeregi Blizzarda, aby skupić się na rodzinie, w obawie przed bolesnym okresem „crunchu”, czyli wytężonej pracy zaraz przed premierą. W tym samym roku odszedł z branży gier i przeniósł się do sektora finansowego, tworząc fundusz hedgingowy o nazwie Tenfold Capital Management, który nazwał „kolejną dużą formą gier wideo”. Adham stwierdził, że jego nowa ścieżka kariery była „fajna, w zupełnie inny sposób”. Przez pierwsze kilka lat myślał, że mógł lubić to tak samo jak tworzenie gier. Jednak z czasem pęd przychodów z funduszu hedgingowego spadł. Mimo własnej działalności, Adham nadal pozostawał konsultantem Blizzarda oraz znajdował czas na zagranie „w każdą grę wydaną przez Blizzard”, w tym „dużo "World of Warcraft"”.
W 2006 roku Adham oświadczył, że żałuje swojej decyzji i stwierdził, że powinien po prostu poświęcić rok nieobecności i zaczął szukać szansy na powrót do branży gier. Do roku 2007 roku Adham chciał wrócić do Blizzarda, jednakże był zaangażowany w nową działalność, którą stworzył. Później stwierdził, że „z perspektywy czasu, pozostawienie Blizzarda było chyba największym błędem, który zrobił w swoim życiu”. Ostatecznie w 2016 roku zdecydował się powrócić do firmy. W wyniku tego podczas BlizzCon 2016 prezes Blizzarda Mike Morhaime zapowiedział, że po 12 latach Allen Adham wraca do spółki. Powierzono mu ponownie stanowisko producenta wykonawczego (oficjalnie starszego wiceprezesa), odpowiedzialnego za poszukiwanie nowych pomysłów i nadzorowanie tworzenia nowych projektów.
Od końcówki 2016 roku pracuje nad nowymi projektami lub, jak je opisuje: „nowymi fajnymi rzeczami”; niektóre z tych projektów to nowe własności intelektualne. W październiku 2018 po odejściu Micheala Morhaime'a ze stanowiska prezesa Blizzarda i zastąpieniu go przez J. Allena Bracka, Adham został włączony do „wykonawczego zespołu kierowniczego” wraz Rayem Gresko (nowym dyrektorem ds. rozwoju).
Adham został również wyróżniony przez serwis "GameSpy", gdzie trafił na listę 30 najbardziej wpływowych ludzi w branży gier. Wówczas doceniono go jako współzałożyciela firmy Blizzard, kierownika ds. rozwoju nad grą "Warcraft" oraz jako jednego z pionierów gier strategicznych online.

</doc>
<doc id="2272805" url="https://pl.wikipedia.org/wiki?curid=2272805" title="Constantin Apostol">
Constantin Apostol

Constantin Apostol (ur. 18 sierpnia 1903 w Buzău, zm. 1996) – rumuński jeździec. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 29. miejsce w skokach przez przeszkody.

</doc>
<doc id="2272808" url="https://pl.wikipedia.org/wiki?curid=2272808" title="Palcochody">
Palcochody

Palcochody () – zwierzęta, których kończyny podczas stania bądź chodzenia kontaktują się z podłożem jedynie za pomocą członów palcowych. 
Do palcochodów zaliczane są ptaki, psowate, kotowate oraz wiele innych ssaków wyłączając stopochody () np. naczelne, niedźwiedziowate oraz kopytochody () np. koniowate, bydło.

</doc>
<doc id="2272812" url="https://pl.wikipedia.org/wiki?curid=2272812" title="401 Brygada Pancerna">
401 Brygada Pancerna

401 Brygada Pancerna (, nazywana עוצבת עקבות הברזל, "Hativat Ikvot HaBarzel"; ) – pancerny związek taktyczny Sił Obronnych Izraela. Jest dowodzona przez Dowództwo Południowe.
Historia.
Brygada powstała w 1967 jako część 14 Dywizji, z zadaniem utrzymywania linii 160 km długości Kanału Sueskiego. Była to pierwsza izraelska brygada uzbrojona w czołgi Mag’ach. 46 i 79 Batalion uczestniczyły w operacji Asuta w 1968, podczas której zdobyto wioskę Karameh w Jordanii (baza Organizacji Wyzwolenia Palestyny).
Podczas wojny na wyczerpanie (1967–1970) brygada stacjonowała w rejonie skrzyżowania Bir w zachodniej części półwyspu Synaj. Podczas wojny Jom Kipur w 1973 brygada poniosła ciężkie straty usiłując powstrzymać nacierające wojska egipskie. Następnie wspierała działania spadochroniarzy i przekroczyła na zachodnią stronę Kanału Sueskiego. Po powrocie na półwysep Synaj do 1979 ponownie stacjonowała w rejonie skrzyżowania Bir. Po zawarciu Traktatu pokojowego izraelsko-egipskiego brygada wycofała się z Synaju do tymczasowej bazy w Dolinie Jordanu.
W 1982 brygada wzięła udział w wojnie libańskiej, walcząc w sektorze wschodnim w Dolinie Bekaa, w pobliżu granicy libańsko-syryjskiej. Następnie brygada zabezpieczała „strefę bezpieczeństwa” w południowym Libanie do wycofania się w 2000. W międzyczasie brygada przechodziła liczne szkolenia na Wzgórzach Golan, doskonaląc metody współdziałania piechoty ze związkami pancernymi.
Wraz z wybuchem w 2000 intifady Al-Aksa brygada została przebazowana w obszar Judea i Samaria. W 2004 jednostka otrzymała najnowsze czołgi Merkawa Mk 4.
Brygada uczestniczyła w 2006 w II wojnie libańskiej, biorąc udział w walkach o Bint Dżubajl. W toku tych starć brygada poniosła ciężkie straty. 52 Batalion wziął udział w 2008 w operacji Płynny Ołów przeprowadzonej w Strefie Gazy.
Struktura.
401 Brygada Pancerna wchodzi w skład 162 Dywizji Pancernej. Od 2018 roku podlega pod Dowództwo Południowe.
Uzbrojenie.
Na uzbrojeniu 401 Brygady Pancernej znajdują się czołgi podstawowe Merkawa w wersji Mk 4.

</doc>
<doc id="2272813" url="https://pl.wikipedia.org/wiki?curid=2272813" title="Tatsuya Kawajiri">
Tatsuya Kawajiri

 – japoński zawodnik mieszanych sztuk walki (MMA), były mistrz organizacji Shooto w kategorii 70 kg (2004-2007). W swojej karierze walczył również dla PRIDE FC, DREAM i Strikeforce, a także w kick-boxingu w formule K-1. Nieprzerwanie w latach 2005-2011 klasyfikowany przez branżowe portale w pierwszej dziesiątce najlepszych zawodników MMA w kategorii do 70 kg na świecie. Aktualnie zawodnik japońskiej federacji RIZIN Fighting Federation.
Sportowa kariera.
Mieszane sztuki walki.
Zawodowo walczy od 2000 roku. W latach 2000-2007 był związany z organizacją Shooto, dla której stoczył 19 walk, z których 18 wygrał. 14 grudnia 2004 roku został jej mistrzem w wadze półśredniej (do 70 kg), nokautując poprzedniego mistrza, Brazylijczyka Vítora Ribeiro (z którym przegrał dwa lata wcześniej).
W 2005 roku zadebiutował w największej ówcześnie organizacji MMA na świecie, PRIDE FC. Wygrał swoje dwie pierwsze walki, co zaowocowało zaproszeniem go do wzięcia udziału w turnieju mającym wyłonić mistrza PRIDE w wadze lekkiej (do 70 kg). Odpadł w ćwierćfinale, gdy przegrał z późniejszym mistrzem, Takanorim Gomim.
W 2006 roku powrócił do Shooto, aby obronić tytuł w wygranej przez dyskwalifikację rywala walce z Joachimem Hansenem. Następnie stoczył trzy kolejne walki w PRIDE – wygrane z Charlesem Bennettem i Chrisem Brennanem oraz przegraną przez jednogłośną decyzję z innym Amerykaninem, Gilbertem Melendezem.
Po rozwiązaniu PRIDE w 2007 roku przeniósł się do organizacji DREAM. W 2008 roku wziął udział w 16-osobowym turnieju o mistrzostwo DREAM w wadze lekkiej (do 70 kg). Dotarł w nim do półfinału, w którym przegrał przez TKO z Amerykaninem Eddiem Alvarezem. W następnym roku wygrał jednak 4 pojedynki z rzędu, w tym z byłym mistrzem HERO'S, Gesiasem Cavalcante, dzięki czemu otrzymał szansę walki o pas z mistrzem DREAM w wadze lekkiej, Shin’yą Aokim. Doszło do niej 10 lipca 2010 roku w Saitamie, podczas gali DREAM.15. Kawajiri doznał porażki przez poddanie w 1. rundzie na skutek dźwigni na staw skokowy, która ponadto kosztowała go wymagającą hospitalizacji kontuzję jednego ze ścięgien.
Na mocy umowy partnerskiej pomiędzy DREAM a amerykańską organizacją Strikeforce w sylwestrową noc 2010 roku (gala Dynamite!!) Kawajiri zmierzył się z czołowym zawodnikiem tej drugiej, Joshem Thomsonem. Pokonał przez jednogłośną decyzję. Dzięki temu 9 kwietnia 2011 roku zmierzył się w San Diego o mistrzostwo Strikeforce w wadze lekkiej (do 70 kg) z Gilbertem Melendezem. Tak jak w 2006 roku, wygrał Amerykanin, tym razem jednak przez TKO w 1. rundzie.
Po porażce z Melendezem Kawajiri postanowił przenieść się do wagi piórkowej, w której jest jak dotąd niepokonany. 24 września na "DREAM 17" poddał Norwega Joachima Hansena, a 31 grudnia na gali "DREAM Genki Desu Ka" zanotował 30 zawodowe zwycięstwo w MMA, pokonując przez poddanie Kazuyukiego Miyatę. Trzy miesiące później na ONE FC w Singapurze wygrał również przed czasem z mistrzem KOTC, Donaldem Sanchezem.
Na sylwestrowej gali DREAM 18 / Glory, zdecydowanie wypunktował zwolnionego w 2012 roku z UFC Michihiro Omigawę.
Pod koniec 2013 związał się z Ultimate Fighting Championship, a w debiucie w organizacji 4 stycznia 2014 poddał Seana Soriano.
K-1.
Kawajiri stoczył dwie walki kick-boxerskie w prestiżowej organizacji K-1. W debiucie, w 2008 roku znokautował w 1. rundzie Kozo Takedę, natomiast rok później przegrał przez nokaut w 2. rundzie z dwukrotnym mistrzem K-1 World MAX, Masato Kobayashim.

</doc>
<doc id="2272814" url="https://pl.wikipedia.org/wiki?curid=2272814" title="Wyrównanie histogramu">
Wyrównanie histogramu

Wyrównanie histogramu – metoda przetwarzania obrazów. Polega na poprawianiu kontrastu analizowanego obrazu z wykorzystaniem jego histogramu.
Omówienie.
Metoda ta wpływa na powiększenie globalnego kontrastu obrazów, szczególnie gdy wykorzystywany sygnał opisujący obraz jest reprezentowany przez wartości z niewielkiego zakresu. Poprzez rozciągnięcie tych wartości na szerszy zakres, natężenia mogą być lepiej dystrybuowane na histogramie. Pozwala to zwiększyć kontrast we fragmentach o jego niskim poziomie.
Metoda jest użyteczna w obrazach z wyraźnym podziałem na tło i pierwszy plan, takimi, że barwa obu jest albo jasna albo ciemna. W szczególności, może prowadzić do skuteczniejszego obserwowania struktur kostnych w diagnostyce rentgenowskiej oraz do dokładniejszego prezentowania szczegółów na zdjęciach prześwietlonych lub niedoświetlonych. Kluczowymi walorami metody są jej prostota oraz odwracalność. Jeśli funkcja wyrównania histogramu jest znana, wtedy oryginalny histogram może być odzyskany.
Wadą metody jest fakt, że nie rozróżnia sygnału od szumu, co może spowodować wzrost wartości szumu, przy jednoczesnym zmniejszeniu widoczności właściwego sygnału.
W obrazowaniu, gdzie korelacja przestrzenna jest ważniejsza niż intensywność sygnału (jak np. przy rozdzielaniu fragmentów DNA o określonych długościach), wysokie zaszumienie utrudnia wykrywanie poszukiwanych cech. Wyrównywanie histogramu zwiększa szansę ich detekcji, co umożliwia stosowanie łagodniejszych metod chemicznych, mających na celu fizyczne zwiększenie kontrastu obrazowanych fragmentów DNA.
Wyrównanie histogramu powoduje często powstawanie nierealistycznych efektów w fotografii; mimo to może być bardzo użyteczne dla obrazowania w nauce np. termografii, zdjęciach satelitarnych czy diagnostyce rentgenowskiej, w których użytkownik może używać tzw. fałszywych kolorów (false-color). Metoda może również wywoływać niepowołane efekty (widoczny gradient obrazu, tj. kierunkowa zmiana intensywności kolorów) w zastosowaniu do obrazów o niskiej głębi kolorów. Na przykład jeśli użyjemy metodę do 8-bitowego obrazka wyświetlanego w 8-bitowej palecie odcieni szarości, doprowadzi to do zmniejszenia głębi kolorów. Wyrównanie histogramu będzie najbardziej efektywne w zastosowaniu do obrazów o znacznie większej głębi koloru niż rozmiar palety, np. ciągły sygnał lub 16-bitowe obrazy w odcieniach szarości.
Istnieją dwie strategie implementacji wyrównania histogramu – zmiana pikseli obrazka, lub zmiana palety barw. Operację tą możemy wyrazić jako P(M(I)), gdzie I jest oryginalnym obrazem, M to operacja mapowania, zaś P jest paletą. Jeśli zdefiniujemy nową paletę w funkcji mapowania P’=P(M) i zostawimy obraz I niezmieniony, wtedy wyrównanie histogramu jest implementowane jako zmiana palety. W przeciwnej sytuacji, jeśli paleta P zachowuje swoją wartość, a obraz jest modyfikowany w funkcji mapowania jako I’=I(M), wtedy implementacja opiera się na zmianie obrazu. W wielu przypadkach lepszą metodą jest zmiana palety ponieważ zachowuje oryginalny sygnał obrazu.
Uogólnienia tej metody wykorzystują wiele cząstkowych histogramów dla podkreślenia kontrastu w poszczególnych częściach obrazu, zamiast na jego całości. Przykładem takiej metody jest adaptacyjne ograniczenie kontrastu wyrównaniem histogramu, tzw. CLAHE (Contrast Limiting Adaptive Histogram Equalization).
Wyrównanie histogramu znajduje również zastosowanie w biologicznych sieciach neuronowych w celu maksymalizacji wyjściowej szybkości neuronu jako funkcji statystyki wejścia. Okazało się to praktyczne także przy badaniu efektu „pływającej siatkówki” (fly retina).
Wyrównanie histogramu jest szczególnym przypadkiem klasy metod zmiany mapowania histogramami. Metody te mają na celu jakościowe przygotowanie obrazu, aby ułatwić ich analizę.
Projekcja wsteczna.
Projekcja wsteczna obrazu histogramowanego jest ponownym zastosowaniem zmodyfikowanego histogramu do oryginalnego obrazu, funkcjonująca jako operacja „look-up table” dla jasności piksela.
Implementacja.
Rozpatrzmy dyskretny obraz w odcieniach szarości formula_1 i niech formula_2 będzie liczbą pikseli o poziomie szarości formula_3 Prawdopodobieństwo wystąpienia piksela na poziomie formula_4 w tym obrazie wynosi:
gdzie: formula_6 określa całkowitą liczbę odcieni szarości na danym obrazie, formula_7 określa całkowitą liczbę pikseli na obrazie, a formula_8 określa wartość histogramu obrazu (znormalizowaną do zakresu formula_9) odpowiadającą pikselowi o wartości i.
Zdefiniujmy dystrybuantę dla formula_10 jako
która jest również sumarycznym zbiorem znormalizowanych histogramów obrazu.
Chcemy dokonać transformacji z postaci formula_12 aby uzyskać nowy obraz formula_13 taki, że jego dystrybuanta będzie podlegać linearyzacji poprzez cały zakres wartości, tzn.
dla pewnego stałego formula_15 Właściwości dystrybuanty pozwalają nam na takie przekształcenie, zdefiniowane jako:
Należy zauważyć, że T zwraca odpowiednie wartości dla poziomów w przedziale [0 1]. Żeby zwróciła wartości przeciwne do ich oryginalnych wartości, należy dokonać prostego przekształcenia:
Wyrównanie histogramu zdjęć kolorowych.
Powyżej przedstawiono opis wyrównania histogramu dla obrazu w odcieniach szarości. Jednakże wyrównanie histogramu można zastosować również do obrazów kolorowych poprzez wyrównanie histogramów dla poszczególnych składowych kolorów obrazu RGB (czerwonej, zielonej i niebieskiej). Zastosowanie tej metody do kolorów składowych RGB obrazu, może powodować znaczne zmiany w balansie kolorów obrazu, ponieważ oddzielne przetwarzanie składowych spowoduje zmiany w stosunkach wartości poszczególnych kanałów. Jeśli jednak obraz zostanie najpierw przekonwertowany do innej przestrzeni kolorów, jak np. CIELab lub HSV, wtedy wyrównywanie histogramu może odnosić się do luminancji lub przedziału wartości, bez efektu zmiany odcienia i nasycenia obrazu.
Przykłady.
Mały obraz.
Poniższy podobraz 8x8 został użyty jako JPEG. Przedstawiony 8-bitowy obrazek w odcieniach szarości posiada następujące wartości:
Histogram dla tego obrazu jest pokazany w poniższej tabeli. Wartości pikseli, dla których liczba zliczeń jest równa zero, nie zostały uwzględnione.
Dystrybuanta rozkładu (cdf) jest przedstawiona poniżej. I tym razem, wartości pikseli, które nie przyczyniają się do wzrostu wartości dystrybuanty (cdf) zostały pominięte.
Na podstawie powyższej tabeli, możemy zauważyć, że minimalna wartość dystrybuanty dla tego podobrazu przypada dla piksela o wartości 52, a maksymalna dla piksela o wartości 154. Wartości dystrybuanty wynosząca 64 dla piksela o wartości 154, odpowiada liczbie pikseli na obrazku. Rozkład dystrybuanty musi zostać znormalizowany do przedziału formula_19 Ogólny wzór stosowany do wyrównania histogramu ma następującą postać:
Jeśli cdfmin jest minimalną niezerową wartością dystrybuanty (w tym przypadku równą1), M x N daje liczbę pikseli obrazu (dla naszego przykładu wynoszącą 64, gdzie M jest szerokością, a N wysokością) oraz L jest liczbą użytych odcieni szarości (w większości wypadków, tak jak i tutaj, wynosi 256). Wzór na wyrównanie histogramu dla tego szczególnego przypadku ma następującą postać:
Na przykład wartość dystrybuanty dla piksela o wartości 78 wynosi 46 (piksel o wartości 78 znajduje się w dolnej części 7 kolumny). Znormalizowana wartość dystrybuanty dla tego piksela wynosi teraz:
Po skończeniu wyrównania, wartości pikseli wyrównanego obrazu dla znormalizowanego rozkładu dystrybuanty dają następujący wynik:
Należy zauważyć, że minimalna wartość (52) wynosi teraz 0, a wartość maksymalna (154) wynosi teraz 255.

</doc>
<doc id="2272815" url="https://pl.wikipedia.org/wiki?curid=2272815" title="HC Plzeň 1929">
HC Plzeň 1929



</doc>
<doc id="2272816" url="https://pl.wikipedia.org/wiki?curid=2272816" title="Filmografia Marleny Dietrich">
Filmografia Marleny Dietrich

Marlene Dietrich, właśc. Marie Magdalene Dietrich (ur. 27 grudnia 1901, zm. 6 maja 1992) – niemiecka aktorka i piosenkarka.
Pierwsze role zagrała już w latach 20., jednak dopiero film "Błękitny anioł" z 1930 roku przyniósł jej międzynarodowy rozgłos. Największe sukcesy filmowe osiągała w latach 1930-35, kiedy współpracowała z austriackim reżyserem Josephem von Sternbergiem. Podczas II wojny światowej opowiedziała się przeciw III Rzeszy, występując na frontach dla amerykańskich żołnierzy. W kolejnych dekadach skupiła się na karierze estradowej.
Ma na swoim koncie ponad 30 głównych kreacji filmowych. Jej najsłynniejsze filmy to "Błękitny anioł", "Maroko", "Szanghaj Ekspres", "Destry znowu w siodle", "Świadek oskarżenia" i "Wyrok w Norymberdze". Dokonała ogromnej ilości nagrań płytowych. Przyczyniła się do spopularyzowania wojennego szlagieru „Lili Marleen”. Jej inne przeboje to: „Falling in Love Again”, „Ich bin die fesche Lola”, „Johnny”, „The Boys in the Backroom” czy „Where Have All the Flowers Gone”. Pozostaje jedną z najsłynniejszych aktorek XX wieku oraz ikoną kina.

</doc>
<doc id="2272821" url="https://pl.wikipedia.org/wiki?curid=2272821" title="Iure uxoris">
Iure uxoris

Iure uxoris (łac. „z prawa żony”) – termin używany w sytuacji, gdy małżonek królowej, księżnej, hrabiny itp. otrzymywał (tron i) władzę danego terytorium z faktu bycia mężem dziedziczki korony. Prawo do tronu tracił zwykle po śmierci żony. Szlachcic panujący "iure uxoris" był oficjalnie władcą równoprawnym ze swoją małżonką i przysługiwała mu równoważna pozycja w terytorium. Pozycja małżonki w okresie średniowiecza była faktycznie ograniczona. Władzę polityczną skupiał w swym ręku małżonek. Uważano bowiem, że kobieta nie powinna sama sprawować władzy, toteż w razie śmierci męża szukano dla owej panującej wdowy nowego małżonka. Od końca średniowiecza role zaczęły się zmieniać. Dla zabezpieczenia interesów terytorium ograniczono pozycję i wpływy męża panującej kobiety (patrz: książę małżonek).
Władcy "iure uxoris".
Królestwo Jerozolimskie.
W Królestwie Jerozolimskim wielu monarchów uzyskiwało tron na skutek poślubienia królowej:

</doc>
<doc id="2272823" url="https://pl.wikipedia.org/wiki?curid=2272823" title="Główna Biblioteka Judaistyczna">
Główna Biblioteka Judaistyczna

Główna Biblioteka Judaistyczna lub Centralna Biblioteka Judaistyczna – nieistniejąca obecnie biblioteka gromadząca zbiory związane z judaizmem i historią Żydów w Polsce.
Opis.
Została założona w latach 1879–1880 jako biblioteka Wielkiej Synagogi w Warszawie z inicjatywy Ludwika Natansona, który pomysł jej założenia przedstawił już w 1860. Środki na założenie biblioteki zostały zebrane w drodze zbiórki publicznej. W dalszym istnieniu wspomagały ją zarówno osoby prywatne jak i komitet synagogi. Przez wiele lat, aż do 1914 działała przy bibliotece Komisja Historyczna, której zadaniem było pozyskiwanie zbiorów, to jest głównie dokumentów archiwalnych kahałów i rozmaitych rękopisów. Pracami tej komisji kierował Samuel Poznański. Wieloletnim bibliotekarzem był Mojżesz Moszkowski.
W 1927 z inicjatywy Mojżesza Schorra rozpoczęto prace zmierzające do wybudowania nowej siedziby biblioteki. Nowy gmach został wzniesiony w latach 1928–1936 przy ul. Tłomackie 3/5 według projektu Edwarda Ebera. Swoją siedzibę miał w nim także Instytut Nauk Judaistycznych. Gmach został on zaprojektowany w stylu zmodernizowanego historyzmu (półmodernizmu) i nawiązywał do znajdującej się obok Wielkiej Synagogi.
Od listopada 1940 do marca 1942 budynek znajdował się w granicach warszawskiego getta. Mieściły się w nim kolejno: siedziba Żydowskiej Samopomocy Społecznej, punkt etapowy dla Żydów wysiedlonych z Niemiec i magazyn mebli zrabowanych w getcie. Przetrwał, choć uszkodzony, zarówno powstanie w getcie warszawskim jak i powstanie warszawskie. Zbiory biblioteki zostały zrabowane przez Niemców. Po wojnie ich część udało się odzyskać (według innego źródła biblioteka utraciła 100% swoich zbiorów, tj. 40 tys. jednostek). 
16 maja 1943, po wysadzeniu Wielkiej Synagogi, w budynku wybuchł pożar, czego pamiątką są ślady w posadzce w holu na parterze. Do przywrócenia nazwy ul. Tłomackie w latach 80. XX wieku budynek miał adres al. Świerczewskiego 79.
Obecnie w dawnym budynku biblioteki mieści się Żydowski Instytut Historyczny.
Fragment getta, w którym w latach 1940–1942 znajdowały się m.in. Biblioteka i Wielka Synagoga, upamiętnia od 2008 jeden z pomników granic getta przy ulicy Bielańskiej róg A. Corazziego.
Działalność Głównej Biblioteki Judaistycznej jest kontynuowana przez portal internetowy Centralna Biblioteka Judaistyczna.
W maju 2016 nad głównym wejściem do budynku odtworzono przedwojenny napis "Główna Biblioteka Judaistyczna" w językach polskim i hebrajskim.

</doc>
<doc id="2272826" url="https://pl.wikipedia.org/wiki?curid=2272826" title="Zamek Książąt Brzeskich w Brzegu">
Zamek Książąt Brzeskich w Brzegu



</doc>
<doc id="2272827" url="https://pl.wikipedia.org/wiki?curid=2272827" title="Klub Rolnika">
Klub Rolnika

Klub Rolnika – forma świetlicy wiejskiej, później klubokawiarni, upowszechniana w czasach PRL. Z założenia była to placówka kulturalno-oświatowa, wyposażona w telewizor i salę do konsumpcji. Chętnym oferowano gry planszowe i czasopisma. 
Organizacyjnie Kluby Rolnika podporządkowane były GS-om, w odróżnieniu od podobnych Klubów „Ruchu” – klubokawiarni prowadzonych przez Przedsiębiorstwo Upowszechniania Prasy i Książki „Ruch”. Obydwa rodzaje klubów z reguły były siedzibą KGW i innych organizacji społecznych. Część Klubów Rolnika odegrała pozytywną rolę w zakresie upowszechniania kultury, animacji amatorskiego ruchu artystycznego, aktywizacji lokalnej społeczności. Inne skupiały się na działalności gastronomicznej. Echem działalności Klubów Rolnika w gastronomii mogą być nazwy przedsiębiorstw.

</doc>
<doc id="2272829" url="https://pl.wikipedia.org/wiki?curid=2272829" title="Diarchia">
Diarchia

Diarchia – system rządów, w którym funkcję głowy państwa sprawują dwie osoby. Jest to rzadka forma ustroju.
Diarchia współcześnie.
Obecnie dwie osoby pełnią funkcje głowy państwa w następujących państwach:
W czasie wakatu na urzędzie następuje podział kompetencji prezydenta między dwie osoby w następujących państwach:
Historyczne przypadki.
Średniowiecze i nowożytność.
Królestwo Jerozolimskie.
W Królestwie Jerozolimskim wielu monarchów uzyskiwało tron na skutek poślubienia królowej ("iure uxoris"):
Polska.
W historii Polski trzykrotnie zaszło zjawisko diarchii:
Wiek XX.
Przykłady:
Dwuwładza: głowa państwa i faktyczny przywódca.
Sytuacja o cechach diarchii występowała i występuje tam gdzie pozycja głowy państwa jest czysto teoretyczna zaś realną władzę sprawuje przywódca rządzącej partii (w systemie monopartyjnym z reguły partii komunistycznej) lub junty wojskowej.
Współcześnie, państwem gdzie występuje taka sytuacja, jest np.:
Historycznie tego typu sytuację to np.:
W państwach realnego socjalizmu przywódca rządzącej partii komunistycznej był de facto ważniejszy od nominalnej głowy państwa.

</doc>
<doc id="2272831" url="https://pl.wikipedia.org/wiki?curid=2272831" title="John Farnham">
John Farnham

John Peter Farnham, AO (ur. 1 lipca 1949) – australijski piosenkarz.
Rozpoczął karierę w 1964, w latach 1982-85 zastąpił Glenna Shorrocka w Little River Band, ale przez większość kariery występował solo.
Album Farnhama z 1986 zatytułowany "Whispering Jack" jest najlepiej sprzedającym się albumem w Australii. Jest jedynym australijskim artystą który umieścił swoje płyty na pierwszym miejscu list przebojów przez pięć kolejnych dekad: single "Sadie (The Cleaning Lady)" w 1967, "Raindrops Keep Fallin' on My Head" w 1969/1970 i "Age of Reason" w 1988, oraz albumy "Age of Reason" i "Chain Reaction" w 1990, "Then Again..." w 1993, "" w 1997, "33⅓" w 2000 i "The Last Time" w 2002.
W 1987 otrzymał tytuł Australijczyka Roku, w 1996 został uhonorowany odznaczeniem Order of Australia.

</doc>
<doc id="2272833" url="https://pl.wikipedia.org/wiki?curid=2272833" title="Superpuchar Wysp Owczych w piłce nożnej (2011)">
Superpuchar Wysp Owczych w piłce nożnej (2011)

27 marca 2011 rozegrano mecz piątej edycji Superpucharu Wysp Owczych. Było to spotkanie mistrza kraju z roku 2010, HB Tórshavn, oraz zdobywcy Pucharu Wysp Owczych 2010, EB/Streymur. Pierwszy raz w historii puchar przypadł graczom z Eiði i Streymnes.

</doc>
<doc id="2272842" url="https://pl.wikipedia.org/wiki?curid=2272842" title="Jerzy Brunner (bakteriolog)">
Jerzy Brunner (bakteriolog)

Jerzy Brunner (ur. 9 stycznia 1870 w Warszawie, zm. 26 kwietnia 1925 tamże) – polski lekarz bakteriolog żydowskiego pochodzenia.
Urodził się jako syn adwokata Henryka (1837–1901) i Florentyny z domu Landau. Ukończył studia medyczne. W latach 1909-1918 był wykładowcą i kierownikiem katedry bakteriologii Wydziału przyrodniczo-matematycznego Towarzystwa Kursów Naukowych w Warszawie.
Był profesorem w Wolnej Wszechnicy Polskiej i docentem bakteriologii Uniwersytetu Warszawskiego. Kierował oddziałem bakteriologicznym Państwowego Zakładu Epidemiologicznego. W latach 1904–1925 był ordynatorem stołecznego Szpitala św. Ducha.
Był żonaty z Kazimierą Żółkowską. Jest pochowany na Cmentarzu ewangelicko-reformowanym w Warszawie (kw. 1-1-2).

</doc>
<doc id="2272844" url="https://pl.wikipedia.org/wiki?curid=2272844" title="553 Bateria Kozacka">
553 Bateria Kozacka

553 Bateria Kozacka (niem. Kosaken Batterie 553, ros. 553-я казачья батарея) – oddział wojskowy artylerii Wehrmachtu złożony z Kozaków podczas II wojny światowej.
Bateria została sformowana w 1942 r. na okupowanej Ukrainie. Była podporządkowana Grupie Armii "B". Wspierała działania antypartyzanckie. Początkowo występowała pod nazwą Baterii Rosyjskiej. Jesienią tego roku przemianowano ją na 553 Baterię Kozacką. W maju 1943 r. działała w składzie niemieckiej 2 Armii Pancernej Grupy Armii "Centrum". Jesienią tego roku przeniesiono ją do obozu szkoleniowego w Mławie, gdzie została rozformowana. Żołnierze zasilili 55 Pułk Artylerii Konnej nowo formowanej 1 Kozackiej Dywizji Kawalerii gen. Helmutha von Pannwitza.

</doc>
<doc id="2272845" url="https://pl.wikipedia.org/wiki?curid=2272845" title="443 Oddział Kozacki">
443 Oddział Kozacki

443 Oddział Kozacki (niem Kosaken Abteilung 443, ros. 443-й казачий дивизион) – oddział wojskowy Wehrmachtu złożony z Kozaków podczas II wojny światowej.
Oddział został sformowany rozkazem z 3 maja 1942 r. na okupowanej Białorusi. Składał się z dwóch kompanii kawalerii. Wchodził w skład niemieckiej 4 Armii XLIII Korpusu Armijnego. Do jego zadań należało zwalczanie partyzantki. W listopadzie tego roku osiągnął wielkość dywizjonu kawalerii. Od maja 1943 r. działał na północnym odcinku frontu wschodniego w rejonie Pustoszki na południowy zachód od Newla. Jesienią tego roku podporządkowano go 281 Dywizji Ochronnej gen. Wilhelma-Hunolda von Stockhausena. Od marca 1945 r. znajdował się w składzie 4 Armii Pancernej Grupy Armii "Centrum".
Linki zewnętrzne.
Oddziały kozackie na służbie niemieckiej podczas II wojny światowej (jęz. rosyjski)

</doc>
<doc id="2272846" url="https://pl.wikipedia.org/wiki?curid=2272846" title="Franciszek Blanco">
Franciszek Blanco

Franciszek Blanco OFM, (ur. ok. 1567 w Tamayan pod Ourense, zm. 5 lutego 1597 w Nagasaki) – święty Kościoła katolickiego, męczennik, ofiara prześladowań antykatolickich w Japonii.
Życiorys.
Wychowany w diecezji Ourense, po studiach na uniwersytecie w Salamance wstąpił do zakonu franciszkanów w Santiago de Compostela. Studia teologiczne ukończył w Manili. Przebywając na Filipinach przyjął święcenia kapłańskie, a następnie rozpoczął działalność misyjną w Japonii.
Po ogłoszeniu przez sioguna Hideyoshi Toyotomi (Taikosamę) dekretu nakazującego misjonarzom opuszczenie Japonii nastąpiła fala prześladowań chrześcijan. Franciszek Blanco przebywający wówczas w Osace został aresztowany 9 grudnia 1596 roku w Osace i razem ze współtowarzyszami to jest: Piotrem Chrzcicielem Blázquezem, Marcinem od Wniebowstąpienia a`Aguirre, Filipem od Jezusa de Las Casas, Franciszkiem od św. Michała de la Parilla i Gonsalwym Garciją zmuszony do przemaszerowania do Meako (Miyako), a następnie przewieziony do Nagasaki. Tam poddano ich torturom. Obcięto im uszy i tak okaleczonych wystawiono na widok publiczny wożąc po ulicach miasta. W trakcie egzekucji skazańcy modlili się i śpiewali psalmy. Powieszeni na krzyżach zostali dobici przez katów lancami.
Ceniony był za miłosierdzie, niewinność, szczerość i inteligencję.
Atrybutem Franciszka Blanco jest palma. Wspominany jest w Kościele katolickim w grupie Męczenników z Nagasaki dzień po rocznicy śmierci, to jest 6 lutego.
Proces beatyfikacyjny i kanonizacyjny.
Dzięki relacji Ludwika Froisa SJ, który był naocznym świadkiem śmierci Pawła Miki i towarzyszy, spisanej 15 marca 1597 roku, procedury uznania męczeństwa za wiarę tej grupy były ułatwione.
14 września 1627 roku papież Urban VIII beatyfikował Franciszka Blanco w grupie Męczenników z Nagasaki, zaś ich kanonizacji dokonał 8 czerwca 1862 roku Pius IX . Do kalendarza liturgicznego męczennicy japońscy z Nagasaki zostali włączeni w 1969 r. przez papieża Pawła VI i wymieniani są w litanii do Wszystkich Świętych.

</doc>
<doc id="2272847" url="https://pl.wikipedia.org/wiki?curid=2272847" title="Duumwirat">
Duumwirat



</doc>
<doc id="2272851" url="https://pl.wikipedia.org/wiki?curid=2272851" title="Ordynat Michorowski">
Ordynat Michorowski



</doc>
<doc id="2272853" url="https://pl.wikipedia.org/wiki?curid=2272853" title="Proces berliński">
Proces berliński



</doc>
<doc id="2272854" url="https://pl.wikipedia.org/wiki?curid=2272854" title="König">
König

Niemcy:
Osoby:
Inne:
Zobacz też:

</doc>
<doc id="2272855" url="https://pl.wikipedia.org/wiki?curid=2272855" title="Koenig">
Koenig



</doc>
<doc id="2272856" url="https://pl.wikipedia.org/wiki?curid=2272856" title="Spotkanie z Alfredem Hitchcockiem">
Spotkanie z Alfredem Hitchcockiem

Spotkanie z Alfredem Hitchcockiem lub Godzina z Alfredem Hitchcockiem (tytuł oryg. "The Alfred Hitchcock Hour") – amerykański serial kryminalny, będący antologią, na którą składały się wyreżyserowane przez różnych reżyserów krótkie filmiki kryminalne.
Krótki opis.
Serial ten – emitowany w latach 1962–1965 – był kontynuacją cyklu "Alfred Hitchcock przedstawia" (1955–1962). Podobnie jak poprzednio Alfred Hitchcock pojawiał się na początku i na końcu każdego odcinka, komentując go.
Kontynuacja.
Kontynuacją pomysłu był cykl pokazywany w latach 1985-1989 pod tytułem "Alfred Hitchcock znów przedstawia" ("The New Alfred Hitchcock Presents"), który obejmował nowe wersje opowiadań prezentowanych w latach 50. i 60. oraz całkiem nowe filmy.

</doc>
<doc id="2272860" url="https://pl.wikipedia.org/wiki?curid=2272860" title="Maguny (rejon święciański)">
Maguny (rejon święciański)

Maguny (lit. "Magūnai") – wieś gminna (Maguny) w rejonie święciańskim położona w malowniczej okolicy borów sonowych pokrywających wzgórza morenowe, przy obecnej granicy Republiki Litewskiej z Białorusią. W związku z izolowanym położeniem, na południu rzeka Wilia, na zachodzie jej dopływ rzeka Żejmiana, a od wschodu granica, dojazd możliwy tylko jedną drogą z północy, z Podbrodzia. 
W 1866 r. we wsi było 20 domów zamieszkanych przez Polaków, 243 katolików i 11 żydów. W 1905 r. było tu 258 mieszkańców, w 1989 r. 314, a w 2007 r. 396.

</doc>
<doc id="2272861" url="https://pl.wikipedia.org/wiki?curid=2272861" title="Nowa seria Alfred Hitchcock przedstawia">
Nowa seria Alfred Hitchcock przedstawia

Alfred Hitchcock znów przedstawia (ang. "The New Alfred Hitchcock Presents") – amerykański serial będący antologią, na którą składały się wyreżyserowane przez różnych reżyserów krótkie filmiki kryminalne.
Krótki opis.
Sukces seriali "Alfred Hitchcock przedstawia" (1955-58) i "Spotkanie z Alfredem Hitchcockiem" (1962-65) sprawił, że w latach osiemdziesiątych postanowiono powrócić do dawnego pomysłu, wykorzystując niezwykłą popularność Hitchcocka. Tak, już po śmierci Alfreda Hitchcocka (zm. 1980), powstał cykl "The New Alfred Hitchcock Presents", którego pierwszy odcinek wyemitowano w 1985 r. Zrealizowano wówczas zarówno nowe wersje opowiadań prezentowanych w latach 50. i 60., jak i całkiem nowe filmy. Każdy odcinek – w hołdzie reżyserowi – rozpoczynał się wstawką archiwalną (aczkolwiek koloryzowaną) prezentującą jego słynne komentarze.

</doc>
<doc id="2272864" url="https://pl.wikipedia.org/wiki?curid=2272864" title="Skaramangas">
Skaramangas

Skaramangas (gr. Σκαραμαγκάς) – miejscowość w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Zachodni, w gminie Chaidari. W 2011 roku liczyła 1255 mieszkańców.
Stocznia.
W latach 30. założyła tu stocznię związana z wyspą Chios rodzina Scaramanga pochodzenia genueńskiego od stuleci osiadła na tej wyspie. We współdziałaniu z Królewską Marynarką Grecką otworzono w 1939 stocznię pod nazwą 'Królewska Grecka Stocznia Okrętowa’ (RNHS) by zbudować tu dwa torpedowce. Podczas rządów pułkowników w latach 70. stocznię upaństwowiono, a po upadku monarchii greckiej 1 czerwca 1973 usunięto z nazwy odniesienie do króla.
Mimo dywersyfikacji działalności przemysłowej i ogromnego rozwoju rafinerii stocznia borykając się z kłopotami pieniężnymi przeprowadziła w 1978 znaczną restrukturyzację, nie unikając wszakże prywatyzacji pod groźbą bankructwa z końcem roku 2001. W tym trudnym okresie nastąpił poważny spadek liczby mieszkańców: z 2606 w roku 1991 do 1049 w dziesięć lat później. Stocznię sprzedano niemieckim inwestorom pod przywództwem grupy HDW, jednostki zależnej koncernu ThyssenKrupp, którzy stali się jedynymi jej właścicielami.
Ostatnio (2010) rozważano sprzedaż ok. 75% stoczni kapitałowi arabskiemu, a w 2011 próbuje się sprzedać Polsce okręt podwodny typu "214" wzbudzającego wiele zastrzeżeń.

</doc>
<doc id="2272865" url="https://pl.wikipedia.org/wiki?curid=2272865" title="Breuberg (ujednoznacznienie)">
Breuberg (ujednoznacznienie)

Niemcy:
Inne:

</doc>
<doc id="2272866" url="https://pl.wikipedia.org/wiki?curid=2272866" title="Nowa seria Alfred Hitchcock Przedstawia">
Nowa seria Alfred Hitchcock Przedstawia



</doc>
<doc id="2272867" url="https://pl.wikipedia.org/wiki?curid=2272867" title="Marek Pięta">
Marek Pięta

Marek Pięta (ur. 29 marca 1954 w Wałbrzychu, zm. 11 listopada 2016) – polski piłkarz i działacz piłkarski. W latach 1997–2016 prezes Polskiego Związku Piłkarzy.
Kariera piłkarska.
Marek Pięta karierę piłkarską rozpoczynał w Górniku Wałbrzych. W 1978 roku przeniósł się do Widzewa Łódź, w którego barwach, 31 lipca 1978 roku, w meczu ze Stalą Mielec, zadebiutował w Ekstraklasie (ówcześnie I lidze).
W sezonie 1978/79 sięgnął z Widzewem po wicemistrzostwo Polski, a w kolejnym sezonie powtórzył ten sukces. Natomiast w sezonach 1980/81 i 1981/82 zdobywał z nim Mistrzostwo Polski. Pięta był jedną z legend klubu i zawodników tzw. "Wielkiego Widzewa" - odnoszącego dobre wyniki na arenie międzynarodowej. W sezonie 1980/81 Widzew z nim w składzie wyeliminował z Pucharu UEFA w 1/32 finału drużynę Manchesteru United- dwukrotnie remisując, 1:1 na Old Trafford, i 0:0 w Łodzi. W 1/16 finału przeciwnikiem Widzewa był Juventus F.C. Pierwszy mecz rozgrywany w Łodzi, 22 października 1980, Widzew wygrał 3:1 a Marek Pięta w 69' minucie spotkania zdobył bramkę na 2:0. W rewanżu, w Turynie, po regulaminowym czasie gry Juventus prowadził 3:1, a honorową bramkę dla łodzian w 59' minucie zdobył Pięta, po raz drugi w karierze pokonując Dino Zoffa. Konieczna była dogrywka, w której obie drużyny nie zdołały przechylić szali zwycięstwa na swoją korzyść. Losy meczu rozstrzygnął dopiero konkurs rzutów karnych, w których lepsza okazała się drużyna Widzewa wygrywając jedenastki 4:1. Kolejnym przeciwnikiem klubu z miasta włókniarzy, tym razem w 1/8 finału, było angielskie Ipswich Town, które wyeliminowało łodzian, wygrywając u siebie 5:0 i przegrywając w Łodzi 1:0, 10 grudnia 1980 po trafieniu Pięty w 55' minucie meczu. W barwach łódzkiego zespołu rozegrał 84 ligowe mecze, w których strzelił 19 bramek.
W 1982 roku Marek Pięta przeniósł się do niemieckiego Hannoveru 96. W 2. Bundeslidze zadebiutował 21 sierpnia 1982 w meczu z Hessen Kassel, natomiast 4 września 1982 w meczu z Wattenscheid (3:0) zdobył swoją pierwszą bramkę w tej lidze. W Hannoverze występował przez dwa sezony, występując w 30 ligowych meczach tej drużyny i strzelając 5 bramek. W 1984 roku w barwach Hannoveru 96 zakończył karierę piłkarską.
Po zakończeniu kariery.
Po zakończeniu kariery Marek Pięta pozostał aktywny w środowisku piłkarskim. Współtworzył, a następnie był prezesem Stowarzyszenia Byłych Piłkarzy Widzewa Łódź im. Ludwika Sobolewskiego, był inicjatorem powstania Polskiego Związku Piłkarzy- zrzeszonej w FIFPro, jedynej organizacji chroniącej praw i interesów pracowniczych piłkarzy w Polsce, uznawanej przez PZPN. Od czasu powstania Polskiego Związku Piłkarzy, tj, 28 lutego 1997, był jego prezesem. Zasiadał także w Izbie ds. Rozwiązywania Sporów Sportowych przy Polskim Związku Piłki Nożnej. W 2015 roku był jednym z inicjatorów reaktywacji Widzewa Łódź, który ogłosił upadłość z powodu kłopotów finansowych. Dzięki m.in. jego staraniom Widzew już jako nowy podmiot, odrodził się i rozpoczął występy na 5. szczeblu rozgrywkowym.
Życie prywatne.
Marek Pięta od 1978 roku, z dwuletnią przerwą na grę w Hannoverze 96, mieszkał wraz ze swoją rodziną w Łodzi, na Widzewie. 
Zmarł 11 listopada 2016 w wieku 62 lat, na skutek choroby nowotworowej, do ostatnich chwil pozostając aktywnym zawodowo. 
16 listopada 2016 roku spoczął na cmentarzu rzymskokatolickim pw. Wszystkich Świętych w Łodzi.

</doc>
<doc id="2272870" url="https://pl.wikipedia.org/wiki?curid=2272870" title="Don Haskins">
Don Haskins

Donald Lee Haskins pseudonim "The Bear" (ur. 14 marca 1930 zm. 7 października 2008 w El Paso) − amerykański koszykarz i trener.
Życiorys.
Don Haskins był Amerykańskim koszykarzem oraz trenerem na poziomie college'u. Przez trzy lata grał pod okiem słynnego trenera Henry'ego Iba w Oklahoma A&amp;M. Był trenerem Texas Western College w latach 1961-1998. W sezonie 1966 jego zespół wygrał NCAA Tournament w finale mierząc się z University of Kentucky, który prowadzony był przez legendarnego Adolpha Ruppa. Za jego kadencji Texas Western ustanowili rekord 713-359, zaliczając tylko pięć przegranych sezonów. Haskins wygrał z tą drużyną 14 razy Western Athletic Conference championships, cztery turnieje WCA, 14 razy brał udział w Turnieju NCAA i 7 razy w National Invitation Tournament. W 1972 został asystentem trenera kadry USA na Igrzyskach Olimpijskich. W 1997 roku został wprowadzony do Basketball Hall of Fame jako trener. Drużyna, którą prowadził w sezonie 1966 również została nominowana i wprowadzona do Galerii 7 października 2007 roku. Haskins zmarł 7 października 2008 roku w swoim domu w El Paso. Został pożegnany przez swoją żonę, Mary; trzech synów Brenta, Davida i Steve'a oraz troje wnucząt Johna Paula, Cameron, Dominicka (Czwarty syn Dona, Mark, zginął w 1994 roku). Radiostacja El Paso zadedykowała utwór "I Put On (For My City)" nagrany przez Young Jeezy i Kanye West jako hołd od miasta dla trenera.
Część biografii Haskinsa przedstawiona została w filmie "Droga sławy" (ang. "Glory Road") z 2006 w reżyserii Jamesa Gartnera.

</doc>
<doc id="2272874" url="https://pl.wikipedia.org/wiki?curid=2272874" title="Beverley Road">
Beverley Road

Beverley Road – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Church Avenue i Cortelyou Road. Została otwarta w 1919.

</doc>
<doc id="2272875" url="https://pl.wikipedia.org/wiki?curid=2272875" title="Cortelyou Road">
Cortelyou Road

Cortelyou Road – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Beverley Road i Newkirk Avenue. Została otwarta w 1919.

</doc>
<doc id="2272876" url="https://pl.wikipedia.org/wiki?curid=2272876" title="Hold!">
Hold!

Hold! - To debiutancki album olsztyńskiej grupy The Lollipops. Wydany został 21 marca 2011 roku nakładem Agencji Fonograficznej Polskiego Radia. Na płycie znalazło się 13 utworów, w tym jeden ukryty. Pierwszym singlem z albumu był utwór 'Girls' Night Out'. W tygodniu pomiędzy 28 marca a 3 kwietnia album był płytą tygodnia w Trójce.

</doc>
<doc id="2272882" url="https://pl.wikipedia.org/wiki?curid=2272882" title="Gare de Puyoô">
Gare de Puyoô

Gare de Puyoô – stacja kolejowa w Puyoô, w departamencie Pireneje Atlantyckie, w regionie Nowa Akwitania, we Francji.
Węzeł kolejowy, znajdujący się w kilometrze 270,225 linii Tuluza-Bajonna. Wychodzi stąd również linia do Dax i dawna linia do Mauléon, obecnie zlikwidowana.
Znajduje się na wysokości 41 m n.p.m..

</doc>
<doc id="2272887" url="https://pl.wikipedia.org/wiki?curid=2272887" title="Leandro Damião">
Leandro Damião

Leandro Damião da Silva dos Santos (wym. []; ur. 22 lipca 1989 w Jardim Alegre) – brazylijski piłkarz występujący na pozycji napastnika w japońskim klubie Kawasaki Frontale. Były reprezentant Brazylii.
Kariera klubowa.
Karierę piłkarską Leandro Damião rozpoczął w 2007 w Atlético Ibirama, którego jest wychowankiem. W 2008 był wypożyczany do grającego wówczas w Série C - Marcílio Dias Itajaí, a także drużyny z ligi stanowej Santa Catarina - CA Tubarão. Dobra gra w Ibaramie zaowocowała transferem do SC Internacional w styczniu 2010. W Internacionalu zadebiutował 17 stycznia 2010 w wygranym 4-2 meczu ligi stanowej z Ypirangą Erechim, a sam Leandro zdobył w nim dwie bramki.
W Série A zadebiutował 9 maja 2010 w przegranym 1-2 meczu z Cruzeiro EC, zastępując w 60 min. Ariltona. Dwa miesiące później Leandro strzelił jedną z bramek w wygranym 3-2 meczu finałowym Copa Libertadores z meksykańskim C.D. Guadalajara. Triumf w Pucharze Wyzwolicieli jest dotychczas największym sukcesem w jego karierze. W pierwszym swoim sezonie w barwach Internacionalu Leandro Damião rozegrał w lidze 26 spotkań, w których strzelił 7 bramek.
W grudniu 2013 roku został zawodnikiem Santosu FC. Nowy zawodnik kosztował klub ze stanu São Paulo 41 milionów reali brazylijskich, co było rekordową ceną za Brazylijczyka przychodzącego do ligi brazylijskiej, a droższy jedynie był transfer Carlosa Téveza do Corinthians. Oczekiwania wobec nowego zawodnika były bardzo duże i dla kibiców 6 bramek w 26 spotkaniach nie było zadowalającym wynikiem.
Na początku 2015 roku trafił na wypożyczenie do Cruzeiro EC. W trakcie Campeonato Mineiro został najlepszym strzelcem zespołu z dziewięcioma bramkami, jednak już podczas rozgrywek Serie A trafił do siatki zaledwie czterokrotnie i po zakończeniu wypożyczenia powrócił do Santosu.
Sądowa batalia.
W 2015 roku Leandro wniósł do sądu wniosek o unieważnienie jego kontraktu z Santosem z powodu nie otrzymywania wynagrodzenia od klubu. Na początku grudnia 2015 roku sąd podjął decyzję o unieważnieniu kontraktu w efekcie czego Leandro został wolnym zawodnikiem. W styczniu 2015 roku sąd drugiej instancji zniósł tę decyzję i Leandro nadal był piłkarzem Santosu, dodatkowo zasądzono zapis na podstawie którego za podpisanie kontraktu z innym klubem piłkarz musiałby wypłacić Santosowi rekompensatę w wysokości 200 milionów reali, a w przypadku zagranicznego klubu 200 milionów euro.
Ostatecznie zawodnikowi udało się porozumieć z klubem i został wypożyczony na pół roku do Realu Betis.
Dalsza kariera.
Po pół roku w Europie Leandro powrócił do Brazylii, trafiając na kolejne wypożyczenie tym razem do CR Flamengo. Tam w piętnastu spotkaniach Série A zdobył zaledwie dwie bramki. Sezon 2016 zaczął się nieco lepiej bowiem w siedmiu spotkaniach trafił trzykrotnie, jednak po zakończeniu wypożyczenia wrócił do Santosu. Na ostatnie dwa lata kontraktu został wypożyczony do Internacionalu w którym już wcześniej występował w latach 2010 - 2013. Zespół walczył o powrót do Série A, a Leandro wydatnie pomógł w osiągnięciu celu osiem razy wpisując się na listę strzelców. Drugie miejsce Internacionalu na koniec sezonu sprawiło, że awansowali do Série A. W następnym sezonie zdobył 10 bramek w lidze i był drugim najlepszym strzelcem w drużynie przegrywając jedynie z Nico Lópezem. Po zakończeniu sezonu wygasł jego kontrakt w Santosie, a sam zawodnik przeniósł się do japońskiego - Kawasaki Frontale.
Kariera reprezentacyjna.
27 marca 2011 w wygranym 2-0 meczu ze Szkocją Leandro Damião zadebiutował w reprezentacji. Pierwszego gola zdobył 5 września tego samego roku w starciu przeciwko Ghanie. W 2012 roku był reprezentantem Brazylii na Igrzyskach Olimpijskich 2012, gdzie został najlepszym strzelcem turnieju, a Brazylia zdobyła srebrne medale przegrywając w finale z Meksykiem.

</doc>
<doc id="2272888" url="https://pl.wikipedia.org/wiki?curid=2272888" title="Port lotniczy Palu-Mutiara">
Port lotniczy Palu-Mutiara

Port lotniczy Palu-Mutiara (IATA: PLW, ICAO: WAML) – port lotniczy położony w Palu, w prowincji Celebes Środkowy, w Indonezji.

</doc>
<doc id="2272896" url="https://pl.wikipedia.org/wiki?curid=2272896" title="Aurinia saxatilis">
Aurinia saxatilis



</doc>
<doc id="2272897" url="https://pl.wikipedia.org/wiki?curid=2272897" title="Józef Mazurek">
Józef Mazurek

Józef Mazurek (ur. 17 listopada 1893 w Bzitem, zm. 27 stycznia 1959) – polski lekarz z tytułem doktora, sportowiec, trener, wykładowca, autor podręczników i wojskowy.
Osiągnięcia sportowe.
Urodził się 17 listopada 1893. W latach 1920–1927 czterokrotny mistrz Polski jako sternik osad wioślarskich (1920 – czwórki; 1923 – czwórki; 1925 – ósemki; 1927 – czwórki). Trzykrotny uczestnik Mistrzostw Europy w wioślarstwie (1925, 1926, 1927). Lekarz polskiej ekipy olimpijskiej w St. Moritz i Amsterdamie (1928). Doradca przy programowaniu kursu instruktorów narciarskich-lotników w Dolinie Pięciu Stawów Polskich (1934–1935). Reprezentował Polskę na Międzynarodowym Kongresie Lekarskim dla wychowania fizycznego i sportu, odbywającym się w St. Moritz z okazji zimowych igrzysk olimpijskich w 1928 r. Kongres ten postanowił stworzyć Międzynarodowy Związek Lekarski dla Wychowania Fizycznego i Sportu, później przekształcony w Międzynarodową Federację Medycyny Sportowej (FIMS). 
Służba wojskowa, praca naukowa i zawodowa.
Jesienią 1913 rozpoczął studia na wydziale lekarskim Uniwersytetu Warszawskiego. Po ewakuacji, kontynuował studia na wydziale lekarskim na Uniwersytecie Kijowskim (1915–1918), następnie wstąpił do wojska polskiego i uczestniczył w wojnie polsko-bolszewickiej. Uczestnik III powstania śląskiego. Pełnił obowiązki lekarza naczelnego 3 Pułku Piechoty. Został awansowany do stopnia porucznika podlekarza w korpusie oficerów sanitarnych ze starszeństwem z dniem 1 sierpnia 1921, następnie zweryfikowany ze starszeństwem z dniem 1 czerwca 1921. W 1923, 1924 jako młodszy lekarz 24 pułku piechoty i 2 Batalionu Sanitarnego był odkomenderowany na studia na Uniwersytet Warszawski. Tam ukończył studia uzyskując tytuł doktora nauk medycznych. Pracował w Centralnej Wojskowej Szkole Gimnastyki i Sportów (CSWGiS) w Poznaniu (1926–1929), gdzie od 8 listopada 1927 był lekarzem szkoły, a ponadto był tam instruktorem wioślarstwa i narciarstwa, wykładał higienę i teorię masażu, a ponadto jako lekarz sportowy towarzyszył kadrze Polski na Letnich Igrzyskach Olimpijskich 1928. Następnie jako naczelny lekarz w Centralnym Instytucie Wychowania Fizycznego (CIWF) w Warszawie (1929–1932). Został awansowany do stopnia kapitana lekarza ze starszeństwem z dniem 1 stycznia 1931. W 1932 był oficerem lekarzem w Centrum Wyszkolenia Sanitarnego (1932). Następnie funkcjonował jako naczelny lekarz Akademii Wychowania Fizycznego w Warszawie (1938–1939) i kierownik wychowania fizycznego Centrum Wyszkolenia Sanitarnego (1935–1938), ordynator 7 Szpitala Okręgowego w Poznaniu i 1 Szpitala Okręgowego w Poznaniu.
Od 1935 do wybuchu wojny, wykładowca Teorii Wychowania Fizycznego na Wydziale Humanistycznym Uniwersytetu Warszawskiego i jednocześnie Kierownik Wychowania Fizycznego Młodzieży Akademickiej w Warszawie. Wykładowca higieny i masażu w CWSGiS w Poznaniu, wykładał ponadto podstawy masażu sportowego w CIWF.
Major Wojska Polskiego. W kampanii wrześniowej 1939 roku szef sanitarny 55 DP (Armia „Kraków”), z którą przeszedł cały szlak bojowy. Podczas okupacji lekarz polikliniki położniczej w Warszawie, a później lekarz domowy Ubezpieczalni Społecznej w Tomaszowie Lubelskim.
Publikacje.
Autor m.in.: 
Życie osobiste.
Syn Antoniego właściciela majątku Bzite Krupskie i Marianny z Sadlaków, jej brat Jan Sadlak – był prezesem partii Zjednoczenie Ludowe i PSL Piast. Żona – Alina Hulanicka.

</doc>
<doc id="2272899" url="https://pl.wikipedia.org/wiki?curid=2272899" title="Análisis Filosófico">
Análisis Filosófico

Análisis Filosófico – argentyńskie czasopismo filozoficzne. Jest organem drukowanym Argentyńskiego Towarzystwa filozofii analitycznej. Od chwili założenia w 1981 roku redaktorem naczelnym był Eduardo Rabossi. Czasopismo publikuje prace z dziedziny filozofii teoretycznej i praktycznej. Pismo, ukazuje się w maju i listopadzie, wydawane jest w Argentynie, ale niezależnie od tego redakcja przyjmuje artykuły autorów z innych krajów – zarówno w języku hiszpańskim, jak w języku angielskim. Opublikowane materiały są całkowicie dostępne w Internecie dzięki bibliotece elektronicznej SciELO.

</doc>
<doc id="2272901" url="https://pl.wikipedia.org/wiki?curid=2272901" title="Claude Gillot">
Claude Gillot

Claude Gillot (ochrzczony 27 kwietnia 1673 w Langres, zm. 4 maja 1722 w Paryżu) – francuski malarz, rytownik i dekorator, reprezentant stylu regencji zapowiadający sztukę rokoka. 
Uczył się u swego ojca malarza, a następnie w Paryżu w pracowni Jean-Baptiste Corneille’a. W 1715 przyjęty został do Królewskiej Akademii Malarstwa i Rzeźby, Kierował pracownią dekoracji i kostiumów w operze.
Malował niewielkie obrazy rodzajowe, przedstawiające humorystyczne scenki uliczne, epizody z komedii włoskiej i maskarady. Projektował wzory ornamentów ("Livre d’ornaments"), wykonywał ilustracje książkowe (m.in. do "Fables Nouvelles" Houdra de La Motte'a). Pozostawił ponad 350 rycin (m.in. "Livre de scenes comique").
Jego uczniami byli m.in. Antoine Watteau i Nicolas Lancret.

</doc>
<doc id="2272912" url="https://pl.wikipedia.org/wiki?curid=2272912" title="Mieczysław Porzuczek">
Mieczysław Porzuczek

Mieczysław Porzuczek, pseud. Ostry (ur. 2 stycznia 1919 w Piekoszowie, zm. 24 marca 2011 w Olsztynie) – polski polityk ludowy, poseł na Sejm PRL II i III kadencji.
Życiorys.
Syn Jana i Ewy. Uzyskał wykształcenie średnie, z zawodu był rolnikiem. Uczestniczył w walkach wojny obronnej 1939 roku, a następnie walczył w Batalionach Chłopskich. Organizował działalność Związku Młodzieży Wiejskiej RP „Wici”, Stronnictwa Ludowego, Związku Samopomocy Chłopskiej. Prowadził działalność w Stowarzyszeniu Społeczno-Kulturalnym „Pojezierze”, w którym był wieloletnim sekretarzem generalnym, pełnił także funkcję prezesa Wojewódzkiego Związku Kółek Rolniczych w Olsztynie.
Należał do Zjednoczonego Stronnictwa Ludowego, w którym został zastępcą członka Naczelnego Komitetu. W 1957 i 1961 uzyskiwał mandat posła na Sejm PRL z okręgu Bartoszyce. Przez dwie kadencje pozostawał zastępcą przewodniczącego Komisji Przemysłu Ciężkiego, Chemicznego i Górnictwa, nadto należał do Komisji Planu Gospodarczego, Budżetu i Finansów oraz Komisji Nadzwyczajnej do rozpatrzenia projektu ustawy o samorządzie robotniczym.
Został odznaczony Orderem Sztandaru Pracy II klasy, Srebrnym (1952) i Złotym (1954) Krzyżem Zasługi i Medalem 10-lecia Polski Ludowej (1954).
Został pochowany na cmentarzu w Dywitach.

</doc>
<doc id="2272919" url="https://pl.wikipedia.org/wiki?curid=2272919" title="Profesor Tarantoga">
Profesor Tarantoga

Profesor Tarantoga, właśc. Astral Sternu Tarantoga – fikcyjna postać literacka, główny bohater kilku utworów Stanisława Lema ze zbiorów "Noc księżycowa" i "Powtórka", przyjaciel Ijona Tichego z cyklu opowiadań "Dzienniki gwiazdowe". Pojawia się również w opowiadaniu "Kongres futurologiczny" oraz powieściach: "Wizja Lokalna" i "Pokój na Ziemi".
Profesor zoologii gwiezdnej w Katedrze Astrozoologii Porównawczej Uniwersytetu Fomalhaut, przewodniczący Komitetu Redakcyjnego Wydania „Dzieł Wszystkich Ijona Tichego”, członek Rady Naukowej Instytutu Tichologicznego oraz redakcji kwartalnika „Tichiana”.
Genialny naukowiec i konstruktor. Wynalazł m.in. "peregrynator" – aparat do podróży międzygwiezdnych bez ruszania się z miejsca, zaginający przestrzeń w czwartym wymiarze ("Wyprawa profesora Tarantogi") oraz urządzenie do spowalniania i przyśpieszania czasu ("Podróż dwunasta"). Był również wynalazcą płynu do wywabiania przykrych wspomnień, banknotów z poziomą ósemką – wyobrażającą nieskończenie wielką sumę pieniędzy, oraz aparatury do wyzyskiwania trwoniącej się energii dzieci w postaci systemu wystających w różnych miejscach mieszkania korb, bloków i dźwigni, które dzieci popychają, ciągną i przesuwają w czasie zabaw, nieświadomie pompując w ten sposób wodę i wytwarzając elektryczność ("Podróż dwunasta").
Jego najważniejszym osiągnięciem było założenie ludzkiej cywilizacji ("Czarna komnata profesora Tarantogi"). Mieszka najprawdopodobniej w Krakowie, a dokładnie w dużym mieście położonym w pobliżu Bochni ("Wyprawa profesora Tarantogi").
Tarantoga i Ijon Tichy poznali się w okolicznościach opisanych w "Podróży dwudziestej szóstej i ostatniej".
Adaptacje.
"Wyprawa profesora Tarantogi" – spektakl telewizyjny z 1992 w reżyserii Macieja Wojtyszki. W roli Profesora Tarantogi wystąpił Tadeusz Huk, a Piotr Cyrwus zagrał Magistra Janusza Chybka.
W 2 sezonie niemieckiego serialu "Ijon Tichy – gwiezdny podróżnik" Tarantogę gra Peter Princz.

</doc>
<doc id="2272924" url="https://pl.wikipedia.org/wiki?curid=2272924" title="Antagonista (biologia)">
Antagonista (biologia)



</doc>
<doc id="2272929" url="https://pl.wikipedia.org/wiki?curid=2272929" title="Rafael Romero Barros">
Rafael Romero Barros

Rafael Romero Barros, właśc. Rafael Romero y Barros (ur. 30 maja 1832 w Moguer, zm. 2 grudnia 1895 w Kordobie) – hiszpański malarz impresjonista.
Założyciel, dyrektor i kustosz Muzeum Sztuk Pięknych w Kordobie (hiszp. Museo de Bellas Artes de Córdoba), ojciec znanego hiszpańskiego malarza symbolisty Julia Romero de Torresa.

</doc>
<doc id="2272930" url="https://pl.wikipedia.org/wiki?curid=2272930" title="Klasztor św. Katarzyny w Stralsundzie">
Klasztor św. Katarzyny w Stralsundzie

Klasztor św. Katarzyny w Stralsundzie (niem. "Katharinenkloster") to przykład budowli epoki gotyku ceglanego w Niemczech Północnych. Jest to jeden z najstarszych klasztorów na obszarach nadbałtyckich, a jednocześnie jeden z niewielu tak dobrze (prawie całkowicie) zachowanych północnoniemieckich budowli klasztornych.
W czasach reformacji klasztor rozwiązano. Budynek stał się własnością miasta i służy odtąd różnym świeckim celom.
Historia.
Klasztor został założony w XIII wieku przez dominikanów na polecenie księcia Jaromira II. W źródłach pisanych budynek został wymieniony po raz pierwszy w 1251 roku. Na podstawie dokumentu z 31 października 1261 roku książę Wisław II podarował ziemię pod budowę klasztoru.
Początkowo budynek składał się jedynie z długiego na około 70 m trójnawowego halowego kościoła św. Katarzyny, którego ukończenie udokumentowane zostało w 1317 roku. Szczególnie godna uwagi jest sala kapitulna z malowidłami sklepieniowymi z XV wieku, która powstała podczas przebudowy i rozbudowy budynku w XIV i XV wieku.
Klasztor św. Katarzyny cieszył się dużym prestiżem; od XIV do początku XVI wieku ważne zebrania zakonne dominikanów odbywały się właśnie w Stralsundzie.
W czasach reformacji budynek przeszedł w posiadanie miasta i klasztor jako taki przestał istnieć.
Następnie został przebudowany i wykorzystywany do różnych celów. W 1560 roku w zachodniej części dawnego klasztoru otwarto gimnazjum, a we wschodniej założono sierociniec. Kościół przyklasztorny był od 1678 roku wykorzystywany jako szwedzki arsenał broni, w późniejszych czasach (od 1815 roku) jako pruska zbrojownia. W 1902 roku także kościół został sprzedany miastu.
Po tym, jak w 1919 roku zlikwidowano instytucję sierocińca w klasztorze, budynek został kompletnie odrestaurowany i stał się siedzibą Muzeum Miejscowych Antyków i Dzieł Sztuki powiatu Neuvorpommern, którego dyrektorem był dr Rudolf Baier. Dotychczas zbiory tego muzeum znajdowały się w ratuszu oraz w budynku przy Badenstraße. Wspomniane Muzeum Miejskie było poprzednikiem dzisiejszego Muzeum Historii i Kultury. Na początku lat 50. XX wieku dołączyło do Muzeum Miejskiego nowo utworzone Muzeum Natury. To z kolei rozbudowano i przekształcono z czasem w Muzeum Oceanografii i Rybołówstwa. Dziś jest tu Niemieckie Muzeum Morskie.
Aż do 1945 roku w pomieszczeniach klasztoru znajdowało się gimnazjum. Uczniami tej szkoły byli m.in. pisarz Ernst Moritz Arndt oraz przyszły dyrektor Muzeum Miejskiego, Rudolf Baier. W 1933 roku w pomieszczeniach gimnazjum kręcono film „Dojrzewająca młodość” („Reifende Jugend”).
Dzisiaj w dawnym klasztorze dominikańskim mają swoją siedzibę dwa najważniejsze muzea Stralsundu. W budynku dawnego kościoła przyklasztornego znajduje się Niemieckie Muzeum Morskie, a w pozostałej części klasztoru – Muzeum Historii i Kultury.

</doc>
<doc id="2272932" url="https://pl.wikipedia.org/wiki?curid=2272932" title="Schronisko na Zaroślaku">
Schronisko na Zaroślaku

Schronisko PTT im. Henryka Hoffbauera pod Howerlą zwane także schroniskiem na Zaroślaku, to nieistniejące już polskie schronisko turystyczne w Czarnohorze (obecnie na terytorium Ukrainy). 
Schronisko położone było na południowo-wschodnich stokach Koźmieskiej, 2,6 km na wschód od Howerli. Nazwę „Zaroślak” noszą północne zbocza tejże góry. Budynek wzniesiono na wysokości ok. 1250 m n.p.m., nad Prutczykiem Zaroślackim poniżej ujścia Prutczyka Koźmieskiego. Oba potoki dają początek Prutowi.
Historia.
Pierwsza koleba pod Howerlą powstała około roku 1876. Dwa lata później, bo w 1878 roku, Oddział Stanisławowski Towarzystwa Tatrzańskiego wydzierżawił Polanę pod Prutczykiem pod budowę schroniska. Dwuizbowa chata, zwana "schroniskiem w Czarnych Górach pod Howerlą" została ukończona w 1881 roku. Została ubezpieczona na okoliczność pożaru na kwotę 300 zł. Mimo niewielkiego ruchu turystycznego budynek miał stałego gospodarza. Owo pierwsze schronisko działało przez 11 lat, do 1892 roku, kiedy to ogłoszono jego upadłość. Budynek niszczał przez dwa lata, po czym został przejęty przez Oddział Czarnohorski TT z Kołomyi, który zastąpił rozwiązany Oddział Stanisławowski. Budynek z werandą, do którego wchodziło się po schodach, spłonął w niewyjaśnionych okolicznościach prawdopodobnie w roku 1909. 
Po dwóch latach funkcjonowania tymczasowego schronu, na mocy umowy z cesarsko-królewskim Skarbem wzniesiono nowe schronisko. Dwie izby (oddzielne dla kobiet i mężczyzn) mieściły po siedem łóżek. Oprócz tego w budynku znajdowała się sień, mieszkalne poddasze i stajnia, a do budynku doprowadzono drogę dla wozów. W pomieszczeniu z pryczami nocować mogły większe grupy. Schronisko oferowało także prowadzony przez dzierżawcę zimny i ciepły bufet. Plany dotyczące budowy nowego, murowanego obiektu nie zostały zrealizowane ze względu na trudności związane z nabyciem gruntu. Walki na froncie wschodnim I wojny światowej, nie pozostały bez wpływu na czarnohorskie schronisko. Budynek przetrwał pierwszą ofensywę – podaje się, że leśniczy Wincenty Oster ukrył wyposażenie schroniska w lesie. Ostatnia wzmianka odnośnie do owego drugiego schroniska pochodzi ze sprawozdania zarządu oddziału TT z marca 1916 roku. Najprawdopodobniej zostało zniszczone podczas lub bezpośrednio po tzw. ofensywie Brusiłowa (lipiec – grudzień 1916). 
W 1918 roku, zarząd Oddziału Czarnohorskiego TT prowadził negocjacje z zarządcą dóbr skarbowych w Worochcie. Ich celem miała być odbudowa schroniska, czy przynajmniej wzniesienie koliby. Rozmowy nie osiągnęły zamierzonego rezultatu ze względu na brak siły roboczej. Z kolei z powodu braku środków finansowych, do celów noclegowych nie dostosowano baraku pozostawionego przez wojska rosyjskie.
W 1922 roku TT przekształcono w Polskie Towarzystwo Tatrzańskie, jednocześnie reaktywując Oddział Stanisławowski. On to, wspomagany przez oddziały Czarnohorski i Lwowski, był inicjatorem budowy kolejnego schroniska na Zaroślaku. Budową kierowali ówczesny prezes – Antoni Firich i sekretarz – Burgel. Wzorem schroniska na Markowych Szczawinach pod Babią Górą, wyemitowano udziały budowy schroniska, których zakup upoważniał do dwóch bezpłatnych noclegów we wzniesionym w ten sposób budynku. 19 czerwca 1927 roku, o godzinie piętnastej, miało miejsce otwarcie i poświęcenie schroniska. Jednocześnie nadano mu imię mjr. Henryka Hoffbauera – propagatora turystyki w Karpatach Wschodnich. Był to piętrowy drewniany budynek z werandą i świetlicą. W 1929 roku rozbudowano piętro i poddasze. Pokoje znajdujące się właśnie na piętrze mogły być dodatkowo podnajmowane turystom. Schronisko PTT mogło łącznie przenocować jednocześnie do 100 osób. Czynny był dobrze zaopatrzony bufet, jak również ogólnodostępna jadalnia. Obiekt posiadał połączenie telefoniczne z pocztą w Worochcie. W 1932 roku, według przewodnika Henryka Gąsiorowskiego, nocleg kosztował 3,50 zł za pierwszy dzień i 3 zł za kolejne (odpowiednio, dla członków PTT 2 zł i 1,50 zł). Za opał w zimie pobierano dodatkową opłatę w wysokości 30 groszy dziennie od osoby. Ceny noclegów i potraw kontrolował Zarząd Oddziału Stanisławowskiego PTT. Sanitariat znajdował się poza budynkiem, obok drewutni, natomiast wewnątrz istniała możliwość umycia się w miednicy stanowiącej wyposażenie sypialni. W latach 1931–1933 dobudowano nowe skrzydło (dodatkowe 20 miejsc noclegowych), natomiast w latach 1934–1936 do schroniska doprowadzono elektryczność, a sam budynek poszerzono. Do 1939 roku obiekt mógł pomieścić 150 turystów, a rocznie przyjmowano ich nawet 1500.
Do 1935 roku gospodarzem schroniska był Karol Gaudin, którego zastąpił później Stanisław Czuczewicz. Ten ostatni, wraz z zarządcą schroniska pod Popem Iwanem – Ludwikiem Ziemblicem, był pierwszym czarnohorskim „ratownikiem górskim”. Schronisko spłonęło podczas II wojny światowej i nigdy nie zostało odbudowane.
Obecnie.
W latach 70. w tym samym miejscu zbudowano olbrzymi budynek „Wszechzwiązkowej Bazy Sportów Olimpijskich”. Obecnie funkcjonuje on jako tzw. "turbaza" (ukraiński skrót od туристична база, "turystyczna baza"). W jej otoczeniu znajduje się także pole biwakowe i punkt służby górskiej. Zaroślak, jak nieomal wszystkie północne zbocza Czarnohory, znajduje się na terytorium utworzonego w 1980 roku Karpackiego Parku Narodowego. Sprzed bazy roztacza się widok na Howerlę, Zaroślak, Breskuł oraz część Pożyżewskiej.
Szlaki turystyczne.
W okresie międzywojennym w rejonie schroniska istniały następujące szlaki:
Obecnie spod turbazy rozchodzą się następujące szlaki turystyczne:

</doc>
<doc id="2272934" url="https://pl.wikipedia.org/wiki?curid=2272934" title="Jan Gałuszka">
Jan Gałuszka

Jan Gałuszka (ur. 17 grudnia 1902 r. w Gliwicach, zm. najprawdopodobniej w 1981 r. w Niemczech) – zapaśnik, olimpijczyk z Amsterdamu 1928.
Życiorys.
Urodził się 17 grudnia 1902 r. w Gliwicach jako syn Jana i Marty Schiffczyk. Na początku lat dwudziestych w Towarzystwie Gimnastycznym „Sokół” Sobieszowice. W latach 1923-1935 reprezentował barwy Sokoła Katowice. Dziesięciokrotny mistrz Polski w wadze półciężkiej (1925-1928) i średniej (1929-1933, 1935). Trzykrotnie startował Mistrzostwach Europy (1927, 1931, 1935.
Na igrzyskach olimpijskich w 1928 roku w Amsterdamie startował w wadze ciężkiej. Po dwóch przegranych walkach eliminacyjnych odpadł z turnieju. Karierę zakończył w 1935. W 1937 uzyskał uprawnienia trenera związkowego. Zmarł w 1981 w RFN.

</doc>
<doc id="2272935" url="https://pl.wikipedia.org/wiki?curid=2272935" title="Wiesław Majchrzak">
Wiesław Majchrzak

Wiesław Majchrzak (ur. 26 lipca 1929 w Łodzi, zm. 22 lutego 2011 roku w Warszawie) – polski ilustrator, malarz, rysownik. Jeden z czołowych przedstawicieli Polskiej Szkoły Ilustracji. Mąż Bożeny Truchanowskiej-Majchrzak.
Życiorys.
W 1948 roku ukończył Państwowe Liceum Artystyczne mieszczące się wówczas przy ulicy Myśliwieckiej 8 w Warszawie. W 1955 roku ukończył studia na warszawskiej Akademii Sztuk Pięknych. Uzyskał dyplom z wyróżnieniem w pracowni prof. Tadeusza Kulisiewicza. W tym czasie tworzył już artystyczny duet ze swoją żoną, Bożeną Truchanowską.
Bezpośrednio po studiach zajęli się odnawianiem fasad zabytkowych kamienic. Komponowali głównie sgraffito, na warszawskiej Starówce jak i na Starym Mieście w Lublinie, w Domie Złotnika. Dzieło na wspomnianej kamienicy zostało nagrodzone, docenił je także konserwator starówki warszawskiej i lubelskiej, Mieczysław Kuźma, za którego wstawiennictwem małżeństwo otrzymało w Warszawie lokal, służący im za pracownię. Według wspomnień Bożeny Truchanowskiej, ich wspólny system pracy wyglądał następująco:"W pracowni się zmienialiśmy miejscami, raz ja rysowałam na dole, a Wiesław na antresoli, potem odwrotnie. Wiesław długo pracował, spóźniał się z terminami, czasem kilka miesięcy, (…) w istocie byliśmy domowymi wyrobnikami, którzy pod pachą przynosili swoje prace do wydawnictwa. (…) honoraria były dobre, biedy nie cierpieliśmy, a na dodatek czuliśmy się doceniani. Kochaliśmy to co robiliśmy."W latach 60. i 70. z ich warsztatu zeszło wiele prac nagradzanych w Polsce i za granicą. Nagradzany również indywidualnie w wielu konkursach. Autor szaty graficznej książek, twórca serii kart pocztowych, ilustrator pism dziecięcych („Płomyczek”). W 1982 r. książka "Walc panny Ludwiki" H. Januszewskiej została wpisana na Listę Honorową IBBY ("International Board on Books for Young People") w kategorii ilustrator. Odznaczony m.in. Medalem Komisji Edukacji Narodowej.
Małżeństwo nie posiadało potomstwa a sam Majchrzak długo ukrywał swój biseksualizm. Związek z Truchanowską po wielu latach zakończył się, kiedy artysta wyprowadził się do swojego partnera.
Twórczość.
Wedle Majchrzaka, twórczość ilustratorska to:"suma niczym nie skrępowanej wyobraźni plastycznej – wynik swobodnych poszukiwań formalnych i artystycznych""."Chociaż wiele tworzył ze swoją żoną i ich kompozycje ilustratorskie uzupełniały się, oboje zachowali jednak osobny styl. Twórczość Majchrzaka była bardziej graficzna i ornamentalna. Artysta eksperymentował z tworzeniem kompozycji z kropek czarnego tuszu rysowanych piórkiem. Inspiracje do pracy czerpał ze sztuki historycznej, przez co często właściwe rysowanie poprzedzały badania nad daną epoką, co określał mianem "rygoru":"Przez pojęcie "rygor" rozumiem po prostu dodatkowe warunki, które artysta musi spełnić. Tymi warunkami są: 1. jak najwyższa wartość artystyczna; 2. wnikliwe poznanie tekstu; 3. przerzucenie pomostu między wyobraźnią literata a czytelnika – inaczej przełożenie wizji literackiej na język plastyczny""."Wspólnie z żoną debiutowali w 1956 roku, tworząc ilustracje dla "Baśni Grimmów" wydanych przez Naszą Księgarnię. Cechowały się one nowoczesną kompozycją i mocnymi graficznie akcentami w deseniu ubiorów, zasłon itp. Inspirowane były XIX-wieczną grafiką i malarstwem niemieckim, co przejawiało się zwłaszcza w zastosowanej technice i delikatności konturu. Ilustracje te odznaczone zostały srebrnym medalem na IV Targach w Lipsku ("Internationale Buchkunst-Ausstellung").
Przykład czarno-białych ilustracji Majchrzaka widać w "Portrecie Bacha" z 1960 r., gdzie rysunki sprawiały wrażenie roztapiania się w tle, ocierając się niemal o nieczytelność. Pomagało to w budowaniu dystansu między treścią bajek o odległych dziejach a czytelnikiem.
Znacznie więcej sławy przysporzyły artyście ilustracje kolorowe, pełne drobiazgowych, wycyzelowanych detali, które nadawały baśniowego charakteru. Inspirowane sztuką witraży bądź średniowiecznymi i renesansowymi haftami, kompozycje oddawały historyzujący charakter zwłaszcza w takich dziełach jak "Baśnie włoskie" Calvino z 1968.
W kontraście do żywych barw ilustracji baśni, ilustracjom do poezji, np. "Muzyki Pana Chopina" Wandy Chotomskiej z 1978, nadawał subtelniejszych, stonowanych kolorów.

</doc>
<doc id="2272937" url="https://pl.wikipedia.org/wiki?curid=2272937" title="Protagonista">
Protagonista



</doc>
<doc id="2272941" url="https://pl.wikipedia.org/wiki?curid=2272941" title="Lubelskie Egzotarium">
Lubelskie Egzotarium

Lubelskie Egzotarium – egzotarium, które jako jedyne w kraju pełni funkcję lecznicy i schroniska dla zwierząt egzotycznych. Oparte jest głównie na pracy wolontariuszy. Pod opieką ośrodka przebywa obecnie ponad sto zwierząt, między innymi nadrzewna afrykańska żmija Atheris ceratophora, straszyk olbrzymi i gekon orzęsiony.

</doc>
<doc id="2272947" url="https://pl.wikipedia.org/wiki?curid=2272947" title="Erbach">
Erbach

Niemcy:
Inne:
Zobacz też:

</doc>
<doc id="2272949" url="https://pl.wikipedia.org/wiki?curid=2272949" title="Matsuura">
Matsuura

 – miasto w Japonii, na wyspie Kiusiu, w prefekturze Nagasaki.
Miasto powstało 31 marca 1955 r.

</doc>
<doc id="2272950" url="https://pl.wikipedia.org/wiki?curid=2272950" title="Jazz Forum">
Jazz Forum

Jazz Forum "(JF)" – polskie czasopismo poświęcone głównie muzyce jazzowej, założone w roku 1965 przez Jana Byrczka. Obecnie wydawane jest przez spółkę For Jazz, w której znaczny udział ma Polskie Stowarzyszenie Jazzowe.
Redakcja Jazz Forum mieści się w Warszawie. Obecnie redaktorem naczelnym JF jest Paweł Brodowski. Nakład czasopisma wynosi 8000 egzemplarzy i w ciągu roku wydawane jest 8 numerów. Głównym dystrybutorem JF jest sieć Empik. Prenumeratorzy otrzymują płytę CD z aktualną muzyką.
Czasopismo otrzymuje wsparcie finansowe od Ministerstwa Kultury i Dziedzictwa Narodowego.

</doc>
<doc id="2272953" url="https://pl.wikipedia.org/wiki?curid=2272953" title="Surman">
Surman

Surman (arab. صرمان) – miasto w Libii, ok. 50 km od Trypolisu.

</doc>
<doc id="2272955" url="https://pl.wikipedia.org/wiki?curid=2272955" title="Minami-Shimabara">
Minami-Shimabara

 – miasto w Japonii, na wyspie Kiusiu, w prefekturze Nagasaki.
Miasto otrzymało prawa miejskie 31 marca 2006 r.

</doc>
<doc id="2272958" url="https://pl.wikipedia.org/wiki?curid=2272958" title="Otton Gordziałkowski">
Otton Gordziałkowski

Otton Gordziałkowski (ur. 16 listopada 1898 w Petersburgu, zm. 28 stycznia 1994 w Warszawie) – polski wioślarz, prawnik, olimpijczyk z Amsterdamu 1928.
Życiorys.
Urodził się 16 listopada 1898 w Petersburgu jako syn Jana (1862–1944, lekarz) i Jadwigi z Kozubowskich (1863–1940). Do szkoły powszechnej i średniej chodził w Charkowie, Sewastopolu, Odessie i Sankt-Petersburgu. W latach 1917–1919 służył we Flocie Czarnomorskiej rosyjskiej marynarki wojennej. W 1920 wstąpił do Wojska Polskiego. W stopniu bosmana służył na pierwszym polskim okręcie wojennym Pomorzanin. Brał udziale wojnie polsko-bolszewickiej. W 1924 ukończył studia na Wydziale Prawa Uniwersytetu Warszawskiego. Od 1929 prowadził praktykę adwokacką.
Wioślarz.
Sportem zainteresował się w okresie szkolnym. Pasjonował się głównie sportami wodnymi. Pod koniec 1920 roku związał się z AZS Warszawa. Przez całą karierę zawodniczą reprezentował barwy tego klubu. Był mistrzem Polski w czwórce ze sternikiem (1923–1925) oraz w ósemce (1925–1927). W roku 1924 był akademickim mistrzem świata w czwórce ze sternikiem. W 1925 z Henrykiem Niezabitowskim, Lucjanem Kulejem, Władysławem Nadratowskim zwyciężył w regatach akademickich w Pawii. Trzykrotnie startował w mistrzostwach Europy w latach 1925–1927, zdobywając brązowy medal (1927) w ósemce. Na letnich igrzyskach olimpijskich w Amsterdamie zajął czwarte miejsce w ósemce z Józefem Łaszewskim, Andrzejem Sołtanem, Januszem Ślązakiem, Stanisławem Urbanem, Marianem Wodzińskim i Jerzym Skolimowskim. Czynne uprawianie sportu zakończył w 1929 r., zdobywając brązowy medal na mistrzostwach Polski w czwórce bez sternika.
Działacz sportowy.
W latach dwudziestych rozpoczął działalność w ruchach sportowych. Pierwotnie działali sekcji sportów wodnych AZS Warszawa, na stanowisku kierownika. Zajmował się również szkoleniem wioślarzy. W latach 1924–1925 był wiceprezesem AZS Warszawa, a w latach 1927–1928 prezesem. Do końca 1932 zasiadał w zarządzie AZS. W latach 1928–1929 był przewodniczącym Centrali Polskich Akademickich Związków Sportowych. W latach 20. był także członkiem Polskiego Związku Towarzystw Wioślarskich. W latach 1933–1935 był również wiceprezesem Polskiego Związku Hokeja na Lodzie.
Losy wojenne.
Brał udział w kampanii wrześniowej w obronie wybrzeża. Po powrocie do Warszawy włączył się w działalność konspiracyjną pod pseudonimem „Wacław”. Brał udział w pracach Biura Informacji i Propagandy Armii Krajowej. Uczestnik powstania warszawskiego (jego syn Wojciech zginął podczas ataku na siedzibę gestapo w alei Szucha). Po upadku powstania dostał się do niewoli i został osadzony w Oflagu II D Gross-Born, w którym przebywał do lutego 1945.
Po wojnie.
Po wojnie powrócił do Warszawy. Kontynuował działalność w Warszawskim Towarzystwie Wioślarskim. 2 grudnia 1945 został wybrany kapitanem sportowym. Uprawiał także sport motorowodny. Zmarł 28 stycznia 1994 w Warszawie. Został pochowany w grobowcu rodzinnym na cmentarzu Powązkowskim (kwatera 191-6-18).

</doc>
<doc id="2272959" url="https://pl.wikipedia.org/wiki?curid=2272959" title="Jerzy Brunner">
Jerzy Brunner



</doc>
<doc id="2272961" url="https://pl.wikipedia.org/wiki?curid=2272961" title="Księgi rodów szlacheckich">
Księgi rodów szlacheckich

 
Księgi rodów szlacheckich () – spisy, zawierające wykazy rodów szlacheckich poszczególnych guberni Cesarstwa Rosyjskiego. 
Wpisanie do takiej księgi oznaczało prawo do korzystania z przywilejów szlacheckich. Każda gubernia w państwie posiadała własną księgę rodów szlacheckich. Przepisy prawne o założeniu i prowadzeniu takiej księgi były regulowane przez Generalny przywilej dla szlachty (), wydany przez Katarzynę II w 1785 roku. Przedtem szlachta posługiwała się herbarzem.
Prace nad księgami rodów szlacheckich w poszczególnych guberniach prowadziły specjalne komisje, tzw. szlacheckie zjazdy poselskie, w skład których wchodzili posłowie powiatowi na czele z gubernialnym przewodniczącym szlachty. Za podstawę do swojej pracy komisje brały alfabetyczne spisy szlachty dziedzicznej, przedłożone przez powiatowych przewodniczących szlachty. Każdy ród był rozpatrywany z osobna. Badano całą dokumentację, na podstawie której poszczególne nazwiska były wnoszone do herbarzy. W rachubę wchodzili tylko przedstawiciele szlachty dziedzicznej. Osoby, które otrzymały szlachectwo osobiste, nie były uwzględniane. 
Księga rodów szlacheckich składała się z sześciu części. W każdej znalazły się rody z określonych kategorii szlacheckich.

</doc>
<doc id="2272962" url="https://pl.wikipedia.org/wiki?curid=2272962" title="Ztraceni v Karpatech">
Ztraceni v Karpatech

Ztraceni v Karpatech – piąty album grupy XIII. století.

</doc>
<doc id="2272965" url="https://pl.wikipedia.org/wiki?curid=2272965" title="Ōmura">
Ōmura

 – miasto w Japonii, na wyspie Kiusiu, w prefekturze Nagasaki. W 2010 roku liczyło 90 528 mieszkańców.

</doc>
<doc id="2272969" url="https://pl.wikipedia.org/wiki?curid=2272969" title="James Maye">
James Maye

James Maye (ur. 29 stycznia 1981 w Amityville) – amerykański koszykarz grający na pozycji niskiego lub silnego skrzydłowego. Obecnie bez klubu.
Przebieg kariery.
Karierę rozpoczął w zespole NC-Greensboro z uniwersytetu w Greensboro, występującym w dywizji I NCAA. W klubie tym grał w latach 1999-2003. W kolejnym sezonie (2003/04) grał w norweskim klubie Asker Aliens. W latach 2004-2008 występował w lidze NBDL – początkowo (2004-2006) w drużynie Rome Gladiators, a następnie (2006-2008) w klubie Dakota Wizards. W styczniu 2006 roku przebywał na testach w zespole San Antonio Spurs, jednak klub nie zdecydował się podpisać z nim kontraktu. W 2008 roku Maye podpisał kontrakt z portorykańskim zespołem Indios de Mayaguez, w którym występował przez jeden sezon. W listopadzie 2009 roku został zawodnikiem PBG Basket Poznań, z którego odszedł 27 stycznia 2010 roku. Podpisał wówczas kontrakt z irańskim klubem Zob Ahan Isfahan BC, w którym występował do marca 2010 roku. Wówczas to ponownie podpisał kontrakt z portorykańskim Indios de Mayaguez. Po zakończeniu sezonu został zawodnikiem australijskiego klubu Gold Coast Blaze. 25 stycznia 2011 roku podpisał roczny kontrakt z Zastalem Zielona Góra.

</doc>
<doc id="2272970" url="https://pl.wikipedia.org/wiki?curid=2272970" title="Katedra Najświętszego Serca Jezusa w Kantonie">
Katedra Najświętszego Serca Jezusa w Kantonie

Katedra Najświętszego Serca Jezusa w Kantonie (), zwana potocznie "Kamiennym Domem" () – katedra katolicka znajdująca się w południowej części Kantonu, będąca największym katolickim obiektem sakralnym w południowych Chinach. Jest siedzibą arcybiskupa diecezji kantońskiej i często bywa nazywana "Notre-Dame Wschodu".
Wzniesiona w stylu gotyckim świątynia ma wymiary 35×78 m oraz wysokość 58,5 m. Użyte do jej budowy granitowe bloki przywieziono statkami z Koulunu. Wzorowano ją na paryskiej bazylice Sainte Clotilde. Na zachodniej wieży katedry zawieszony jest zegar, we wschodniej znajduje się pięć XIX-wiecznych brązowych dzwonów, przywiezionych z Francji. Również znajdujące się w oknach witraże pochodzą z Francji.
Budowę kościoła rozpoczęto w 1863 roku i ukończono dopiero 25 lat później, w roku 1888. Podczas rewolucji kulturalnej katedrę zamknięto i urządzono w jej wnętrzu magazyn; ponownie otwarta została w 1979 roku. W latach 2004-2007 świątynia została poddana gruntownej renowacji.

</doc>
<doc id="2272971" url="https://pl.wikipedia.org/wiki?curid=2272971" title="Hrabstwo Clinch">
Hrabstwo Clinch

Hrabstwo Clinch (ang. "Clinch County") – hrabstwo w stanie Georgia w Stanach Zjednoczonych. Jego siedzibą administracyjną jest Homerville. Jest drugim najsłabiej zaludnionym hrabstwem stanu Georgia.
Geografia.
Według spisu z 2000 roku obszar całkowity hrabstwa obejmuje powierzchnię 824,17 mil2 (2134,59 km2), z czego 809,29 mil2 (2096,05 km2) stanowią lądy, a 14,88 mil2 (38,54 km2) stanowią wody. Według spisu w 2020 roku liczy 6749 mieszkańców, w tym 64,4% to osoby białe nielatynoskie, 27,5% Afroamerykanie lub czarnoskórzy i 5,7% to Latynosi.
Na terenie hrabstwa leżą bagna Okefenokee z rezerwatem Okefenokee National Wildlife Refuge.
Religia.
W 2010 roku 17,8% jest członkami kościołów zielonoświątkowych, co jest czwartym odsetkiem w USA i drugim w Georgii, po hrabstwie Spalding. Duże ugrupowania stanowią także baptyści (12,4%) i metodyści (8,5%). Największą denominacją w hrabstwie z ponad 1 tys. członków jest Kościół Boży.
Polityka.
Hrabstwo jest silnie republikańskie, gdzie w wyborach prezydenckich w 2020 roku, 73,5% głosów otrzymał Donald Trump i 26% przypadło dla Joe Bidena.

</doc>
<doc id="2272972" url="https://pl.wikipedia.org/wiki?curid=2272972" title="Ewa Rurynkiewicz">
Ewa Rurynkiewicz

Ewa Rurynkiewicz, z domu Wasiak (ur. 1 stycznia 1944 w Warszawie) – polska prawnik, polityk i samorządowiec, w latach 2002–2006 członek zarządu województwa opolskiego, od 2003 do 2006 w randze wicemarszałka.
Życiorys.
Ukończyła studia prawnicze na Uniwersytecie Warszawskim, po których swoje osobiste i zawodowe życie związała ze Strzelcami Opolskimi. Tutaj była aktywną działaczką PZPR, a następnie należała do Sojuszu Lewicy Demokratycznej. W latach 80. została prezesem Spółdzielni Mieszkaniowej w Strzelcach Opolskich i funkcję tę sprawowała do 2002.
W latach 1998–2002 była przewodniczącą Rady Miejskiej w Strzelcach Opolskich III kadencji. W latach 2002–2006 sprawowała mandat radnej sejmiku województwa opolskiego II kadencji. 16 listopada 2002 została powołana na stanowisko członka zarządu województwa opolskiego
. 25 lutego 2003 w kolejnym zarządzie objęła fotel wicemarszałka, odpowiadając za sprawy ochrony zdrowia, kultury, sportu i turystyki. W wyborach samorządowych w 2006 nie uzyskała mandatu radnego województwa. W wyborach tych, także bez sukcesu, kandydowała na stanowisko burmistrza Strzelec Opolskich (zajęła ostatnie miejsce wśród 6 kandydatów).
Po przegranych wyborach założyła firmę szkoleniową oraz rozpoczęła pracę na Uniwersytecie Opolskim. W 2006 została dyrektorem Akademickiego Inkubatora Przedsiębiorczości Uniwersytetu Opolskiego. Sprawowała też do 2016 funkcję kanclerza uczelni i doradcy rektora. W 2017 została przewodniczącą rady nadzorczej Przedsiębiorstwa Usług Komunalnych i Mieszkaniowych w Strzelcach Opolskich. Założyła również fundację Ambasada Przedsiębiorczości Kobiet. Od 2 października 2009 do 23 lutego 2011 była członkiem rady nadzorczej Radia Opole. Przez kilka miesięcy (od października 2009 do lutego 2010) pełniła także obowiązki prezesa tej rozgłośni.
W wyborach samorządowych w 2010 bez powodzenia kandydowała do sejmiku z listy Polskiego Stronnictwa Ludowego, a w wyborach parlamentarnych w 2011 do Sejmu z listy SLD (jako bezpartyjna). W 2015 kandydowała do Senatu z poparciem Polskiego Stronnictwa Ludowego (zajęła ostatnie, siódme miejsce w okręgu nr 53 z 3565 głosami).
W 2005 uhonorowana Srebrnym Medalem Gloria Artis za "upowszechnianie kultury", a w 2018 Odznaką „Za Zasługi dla Województwa Opolskiego.

</doc>
<doc id="2272973" url="https://pl.wikipedia.org/wiki?curid=2272973" title="Rozalia Kajzer-Piesiur">
Rozalia Kajzer-Piesiur

Rozalia Kajzer-Piesiur (ur. 3 września 1909 w Zaborzu (dzielnica Zabrza), zm. 10 lipca 1977 w Katowicach) − pływaczka, olimpijka z Amsterdamu 1928.
Kariera.
Karierę sportową rozpoczęła w 1923 w Towarzystwie Pływackim „Giszowiec-Nikiszowiec 23”. Od 1925 była zaliczana do najlepszych polskich pływaczek. Specjalizowała się w stylu klasycznym dowolnym i grzbietowym. 
Jedna z czołowych polskich przedwojennych pływaczek. Była 12-krotną mistrzynią Polski w latach 1924−1928 zdobywając tytuły na dystansie: 200 m stylem klasycznym, 400 m stylem dowolnym, 100 m stylem dowolnym, 100 m stylem grzbietowym oraz w sztafetach 4 x 100 m stylem dowolnym oraz 5 x 50 m stylem dowolnym. Była wielokrotną rekordzistką Polski.
Na igrzyskach olimpijskich w 1928 startowała w konkurencji 200 m stylem klasycznym. Zajęła 6. miejsce z czasem 3:46 odpadła w eliminacjach. W 1932 zajęła 6. miejsce na 100 m stylem grzbietowym na mistrzostwach Polski. W tym samym roku zakończyła karierę. W okresie Dwudziestolecia Międzywojennego była członkiem Związku Obrony Kresów Zachodnich. Podczas okupacji niemieckiej mieszkała w Nikiszowcu. Zmarła 10 lipca 1977 w Katowicach. Pochowana na Cmentarzu w Giszowcu.

</doc>
<doc id="2272974" url="https://pl.wikipedia.org/wiki?curid=2272974" title="Saikai">
Saikai

 – miasto w Japonii, na wyspie Kiusiu, w prefekturze Nagasaki. W 2010 roku liczyło 31 183 mieszkańców.

</doc>
<doc id="2272976" url="https://pl.wikipedia.org/wiki?curid=2272976" title="Shimabara">
Shimabara

 – miasto w Japonii, na wyspie Kiusiu ("Kyūshū"), w prefekturze Nagasaki. 
W 2010 roku liczyło 47 471 mieszkańców.

</doc>
<doc id="2272981" url="https://pl.wikipedia.org/wiki?curid=2272981" title="Brombachtal">
Brombachtal

Brombachtal – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2015 liczyła 3487 mieszkańców.

</doc>
<doc id="2272983" url="https://pl.wikipedia.org/wiki?curid=2272983" title="Péré Julia">
Péré Julia

Péré Julià (ur. ? – zm. 29 maja 1453 w Konstantynopolu) – kataloński wojskowy i konsul w Konstantynopolu.
Péré Julia wsławił się – jako jeden z nielicznych obcokrajowców – stając u boku cesarza Konstantyna XI podczas oblężenia Konstantynopola w 1453. Razem z drugim konsulem, Joanem de la Vią, dowodził niewielkim katalońskim oddziałem. W czasie walk o miasto Katalończycy bronili rejonu Wielkiego Pałacu i hipodromu.
29 maja, podczas ostatecznego szturmu na stolicę Cesarstwa Bizantyńskiego, Péré Julia wraz z resztkami swoich sił stawił zacięty opór nacierającym wojskom osmańskim. Ostatecznie dostał się do niewoli i został ścięty jeszcze tego samego dnia lub też zginął w walce. Turcy na osobisty rozkaz sułtana Mehmeda II ścięli także wziętego do niewoli konsula Joana de la Via i ścięli go wraz z jego dziećmi.

</doc>
<doc id="2272986" url="https://pl.wikipedia.org/wiki?curid=2272986" title="Hesseneck">
Hesseneck

Hesseneck – dzielnica miasta Oberzent w Niemczech, w kraju związkowym Hesja, w rejencji Darmstadt, w powiecie Odenwald. Leży na styku 3 krajów związkowych: Hesji, Bawarii oraz Badenii-Wirtembergii. 
Do 31 grudnia 2017 była najmniejszą pod względem liczby ludności gminą Hesji. Następnego dnia połączona z miastem Beerfelden oraz gminami Rothenberg oraz Sensbachtal. 31 grudnia 2015 jako gmina liczyła 640 mieszkańców.
Współpraca.
Miejscowość partnerska:

</doc>
<doc id="2272988" url="https://pl.wikipedia.org/wiki?curid=2272988" title="Toyota Etios">
Toyota Etios

Toyota Etios – subkompaktowy samochód osobowy produkowany od roku 2010 przez japońską firmę Toyota z przeznaczeniem na rynek indyjski. Dostępny wyłącznie jako 4-drzwiowy sedan, niedługo do oferty ma dołączyć 5-drzwiowy hatchback o nazwie Etios Liva. Do napędu użyto benzynowego silnika R4 o pojemności 1,5 litra. Moc przenoszona jest na oś przednią poprzez 5-biegową manualną skrzynię biegów.

</doc>
<doc id="2272990" url="https://pl.wikipedia.org/wiki?curid=2272990" title="Młyńska Góra (Wzniesienia Szczecińskie)">
Młyńska Góra (Wzniesienia Szczecińskie)

Młyńska Góra – wzgórze (65 m n.p.m.) we wschodniej części Wału Stobniańskiego, na południe od Siadła Dolnego (gmina Kołbaskowo). Kształt kopulasty, część południowa i centralna porośnięta różnogatunkowym drzewostanem, część północna przekształcona przez człowieka i zajęta częściowo pod zabudowę. Stoki wschodnie stromo opadają ku dolinie Odry. Przy szczycie pozostałości grodziska.
Turystyka.
Mimo że obszar od północy podlega coraz silniejszemu oddziaływaniu antropogenicznemu, nadal posiada nieprzeciętne walory przyrodnicze i krajobrazowe. W celu ochrony zbiorowisk roślinności sucholubnej od strony Siadła Dolnego w 2006 r. utworzono użytek ekologiczny "Trawiasta Łąka". Przy wsi doskonały punkt widokowy na Szczecin, Dolinę Dolnej Odry i Wzgórza Bukowe. W bezpośrednim sąsiedztwie przebiegają szlaki rowerowe: Szlak rowerowy Bielika i Szlak Kościołów Wiejskich Gminy Kołbaskowo, natomiast Odrą prowadzi szlak kajakowy "Międzyodrze". W planach jest uporządkowanie punktu widokowego i dojścia do niego oraz oznakowanie szlaku pieszego: Pargowo – OŁ "Bażant" – Moczyły – Rezerwat przyrody Wzgórze Widokowe nad Międzyodrzem – Młyńska Góra – Kurów – Pomorzany.

</doc>
<doc id="2272991" url="https://pl.wikipedia.org/wiki?curid=2272991" title="Mossautal">
Mossautal

Mossautal – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2013 liczyła 2470 mieszkańców.

</doc>
<doc id="2272993" url="https://pl.wikipedia.org/wiki?curid=2272993" title="Księga rodów szlacheckich">
Księga rodów szlacheckich

Księgi rodów szlacheckich

</doc>
<doc id="2272994" url="https://pl.wikipedia.org/wiki?curid=2272994" title="Höchst im Odenwald">
Höchst im Odenwald

Höchst im Odenwald, Höchst i. Odw. – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2015 liczyła 9968 mieszkańców.

</doc>
<doc id="2272995" url="https://pl.wikipedia.org/wiki?curid=2272995" title="Höchst i. Odw.">
Höchst i. Odw.



</doc>
<doc id="2272996" url="https://pl.wikipedia.org/wiki?curid=2272996" title="Wincenty Kociuba">
Wincenty Kociuba

Wincenty Kociuba (ur. 18 marca 1894 w Krasnymstawie, zm. 4 lipca 1940 w Kumowej Dolinie) – rolnik, polityk II Rzeczypospolitej, poseł na Sejm, polityk PSL „Wyzwolenie” i BBWR, działacz samorządowy, społecznik i członek zarządu banku, członek Rady Głównej Centralnego Towarzystwa Organizacji i Kółek Rolniczych od 1934.
Syn Wojciecha z drugiego małżeństwa z Zofią z Frącków. Urodził się i zamieszkiwał w Krasnymstawie. Poślubił Agnieszkę z Zadrągów, ze związku tego przyszło na świat czworo dzieci: Marianna, Helena, Józefa i Mieczysław.
W czasie I wojny światowej został wcielony do wojska walczył w armii rosyjskiej. Po powrocie z frontu od maja 1918 działał w POW, m.in. brał czynny udział w rozbrajaniu okupantów.
Początki pracy politycznej.
W latach 1918–26 był członkiem PSL „Wyzwolenie” w Krasnymstawie, pełnił kluczowe funkcje, m.in. jako prezes i wiceprezes zarządu powiatowego. Po przełomie majowym oddał się główne pracom społecznym i samorządowym. W maju 1928 w ramach delegacji władz miasta Krasnegostawu - witał Prezydenta Ignacego Mościckiego w czasie jego wizyty w majątku Bzite. W 1928 z Piotrem Palonką i Adamem Jaworem przeszedł do BBWR. Wydają w formie ulotki „List otwarty do Pana dr Stanisława Wrony“. W BBWR od 1929 pełnił funkcję prezesa Rady Powiatowej.
Praca w Sejmie RP.
W 1930 Wincenty Kociuba kandydował w wyborach do Sejmu, w trakcie kampanii był sygnatariuszem odezwy Rady Głównej Obozu Agrariuszy, nawołującej do poparcia rządu Piłsudskiego i wyboru posłów współpracujących z jego rządem. Wybrany został na posła ogromną przewagą głosów. W okręgu 28 oprócz Wincentego Kociuby posłami na Sejm II RP - III kadencji (1930–1938) wybrani zostali – Jan Piłsudski i Józef Moczulski. Ślubowanie złożył 10 grudnia 1930.
Ponownie w 1935 kandydował do Sejmu z ramienia BBWR w okręgu wyborczym 36 (Chełm). Ludność niemal powszechnie głosowała na W. Kociubę z BBWR. Otrzymując 45.537 głosów uzyskał jeden z lepszych wyników w skali kraju. Ślubowanie złożył w dniu 4 października 1935 na pierwszym posiedzeniu Sejmu.
Wincenty Kociuba w 1930 zasiadał w klubie BBWR (grupa ludowa) a w 1935 w Kole Rolników (skarbnik) w klubie BBWR i OZN. Pracował w komisjach – w 1930 w komisji rolnej (zastępca członka) i skarbu a od 1935 w komisji pracy (wybrany w dniu 7 lutego 1936 na posiedzeniu dziewiątym, jego kandydaturę w ramach punktu porządku dziennego nr 3 zgłosił Marszałek Sejmu) i skarbu (wybrany w dniu 1 grudnia 1936 na posiedzeniu dwudziestym dziewiątym). W Sejmie IV kadencji działał w trzech Komisjach specjalnych: budowlanej (od 17 marca 1936 – posiedzenie dwudzieste pierwsze, jego kandydaturę zgłosił Marszałek Stanisław Car w ramach punktu nr 1 porządku dziennego), ds. oddłużenia rolnictwa (od 3 mraca 1938 – posiedzenie siedemdziesiąte siódme), ds. cen artykułów rolnych (od 17 lipca 1938 – posiedzenie osiemdziesiąte dziewiąte). Złożył w Sejmie projekt ustawy o zmianie ustawy z dnia 24 marca 1933 o ułatwieniach dla instytucyj kredytowych, przyznających dłużnikom ulgi w zakresie wierzytelności rolniczych – druk nr 715. Pierwsze czytanie tego projektu zostało zarządzone przez Marszałka Sejmu w czasie 77 posiedzenia w dniu 3 marca 1938.
Pełnił również inne funkcje państwowe: członka Wydziału Powiatowego i zastępcy członka Wydziału Wojewódzkiego Urzędu Wojewódzkiego w Lublinie.
Po rozwiązaniu BBWR w 1938 powstał Obóz Zjednoczenia Narodowego (OZN). W Lublinie przy tygodniku „Życie Lubelskie” powstał zespół osób rekrutujących się ze sfer kombatanckich i społecznych, który starał się stworzyć ośrodek ideowo-społeczny obozu pomajowego. Podobną inicjatywę podjęła Grupa Parlamentarna Działaczy Społecznych, w której pracach uczestniczył senator F. K. Lechnicki oraz posłowie Władysław Szczypa i Wincenty Kociuba. W lutym 1938 powołano w miejsce Tymczasowego Zarządu - Zarząd Okręgowy i Radę Okręgową OZN, na jednego z wiceprzewodniczących zostaje wybrany Wincenty Kociuba.
Działalność samorządowa i społeczna.
Był ponadto ławnikiem magistratu miasta Krasnegostawu, radnym miejskim, członkiem Wydziału Powiatowego i Prezesem Zarządu Komunalnej Kasy Oszczędnościowej w Krasnymstawie. Członkiem rady miasta był nieprzerwanie od 1919 jako członek PSL „Wyzwolenie” i następnie BBWR. W wyborach w 1930 do Rady wszedł z tego ugrupowania jedynie Wincenty Kociuba, w 1934, zasiadało już 14 przedstawicieli BBWR oraz 2 sympatyków. W ciągu całego okresu międzywojennego kilka osób wyborcy darzą szczególnym zaufaniem i zasiadają oni nieprzerwanie w Radzie Miejskiej – Adam Bojarski, Tomasz Knapiński oraz Wincenty Kociuba.
Brał czynny udział w pracy organizacji i towarzystw rolniczych. Pełnił funkcję Prezesa zarządu lubelskiego Związku Producentów Zbytu Bydła i Trzody Chlewnej, od 1934 członek Komitetu Związku Izb i Organizacji Rolniczych, od 1935 był wiceprezesem lubelskiej Izby Rolniczej. Od 1934 był członkiem władz centralnych (członek Rady Głównej), wojewódzkich (Lublin – wiceprezes towarzystwa wojewódzkiego) i powiatowych (Krasnystaw – prezes Rady i Zarządu) Towarzystwa Organizacji i Kółek Rolniczych.
Zasiadał we władzach powiatowych licznych związków i towarzystw. Był członkiem Zarządu Koła Powiatowego Związku Peowiaków, Zarządu powiatowego Związku Strzeleckiego, Zarządu Powiatowego LOPP (Liga Obrony Powietrznej i Przeciwgazowej), Komitetu Powiatowego PWiWF oraz Zarządu Powiatowego Straży Pożarnych i innych.
Był jednym z inicjatorów powołania w Krasnymstawie uczelni rolniczej i także wykładowcą w tej szkole. Między innymi dzięki jego zaangażowaniu otwarto siedmioklasową szkołę powszechną przy ul. Mostowej w Krasnymstawie na tzw. Zawieprzu (obecna Szkoła Podstawowa nr 5).
Był współwłaścicielem Zakładów Mięsnych w Chorzowie oraz zasiadał w radzie nadzorczej Towarzystwa Akcyjnego „Azot” w Borach pod Jaworznem wraz z prof. Mościckim.
Tworzenie zrębów konspiracji.
Już na początku okupacji Wincenty Kociuba współorganizował na Lubelszczyźnie Służbę Zwycięstwa Polsce (SZP), następnie działał w ZWZ. W Krasnymstawie w domu Franciszka Rysaka na początku 1940 zaprzysiężono do organizacji kilkunastu byłych legionistów, peowiaków i działaczy społeczno-politycznych. Jednym z liderów tego ruchu, obok kpt. Stanisława Krawczyka był Wincenty Kociuba.
Śmierć.
5 czerwca 1940 Wincenty Kociuba został aresztowany w Krasnymstawie przez gestapo wraz z innymi przedstawicielami miejscowej inteligencji. Zostali oni następnie przewiezieni do więzienia, gdzie poddawano ich torturom. Aresztowań dokonano na polecenie oberscharfurera SS Raschendorfera w ramach akcji AB mającej na celu wymordowanie przedstawicieli polskiej inteligencji. Około dwudziestu aresztowanych osób po 1-2 dniowym pobycie w krasnostawskim więzieniu przewieziono samochodami do więzienia w Chełmie. Trzymani byli tam około miesiąca. Aresztowani byli rygorystycznie izolowani, nie przyjmowano paczek od rodzin i udzielano fałszywych informacji co do ich miejsca pobytu. 3 i 4 lipca 1940 (lub w nocy z 3 na 4) grupa krasnostawska i chełmska przewieziona zostaje trzema samochodami krytymi plandeką do lasu Góry za Kumową Doliną k. Chełma. Wszyscy zostali rozstrzelani, zwłoki ofiar – najprawdopodobniej 36 osób, wrzucono do dołów po wybranym piachu i zasypano. Na miejscu tej egzekucji wzniesiony został w październiku 1963 z fundacji mieszkańców miasta Chełma oraz rodzin ofiar duży granitowy pomnik z płytą z nazwiskami zamordowanych. Pomnik odsłonięty został 5 czerwca 1966. Nazwiska zamordowanych znalazły się również na marmurowych tablicach w bazylice Najświętszej Marii Panny w Chełmie.
Za zasługi na polu pracy państwowej i społecznej został jeszcze za życia odznaczony m.in.: Krzyżem Oficerskim Orderu Polonia Restituta oraz Brązowym Krzyżem Zasługi (1930).
W lipcu 2004 Prezydium Sejmu zdecydowało o uczczeniu pamięci parlamentarzystów II RP – ofiar lat wojny i okupacji. Zdecydowano o umieszczeniu w holu głównym gmachu sejmowego marmurowej tablicy z ich nazwiskami. Znalazło się tam również nazwisko Wincentego Kociuby. Przy okazji tej akcji wydana została również książka z biogramami zamordowanych parlamentarzystów.
Wincenty Kociuba wspomniany został w satyrycznej fraszce z lat 30. XX wieku opublikowanej w „Cyruliku Warszawskim“.
Biogramy.
Biogramy Wincentego Kociuby znalazły się w licznych wydawnictwach m.in. w „"Polskim Słowniku Biograficznym"“, t. XIII (oprac. I. Pawelec), leksykonach – „"Kto był kim w II RP"“ (oprac. A. Paciorek), „"Leksykonie historii Polski"“ M. Czajki, M. Kamlera i W. Sienkiewicza, książce „"Posłowie na Sejm II Rzeczypospolitej ofiary wojny i okupacji 1939-1945"“ oraz albumach – „"Album Skorowidz Senatu i Sejmu Rzczeczypospolitej Polskiej oraz Sejmu Śląskiego - Kadencja 1935-1940"“ oraz „"Sejm i Senat 1935-1940, IV kadencj"a” (oprac. Scriptor) i wielu innych znaczących wydawnictwach.

</doc>
<doc id="2272997" url="https://pl.wikipedia.org/wiki?curid=2272997" title="Hoechst im Odenwald">
Hoechst im Odenwald



</doc>
<doc id="2273000" url="https://pl.wikipedia.org/wiki?curid=2273000" title="Toyota Fortuner">
Toyota Fortuner

Toyota Fortuner – sportowo-użytkowy samochód osobowy produkowany od roku 2005 przez japońską firmę Toyota w oparciu o model Hilux. Dostępny wyłącznie jako 5-drzwiowy SUV. Od 2015 roku jest produkowana druga generacja modelu.
Pierwsza generacja.
Toyota Fortuner I została zaprezentowana po pierwszy w listopadzie 2004 roku w targach motoryzacyjnych w Tajlandii.
Na początku 2005 roku trafiła do sprzedaży. Konstrukcja samochodu został oparta na Toyocie Hilux i Toyota Innova. Początkowo Fortuner był sprzedawany z 4 róźnymi typami 2 siliników benzynowych i 2 silnikami wyskoprężnymi.
Restylizacje.
W lipcu 2008 roku samochód przeszedł obszerny lifting. Auto wyposażono w nowe reflektory i kratkę reflektora. Samochód otrzymał nowe światła z tyłu i przodu oraz przebudowany przedni zderzak. W 2011 roku samochód przeszedł drugi lifting, ale mniejszy. Zmieniono m.in. przedni pas, błotnik, maskę, grille, tylne światła, tylny zderzak. Tylne lampy zostały przeprojektowane z przejrzystą obudową, podobną do pierwszej generacji Lexusa RX.
Druga generacja.
Toyota Fortuner II została zaprezentowana po raz pierwszy w 2015 roku.
Wraz z Toyotą Hilux wspólnie posiadają język projektowania „Keen Look”, dzielą je linia podwozia, skrzyni biegów i silników, z dwoma nowymi silnikami wysokoprężnymi z serii GD.
Lifting.
W czerwcu 2020 roku auto przeszło gruntowny lifting. 

</doc>
<doc id="2273001" url="https://pl.wikipedia.org/wiki?curid=2273001" title="Höchst">
Höchst



</doc>
<doc id="2273002" url="https://pl.wikipedia.org/wiki?curid=2273002" title="Władysław Kuncewicz">
Władysław Kuncewicz

Władysław Kuncewicz (ur. 23 października 1888 w Kazaniu, zm. 9 października 1974 w Celejowie) – kapitan saperów Wojska Polskiego, pływak, olimpijczyk z Amsterdamu 1928.
Życiorys.
Po zakończeniu I wojny światowej, został przyjęty do Wojska Polskiego. Uczestnik wojny polsko-bolszewickiej. Został awansowany na stopień porucznika inżynierii i saperów ze starszeństwem z dniem 1 czerwca 1919. W 1923 był oficerem 5 pułku saperów w Krakowie. Następnie awansowany na stopień kapitana inżynierii i saperów ze starszeństwem z dniem 1 lipca 1923. W 1924 i kolejnych latach 20. był oficerem 2 pułku saperów w Puławach. W pułku służył na stanowisku adiutanta III batalionu saperów oraz pełnił funkcję prezesa pułkowego klubu sportowego. W 1932 był oficerem Państwowego Urzędu Wychowania Fizycznego i Przysposobienia Wojskowego. Z dniem 31 października 1934 został przeniesiony w stan spoczynku.
Był wszechstronnym sportowcem (wioślarstwo, pływanie, łyżwiarstwo, narciarstwo), największe sukcesy odnosił jako pływak. W latach dwudziestych XX wieku był uważany za jednego z najlepszych polskich pływaków. Podczas mistrzostw Polski w pływaniu 1923 w Krakowie (2 września 1923) reprezentując WKW Warszawa zdobył srebrny medal w wyścigu na 100 m stylem dowolnym oraz złoty medal w sztafecie 4 x 45,2 m (wraz z nim płynęli por. Kazimierz Dobrowolski, mjr Wiktor Szandorowski, por. inż. Leonard Seweryński). Wielokrotny rekordzista Polski w stylu dowolnym na dystansie: 50 m, 100 m, 200 m, 400 m. Był mistrzem Polski na 100 m stylem dowolnym (1924–1928), 400 m stylem dowolnym (1925, 1926) oraz w sztafetach 4 x 42,5 m (1923) i 4 x 50 m (1925).
Na igrzyskach olimpijskich 1928 wziął udział jedynie w wyścigu na dystansie 100 m stylem dowolnym, gdzie odpadł w eliminacjach.
Po II wojnie światowej mieszkał w Puławach i tam został pochowany.

</doc>
<doc id="2273007" url="https://pl.wikipedia.org/wiki?curid=2273007" title="SKM Berlin">
SKM Berlin



</doc>
<doc id="2273013" url="https://pl.wikipedia.org/wiki?curid=2273013" title="Reichelsheim (Odenwald)">
Reichelsheim (Odenwald)

Reichelsheim (Odenwald) – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2013 liczyła 8579 mieszkańców.

</doc>
<doc id="2273015" url="https://pl.wikipedia.org/wiki?curid=2273015" title="Toyota Highlander">
Toyota Highlander

Toyota Highlander (sprzedawany także pod nazwą Toyota Kluger) – duży sportowo-użytkowy samochód osobowy produkowany od roku 2000 przez japońską firmę Toyota. Dostępny wyłącznie jako 5-drzwiowy SUV. Do napędu użyto benzynowych silników R4 i V6. Dostępna jest także wersja z napędem hybrydowym. Od 2019 roku produkowana jest czwarta generacja modelu, opracowana na platformie GA-K z serii TNGA, na której powstały także modele RAV4, Camry i Avalon.
W Japonii i Australii nazwa Highlander została zastrzeżona dla jednej z wersji wyposażenia modelu Hyundai Terracan, dlatego na tych rynkach model nosi nazwę Kluger. Nazwa pochodzi od niemieckiego przymiotnika "klug" (mądry).
Pierwsza generacja (XU20; 2000).
Highlander pierwszej generacji (lub Kluger w Japonii i Australii) dzielił platformę ze modelem Lexus RX / Toyota Harrier z serii XU30. Pojawił się w konfiguracjach pięciomiejscowych (2001–2007) i siedmioosobowych (2004–2007). Sprzedaż modelu okazała się dużym sukcesem na wielu rynkach na całym świecie. Highlander był standardowo wyposażony w napęd na przednie koła i oferował napęd na wszystkie koła (stały podział momentu obrotowego w proporcji 50:50). W przeciwieństwie do Toyoty 4Runner i konkurentów takich jak Jeep Grand Cherokee czy Chevrolet TrailBlazer, Highlander miał nadwozie samonośne, dzięki czemu zapewniał więcej komfortu na drodze. Wpływ na komfort jazdy miało także niezależne tylne zawieszenie.
Highlander był dostępny w Stanach Zjednoczonych w trzech wersjach wyposażenia: wersji podstawowej, Sport i Limited. Model podstawowy i Limited były dostępne od premiery Highlandera, podczas gdy model Sport został wprowadzony w marcu 2006 roku. W Japonii Kluger był uważany za pojazd luksusowy, ponieważ przekraczał japońskie limity wyznaczone przez przepisy regulujące pojemność silnika i wymiary zewnętrzne.
W 2004 roku aluminiowe felgi w wersji Limited zostały zmienione z sześcioramiennych na pięcioramienne. Koła wersji podstawowej zostały zmienione ze stalowych na felgi aluminiowe. Model Sport miał charakterystyczny wzór grilla, odróżniający go od innych wersji. Stylistyka kół służy również do rozróżnienia wersji napędowych – hybryda ma unikalną konstrukcję z podwójnymi ramionami.
Kluger został wprowadzony do Australii w październiku 2003 roku. Był dostępny w trzech wersjach: CV, CVX i Grande. Limitowana edycja modelu CV Sport została wprowadzona w 2006 roku. W Australii nie był dostępny model hybrydowy. Jedynym oferowanym silnikiem był 3,3-litrowy 3MZ-FE V6. Typowe zużycie paliwa przy zastosowaniu australijskiego standardowego systemu testowania wynosił 12,3 l / 100 km.
Silniki:
2001–2007 2,4 L 2AZ-FE I4,116 kW (155 KM)
2001–2003 3,0 l 1MZ-FE V6, 151 kW (203 KM)
2004–2007 3,3 l 3MZ-FE V6, 168 kW (225 KM)
Silnik o pojemności 3,0 litra był w stanie rozpędzić Klugera od 0 do 60 mil na godzinę w około 8,8 sekundy. W 2004 roku Kluger otrzymał nowy 3,3-litrowy silnik V6, aby konkurować z mocniejszymi silnikami V6 oferowanymi przez konkurentów, głównie Nissana Murano i Hondę Pilot. Większy silnik umożliwił Klugerowi rozpędzenie się od 0 do 97 km/h (60 mil/h) w 7,8 sekundy.
Aktualizacja 2001.
Japoński i australijski Kluger od początku otrzymał konsolę środkową zintegrowaną z deską rozdzielczą, podczas gdy północnoamerykański Highlander początkowo nie miał tej zintegrowanej konsoli środkowej. Zmianę tę wprowadzono do niego w USA oraz w Kanadzie w wersji Limited w 2001 roku w roczniku 2002, zaś we wszystkich wersjach w Kanadzie w 2003 roku w roczniku 2004. We wczesnych Highlanderach mniejsza, niezintegrowana, samodzielna konsola środkowa była dostępna jako opcja, montowana fabrycznie lub przez dealera.
Aktualizacja 2003.
W 2003 roku, w modelu na rok 2004, Highlander z silnikiem V6 o pojemności 3,3 litra otrzymał nową pięciobiegową automatyczną skrzynię biegów, zastępującą czterobiegową automatyczną skrzynię biegów. Czterocylindrowy silnik nadal był sparowany ze starą czterobiegową skrzynią. W tym samym roku wprowadzono również opcjonalny trzeci rząd siedzeń dla dwóch osób. Konsola środkowa, która wcześniej była zarezerwowana wyłącznie dla najwyższego poziomu wyposażenia, stała się teraz standardem we wszystkich wersjach wyposażenia. Konstrukcja samonośna została nieznacznie zmodyfikowana za siedzeniami drugiego rzędu, aby uwzględnić wgłębienie w podłodze bagażnika, w którym można było umieścić opcjonalne siedzenia trzeciego rzędu. W modelach bez siedzeń w trzecim rzędzie to zagłębienie zostało przekształcone w schowek. Subtelne zmiany w przednim grillu, przednich i tylnych zderzakach, reflektorach i tylnych światłach (tylne światła LED pojawiły się w późniejszych wersjach hybrydowych) dopełniają główne zmiany w ramach faceliftingu 2003.
Aktualizacja 2005.
Od 2005 roku Highlandery sprzedawane w Kanadzie były oferowane tylko z silnikiem V6 i z napędem na wszystkie koła. Debiutująca w 2005 roku wersja hybrydowa była dostępna z automatycznie załączanym napędem na cztery koła, który Toyota określa jako 4WD-i, przy czym tylne koła napędzane są oddzielnym silnikiem elektrycznym.
Bezpieczeństwo.
ABS, wspomaganie hamowania i elektroniczny rozdział siły hamowania były standardem, a kontrola stabilności pojazdu i kontrola trakcji były dostępne jako opcja w rocznikach 2001–2003 i stały się standardem w roczniku 2004 (hybrydy są standardowo wyposażone w system zintegrowanego zarządzania dynamiką pojazdu VDIM). Standardem w 2004 roku był również monitor ciśnienia w oponach. Zamontowane z przodu boczne poduszki powietrzne były opcjonalne w modelach z roczników 2001–2006, natomiast boczne kurtynowe poduszki powietrzne z przodu i dla drugiego rzędu były opcjonalne w modelach z roczników 2004–2006. Boczne poduszki powietrzne stały się standardem w modelach z rocznika 2007, a kurtyny powietrzne również zyskały w tym roku czujnik dachowania.
W testach zderzeniowych amerykańskiego Insurance Institute for Highway Safety (IIHS) Highlander otrzymał najwyższą ocenę „dobry” w teście zderzeniowym czołowego z przesunięciem. IIHS podało, że Highlander miał jeden z najniższych wskaźników śmiertelności wśród kierowców wśród wszystkich pojazdów, a wśród SUV-ów tylko Toyota 4Runner miała niższy wskaźnik śmiertelności wśród kierowców. W raporcie przeanalizowano pojazdy z roczników modelowych 2001–2005 w Stanach Zjednoczonych.
Highlander Hybrid (MHU28, 2005).
Wersja hybrydowa, Highlander Hybrid, zadebiutowała w 2005 roku. Samochód był napędzany układem Hybrid Synergy Drive opartym na 3,3-litrowym silniku V6 3MZ-FE. Model był oferowany w wersji FWD lub AWD. Hybrydowy układ napędowy został zaprezentowany na North American International Auto Show w 2004 roku i wprowadzono go na rynek w lipcu 2005 roku jako model z rocznika 2006. Pompę wspomagania układu kierowniczego, pompę cieczy chłodzącej i sprężarkę klimatyzacji zmieniono z napędu pasowego na napędzany elektrycznie. Do układu hybrydowego włączono zmodyfikowany alternator.
Highlander Hybrid był pierwszym siedmioosobowym pojazdem hybrydowym. Dzięki dodatkowej mocy silników elektrycznych poprawiły się osiągi, szczególnie przy większych prędkościach. California Air Resources Board przyznała mu klasę emisji SULEV. Niemal identyczny napęd trafił do Lexusa RX 400h. Modele z napędem na wszystkie koła mogły ciągnąć przyczepę do 1600 kg.
Druga generacja (XU40; 2007).
Toyota zaprezentowała drugą generację Highlandera i Highlandera Hybrid na targach Chicago Auto Show 2007. W Ameryce sprzedaż benzynowej wersji rozpoczęła się w lipcu, a hybrydy pod koniec września. Highlander i Highlander Hybrid drugiej generacji nie były sprzedawane w Japonii. Pięciomiejscową wersję zastąpił inny model – Toyota Venza.
Początkowo jedynym napędem Highlandera drugiej generacji był 3,5-litrowy silnik V6 2GR-FE o mocy 270 KM (201 kW), współpracujący z pięciobiegową przekładnią automatyczną. Czterocylindrowy silnik został wycofany z produkcji, ale dodany ponownie w 2009 roku. Podczas gdy 3,5-litrowy silnik ma 55 KM mocy więcej niż poprzedni 3,3-litrowy silnik V6, a wzrost wymiarów wraz ze zwiększoną izolacją akustyczną dodał około 22 kg do masy własnej pojazdu, wynoszącej około 180 kg, zużycie paliwa nieznacznie spadło. Szacunkowe zużycie paliwa dla Highlandera z napędem na przednie koła według EPA wynosiło 13 l / 100 km.
W 2009 roku Toyota ponownie wprowadziła do gamy całkowicie nowy, 4-cylindrowy silnik 1AR-FE I4 o pojemności 2,7 l, z certyfikatem ULEV-II, w połączeniu z sześciobiegową przekładnią automatyczną i napędem na przednie koła. Auto z tym silnikiem mieściło 5 osób. Silnik 2,7 l generował 187 KM (139 kW) mocy przy 5800 obr./min i 252 Nm maksymalnego momentu obrotowego przy 4100 obr./min. Czterocylindrowy silnik zużywał według EPA 12 l/100 km paliwa. 
Do początków 2010 roku były oferowane te same trzy wersje wyposażenia (podstawowa, Sport i Limited). W 2010 roku wersja SE zastąpiła wersję Sport. Highlander z silnikiem V6 nadal był dostępny z napędem na przód lub na wszystkie koła. Nowością był układ elektrycznego wspomagania kierownicy (EPS). Modele Sport i Limited otrzymały standardową kamerę cofania z 3,5-calowym wyświetlaczem LCD. Wyposażenie opcjonalne obejmowało skórzaną tapicerkę, podgrzewane fotele, nawigację na ekranie dotykowym, nowy system inteligentny kluczyk, ulepszony system stereo JBL Synthesis, system multimedialny z DVD na tylnych siedzeniach z 9-calowym ekranem oraz pakiet holowniczy zwiększający możliwości holowania do 2260 kg.
Model XU40 był początkowo produkowany wyłącznie w fabryce Miyata w Miyawaka w prefekturze Fukuoka w Japonii na wszystkie światowe rynki począwszy od maja 2007 roku. Produkcja w Chinach na potrzeby lokalnego rynku została rozpoczęta 25 maja 2009 r. przez GAC Toyota w Guangzhou. Toyota zamierzała produkować Highlandera z rocznika 2011 w Blue Springs w stanie Mississippi na rynek północnoamerykański, jednak w zamian umieszczono tam linię produkcyjną Corolli, a Highlander jest montowany w Toyota Motor Manufacturing Indiana w Princeton w stanie Indiana, począwszy od roku modelowego 2010. Produkowane tu auta odpowiadają za większość sprzedaży modelu w Ameryce Północnej. Produkcja Highlandera w TMMI rozpoczęła się w październiku 2009 roku i ograniczała się do aut z silnikami benzynowymi. Hybrydy nadal były importowane z Japonii aż do premiery XU50, czyli Highlandera trzeciej generacji, kiedy cała produkcja z wyjątkiem Chin została skonsolidowana w TMMI.
W Australii nowa generacja Klugera została wprowadzona na rynek w sierpniu 2007 roku. Dostępne były trzy wersje: KX-R, KX-S i Grande. Wszystkie odmiany były dostępne z napędem na 2 koła lub na wszystkie koła. Podstawowy model KX-R był oferowany z pięcioma lub siedmioma siedzeniami, podczas gdy wyższe wersje miały tylko siedem miejsc. Specyfikacje były w większości podobne do amerykańskiego Highlandera, dzieląc ten sam 3,5-litrowy silnik V6 2GR-FE i pięciobiegową automatyczną skrzynię biegów.
Aktualizacja 2010.
W 2010 roku Highlander i Highlander Hybrid na rok 2011 zostały poddane pewnym zmianom. Ogólnie sylwetka się nie zmieniła, ale przód został znacznie zmodyfikowany, otrzymując nowe przednie reflektory, nowe czarne nakładki na progi z chromowanymi akcentami i nowy przedni grill. Konwencjonalne silniki na rok 2011 pozostały niezmienione, choć czterocylindrowy silnik o pojemności 2,7 litra został udostępniony dla wersji wyposażenia SE – wcześniej był dostępny tylko w wersji podstawowej. Standardowe wyposażenie zostało rozbudowane m.in. o dwustrefową klimatyzację, elektryczny zamek, elektryczne szyby, tempomat i wielofunkcyjny system bezkluczykowy. 
Bezpieczeństwo.
All models come standard with enhanced Vehicle Stability Control which immediately alters electric powering steering assist w/traction control (hybrids come standard with VDIM), anti-lock brakes, brake assist and electronic brakeforce distribution. 
Wszystkie wersje Highlandera drugiej generacji były standardowo wyposażone w udoskonalony system kontroli stabilności pojazdu VSC (hybrydy są standardowo wyposażone w VDIM), ABS, wspomaganie hamowania i elektroniczny rozdział siły hamowania. Standardem była również monitor ciśnienia w oponach, poduszka kolanowa kierowcy, boczne poduszki powietrzne przednich foteli, boczne kurtyny powietrzne dla wszystkich trzech rzędów, a także czujnik dachowania i aktywne przednie zagłówki. Standardowy był także układ wspomagający wjazd pod wzniesienie HAC (Hill Start Assist Control), który zapobiega staczaniu się do tyłu na pochyłościach, a wspomaganie zjazdu ze wzniesienia Downhill Assist Control (DAC) jest standardem w wersjach z napędem na wszystkie koła.
Amerykańska agencja Insurance Institute for Highway Safety IIHS przyznała Highlanderowi najwyższą ocenę Good (dobry) w teście zderzenia czołowego z przesunięciem czołowym, a także Good we wszystkich podkategoriach z wyjątkiem kategorii „Głowa / szyja”, która jotrzymała drugą najwyższą ocenę Acceptable. Ocenę Good samochód otrzymał także w zderzeniu bocznym, w tym we wszystkich dziewięciu szczegółowych kategoriach. Highlander został również oceniony jako Good w teście wytrzymałości dachu. Model znalazł się wśród samochodów wyróżnionych tytułem Top safety pick.
Według australijskiej agencji ANCAP Kluger otrzymał ocenę 5/5 gwiazdek, ale tylko 1/4 gwiazdki za ochronę pieszych.
Highlander Hybrid drugiej generacji.
Hybrydowy Highlander drugiej generacji został wyposażony w układ Hybrid Synergy Drive, który umożliwia korzystanie z trybu elektrycznego na krótkich dystansach i przy ograniczonej prędkości. Waga i koszt zostały obniżone w stosunku do poprzedniej generacji hybrydy.
Większe wymiary i nowe funkcje spowodowały wzrost masy auta o 220 kg. Highlander Hybrid był dostępny tylko z napędem na wszystkie koła. Agencja EPA oceniła jego zużycie paliwa na 8,7 l/100 km. 
Początkowo Highlander Hybrid 2. generacji był napędzany układem opartym na 3,3-litrowym silniku 3MZ-FE V6 o mocy 208 KM. Łączna moc napędu to 235 KM. Kierowca mógł wybrać podczas jazdy bezemisyjny tryb EV, jeśli pozwalały na to warunki, oraz tryb ECON, który ograniczał przyspieszenie, a podczas nabierania prędkości zmniejszał siłę działania klimatyzacji. Auto wykorzystuje baterię niklowo-metalowo-wodorkową o pojemności 1,9 kWh.
Highlander Hybrid z rocznika 2011 otrzymał zmiany stylistyczne, a w układzie hybrydowym pojawił się 3,5-litrowy silnik V6 2GR-FXE o mocy 245 KM. Moc auta wzrosła o 7 kW (10 KM). Zużycie paliwa wynosiło teraz 8 l/100 km według EPA. 
Highlander FCHV-adv (2008).
Prototypowy Highlander FCHV-adv stanowił nową wersję konceptu Toyota FCHV z 2001 roku, zbudowanego na Highladnerze poprzedniej generacji. Miał bezemisyjny napęd na wodorowe ogniwa paliwowe i był zasilany sprężonym wodorem, ze średnim zużyciem paliwa 109,9 km / kg. Jego potwierdzony zasięg wynosił 431 mil. 
Chińska wersja Highladnera.
Chińska wersja Highlandera (model ASU40/GSU45) została zaprezentowana w 2009 roku na 13. Międzynarodowych Targach Motoryzacyjnych w Szanghaju Shanghai International Automobile Industry Exhibition.
Trzecia generacja (XU50; 2013).
27 marca 2013 r. Toyota zaprezentowała trzecią generację XU50 Highlandera na targach w Nowym Jorku, z planami dotarcia do dealerów pojazdów na początku 2014 r. Produkcja rozpoczęła się 5 grudnia. Ta wersja jest dłuższa i szersza niż poprzednia generacja. Auto straciło kanciaste linie na rzecz stylistyki bardziej przypominającej obecne na rynku SUV-y i crossovery.
Kolejne zmiany to ośmioosobowe wnętrze, przesuwany do tyłu drugi rząd siedzeń ułatwiający zajęcie miejsc z tyłu oraz miękkie w dotyku materiały na desce rozdzielczej. Samochód otrzymał także systemy bezpieczeństwa czynnego - układ ostrzegania o zjechaniu z pasa ruchu, ostrzegania o niebezpieczeństwie kolizji z poprzedzającym samochodem i monitorowania martwego pola. Na amerykańskim rynku w standardzie oferowane było także cyfrowe radio z Bluetooth i system multimedialny Toyoty Entune z 6,1-calowym ekranem dotykowym. Ośmiocalowy ekran dotykowy i pakiet Toyota Entune z systemem audio JBL z 12 głośnikami były oferowane jako wyposażenie opcjonalne. Gama napędów obejmowała 2,7-litrowy silnik z sześciobiegową automatyczną skrzynią, z napędem na przednie koła, 3,5-litrowy silnik z sześciobiegową skrzynią automatyczną, z napędem na przednie lub na wszystkie koła oraz napęd hybrydowy na wszystkie koła z 3,5-litrowym V6 i przekładnią eCVT.
Highlander trzeciej generacji był dopuszczony do użytku jako taksówka w Nowym Jorku.
Facelifting 2016.
Odświeżony Highlander z rocznika 2017 pojawił się na targach New York International Auto Show w marcu 2016 r., a sprzedaż rozpoczęła się w czwartym kwartale 2016 r. W wersjach z silnikiem V6 ośmiobiegowa automatyczna skrzynia biegów zastąpiła sześciobiegową skrzynię, a zmodyfikowany silnik V6 (obecnie oznaczony jako 2GR-FKS) otrzymał układ paliwowy z bezpośrednim wtryskiem D4-S Toyoty. Highlander otrzymał nową deskę rozdzielczą ze zmodernizowanymi reflektorami i tylnymi światłami, nową wersję SE, wersje XLE i LE Hybrid oraz nowe kolory nadwozia i wnętrza.
Czwarta generacja (XU70; 2019).
Highlander czwartej generacji został zaprezentowany na New York International Auto Show w dniu 17 kwietnia 2019 roku. Jest zbudowany na platformie GA-K z serii TNGA, tak jak spokrewniony z nim SUV Toyota RAV4. W USA jest oferowany w pięciu wersjach wyposażenia, w tym L, LE, XLE, Limited i Platinum. W Stanach Zjednoczonych czwarta generacja benzynowego Highlandera trafiła do sprzedaży 18 grudnia 2019 roku na rok modelowy 2020. Model hybrydowy wszedł do sprzedaży w lutym 2020 roku. Highlander / Kluger na rynkach europejskich i w Australii jest dostępny od początku 2021 roku. Przesunięcie premiery o rok w porównaniu z USA wynikało z rozległych prac inżynieryjnych nad wersjami z kierownicą po prawej stronie. Highlander czwartej generacji został zbudowany od podstaw na nowej platformie TNGA. Oprócz zwiększonej przestrzeni ładunkowej za trzecim rzędem, Highlander otrzymał m.in. system multimedialny z Apple CarPlay, jak i Android Auto. 
Wszystkie wersje są wyposażone w Toyota Safety Sense drugiej generacji. 
Na polskim rynku model zadebiutował w styczniu 2021 roku wyłącznie jako 7-miejscowy hybrydowy SUV z napędem na 4 koła AWD-i.

</doc>
<doc id="2273016" url="https://pl.wikipedia.org/wiki?curid=2273016" title="Toyota Highlander Hybrid">
Toyota Highlander Hybrid



</doc>
<doc id="2273018" url="https://pl.wikipedia.org/wiki?curid=2273018" title="Toyota Kluger">
Toyota Kluger



</doc>
<doc id="2273019" url="https://pl.wikipedia.org/wiki?curid=2273019" title="Toyota Kluger Hybrid">
Toyota Kluger Hybrid



</doc>
<doc id="2273020" url="https://pl.wikipedia.org/wiki?curid=2273020" title="Reichelsheim">
Reichelsheim

Niemcy:

</doc>
<doc id="2273023" url="https://pl.wikipedia.org/wiki?curid=2273023" title="Fränkisch-Crumbach">
Fränkisch-Crumbach

Fränkisch-Crumbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2015 liczyła 3207 mieszkańców.

</doc>
<doc id="2273024" url="https://pl.wikipedia.org/wiki?curid=2273024" title="Parafia Wniebowstąpienia Pańskiego w Wólce Ratajskiej">
Parafia Wniebowstąpienia Pańskiego w Wólce Ratajskiej

Parafia Wniebowstąpienia Pańskiego w Wólce Ratajskiej – parafia rzymskokatolicka znajdująca się w diecezji sandomierskiej w dekanacie Janów Lubelski. Została erygowana 12 listopada 1988 roku przez biskupa lubelskiego Bolesława Pylaka.
Do parafii należą: Kawęczyn, Rataj Ordynacki, Rataj Poduchowny, Wólka Ratajska. Parafia liczy 1472 wiernych.

</doc>
<doc id="2273026" url="https://pl.wikipedia.org/wiki?curid=2273026" title="Fraenkisch-Crumbach">
Fraenkisch-Crumbach



</doc>
<doc id="2273032" url="https://pl.wikipedia.org/wiki?curid=2273032" title="Crumbach">
Crumbach

Niemcy:
Zobacz też:

</doc>
<doc id="2273037" url="https://pl.wikipedia.org/wiki?curid=2273037" title="Kim Pyung-rae">
Kim Pyung-rae

Kim Pyung-rae (kor.: 김평래, ur. 9 listopada 1987 roku w Korei Południowej) - koreański piłkarz, występujący na pozycji pomocnika.
Kariera piłkarska.
Kariera klubowa.
Karierę piłkarską rozpoczął w drużynie reprezentującej Chung-Ang University. Latem 2009 wyjechał do Ukrainy, gdzie został piłkarzem Metałurha Zaporoże. Przez problem językowy (porozumiewał się tylko w języku koreańskim) nie potrafił zająć miejsca w podstawowej jedenastce, dlatego w grudniu 2009 był zmuszony opuścić klub. Po powrocie do Korei Południowej broni barw Seongnam Ilhwa Chunma.

</doc>
<doc id="2273051" url="https://pl.wikipedia.org/wiki?curid=2273051" title="Brensbach (gmina)">
Brensbach (gmina)

Brensbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Odenwald, 30 czerwca 2015 liczyła 5032 mieszkańców.

</doc>
<doc id="2273053" url="https://pl.wikipedia.org/wiki?curid=2273053" title="Brensbach">
Brensbach

Niemcy:

</doc>
<doc id="2273067" url="https://pl.wikipedia.org/wiki?curid=2273067" title="Geografia Wysp Cooka">
Geografia Wysp Cooka

Wyspy Cooka są autonomicznym terytorium stowarzyszonym z Nową Zelandią i leżą na środkowo-południowym Oceanie Spokojnym.
Powierzchnia i rozmieszczenie wysp.
Powierzchnia – 234 km²
Wyspy rozmieszczone są na dużym obszarze Oceanu Spokojnego o powierzchni 2,2 mln km² i leżą między 8°–23°'S a 156°–167°'W.
Ukształtowanie poziome.
Wyspy Cooka dzielą się na dwie grupy: północną i południową. Grupę północną tworzy 8 wysp: Tongareva, Nassau, Puka Puka, Rakahanga, Penrhyn, Manihiki i Suworrow. Grupę południową tworzy 9 wysp: Rarotonga, Mangaia, Palmerston, Atiu, Mauke, Aitutaki, Mitiaro, Manuae i Takutea. Wszystkie wyspy mają niskie, i w większości piaszczyste wybrzeże i są otoczone rafami koralowymi. Linia brzegowa wszystkich wysp jest słabo urozmaicona. 
Budowa geologiczna i rzeźba.
Dwie grupy wysp różnią się pod względem geologii, północny archipelag to atole koralowe osadzone na podwodnych stożkach wulkanicznych. Południowe wyspy to struktury pochodzenia wulkanicznego. Dawne stożki wulkaniczne leżące na utworach wieku kredowego zostały otoczone współczesnymi rafami koralowymi, który proces tworzenia rozpoczął się w czwartorzędzie.
Większość wysp jest nizinna i wybitnie nizinna. Północne wyspy to koralowe atole, których wysokości nie przekraczają 5 m n.p.m. przez co są one zagrożone zalaniem związanym z globalnym ociepleniem. Otaczające wewnętrzną, płytką lagunę wyspy koralowe, to płaskie obszary przykryte słabo wykształconymi glebami. Wyspy południowe także są nizinne, ale wysokości nad poziom morza wynoszą średnio 20–40 m n.p.m. Rarotonga, największa wyspa to jedyny obszar cechujący się górzystym krajobrazem. Niskie góry wznoszą się średnio na 300–400 m n.p.m. a najwyższy szczyt – Te Manga osiąga 652 m n.p.m. Wybrzeże Rarotonga to pas wąskich, nadbrzeżnych nizin. Mangaia także cechuje się urozmaiconą rzeźbą terenu, ale średnie wysokości wynoszą 50–100 m n.p.m.
Klimat.
Klimat wysp jest kształtowany przez pasaty wiejące z południowego wschodu, a same wyspy leżą w strefie klimatu zwrotnikowego wilgotnego. Północne wyspy to obszary o niskich opadach, co jest związane z działaniem pasatów. Południowe wyspy to obszary wilgotne, gdzie opady są wyższe i przekraczają 2 200 mm. Temperatury na wszystkich wyspach są wysokie i średnia termiczna wynosi 24 °C, gdzie różnice dobowe są niewielkie. Wyspy nawiedzane są przez tajfuny, które są przyczyną wielu zniszczeń.
Wody.
Sieć rzeczna ogranicza się do największej, górzystej wyspy Rarotonga. Są rzeki mają postać strumieni o wysokim poziomie zmienności wodostanu. Na pozostałych wyspach wody powierzchniowe są ograniczone, a na atolach koralowych, rzek nie ma w ogóle. Jest to spowodowane budową podłoża i samą wielkością wysp, na których nie mogłaby wytworzyć się sieć cieków wodnych.
Flora i fauna.
Północne wyspy, będące atolami cechują się dość ubogą roślinnością tropikalną. Na wyspach tych rosną głównie palmy kokosowe i rośliny krzewiaste. W wielu miejscach występują piaszczyste tereny pozbawione roślinności. W wodach okalających wyspy rozwinęły się rafy koralowe stwarzające doskonałe warunki do rozwoju bogatej gatunkowo fauny morskiej. Południowe wyspy cechują się bardziej bujną roślinnością. Szczególnie na górzystej wyspie Rarotonga choć nie ma zwartych ekosystemów leśnych, to liczne są niewielkie zbiorowiskach drzew występujących w mozaice z bujną roślinnością krzewiastą. Liczne są palmy kokosowe, papaja, która jest rośliną użytkową i wiele innych. 
Fauna jest dość bogata gatunkowo, ale ogranicza się do wód oceanicznych, gdzie wśród raf żyje wiele gatunków skorupiaków, ryb i ssaków morskich. Na lądzie powszechne są jedynie ptaki, głównie morskie. 

</doc>
<doc id="2273069" url="https://pl.wikipedia.org/wiki?curid=2273069" title="Lützelbach">
Lützelbach

Lützelbach – gmina w Niemczech, w kraju związkowym Hesja, w rejencji Darmstadt, w powiecie Odenwaldkreis, 30 czerwca 2013 liczyła 6848 mieszkańców.

</doc>
<doc id="2273084" url="https://pl.wikipedia.org/wiki?curid=2273084" title="Lützelbach (ujednoznacznienie)">
Lützelbach (ujednoznacznienie)

Niemcy:

</doc>
<doc id="2273090" url="https://pl.wikipedia.org/wiki?curid=2273090" title="Luetzelbach">
Luetzelbach



</doc>
<doc id="2273092" url="https://pl.wikipedia.org/wiki?curid=2273092" title="Elektrownia jądrowa Ōi">
Elektrownia jądrowa Ōi

 — japońska elektrownia jądrowa nieopodal miasta Ōi, w prefekturze Fukui. Właścicielem i operatorem jest firma Kansai Electric Power Company.
Teren elektrowni obejmuje 1,88 km².
Usterki.
W latach 1994-2010 w elektrowni zdarzyło się 31 usterek, których zgłoszenie do krajowego urzędu dozoru jądrowego było wymagane prawem, w tym 5 poza skalą INES, 24 sklasyfikowane na poziomie 0 skali INES (odchylenie bez wpływu na bezpieczeństwo) i 2 sklasyfikowane na poziomie 1 skali INES (anomalia).
Skutki trzęsienia ziemi z marca 2011.
Na skutek trzęsienia ziemi z 11 marca 2011 i awarii w EJ Fukushima I, elektrownia została wyłączona - podobnie jak wszystkie inne japońskie elektrownie jądrowe.
Pozwolenie na ponowne włączenie bloków nr 3 i 4 wydano już w sierpniu 2012, ale inspekcja krajowego dozoru jądrowego nakazała we wrześniu 2013 ponowne wyłączenie obu reaktorów (z uwagi na wprowadzenie nowych, podwyższonych standardów bezpieczeństwa).
W maju 2017 urząd dozoru stwierdził, że oba bloki spełniają już nowe przepisy. Prefekt Fukui zgodził się na ponowne uruchomienie reaktorów w listopadzie 2017.
Załadunek paliwa do reaktora nr 3 trwał od 9 do 13 lutego 2018. Reaktor został włączony ponownie o 14 marca a 15 marca osiągnął stan krytyczny, tj. stan podtrzymywanej reakcji łańcuchowej. Wznowienie pracy komercyjnej nastąpiło 10 kwietnia 2018 o godzinie 16:40 czasu lokalnego. Był 6 reaktorem który wznowił pracę po wydarzeniach z 2011 roku. Dzień wcześniej, 9 kwietnia, rozpoczęto załadunek paliwa do reaktora nr 4.

</doc>
<doc id="2273095" url="https://pl.wikipedia.org/wiki?curid=2273095" title="Jan Kleinszmidt">
Jan Kleinszmidt

Jan Krzysztof Kleinszmidt (ur. 3 stycznia 1965 w Kołczygłowach) – polski samorządowiec i przedsiębiorca. Od 2010 przewodniczący sejmiku pomorskiego.
Życiorys.
Ukończył studia w zakresie zarządzania i marketingu. Z zawodu przedsiębiorca, zajął się prowadzeniem własnej działalności gospodarczej w ramach przedsiębiorstwa produkującego materiały budowlane.
W 1998 i 2002 był wybierany na radnego miasta Bytowa. W 2006 z ramienia Platformy Obywatelskiej uzyskał mandat radnego sejmiku pomorskiego III kadencji, w której pełnił funkcję wiceprzewodniczącego sejmiku. W 2010 z powodzeniem ubiegał się o reelekcję. Po wyborach został wybrany na przewodniczącego sejmiku pomorskiego IV kadencji. W 2014 i 2018 ponownie wybierany do samorządu województwa. Pozostał przewodniczącym sejmiku na okres V i VI kadencji.
Odznaczony Odznaką Honorową za Zasługi dla Samorządu Terytorialnego (2015).

</doc>
<doc id="2273100" url="https://pl.wikipedia.org/wiki?curid=2273100" title="Puchar Europy w Chodzie Sportowym 2000">
Puchar Europy w Chodzie Sportowym 2000

3. Puchar Europy w Chodzie Sportowym – zawody lekkoatletyczne, które odbyły się 17 i 18 czerwca 2000 roku w Eisenhüttenstadt w Niemczech.

</doc>
<doc id="2273104" url="https://pl.wikipedia.org/wiki?curid=2273104" title="Prawy Brzeg Wisły (stacja)">
Prawy Brzeg Wisły (stacja)



</doc>
<doc id="2273108" url="https://pl.wikipedia.org/wiki?curid=2273108" title="Rothenberg (Oberzent)">
Rothenberg (Oberzent)

Rothenberg – dzielnica miasta Oberzent w Niemczech, w kraju związkowym Hesja, w rejencji Darmstadt, w powiecie Odenwald. Do 31 grudnia 2017 gmina, połączona następnego z dnia z miastem Beerfelden oraz gminami Hesseneck oraz Sensbachtal. 30 czerwca 2013 jako gmina liczyła 2 282 mieszkańców.

</doc>
<doc id="2273122" url="https://pl.wikipedia.org/wiki?curid=2273122" title="Rothenberg">
Rothenberg

Niemcy:
Osoby:
Inne:
Zobacz też:

</doc>
<doc id="2273141" url="https://pl.wikipedia.org/wiki?curid=2273141" title="Hyman Minsky">
Hyman Minsky

Hyman Philip Minsky (ur. 23 września 1919 – zm. 24 października 1996) – amerykański ekonomista postkeynesowski.
Uzyskał licencjat z matematyki na Uniwersytecie Chicagowskim oraz tytuł magistra i stopień doktora ekonomii na Uniwersytecie Harvarda, gdzie studiował pod kierunkiem Josepha Schumpetera, Wassily'ego Leontiefa oraz Alvina Hansena. Przez wiele lat był profesorem na Uniwersytecie Waszyngtońskim w St. Louis. Pod koniec kariery zatrudniony w Instytucie Ekonomicznym Levy'ego.
Jest twórcą hipotezy niestabilności finansowej, będącej próbą wyjaśnienia natury kryzysów finansowych w rozwiniętej gospodarce kapitalistycznej.

</doc>
<doc id="2273162" url="https://pl.wikipedia.org/wiki?curid=2273162" title="Horné Srnie">
Horné Srnie

Horné Srnie – wieś i gmina (obec) w powiecie Trenczyn w kraju trenczyńskim w północno-zachodniej Słowacji.
Centrum wsi leży na wysokości 242 metrów n.p.m. Gmina zajmuje powierzchnię 27,257 km², w 2011 roku liczyła 2847 mieszkańców.
Pierwsza pisemna wzmianka o wsi pochodzi z 1439 roku.

</doc>
<doc id="2273165" url="https://pl.wikipedia.org/wiki?curid=2273165" title="Horne Srnie">
Horne Srnie



</doc>
<doc id="2273166" url="https://pl.wikipedia.org/wiki?curid=2273166" title="Andrzej Horodecki">
Andrzej Horodecki

Andrzej Horodecki (ur. 3 października 1925 w Warszawie, zm. 24 marca 2011) – polski elektrotechnik, profesor doktor habilitowany inżynier, wykładowca uczelni wyższych, specjalista w zakresie metod matematycznych wyboru układów napędowych.
Życiorys.
Był synem oficera Leona Horodeckiego (1898-1967) i Anny z domu Taraszkiewicz. W czasie II wojny światowej uczył się na tajnych kompletach w Liceum im. Stanisława Kostki w Warszawie. Był absolwentem Wydziału Elektrycznego Politechniki Warszawskiej (1950). Od roku 1948 był pracownikiem tej uczelni, początkowo w Katedrze Matematyki (1948-1957), a potem Katedry Napędów Elektrycznych (1955-1974).
W roku 1951 został także pracownikiem Instytutu Elektrotechniki w Warszawie-Międzylesiu, gdzie pracował przez ponad 50 lat (do roku 2001). Był wieloletnim kierownikiem Zakładu Zautomatyzowanych Napędów w Instytucie Elektrotechniki.
W latach 60, prowadził wykłady z napędu elektrycznego w Wyższej Szkole Inżynierskiej w Lublinie (obecnie Politechnika Lubelska). W latach 1990-2007 pracownik Politechniki Lubelskiej, gdzie przez 14 lat piastował funkcję kierownika Katedry Napędów Elektrycznych Wydziału Elektrotechniki i Informatyki PL.
Od 1965 pracownik Komitetu Elektrotechniki PAN, przez 25 lat piastował funkcje Sekretarza naukowego tej instytucji. Przez 15 lat był redaktorem naczelnym " Postępów Napędu Elektrycznego i Energoelektroniki" PAN.
Autor i współautor różnych publikacji w tym "Ocena i wybór układów elektromechanicznego przetwarzania energii" (Państ. Wydaw. Naukowe, Warszawa, 1984)

</doc>
<doc id="2273179" url="https://pl.wikipedia.org/wiki?curid=2273179" title="Jan Sadlak">
Jan Sadlak

Jan Sadlak (ur. 7 lutego 1875 w Siennicy Nadolnej, zm. 11 listopada 1947 w Łopienniku) – polski polityk, uczestnik walk o niepodległość kraju, społecznik.
Założyciel i przywódca Zjednoczenia Ludowego.
Działacz i przewodniczący Wydziału Narodowego Lubelskiego, aktywny uczestnik walk o niepodległość w czasach I wojny światowej. Współzałożyciel i prezes partii Zjednoczenie Ludowe, działającej na ziemiach Królestwa Kongresowego. Z czasem Zjednoczenie rozszerzyło zakres swego zasięgu z terenu Królestwa Polskiego na m.in. Wielkopolskę. Stronnictwo to włączyło się w prace Naczelnego Komitetu Narodowego w Krakowie i popierało Radę Stanu oraz Radę Regencyjną. Jan Sadlak brał udział w spotkaniach z generałem Beselerem, mających na celu restytucję państwa polskiego.
Prezes PSL „Piast”.
W wyniku rozmów z liderami PSL „Past” nastąpiło połączenie Zjednoczenia Ludowego z tą partią. Jan Sadlak został prezesem PSL „Piast” w okresie od listopada do grudnia 1918 (wiceprezesem był wówczas Wincenty Witos, który zastąpił go następnie na stanowisku prezesa partii). Po przejściu czołowych członków Zjednoczenia Ludowego do PSL „Piast” (oprócz J. Sadlaka m.in. J. Dąbski, H. Wyrzykowski) pozostała część partii przybrała nazwę „Polskie Zjednoczenie Ludowe” i działała pod przewodnictwem ks. Wacława Blizińskiego, dawnego współpracownika Jana Sadlaka.

</doc>
<doc id="2273198" url="https://pl.wikipedia.org/wiki?curid=2273198" title="Koleje Kosowa">
Koleje Kosowa

Koleje Kosowa (ang. "Kosovo Railways", srb. "Kosovske Železnice", alb. "Hekurudhat e Kosovës", HK) − kolejowe przedsiębiorstwo transportowe prowadzące działalność gospodarczą na terytorium Kosowa w latach 2005–2011. 
Historia.
Sieć kolejowa na terytorium obecnej Republiki Kosowa została zbudowana w latach 1874–1963. Do 1999 roku znajdowała się w zarządzie operatora kolejowego Federalnej Republiki Jugosławii. W 1999 roku została przejęta w administrowanie przez UNMIK, która wykorzystywała ją głównie do prowadzenia transportów zaopatrzeniowych dla jednostek wojsk pokojowych KFOR.
W 2005 roku dotychczasowa kolej podległa UNMIK została przekształcona w niezależne, cywilne przedsiębiorstwo transportowe pod nazwą Koleje Kosowa (HK). W 2008 roku spółka przeszła na własność władz lokalnych terytorium Kosowa i zajmowała się zarządem transportu kolejowego w Republice Kosowa. W 2010 roku decyzją władz Kosowa o wdrożeniu procesu liberalizacji rynku kolejowego została poddana procesowi restrukturyzacji. W 2011 roku Koleje Kosowa (HK) podzielono na dwie spółki: przewoźnika kolejowego (TrainKos) i zarządcę infrastruktury kolejowej (InfraKos).
Charakterystyka.
W 2008 roku infrastruktura zarządzana przez Koleje Kosowa składała się z około 450 kilometrów niezelektryfikowanych linii kolejowych o rozstawie 1435 mm, maksymalnej dopuszczalnej prędkości 70 km/h i maksymalnym nacisku na oś 22,5 tony. 333 kilometry linii dopuszczone były do obsługi ruchu pasażerskiego. Sieć HK podzielona była na cztery linie kolejowe:
Tabor trakcyjny HK stanowiło kilkanaście spalinowozów. Były to lokomotywy: General Motors EMD G16, General Motors JT38CW-DC, Nohab Di 3a, Nohab Di 3b, Vossloh G 1700–2 BB oraz MDD 3. Do Kolei Kosowa należało około 30 wagonów pasażerskich i około 70 wagonów towarowych. Ponadto wykorzystywały one wagony motorowe Y1 i ALN 668.
Kolej HK zajmowała się głównie przewozami towarowymi. Znaczną część ruchu stanowiła obsługa importu z Macedonii i eszelonów KFOR. Ponadto sieć kolejowa HK wykorzystywana była w transporcie urobku z kosowskich kopalni i obsłudze zakładów przemysłowych.
Kolej Kosowa obsługiwała trzy pociągi pasażerskie jeżdżące regularnie dwa razy dziennie w relacjach:

</doc>
<doc id="2273204" url="https://pl.wikipedia.org/wiki?curid=2273204" title="Katedra Najświętszego Serca w Kantonie">
Katedra Najświętszego Serca w Kantonie



</doc>
<doc id="2273205" url="https://pl.wikipedia.org/wiki?curid=2273205" title="Religia w województwie opolskim">
Religia w województwie opolskim

Religia w województwie opolskim – artykuł zawiera listę kościołów i związków wyznaniowych działających na terenie województwa opolskiego.
Katolicyzm.
Kościół rzymskokatolicki.
Obrządek łaciński
Obrządek bizantyjsko-ukraiński

</doc>
<doc id="2273206" url="https://pl.wikipedia.org/wiki?curid=2273206" title="Harry Coover">
Harry Coover

Harry Coover (ur. 6 marca 1917 w Newark (stan Delaware), zm. 26 marca 2011 w Kingsport w stanie Tennessee) – amerykański chemik i wynalazca; na swoim koncie miał 460 patentów. Odkrył m.in. cyjanoakrylan metylu, produkowany na skalę przemysłową jako klej pod nazwą "Super Glue".
Był wiceprezesem działu rozwoju chemicznego w Eastman Kodak.
"Super Glue" wynalazł przypadkiem. W 1942 r. pracował w warunkach laboratoryjnych nad tworzywem sztucznym nadającym się na materiał do celowników broni. W trakcie prac otrzymał silnie klejący cyjanoakrylan. Do dalszych prac nad substancją powrócił 9 lat później, a w 1958 r. doprowadził do wypuszczenia na rynek kleju "Super Glue".
Za swoje zasługi Harry Coover otrzymał złoty medal od Industrial Research Institute w 2004 r. Został też wprowadzony przez amerykański urząd patentowy do Hall of Fame wynalazców narodowych.

</doc>
