<doc id="2275965" url="https://pl.wikipedia.org/wiki?curid=2275965" title="Hillevi Engström">
Hillevi Engström

Hillevi Maria Engström (ur. 15 kwietnia 1963 w Sollentunie) – szwedzka polityk, funkcjonariuszka policji, działaczka Umiarkowanej Partii Koalicyjnej, parlamentarzystka, od 2010 do 2014 minister.
Życiorys.
W 1983 ukończyła akademię policyjną. Później studiowała m.in. prawo na Uniwersytecie w Örebro i na Uniwersytecie w Sztokholmie.
Do 1996 pracowała w policji, m.in. jako detektyw. Później do 2002 była działaczką w związku branżowym, pełniąc funkcję jego rzecznika. Zaangażowała się w działalność Umiarkowanej Partii Koalicyjnej. W 2002, 2006 i 2010 z jej ramienia była wybierana do Riksdagu. W partii zajmowała się m.in. sprawami równouprawnienia.
W 2010 w związku z rekonstrukcją rządu Fredrika Reinfeldta po wyborach parlamentarnych objęła urząd ministra zatrudnienia (kierownika resortu), zastępując Tobiasa Billströma. 17 września 2013 przeszła na stanowisko ministra ds. międzynarodowej współpracy i rozwoju. Zakończyła urzędowanie w 2014, pozostając członkinią parlamentu na kolejną kadencję. Zrezygnowała z mandatu w 2015 w związku z podjęciem pracy jako przewodniczący administracji lokalnej gminy Upplands Väsby (kommundirektör).

</doc>
<doc id="2275967" url="https://pl.wikipedia.org/wiki?curid=2275967" title="Itaúna">
Itaúna

Itaúna – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275969" url="https://pl.wikipedia.org/wiki?curid=2275969" title="Nova Serrana">
Nova Serrana

Nova Serrana – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275971" url="https://pl.wikipedia.org/wiki?curid=2275971" title="Perdigão">
Perdigão

Perdigão – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275972" url="https://pl.wikipedia.org/wiki?curid=2275972" title="Ľubotín">
Ľubotín

Ľubotín (węg. "Lubotény") – wieś (obec) w północnej Słowacji w powiecie Lubowla nad prawym brzegiem Popradu. Tworzy zwartą zabudowę po obydwu stronach rzeki Ľubotínka uchodzącej do Popradu. Pod względem geograficznym teren ten zaliczany jest do rejonu Ľubotínska pahorkatina w obrębie Šariša.
Pierwsza wzmianka o wsi pochodzi z 1330. We wsi znajduje się przystanek kolejowy. W 2011 liczyła 1368 mieszkańców.

</doc>
<doc id="2275974" url="https://pl.wikipedia.org/wiki?curid=2275974" title="Santo Antônio do Monte">
Santo Antônio do Monte

Santo Antônio do Monte – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275975" url="https://pl.wikipedia.org/wiki?curid=2275975" title="Santo Antonio do Monte">
Santo Antonio do Monte



</doc>
<doc id="2275977" url="https://pl.wikipedia.org/wiki?curid=2275977" title="São Gonçalo do Pará">
São Gonçalo do Pará

São Gonçalo do Pará – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275979" url="https://pl.wikipedia.org/wiki?curid=2275979" title="Leon Jankowski (oficer)">
Leon Jankowski (oficer)

Leon Wawrzyniec Jankowski (ur. 6 września 1901 w Wólce Mławskiej, zm. 1 maja 1975 w Kutnie) – oficer broni pancernych Wojska Polskiego i Polskich Sił Zbrojnych, w 1964 mianowany pułkownikiem przez generała Władysława Andersa.
Życiorys.
Urodził się w rodzinie Stanisława i Heleny z Parcińskich. W czerwcu 1920 wstąpił ochotniczo do Wojska Polskiego.
Od 4 sierpnia 1921 do 7 lipca 1922 był uczniem klasy 41. lub 44. Szkoły Podchorążych Piechoty w Warszawie, a w roku szkolnym 1922/1923 uczniem Oficerskiej Szkoły Piechoty w Warszawie. 2 lipca 1923 Prezydent RP mianował go podporucznikiem ze starszeństwem z dniem 1 lipca 1923 i 64. lokatą w korpusie oficerów piechoty, a Minister Spraw Wojskowych wcielił do 32 pułku piechoty w Modlinie na stanowisko dowódcy plutonu. Od stycznia do lipca 1925 był słuchaczem Centralnej Szkoły Czołgów. Po ukończeniu kursu przydzielono go do 1 pułku czołgów na stanowisko dowódcy plutonu. 21 grudnia 1925 został awansowany na porucznika ze starszeństwem z dniem 1 lipca 1925 i 55. lokatą lokatą w korpusie oficerów piechoty. Od października 1931 dowodził kompanią szkolną w 3 pułku pancernym w Modlinie. W kwietniu 1934 został przeniesiony do Centrum Wyszkolenia Czołgów i Samochodów Pancernych w Modlinie na stanowisko dowódcy szwadronu w doświadczalnym batalionie pancerno-motorowym. W 1935 został awansowany na kapitana ze starszeństwem z dniem 1 stycznia 1936 i 212. lokatą w korpusie oficerów piechoty. W 1937 został przeniesiony do korpusu oficerów broni pancernych. W tym samym roku jednostka, w której pełnił służbę została przemianowana na 11 batalion pancerny. Na stanowisku dowódcy szwadronu pozostawał do wybuchu wojny.
W czasie kampanii wrześniowej 1939 służył w Ośrodku Zapasowym Broni Pancernych nr 3, który został ewakuowany do Żurawicy, a następnie Podkamienia na Podolu. Jako zastępca dowódcy pozostałości 5 bpanc walczył z pododdziałami Armii Czerwonej i ukraińskimi bojówkami w okolicach Tyśmienicy i Nadwórnej. 22 września przekroczył granice węgierską i został internowany. 
Po dwóch tygodniach pobytu w obozie uciekł i przedostał się do Francji. W listopadzie 1939 mianowany został dowódcą kompanii w batalionie zapasowym. Następnie przeniesiony do 10 brygady kawalerii pancernej na dowódcę szwadronu. Do Anglii ewakuowany został z portu La Rochelle. W lipcu 1940 został dowódcą kompanii w II batalionie 1 pułku czołgów, a w styczniu oddelegowany został na kurs dla oficerów starszych. Po kursie pełnił obowiązki dowódcy kompanii 66 batalionu czołgów. W lipcu 1942 został skierowany na Bliski Wschód, gdzie 5 sierpnia 1942 objął stanowisko zastępcy dowódcy 5 batalionu czołgów. 3 maja 1943 został awansowany do stopnia majora. Po przemianowaniu 5 batalionu czołgów na 1 pułk ułanów krechowieckich, odpowiadał za szkolenie pancerne oddziału. W maju 1944 został przeniesiony na stanowisko dowódcy batalionu zapasowego czołgów, a we wrześniu wyznaczony na zastępcę dowódcy 7 pułku pancernego. W styczniu 1945 został jego ostatnim dowódcą. Na stopień podpułkownika został awansowany ze starszeństwem z dniem 1 stycznia 1946, lecz awans ten został ogłoszony kilka lat później. W lipcu 1946 wraz ze swoim pułkiem został skierowany do obozu Hardwick Hall w Środkowej Anglii. Po przekształceniu pułku w Dywizyjny Ośrodek Wyszkolenia Zawodowego, został dowódcą i jednocześnie komendantem obozu w Hardwick Hall. 
W lutym 1949 został zwolniony z PSZ i osiadł w Mansfield. Podjął pracę miejscowej fabryce. W 1964 został mianowany pułkownikiem. Do Polski powrócił w latach lat 70. XX w. i zamieszkał w Kutnie. Tam też zmarł i został pochowany na cmentarzu parafialnym.
Był żonaty z Janiną Niewęgłowską, z którą miał dwoje dzieci: Barbarę i Wojciecha.

</doc>
<doc id="2275980" url="https://pl.wikipedia.org/wiki?curid=2275980" title="São Sebastião do Oeste">
São Sebastião do Oeste

São Sebastião do Oeste – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Divinópolis.

</doc>
<doc id="2275981" url="https://pl.wikipedia.org/wiki?curid=2275981" title="Norðtoftir">
Norðtoftir

Norðtoftir (duń. Nordtofte) – osada położona na wyspie Borðoy, w północnej części archipelagu Wysp Owczych. Należy do komuny Hvannasund.
Położenie.
Norðtoftir jest położone na wschodnim wybrzeżu wyspy Borðoys, na wschodnim końcu tunelu prowadzącego przez góry, na drodze nr 754 z Klaksvik.
Znane osoby.
Pisarz Herman Bang lubił spędzać czas w Norðtoftir. Napisał tu kilka swoich dzieł.
Hodowla ryb.
W wiosce jest też hodowla łososia, wyposażona w wylęgarnię, oddział dla młodych ryb, z okrągłymi pojemnikami, o średnicy 2 m. Jest także stacja oczyszczająco-pompująca, z 6 okrągłymi pojemnikami z włókna szklanego o średnicy około 8 m i głębokości 3 m. Każdy zbiornik ma swój własny biofilter. W fjordzie znajduje się hodowla dorosłych łososi.
Demografia.
Osada posiadała w 2015 roku 3 mieszkańców, podczas gdy w 1985 było ich 11. Według danych Urzędu Statystycznego (I 2015 r.) jest 110. co do wielkości miejscowością Wysp Owczych.

</doc>
<doc id="2275982" url="https://pl.wikipedia.org/wiki?curid=2275982" title="Jak stracić chłopaka w 10 dni?">
Jak stracić chłopaka w 10 dni?



</doc>
<doc id="2275983" url="https://pl.wikipedia.org/wiki?curid=2275983" title="Arcos (Minas Gerais)">
Arcos (Minas Gerais)

Arcos – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2275987" url="https://pl.wikipedia.org/wiki?curid=2275987" title="Camacho">
Camacho

Camacho – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2275991" url="https://pl.wikipedia.org/wiki?curid=2275991" title="Córrego Fundo">
Córrego Fundo

Córrego Fundo – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2275993" url="https://pl.wikipedia.org/wiki?curid=2275993" title="Doo-Bop">
Doo-Bop

Doo-Bop – album Milesa Davisa nagrany w styczniu 1991 roku i wydany w czerwcu 1992 roku.
Historia i charakter albumu.
Album wydany już po śmierci artysty nagrany został z gościnnym udziałem Easy Mo Bee, który był producentem albumu. Doo-Bop jest zwrotem Davisa w kierunku muzyki hip-hopowej, wykorzystano w nim też technikę samplingu.

</doc>
<doc id="2275995" url="https://pl.wikipedia.org/wiki?curid=2275995" title="Skordalia">
Skordalia

Skordalia, także skordhalia lub skorthalia (σκορδαλιά – wym. skorda'la; po grecku także nazywana αλιάδα – ali'ada) – w kuchni greckiej gęste purée (lub sos, smarowidło, pasta, itd.) sporządzane ze zmiażdżonego czosnku z gęstszą podstawą (którą mogą być duszone ziemniaki, utłuczone migdały, orzechy włoskie albo namokły czerstwy chleb), ubijaną z oliwą z oliwek aż do osiągnięcia jednolicie gładkiej masy. Do sosu często dodaje się ocet. Pewne odmiany mogą zawierać jajka, powodujące zagęszczenie potrawy, co daje efekt podobny do prowansalskiej aïoli czy katalońskiej "allioli". Na Wyspach Jońskich zamiast octu dodaje się zwykle wywar z dorsza i cytrynę, a "skordalia" jest tam spożywana jako danie główne.
"Skordalię" podaje się zwykle z rybą smażoną w cieście – z dorszem solonym (grec. μπακαλιάρος – bakaliaros) i ze smażonymi warzywami – z bakłażanami i kabaczkami w plastrach. Podawana jest także z rybą duszoną lub z gotowanymi warzywami, na przykład burakami. Czasem używana jest też jako dip lub meze.
Nazwa "skordalia" ma nawiązywać do potrawy starożytnych Ateńczyków "skorothalmi". Może też być kontaminacją łączącą grecką i włoską nazwę czosnku.

</doc>
<doc id="2276000" url="https://pl.wikipedia.org/wiki?curid=2276000" title="C₂H₅OH">
C₂H₅OH



</doc>
<doc id="2276002" url="https://pl.wikipedia.org/wiki?curid=2276002" title="Emil Panek">
Emil Panek

Emil Panek (ur. 9 lutego 1948 w Kozowie) – polski ekonomista i profesor, były rektor Akademii Ekonomicznej w Poznaniu, w latach 2011-2015 przewodniczący Komitetu Nauk Ekonomicznych Polskiej Akademii Nauk.
Życiorys.
Żonaty, ma dwóch synów.
Wybrane publikacje.
Emil Panek jest specjalistą z dziedziny cybernetyki ekonomicznej oraz ekonomii matematycznej, a także modelowania matematycznego procesów wzrostu gospodarczego i zastosowań teorii sterowania optymalnego w ekonomii.

</doc>
<doc id="2276003" url="https://pl.wikipedia.org/wiki?curid=2276003" title="Magurka Ponikiewska">
Magurka Ponikiewska

Magurka Ponikiewska lub Królewizna (820, 818, 791 m) – trójwierzchołkowy szczyt we wschodniej części Beskidu Małego, w jego głównym grzbiecie opadającym od Gronia Jana Pawła II w stronę doliny rzeki Skawy.
Topografia.
Znajduje się grzbiecie między Groniem Jana Pawła II a Żarem (678 m), na granicy miejscowości Ponikiew i Jaszczurowa. Od najwyższego jego wierzchołka (820 m) w południowo-wschodnim kierunku odchodzi dość długi grzbiet Makowej Góry, który niżej zakręca w północno-wschodnim kierunku i kończy się wzniesieniem Jedlicznika nad Skawą. Pomiędzy grzbietem tym, a głównym grzbietem Beskidu Małego znajduje się dolina potoku Jaszczurówka. Od najniższego wierzchołka (791 m) odchodzi w południowo-wschodnim kierunku grzbiet Jaszczurowej Góry tworzący prawe zbocza doliny Jaszczurówki (w górnym jej biegu).
Nazewnictwo.
Występująca na niektórych mapach nazwa Królewizna jest błędna. Od dawien dawna przez miejscową ludność szczyt ten nazywany był Magurką. Od 1954 r. dla odróżnienia od innych Magurek nazywany jest Magurką Ponikiewską. Magurka to nazwa pochodzenia wołoskiego, licznie występująca w całych Karpatach (nie tylko polskich). Pod taką też nazwą szczyt ten jest wymieniony w Słowniku geograficznym Królestwa Polskiego t. V (1884 r.): "Magórka, góra lesista, wznosząca się na granicy gminy Ponikwi i Jaszczurowej…" Pod koniec XIX kartografowie austriaccy wprowadzili na mapach błędną nazwę Królowa Wyżna. Jako nazwę szczytu potraktowali używaną przez miejscową ludność nazwę Królewizna oznaczającą zbocza Magurki od strony Kozińca, dawniej należące do królewszczyzny Zatorskiej. Odróżniali je w ten sposób od zboczy Jaszczurowej Góry, które stanowiły własność szlachecką. Błędną austriacką nazwę powieliły później polskie mapy WIG. Mapa Beskidu Małego z 1980 r. i oparty na niej przewodnik A. Matuszczyka zmieniła ją na Królewizna.
Turystyka.
Przez wszystkie trzy wierzchołki Magurki Ponikiewskiej prowadzi żółty szlak turystyczny z Gorzenia Górnego. Na najniższym wierzchołku dołącza do niego szlak zielony ze Świnnej Poręby, a na najwyższym niebieski z Tarnawy Górnej. Na południowo-wschodnich stokach powyżej wierzchołka najniższego znajduje się silnie już zarastająca polana. Po zejściu ze szlaku na tę polanę można z niektórych jej miejsc zobaczyć dolinę Skawy, od południa zamkniętą Pasmem Policy. Po lewej stronie widoczne są wzniesienia Beskidu Makowskiego, za nimi w głębi Beskidu Wyspowego i Gorców. Po lewej stronie widoczny jest fragment Pasma Jałowieckiego i Grupa Żurawnicy.
Arka.
W pobliżu zarastającej polany na stokach Magurki Ponikiewskiej od 1980 r. zamieszkał górnik z Libiąża, przez miejscowych zwany Janem Aniołem. Sprowadził się tutaj po wypadku w kopalni. Chętnie wynajmował się do różnych prac polowych w okolicy. Spodziewał się potopu. Aby być na niego przygotowanym wybudował dziwny obiekt bez drzwi i zamieszkał w nim. W środku miał pryczę i piec, na którym przyrządzał placki z mąki. Obiekt ten, przez miejscową ludność nazwany Arką był podniesiony ponad ziemią i obity blachą. Górnik zmarł w 1999 r. Szlak turystyczny z Magurki Ponikiewskiej do schroniska PTTK Leskowiec został potem nazwany „Jaśkową drogą”.

</doc>
<doc id="2276004" url="https://pl.wikipedia.org/wiki?curid=2276004" title="Dywizja Spadochronowa Ha-Esz">
Dywizja Spadochronowa Ha-Esz

98 Dywizja Spadochronowa (, "Utzbat Ha-Esz"; ) – związek taktyczny wojsk aeromobilnych Sił Obronnych Izraela. Jest dowodzona przez Dowództwo Centralne.
Historia.
Tworzenie brygady spadochronowej rozpoczęło się w 1955 od powstania jednostek powietrznodesantowych izraelskich sił specjalnych. Między innymi Ariel Szaron opracowywał taktykę walki spadochroniarzy, która była zbliżona do taktyki rajdów i operacji komandosów. Taktykę doskonalono podczas działań odwetowych prowadzonych na terytorium Jordanii i Egiptu.
Podczas kryzysu sueskiego w 1956 spadochroniarze lądowali na tyłach wojsk egipskich na przełęczy Mitla na półwyspie Synaj, zmuszając Egipcjan do odwrotu. W kolejnej śmiałej operacji zajęli lotnisko w rejonie Szarm el-Szejk. W wojnie sześciodniowej w 1967 spadochroniarze uczestniczyli w zajęciu Strefy Gazy, a następnie wspierali działania w północnej części półwyspu Synaj.
Podczas wojny Jom Kipur w 1973 spadochroniarze przeprowadzili śmiałą operację we wschodniej części Syrii, zakłócając dostawy uzbrojenia z Iraku. W 1976 komandosi uczestniczyli w operacji „Entebbe”, podczas której odbito zakładników przetrzymywanych w porcie lotniczym Entebbe w Ugandzie.
W wojnie libańskiej w 1982 spadochroniarze jako pierwsi wkroczyli w głąb terytorium Libanu, torując drogę nacierającym jednostkom sił lądowych. W następnych latach uczestniczyli we wszystkich operacjach prowadzonych przeciwko Hezbollahowi. W 1984 podjęto decyzję o sformowaniu dywizji spadochronowej. W II wojnie libańskiej w 2006 uczestniczyła ona w walkach o wioski Bint Dżubajl i Maroun al-Ras, zadając ciężkie straty Hezbollahowi.
Struktura.
W skład dywizji wchodzą:

</doc>
<doc id="2276010" url="https://pl.wikipedia.org/wiki?curid=2276010" title="NBC Universal">
NBC Universal



</doc>
<doc id="2276014" url="https://pl.wikipedia.org/wiki?curid=2276014" title="Francisc Nemeș">
Francisc Nemeș

Francisc Nemeș (ur. 17 stycznia 1907 w Carei, zm. 7 listopada 1991 tamże) – rumuński lekkoatleta, sprinter. 
Uczestnik igrzysk olimpijskich w 1936 w Berlinie. Na igrzyskach olimpijskich odpadł w eliminacjach biegu na 400 metrów, ustalając wynikiem 50,9, swój rekord życiowy.
Francisc Nemeș dwukrotnie (w 1932 i 1933) wygrał mistrzostwa Bałkanów w lekkoatletyce w biegu na 400 metrów.

</doc>
<doc id="2276018" url="https://pl.wikipedia.org/wiki?curid=2276018" title="Josef Starlinger">
Josef Starlinger

Josef Starlinger (ur. 11 września 1862 w Obermühlau (Ottnang am Hausruck), zm. 15 lutego 1943 w Linzu) – austriacki lekarz psychiatra, radca stanu (k.k. Regierungsrat). Ojciec chirurga Fritza Starlingera (1895–1988).
Pochodził z chłopskiej rodziny. Ukończył gimnazjum humanistyczne w Ried w 1883 roku. Następnie uczył się w szkole humanistycznej w Linzu, a od 1884 studiował medycynę na Uniwersytecie Wiedeńskim. Tytuł doktora medycyny otrzymał w 1889 roku. W 1892 został asystentem w klinice u Meynerta, a potem Wagnera-Jauregga. Od 1894 prymariusz zakładu psychiatrycznego w Klosterneuburgu. W 1903 objął dyrekcję nowo otwartego zakładu leczniczego i opiekuńczego Mauer-Öhling w Wiedniu. Na stanowisku tym pozostał do 1918 roku. W 1908 roku otrzymał tytuł radcy stanu Po spensjonowaniu pracował jako lekarz orzecznik ("Vertrauensarzt") w zakładzie ubezpieczeniowym w Linzu.
Autor około 25 prac naukowych. Był pionierem stosowania mikrotomu w badaniu anatomii mózgowia.

</doc>
<doc id="2276021" url="https://pl.wikipedia.org/wiki?curid=2276021" title="Bitwa w Zakolu Samary">
Bitwa w Zakolu Samary

Bitwa w Zakolu Samary lub Bitwa pod Kernek – starcie zbrojne pomiędzy wojskami Bułgarów nadwołżańskich i mongolskimi jesienią 1223. Bitwa ta była pierwszą znaczną porażką Mongołów w Europie.
Tło historyczne.
Po wiosenno-letniej kampanii przeciwko Połowcom i księstwom ruskim armia mongolska dowodzona przez Subedeja powracała na leża zimowe do Azji. Po drodze osłabione wcześniejszymi walkami – m.in. wielką bitwą nad Kałką – tümeny miały zostać wzmocnione oddziałami dowodzonymi przez Dżebego. Przy okazji, już połączone siły, miały splądrować bogate państwo Bułgarów nadwołżańskich.
Bułgarzy w tym czasie rządzeni byli przez najwybitniejszego przedstawiciela lokalnej dynastii – Gabdulę Chelbira. Państwo bułgarskie kwitło gospodarczo, pośrednicząc w handlu pomiędzy Europą i Azją. Zreformowano także wojsko, które miało skutecznie przeciwstawić się ewentualnej agresji mogolskiej.
Bitwa.
Jesienią 1223, we wrześniu lub październiku, zagon mongolski wkroczył na teren Bułgarii Wołżańsko-Kamskiej. Siły dowodzone przez Gabdulę Chelbira, najprawdopodobniej wsparte przez będących z nimi w sojuszu Czuwaszów, czekały w rejonie Zakola Samary, pod miejscowością Kernek. Wódz bułgarski zastosował taktykę mongolską: wysłał część sił, które pozorując ucieczkę przed napastnikami, wciągnęły wojska Subedeja w zasadzkę. Według współczesnego arabskiego kronikarza Ibn al-Asira: "Kiedy Bułgarzy usłyszeli o ich" (tj. Mongołów) "nadejściu, ukryli się w kilku miejscach i wyszli przeciwko nim, wabili aż weszli w miejsce zasadzki i zaatakowali ich od tyłu, tak że" [napastnicy] "znaleźli się pośrodku i otoczyli ich, zabili bardzo wielu a tylko niewielu zdołało się uratować. Mówi się, że było ich" (tj. ocalałych) "4 000 ludzi. Uciekli oni do Saksin, do swojego króla, Czyngis-chana, i uwolnili od siebie ziemie Kipczaków; oni uciekli, powrócili do swojego kraju".
Skutki.
Porażka sił mogolskich była całkowita, choć Bułgarzy ponieśli znaczne straty. W czasie bitwy oko stracił Subedej, a według niektórych przekazów zginąć miał wtedy drugi z wodzów – Dżebe (według innych wersji zmarł ok. 1225 lub po 1230). Klęska mogolskiej armii sprawiła, że Bułgaria pozostała niepodległym państwem. Według tradycji wielka liczba jeńców została następnie wymieniona przez zwycięskich Bułgarów na owce w haniebnym dla Czyngis-chana stosunku 1:1. Z tej przyczyny czasem starcie to nosi miano "bitwy owiec".
Zachowały się też pewne wzmianki o drugiej bitwie, nad rzeką Kamą, w której Subedej miał pokonać - a przynajmniej miał przerwać pierścień okrążenia – Bułgarów. Dokładny przebieg tej bitwy jest nieznany, ale niedobitki sił Subedeja powróciły w głąb swojego państwa.

</doc>
<doc id="2276022" url="https://pl.wikipedia.org/wiki?curid=2276022" title="Mistrzostwa Świata w Hokeju na Lodzie 2011">
Mistrzostwa Świata w Hokeju na Lodzie 2011

Mistrzostwa Świata w Hokeju na Lodzie 2011 – 75. edycja mistrzostw świata organizowane przez IIHF, która odbyła się po raz pierwszy na Słowacji. Turniej Elity odbył się w dniach 29 kwietnia-15 maja, a miastami goszczącymi najlepsze drużyny świata były Koszyce i Bratysława.
Czas i miejsce rozgrywania pozostałych turniejów:
Elita.
W tej części mistrzostw uczestniczy 16 najlepszych drużyn na świecie. System rozgrywania meczów jest inny niż w niższych dywizjach. Najpierw odbywają się dwie fazy grupowe, a potem systemem pucharowym 8 drużyn walczy o mistrzostwo. Najgorsze drużyny w pierwszej fazie grupowej grają między sobą systemem każdy z każdym. Dwie drużyny spadają do pierwszej dywizji. Mecze zostaną rozegrane na Słowacji po raz pierwszy w historii.
Hale w których odbyły się zawody to:
Samsung-Arena (o pojemności 10 115 miejsc)
Steel Aréna (o pojemności 8 378 miejsc)
Zawody odbędą się w dniach 29 kwietnia - 15 maja 2011 roku. Pierwsze dwa mecze odbyły się o tej samej godzinie (16:15). W Bratysławie odbył się mecz Niemców oraz Rosjan. W Koszycach jako pierwsi zagrali Szwajcarzy oraz Francuzi. Pierwszą bramkę w turnieju zdobył Niemiec Thomas Greilinger. W meczu pomiędzy Niemcami i Finlandią strzelono najszybszą bramkę mistrzostw. W trzynastej sekundzie meczu do bramki rywali trafił Tuomo Ruutu.
Wybór gospodarza mistrzostw
Królem strzelców został Fin Jarkko Immonen zdobywca 9 bramek. Zawodnik ten był również najskuteczniejszy w punktacji kanadyjskiej, w której uzbierał łącznie 12 punktów (9 bramek i 3 asysty). Najlepszym asytetem został Norweg Mathis Olimb, który ośmiokrotnie pomógł kolegom z drużyny zdobyć bramkę. Do piątki gwiazd zaliczono: bramkarza reprezentacji Szwecji Viktora Fastha, obrońców: Szweda Petraska i Czecha Židlickýego oraz napastników: Czecha Jágra, Szweda Berglunda oraz Immonena. MVP turnieju został wybrany Viktor Fasth.
Pierwsza dywizja.
Grupa A
Grupa B
Pierwotnie w mistrzostwach pierwszej dywizji miało uczestniczyć 12 zespołów, które zostały podzielone na dwie grupy po 6 drużyn. Rozegrały one mecze systemem każdy z każdym. Zwycięzcy turniejów awansowali do mistrzostw świata elity w 2012 roku, zaś najsłabsze drużyny zostały zdegradowane do drugiej dywizji.
Grupa A rozgrywała swoje mecze w węgierskiej stolicy - Budapeszcie. Mecze odbyły się w dniach 17 - 23 kwietnia 2011 roku. W tym turnieju miała uczestniczyć reprezentacja Japonii, jednak "Japońska Federacja hokeja na lodzie" wycofała się z mistrzostw w związku z katastrofalnym w skutkach tsunami, mające miejsce po trzęsieniu ziemi. Z tego względu w mistrzostwach świata I Dywizji brało udział 11 zespołów.
Grupa B rozgrywała swoje mecze w ukraińskiej stolicy - Kijowie. Mecze odbyły się w dniach 17 - 23 kwietnia 2010 roku.
Mecze Polaków:
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozgrywały one mecze systemem każdy z każdym. Zwycięzcy turniejów awansowali do mistrzostw świata pierwszej dywizji w 2012 roku, zaś najsłabsze drużyny zostały zdegradowane do trzeciej dywizji.
Grupa A rozgrywała swoje mecze w australijskim mieście Melbourne. Mecze odbyły się w dniach 4 - 10 kwietnia 2011 roku.
Grupa B rozgrywała swoje mecze w chorwackiej stolicy - Zagrzebiu. Mecze odbyły się w dniach 10 - 16 kwietnia 2011 roku.
Trzecia dywizja.
W tej części mistrzostw pierwotnie miało uczestniczyć 6 zespołów, jednakże reprezentacja Mongolii została wycofana przez "Mongolski związek Hokeja na Lodzie" z powodów finansowych.
Najlepsze dwa zespoły awansowały do drugiej dywizji. Gospodarzem turnieju było miasto Kapsztad w Republice Południowej Afryki.
Zawody odbyły się w dniach od 11 - 17 kwietnia 2011 roku.

</doc>
<doc id="2276023" url="https://pl.wikipedia.org/wiki?curid=2276023" title="Lidia Rybotycka-Zaremba">
Lidia Rybotycka-Zaremba

Lidia Rybotycka-Zaremba (ur. 1928, zm. 28 czerwca 2000) – polska aktorka i reżyser lalkowych przedstawień teatralnych, pedagog.
Grała na scenie i reżyserowała przedstawienia teatralne. Były to zarówno przedstawienia z udziałem aktora, jak i lalkowe. Równolegle pracowała jako pedagog. Pracowała w Teatrze im. Stefana Żeromskiego w Kielcach i Teatrze Powszechnym w Łodzi. W późniejszych latach skupiła się na pracy pedagogicznej. W swoich pracach zajmowała się problematyką tworzenia teatru dla dzieci i młodzieży oraz metod dotarcia do młodego widza. Prowadziła kursy dramy oraz gier dramowych dla młodych aktorów, którzy przygotowywali się do gry przed najmłodszą widownią. W warszawskich domach kultury prowadziła warsztaty teatralne. Wchodziła w skład Rady Konsultantów podczas Ogólnopolskich Puławskich Spotkań Lalkarzy. W 1974 opublikowała podręcznik "Gry dramatyczne. Teatr młodzieży".
Jest patronką Festiwali Jednego Aktora i Jasełek, która odbywają się co roku w marcu w warszawskim Młodzieżowym Domu Kultury im. Marii Gwizdak, gdzie prowadziła od 1995 warsztaty teatralne. Zginęła tragicznie, jadąc z Krakowa do Warszawy. Została pochowana na cmentarzu Bródnowskim (kw. 5B-VI-27).
Jej bratanicą jest Beata Rybotycka.

</doc>
<doc id="2276027" url="https://pl.wikipedia.org/wiki?curid=2276027" title="Józefa Karska">
Józefa Karska

Józefa Karska (herbu Jastrzębiec; imię zakonne "Maria Józefa od Jezusa Ukrzyżowanego"; ur. 7 kwietnia 1823 we wsi Olchowiec, zm. 11 października 1860 w Rzymie) – polska zakonnica, współzałożycielka Zgromadzenia Sióstr Niepokalanego Poczęcia NMP (niepokalanek) i jego pierwsza przełożona generalna oraz Służebnica Boża, której proces beatyfikacyjny jest obecnie prowadzony.
Życiorys.
Urodziła się 7 kwietnia 1823 w Olchowcu. Była najmłodszą z trzech córek Józefa Wincentego a Paulo Karskiego (1792-1822) herbu Jastrzębiec i Joanny z Jasieńskich (1800-1859) herbu Dołęga. Ochrzczona była przez miejscowego proboszcza, a ceremonii Chrztu św. dopełnił dopiero w Rzymie o. Hieronim Kajsiewicz przed jej bierzmowaniem w 1851. Dzieciństwo spędziła w majątkach rodzinnych w Olchowcu i Jakubowicach. Matka jej intelektualnie zainteresowana zagadnieniami religii, nie wykazywała jednak wielkiej pobożności, ale dbała o formację religijną swoich córek jak też o staranne ich wychowanie i wykształcenie.
Młodość.
Józefa, lata 1839-1849 spędziła w Warszawie w atmosferze konspiracji. Były to czasy politycznej niewoli Polski i szereg osób spośród inteligencji, angażowało się w pracę konspiracyjną. Obok politycznych zainteresowań coraz bardziej pochłaniało Józefę życie towarzyskie. Zetknęła się z wyznawcami modnego wówczas towianizmu i na jakiś czas uwikłała się w ich błędy. Kontakty jej z towiańczykami trwały krótko, ale ujemny wpływ środowiska w jakim się znalazła, wywołał u niej zamęt wewnętrzny, dezorientację w sprawach religii i osłabienie wiary.
W maju 1849 się nawróciła. Weszła w bliższe kontakty z kapucynami warszawskimi i pod ich wpływem włączyła się w pracę społeczno-charytatywną, m.in. pielęgnowała chorych na grasującą w Warszawie cholerę.
Zgromadzenie Sióstr Niepokalanek.
Jednocześnie coraz wyraźniej zaczynała rozumieć rolę kobiety w rodzinie i społeczeństwie oraz jej odpowiedzialność za wychowanie młodego pokolenia. Coraz intensywniej myślała także o życiu zakonnym i czuła się powołaną do założenia zgromadzenia żeńskiego, które by poświęciło się wychowywaniu dziewcząt. Wśród modlitwy w kościele bernardynów (dzisiejszy kościół św. Anny w Warszawie), dał jej Bóg głębokie zrozumienie, iż ma powołać nowe zgromadzenie zakonne.
Niestety rozwijająca się gruźlica płuc udaremniła jej plany. Zmuszona była przerwać działalność charytatywną i w 1850 wyjechała za granicę, na kurację. Przybyła do Rzymu, gdzie na spowiednika i kierownika duchowego obrała spotkanego o. Hieronima Kajsiewicza. Na jego ręce złożyła 7 maja 1851 prywatne śluby dozgonnej czystości i posłuszeństwa.
W 1854 spotkała się z Marceliną Darowską. Wzajemne ich kontakty z czasem zacieśniały się i pogłębiały.
Za początek istnienia Zgromadzenia Sióstr Niepokalanego Poczęcia NMP (niepokalanek) uważa się rok 1857, kiedy to grupa kilku kobiet wraz z Józefą Karską rozpoczęła życie wspólnotowe w rzymskim klasztorze na via Paolina. W 1858 powstały pierwsze konstytucje (reguła zgromadzenia).
Dnia 8 grudnia 1859 odbyły się obłóczyny i publiczne śluby wieczyste Józefy Karskiej. Od tego czasu była matką Marią Józefą od Jezusa Ukrzyżowanego.
Śmierć.
W ostatnich dniach września 1860 o. Hieronim Kajsiewicz udzielił matce Józefie Sakramentu Chorych. Na łożu śmierci matka Józefa wyznaczyła Marcelinę Darowską na swoją następczynię.
Śmierć matki Józefy nastąpiła dnia 11 października 1860, o godzinie 6:30. Pochowana została w podziemiach kościoła św. Klaudiusza w Rzymie, pod ołtarzem Matki Bożej Dobrej Rady. 
Najważniejszym dziełem Józefy Karskiej było zapoczątkowanie nowej rodziny zakonnej w Kościele, z trudem tak wielkim, że przypłaciła to życiem.
Proces beatyfikacyjny.
Prośbę o otwarcie procesu beatyfikacyjnego zgromadzenie złożyło w 1923, jednak proces został otwarty w Rzymie dopiero w 1946.
Grób ze zwłokami Józefy Karskiej odnaleziono 2 listopada 1999. Otwarcia jego dokonano 10 maja 2000. Prochy przewieziono do Szymanowa dnia 26 maja 2000 i złożono na klasztornym 
cmentarzu.

</doc>
<doc id="2276035" url="https://pl.wikipedia.org/wiki?curid=2276035" title="Espen Johnsen">
Espen Johnsen

Espen Johnsen (ur. 20 grudnia 1979 w Kristiansandzie) – piłkarz norweski grający na pozycji bramkarza. W reprezentacji Norwegii rozegrał 18 meczów. Jest starszym bratem Mariusa Johnsena, także piłkarza i 7-krotnego reprezentanta kraju.
Kariera klubowa.
Karierę piłkarską Johnsen rozpoczynał w klubie Vigør Kristiansand. W 1997 roku grał w nim w trzeciej lidze norweskiej. W 1998 roku odszedł do Startu. W 1999 roku awansował z nim z drugiej ligi norweskiej do pierwszej ligi. W Starcie grał także w 2000 roku.
W 2001 roku Johnsen został zawodnikiem Rosenborga Trondheim, w którym zadebiutował 8 lipca 2001 w zremisowanym 1:1 domowym meczu z Vikingiem. Przez pierwsze dwa sezony był rezerwowym bramkarzem dla Islandczyka Árniego Gautura Arasona, ale od 2003 roku był już podstawowym bramkarzem Rosenborga. W Rosenborgu grał do końca 2006 roku. W latach 2001-2004 czterokrotnie z rzędu wywalczył mistrzostwo Norwegii, a w 2006 roku został mistrzem po raz piąty w karierze. W 2003 roku zdobył z Rosenborgiem Puchar Norwegii.
Na początku 2007 roku Johnsen przeszedł z Rosenborga do Strømsgodset IF. W tym klubie swój debiut zanotował 9 kwietnia 2007 w meczu z Odds BK (2:1). W Strømsgodset grał także w 2008 roku. W 2009 roku wrócił do Rosenborga, ale nie rozegrał tam żadnego spotkania będąc dublerem Rune Jarsteina. W 2009 roku zakończył karierę w wieku 30 lat.
Kariera reprezentacyjna.
W reprezentacji Norwegii Johnsen zadebiutował 22 maja 2003 roku w wygranym 2:0 towarzyskim spotkaniu z Finlandią. W swojej karierze grał także m.in. w eliminacjach do Euro 2004 i MŚ 2006. Od 2003 do 2006 roku rozegrał w kadrze narodowej 18 meczów.

</doc>
<doc id="2276042" url="https://pl.wikipedia.org/wiki?curid=2276042" title="Vito Genovese">
Vito Genovese

Vito Genovese, „Don Vito” (ur. 21 listopada 1897 w Tufino, zm. 14 lutego 1969 w Springfield) – amerykański gangster włoskiego pochodzenia, jeden z najpotężniejszych członków zorganizowanego świata przestępczego tzw. amerykańskiego syndykatu, który wykrystalizował się po Wojnie castellammaryjskiej.
Swoją przestępczą karierę rozpoczął w latach dwudziestych XX wieku u boku Lucky Luciano. Wraz z trzema kompanami (Albert Anastasia, Joe Adonis i Bugsy Siegel) wykonał wyrok śmierci na Giuseppe „Joe Boss” Masserii (15 kwietnia 1931). Był to element Wojny Castellammarese.
Po powrocie do Stanów Zjednoczonych w 1944 roku (wcześniej uciekł do Włoch, gdyż groziło mu oskarżenie o morderstwo) usiłował przejąć kontrolę nad rodziną Luciano (Lucky Luciano w 1946 roku został deportowany do Włoch, skąd później przedostał się na Kubę). Odpowiedzialny za zabójstwo m.in. Willi’ego Moretti’ego (1951) i Alberta Anastasii (1957), stał za nieudanym zamachem na Franka Costello (1957).
W 1957 roku na Konferencji w Apalachin, której przewodniczył, liczył, że obejmie stanowisko ‘Bossa nad bossami’. W wyniku spisku, jaki uknuli przeciwko niemu: Frank Costello, Meyer Lansky, Lucky Luciano i Carlo Gambino, konferencja zakończyła się fiaskiem (policja stanowa przeprowadziła nalot). Ci sami gangsterzy postanowili później ostatecznie rozwiązać problem z niewygodnym rywalem (choć w przeszłości z nim współpracowali). Obmyślili trefny przemyt narkotyków, w który najprawdopodobniej wtajemniczyli szefa chicagowskej mafii Sama Giancanę.
Na podstawie zeznań przekupionego przez nich handlarza narkotykami, sąd w 1959 roku skazał Vito Genovese na 15 lat pozbawienia wolności. Zmarł w 1969 roku w więzieniu.

</doc>
<doc id="2276043" url="https://pl.wikipedia.org/wiki?curid=2276043" title="Kamienica Ohrensteina w Krakowie">
Kamienica Ohrensteina w Krakowie

Kamienica Ohrensteina – jeden z zabytkowych budynków Krakowa. Znajduje się w Dzielnicy I Stare Miasto, na Stradomiu, przy ul. Dietla 42 (róg ul. Stradomskiej 27).
Kamienica, której właścicielem był kupiec win Mojżesz Ohrenstein i jego żona Róża, powstała w latach 1911-1913. 
Modernistyczny budynek projektował architekt Jan Zawiejski. Budowla powstała na miejscu starszego domu, którego właścicielami byli najpierw dziadek, a potem (na przełomie XIX i XX wieku) ciotka Zawiejskiego.
Kamienica jest najbardziej charakterystyczną budowlą Stradomia. Iglica na kopule budynku została zdemontowana przez żołnierzy niemieckich podczas drugiej wojny światowej.
Do 1939 była to największa kamienica czynszowa w Krakowie.

</doc>
<doc id="2276049" url="https://pl.wikipedia.org/wiki?curid=2276049" title="Pięciornik drobny">
Pięciornik drobny

Pięciornik drobny, p. drobnokwiatowy ("Potentilla micrantha" Ramond ex DC.) – gatunek rośliny z rodziny różowatych ("Rosaceae"). 
Rozmieszczenie geograficzne.
Występuje głównie nad Morzem Śródziemnym w Europie, Afryce Północnej i Azji Mniejszej. Zwarty zasięg występowania ciągnie się od Pirenejów poprzez Europę Południową po Półwysep Bałkański. Najliczniej występuje w górach Europy Południowej. Poza tym zwartym zasięgiem istnieją oderwane rejony występowania w Hiszpanii, Europie Środkowej, nad Morzem Czarnym, na Kaukazie i w Afryce Południowej. W Polsce opisano jego występowanie tylko w dwóch miejscach na trzech stanowiskach. Pierwsze stanowisko znajduje się w rezerwacie przyrody Modrzewina na Mazowszu, dwa pozostałe w Beskidzie Makowskim na opadających do doliny Koszarawy stokach góry Janikowa Grapa. W 2007 stwierdzono tutaj występowanie dwóch populacji; jedna na wysokości około 420-465 m n.p.m., druga na wysokości około 640-645 m.
Biologia i ekologia.
Bylina, hemikryptofit. Kwitnie zazwyczaj od kwietnia do maja, czasami już w marcu. Rozmnaża się przez nasiona, ale również wegetatywnie przez rozłogi. Występuje w lasach, ale także na siedliskach otwartych – w murawach górskich na wapiennym podłożu. Liczba chromosomów 2n = 12, 14 Co, Ga 2, 3, 4, 5, 6.
Zagrożenia i ochrona.
Według Polskiej Czerwonej Księgi Roślin (2001) – gatunek narażony na wymarcie (kategoria zagrożenia VU). W wydaniu z 2014 roku otrzymał kategorię EN (zagrożony). Umieszczony także na Czerwonej liście roślin i grzybów Polski (2006) w kategorii zagrożenia E (wymierający – krytycznie zagrożony). W wydaniu z 2016 roku otrzymał kategorię EN (zagrożony).
Stanowisko na Mazowszu znajduje się na chronionym obszarze rezerwatu przyrody. Jedno ze stanowisk w Beskidzie Makowskim nie jest zagrożone, gdyż znajduje się na trudno dostępnym terenie (na odsłonięciu piaskowców na pionowej niemal ścianie). Zagrożone jest natomiast drugie, wyżej położone stanowisko, a przyczyną zagrożenia jest zaprzestanie koszenia polany, na której się znajduje. Efektem samorzutnie następującej sukcesji wtórnej jest bowiem zarastanie polany przez zagłuszającą pięciornika wyższą roślinność, a później przez las. Część polany zresztą została już obsadzona świerkiem. W Beskidzie Makowskim w latach 200-2001 liczba kęp na obydwu stanowiskach wynosiła razem około 300-400. Aby zachować pięciornika na tych stanowiskach należałoby utworzyć na Janikowej Grapie rezerwat przyrody nieżywionej (na dolnym stanowisku z pionową ścianą piaskowca), zaś na górnym kosić polanę i usuwać zadrzewienia. W Polsce gatunek ten jest uprawiany w Ogrodzie Botanicznym w Krakowie oraz w Ogrodzie Botanicznym w Warszawie. Gatunek objęty ochroną ścisłą.

</doc>
<doc id="2276051" url="https://pl.wikipedia.org/wiki?curid=2276051" title="Potentilla micrantha">
Potentilla micrantha



</doc>
<doc id="2276055" url="https://pl.wikipedia.org/wiki?curid=2276055" title="Henning Brand">
Henning Brand



</doc>
<doc id="2276058" url="https://pl.wikipedia.org/wiki?curid=2276058" title="Carole Ann Ford">
Carole Ann Ford

Carole Ann Ford (ur. 16 czerwca 1940) – brytyjska aktorka, znana z roli Susan Foreman w brytyjskim serialu science-fiction "Doktor Who", w którym grała w latach 1963 do 1964, a następnie w latach 1983 i 1993. Zaczęła grać w filmach gdy miała 8 lat.

</doc>
<doc id="2276059" url="https://pl.wikipedia.org/wiki?curid=2276059" title="Armata morska">
Armata morska



</doc>
<doc id="2276061" url="https://pl.wikipedia.org/wiki?curid=2276061" title="Bad (utwór U2)">
Bad (utwór U2)

Bad – utwór rockowej grupy U2, pochodzący z jej wydanego w 1984 albumu "The Unforgettable Fire".
Utwór opowiada o uzależnieniu od heroiny. Popularność zdobył podczas koncertu Live Aid na Wembley 13 lipca 1985, kiedy to U2 odegrało emocjonalną, dwunastominutową wersję utworu, a Bono zszedł ze sceny i zatańczył z fanką. „Bad” do dziś jest jedną z ulubionych piosenek zespołu.
Piosenkę grano podczas "The Unforgettable Fire Tour" w 1985, potem nie grano jej aż do "Zoo TV Tour" w 1993 i "PopMart Tour" w 1997. W 2001 powróciła podczas "Elevation Tour", a w 2009 zagrano ją podczas "U2 360° Tour".
Utwór znajduje się na minialbumie "Wide Awake in America" wydanym w maju 1985 w wersji na żywo, razem z „A Sort of Homecoming”, a także na składance "The Best of 1980-1990" z 1998.

</doc>
<doc id="2276067" url="https://pl.wikipedia.org/wiki?curid=2276067" title="Geir Frigård">
Geir Frigård

Geir Frigård (ur. 3 listopada 1970 w Vormsundzie) – piłkarz norweski grający na pozycji napastnika. W reprezentacji Norwegii rozegrał 5 meczów i strzelił 1 gola.
Kariera klubowa.
Karierę piłkarską Frigård rozpoczynał w amatorskich klubach Funnefoss/Vormsund i Løvenstad FK. W 1989 roku został piłkarzem klubu Lillestrøm SK. W tamtym roku zadebiutował w jego barwach w pierwszej lidze norweskiej, a następnie wywalczył mistrzostwo Norwegii. W 1993 roku odszedł do Kongsvingeru IL, w którym występował przez dwa lata. W 1995 roku wrócił do Lillestrøm SK. W 1996 roku został z Lillestrøm wicemistrzem kraju.
Latem 1997 roku Frigård przeszedł z Lillestrøm do austriackiego LASK Linz. W sezonie 1997/1998 strzelił 23 gole w barwach LASK i wywalczył tytuł króla strzelców austriackiej Bundesligi.
W 1998 roku Frigård odszedł do niemieckiego drugoligowca, Tennis Borussii Berlin. W 1999 roku ponownie zmienił klub i przeszedł do francuskiego CS Sedan. W sezonie 2000/2001 ponownie występował w LASK Linz, a w 2001 roku został piłkarzem belgijskiego Lierse SK. W Lierse grał do końca 2003 roku.
W 2004 roku Frigård wrócił do Norwegii. Został wówczas graczem klubu Hamarkameratene. Po 2 latach gry w nim odszedł do trzecioligowego Eidsvold Turn. W 2007 roku jako gracz tego zespołu zakończył karierę.
Kariera reprezentacyjna.
W reprezentacji Norwegii Frigård zadebiutował 15 stycznia 1994 roku w przegranym 1:2 towarzyskim spotkaniu ze Stanami Zjednoczonymi. W kadrze narodowej grał jedynie w 1994 roku. Rozegrał w niej 5 meczów i strzelił 1 gola, 7 września 1994, w meczu eliminacyjnym do Euro 96 z Białorusią (1:0).

</doc>
<doc id="2276070" url="https://pl.wikipedia.org/wiki?curid=2276070" title="Geir Frigaard">
Geir Frigaard



</doc>
<doc id="2276075" url="https://pl.wikipedia.org/wiki?curid=2276075" title="VDrift">
VDrift

VDrift – wieloplatformowy, dostępny na wolnej licencji symulator jazdy samochodem skierowany głównie w stronę driftu. VDrift jest wydawany na licencji GNU General Public License (GPL) v2. Aktualnie jest dostępny dla systemów Linux, FreeBSD, OS X oraz Microsoft Windows.
Historia.
VDrift został stworzony przez Joe Venzona w roku 2005. Venzon, który był fanem gry Gran Turismo był rozczarowany fizyką w grze podczas jazdy w poślizgu. Po poszukiwaniach w sieci znalazł open-sourcową grę "Vamos Automotive Simulator" w której fizyka była lepsza jednak grafika była bardzo minimalistyczna oraz możliwości były małe. Modyfikująć Vamos z użyciem kodu z jego wcześniejszych eksperymentów z silnikami 3D stworzył pierwszą wersję VDrift.

</doc>
<doc id="2276077" url="https://pl.wikipedia.org/wiki?curid=2276077" title="Exorista">
Exorista

Exorista – rodzaj muchówek z rodziny rączycowatych (Tachinidae).
Podrodzaje i gatunki.
Poniższa lista podrodzajów i gatunków jest niekompletna.

</doc>
<doc id="2276086" url="https://pl.wikipedia.org/wiki?curid=2276086" title="Vasile Crișan">
Vasile Crișan

Vasile Crișan (ur. 25 grudnia 1905) – rumuński strzelec. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 42. miejsce w strzelaniu z pistoletu dowolnego z 50 metrów.

</doc>
<doc id="2276090" url="https://pl.wikipedia.org/wiki?curid=2276090" title="Eduard Grand">
Eduard Grand

Eduard Grand (ur. 15 grudnia 1908) – rumuński strzelec. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 64. miejsce w strzelaniu z karabinu z 50 metrów.

</doc>
<doc id="2276094" url="https://pl.wikipedia.org/wiki?curid=2276094" title="Hiacynta Lula">
Hiacynta Lula

Joanna Józefa Lula, w zakonie siostra Hiacynta (ur. 21 marca 1915 w Czeluśnicy, zm. 8 września 1943 w Auschwitz) – polska siostra zakonna ze Zgromadzenia Sióstr Służebniczek Najświętszej Maryi Panny, Służebnica Boża.
Urodziła się Czeluśnicy, jako Joanna Józefa Lula.
Wstąpiła do Zgromadzenia Sióstr Służebniczek NMP, przyjmując imię zakonne Hiacynta; pracowała w domu zakonnym Jasionów.
Aresztowana została 25 marca 1943 roku w Jasionowie. Więziono ją w Jaśle i w Tarnowie. Następnie przewieziono ją do niemieckiego obozu koncentracyjnego KL Auschwitz-Birkenau. Otrzymała numer obozowy 47624. Została rozstrzelana 8 września 1943 w KL Auschwitz.
Dnia 17 września 2003 roku biskup pelpliński Jan Bernard Szlaga otworzył proces beatyfikacyjny grupy 122 polskich ofiar hitleryzmu. Wśród nich znalazła się siostra Hiacynta Lula. 
Jest patronką jednej z ulic w Jaśle (dzielnica Żółków). 

</doc>
<doc id="2276095" url="https://pl.wikipedia.org/wiki?curid=2276095" title="Kateryna Burmistrowa">
Kateryna Burmistrowa

Kateryna Wołodymyriwna Burmistrowa (ukr. Катерина Володимирівна Бурмістрова; ur. 20 listopada 1979 w Sumach) – ukraińska zapaśniczka startująca w kategoriach do 67 kg i do 72 kg w stylu wolnym, mistrzyni świata, czterokrotna mistrzyni Europy, olimpijka z Londynu 2012, gdzie zajęła trzynaste miejsce w kategorii 72 kg.
Największym jej sukcesem jest złoty medal mistrzostw świata w Chalkidzie w 2002 w kategorii do 72 kg. Jest czterokrotną triumfatorką w mistrzostwach Europy (2004, 2005, 2009, 2011) oraz srebrną medalistką uniwersjady w 2005.
Pierwsza w Pucharze Świata w 2001 i 2012; trzecia w 2005 i szósta w 2015 roku.

</doc>
<doc id="2276109" url="https://pl.wikipedia.org/wiki?curid=2276109" title="Toyota Ractis">
Toyota Ractis

Toyota Ractis – samochód osobowy typu minivan segmentu B produkowany od roku 2005 przez japońską firmę Toyota. Od 2010 roku produkowana jest druga generacja modelu (sprzedawana w Europie pod nazwą Toyota Verso-S).
Pierwsza generacja.
Toyota Ractis I została po raz pierwszy zaprezentowana w 2005 roku.
Druga generacja.
Toyota Ractis II została po raz pierwszy zaprezentowana w 2010 roku.

</doc>
<doc id="2276110" url="https://pl.wikipedia.org/wiki?curid=2276110" title="Debrzno Wieś">
Debrzno Wieś



</doc>
<doc id="2276112" url="https://pl.wikipedia.org/wiki?curid=2276112" title="Toyota Verso-S">
Toyota Verso-S



</doc>
<doc id="2276120" url="https://pl.wikipedia.org/wiki?curid=2276120" title="Domangart Réti">
Domangart Réti

Domangart Réti – król Dalriady we wczesnym VI wieku został królem po tym jak zmarł jego ojciec Fergus Mór. Miał przynajmniej dwóch synów Comgalla oraz Gabrána, obydwaj zostali królami w następstwie.
Zgodnie z Żywotem trójdzielnym Świętego Patryka, Domangart miał być obecny przy śmierci świętego, około 493r. Domangart zmarł około 507r. i został zastąpiony na tronie przez Comgalla.
Jego przydomek, Réti występuje w "Żywocie Świętego Kolumba" pióra Adomnána, w formie Corcu Réti prawdopodobnie użyty jako synonim Dalriada. Corcu w archaicznym irlandzkim oznacza grupę rodzinną bądź plemienną i z reguły był powiązany z imieniem boskiego bądź mitycznego przodka, podobnie jak słowo Dál. Alternatywnie, raczej niż synonim całej Dalriady, sugerowano, że Corcu Réti było nazwą nadaną dla rodziny panującej, która później podzieliła się na Cenél nGabráin z Kintyre czy Cenél Comgaill z Cowal.

</doc>
<doc id="2276121" url="https://pl.wikipedia.org/wiki?curid=2276121" title="Romualda Franciszka Grzanka">
Romualda Franciszka Grzanka

Franciszka Grzanka, w zakonie siostra Romualda, (ur. 11 stycznia 1901 w Jamach, zm. 26 czerwca 1941 w Bojanowie) – polska siostra zakonna ze Zgromadzenia Sióstr Służebniczek Najświętszej Maryi Panny, Służebnica Boża.
Urodziła się, jako Franciszka Grzanka, w zakonie przyjęła imię Romualda.
Pracowała w domu zakonnym w Liskowie, gdzie została aresztowana 19 lutego 1941 roku i osadzona w obozie pracy w Bojanowie.
Zmarła tam 26 czerwca 1941 roku.
Dnia 17 września 2003 roku biskup pelpliński Jan Bernard Szlaga otworzył proces beatyfikacyjny grupy 122 polskich ofiar hitleryzmu. Wśród nich znalazła się siostra Romualda Grzanka.

</doc>
<doc id="2276122" url="https://pl.wikipedia.org/wiki?curid=2276122" title="Mail Transfer Agent">
Mail Transfer Agent



</doc>
<doc id="2276126" url="https://pl.wikipedia.org/wiki?curid=2276126" title="Międzynarodowa karta bezpieczeństwa chemicznego">
Międzynarodowa karta bezpieczeństwa chemicznego

Międzynarodowa karta bezpieczeństwa chemicznego (, "") – dokument będący krótkim podsumowaniem danych dotyczących bezpiecznego użycia substancji chemicznej oraz zagrożeń i ryzyka stwarzanych przez tę substancję. Karty przygotowywane są w ramach Międzynarodowego Programu Bezpieczeństwa Chemicznego we współpracy z Komisją Europejską i innymi instytucjami.
Karty publikowane są w języku angielskim w oparciu o szablon zawierający kilkaset standardowych zwrotów, ułatwiających tłumaczenie na inne języki, z których wybierane są odpowiednie dla danej substancji. W chwili obecnej karty tłumaczone są na 16 języków (chiński, fiński, francuski, hindi, hiszpański, japoński, koreański, niderlandzki, niemiecki, polski, rosyjski, suahili, tajski, urdu, węgierski, włoski). Tłumaczeniem na język polski zajmuje się Instytut Medycyny Pracy im. prof. Jerzego Nofera w Łodzi. W listopadzie 2017 roku w języku angielskim dostępnych było ponad 1700 kart.

</doc>
<doc id="2276134" url="https://pl.wikipedia.org/wiki?curid=2276134" title="Strachocin-Swojczyce-Wojnów">
Strachocin-Swojczyce-Wojnów

Strachocin-Swojczyce-Wojnów – osiedle administracyjne Wrocławia utworzone na terenie byłej dzielnicy Psie Pole.
Osiedle Strachocin-Swojczyce-Wojnów powstało na mocy uchwały Rady Miejskiej Wrocławia XX/110/91 wprowadzającej nowy system podziału administracyjnego Wrocławia, gdzie osiedla zastąpiły funkcjonujące do tej pory dzielnice. Osiedle obejmuje obszar dawnych wsi: Swojczyce i Strachocin przyłączonych do miasta w 1 kwietnia 1928 roku, Wojnowa przyłączonego 1 stycznia 1951r. oraz dawnej osady Popiele. 
Osiedle sąsiaduje z Kowalami i osiedlem Psie Pole-Zawidawie, od którego oddzielone jest rzeką Widawą, osiedla Wielkiej Wyspy i Księże oddzielone są doliną Odry i kanałem nawigacyjnym. Pozostała część granic osiedla jest jednocześnie administracyjną granicą miasta.

</doc>
<doc id="2276140" url="https://pl.wikipedia.org/wiki?curid=2276140" title="George Stack">
George Stack

George Stack (ur. 9 maja 1946 w Corku) – brytyjski duchowny rzymskokatolicki, w latach 2001-2011 biskup pomocniczy archidiecezji westminsterskiej. W latach 2011-2022 arcybiskup metropolita Cardiff.
Biografia.
Prezbiter.
W latach 1966-1972 przechodził formację duchowną w Kolegium św. Edmunda w Ware. W 1971 otrzymał święcenia diakonatu, został inkardynowany do archidiecezji westminsterskiej i skierowany do pracy w parafii Matki Bożej i św. Józefa w Hanwell w zachodnim Londynie. W 1972 bp Victor Guazzelli udzielił mu święceń prezbiteriatu. W latach 1974-1977 odbył świeckie studia licencjackie w zakresie pedagogiki. W 1977 został pracownikiem archidiecezjalnego Centrum Oświaty Religijnej i zarazem wikariuszem w parafii św. Pawła Apostoła w Wood Green. W 1983 został awansowany na proboszcza parafii Matki Bożej Wspomożycielki Chrześcijan w Kentish Town. W 1990 został mianowany wikariuszem biskupim ds. duchowieństwa, z zamieszkaniem w Domu Arcybiskupim. Trzy lata później objął probostwo parafii katedralnej.
Biskup.
12 kwietnia 2001 papież Jan Paweł II mianował ks. Stacka biskupem pomocniczym jego macierzystej archidiecezji ze stolicą tytularną Gemellae in Numidia. Sakrę otrzymał 10 maja 2001 z rąk kardynała Cormaca Murphy-O’Connora. Bp Stack odpowiadał w archidiecezji westminsterskiej za kwestie oświaty i formacji. W imieniu arcybiskupa Westminsteru sprawował także bezpośredni nadzór kanoniczny nad należącymi do archidiecezji parafiami w hrabstwie Hertfordshire.
19 kwietnia 2011 Stolica Apostolska ogłosiła jego nominację na arcybiskupa metropolitę Cardiff, kończąc tym samym ponad roczny okres sedyswakancji na tej stolicy biskupiej, po przeniesieniu abpa Petera Smitha do archidiecezji Southwark. Ingres abpa do katedry w Cardiff odbył się 20 czerwca 2011.
Jest członkiem Departamentu Oświaty Katolickiej i Formacji Konferencji Biskupów Katolickich Anglii i Walii. W imieniu Episkopatu sprawuje również nadzór nad Narodowym Biurem ds. Powołań.
27 kwietnia 2022 papież Franciszek przyjął jego rezygnację z funkcji arcybiskupa metropolity Cardiff.

</doc>
<doc id="2276142" url="https://pl.wikipedia.org/wiki?curid=2276142" title="Masaya Katō">
Masaya Katō

 – japoński aktor i seiyū pochodzący z Nary.
Filmografia.
Jako aktor.
Źródło: "Filmweb"
Seriale.
Źródło: "Filmweb"
Głos.
Źródło: "Filmweb"

</doc>
<doc id="2276143" url="https://pl.wikipedia.org/wiki?curid=2276143" title="Katō Masaya">
Katō Masaya



</doc>
<doc id="2276149" url="https://pl.wikipedia.org/wiki?curid=2276149" title="Anna Jachnina">
Anna Jachnina

Anna Jachnina, z d. Grzelecka (ur. 26 maja 1914 w Ciechocinku, zm. 20 lipca 1996) – polska reporterka radiowa, autorka tekstu piosenki "Siekiera, motyka".
Życiorys.
W 1933 ukończyła Liceum ss. Urszulanek we Włocławku. W 1935 wyszła za mąż za Juliana Jachnę, oficera 36 Pułku Piechoty Legii Akademickiej i zamieszkała z nim w Warszawie. Po wybuchu II wojny światowej pracowała w szpitalu, od listopada 1941 służyła w Związku Walki Zbrojnej, od lutego 1942 w Armii Krajowej, pracowała w komórce "Sztuka" i tzw. "KOPR" (Komisji Propagandy) Biura Informacji i Propagandy AK. Zimą 1942, prawdopodobnie w mieszkaniu przy ul. Francuskiej na Saskiej Kępie, napisała słowa piosenki "Siekiera, motyka". Zredagowała też broszury "Anegdoty i dowcipy wojenne" (z Marianem Ruth Buczkowskim) i "Posłuchajcie ludzie". W tym samym roku wygrała konspiracyjny konkurs na "pamiętnik z oblężonej Warszawy" (jej praca została opublikowana w broszurze "Pamiętniki z obrony Warszawy" we wrześniu 1942). W listopadzie 1942 została aresztowana przez gestapo i trafiła na Pawiak i jeszcze w 1942 do obozu w Auschwitz. W październiku 1944 została przeniesiona do obozu w Ravensbrück, skąd została uwolniona w kwietniu 1945 w ramach akcji hrabiego Folke Bernadotte. 
Od maja 1945 przebywała w Szwecji, wróciła do Polski w kwietniu 1946. Początkowo pracowała w gdańskim Biurze Odbudowy Portu. Od 1947 mieszkała w Bydgoszczy, od 1948 do przejścia na emeryturę w 1974 była pracownikiem Rozgłośni Regionalnej Polskiego Radia w Bydgoszczy. Była m.in. kierownikiem redakcji kulturalnej oraz regionalnej oraz zastępcą kierownika audycji literackich. Od 1950 dokumentowała sztukę i kulturę ludową, której poświęciła ponad 300 audycji radiowych. Ponad 800 taśm magnetofonowych przekazała Muzeum Etnograficznemu w Toruniu. Organizowała także wystawy i konkursy folklorystyczne, uczestniczyła w przygotowaniu licznych publikacji poświęconych kulturze ludowej, w tym śpiewników. Należała do założycieli Kujawsko-Pomorskiego Towarzystwa Kulturalnego, była członkiem jego zarządu.
W 1975 otrzymała Medal Stolema, w 1979 Nagrodę im. Oskara Kolberga.

</doc>
<doc id="2276150" url="https://pl.wikipedia.org/wiki?curid=2276150" title="Mistrzostwa Europy w Biegach Górskich 2005">
Mistrzostwa Europy w Biegach Górskich 2005

4. Mistrzostwa Europy w Biegach Górskich – zawody lekkoatletyczne, które odbyły się w Heiligenblut u podnóża Großglockner w Austrii 10 lipca 2005.

</doc>
<doc id="2276152" url="https://pl.wikipedia.org/wiki?curid=2276152" title="Kutry trałowe typu TR-41">
Kutry trałowe typu TR-41



</doc>
<doc id="2276153" url="https://pl.wikipedia.org/wiki?curid=2276153" title="Reprezentacja Japonii w hokeju na lodzie mężczyzn">
Reprezentacja Japonii w hokeju na lodzie mężczyzn

Reprezentacja Japonii w hokeju na lodzie mężczyzn - od 1930 roku jest członkiem IIHF. W aktualnym rankingu IIHF (2010) zajmuje 21. miejsce. Dotychczas dziewięciokrotnie zagrali na igrzyskach olimpijskich, zajmując najwyżej ósme miejsce w 1960 roku wyprzedzając jedynie drużynę Australii. Dziewięciokrotnie zagrali na mistrzostwach świata elity. W latach 1998-2004 dzięki zwycięstwom w "azjatyckich kwalifikacjach do mistrzostw świata". Od 2005 roku gra w pierwszej dywizji. W 2011 roku nie przystąpiła do mistrzostw świata z powodu następstw po trzęsieniu ziemi.
Od 2003 do 2015 trenerem kadry był Mark Mahon.

</doc>
<doc id="2276156" url="https://pl.wikipedia.org/wiki?curid=2276156" title="Język tashelhiyt">
Język tashelhiyt

Język tashelhiyt (tashelhit, tachelhit, shilha, szilha, tasoussit) – najczęściej używany język północnoberberyjski, spotykany głównie w dolinie Sus w południowo-zachodnim Maroku, a w mniejszym stopniu w Algierii (przy granicy z Marokiem) i wśród emigrantów we Francji. Ma wiele zapożyczeń z arabskiego. W Algierii istnieje dialekt tego języka zwany "susiua".
Literatura.
Istnieją liczne tradycje ustnej literatury w tym języku. We Francji i w Holandii zgromadzono zbiory religijnych rękopisów w tashelhit.
Pismo.
Najczęściej używany jest system pisania – tifinagh. We wcześniejszych okresach dominowało pismo arabskie. Powstawały (i powstają) też zapisy łacinką.

</doc>
<doc id="2276157" url="https://pl.wikipedia.org/wiki?curid=2276157" title="Hybris (ujednoznacznienie)">
Hybris (ujednoznacznienie)



</doc>
<doc id="2276161" url="https://pl.wikipedia.org/wiki?curid=2276161" title="Andreas Marggraf">
Andreas Marggraf



</doc>
<doc id="2276162" url="https://pl.wikipedia.org/wiki?curid=2276162" title="Georg von Hevesy">
Georg von Hevesy



</doc>
<doc id="2276163" url="https://pl.wikipedia.org/wiki?curid=2276163" title="Comgall">
Comgall

Comgall mac Domangairt (ur. ? - zm. ok. 537) – Król Dalriady w początkowym okresie VI wieku n.e. Jego ojcem był Domangart Réti a dziadkiem Fergus Mór. Kroniki Ulsteru podają jego datę śmierci na 538, 542 lub 545, a Kroniki Tigernach na 537.
Comgall.
O życiu Comgalla wiadomo niewiele, poza datą jego śmierci. Znany z powodu bycia tytularnym założycielem Cenél Comgaill jednego z klanów Dalriada. Zgodnie z tekstem Senchus fer n-Alban, średniowiecznego tekstu dot. historii Szkocji Comgall miał siedmiu synów, ale podaje imiennie tylko sześciu; Loingsech, Nechtan, Artan, Tuatan, Tutio, oraz Coirpre.
Cenél Comgaill.
Irlandzkie źródła bardzo rzadko odnoszą się do Cenél Comgaill, natomiast ostatnie badania wykazują, że klan mógł odgrywać kluczową rolę w procesie galicyzowania Piktów. Nastąpiło to za sprawą ślubu Dargart mac Finguine (wywodzącego się z Cenél Comgaill) z piktyjską księżniczką Der-Ilei, co zaowocowało przynajmniej dwoma królami piktyjskimi posiadającymi mieszaną krew Bridei IV i Nechtan IV mac der Ilei.
Cenél Comgaill prawdopodobnie mieli swoje siedziby w okolicach Cowal oraz na wyspie Bute. Istnieje przypuszczenie, że kontrolowali też południową część wyspy Arran.

</doc>
<doc id="2276170" url="https://pl.wikipedia.org/wiki?curid=2276170" title="Języki bantu G">
Języki bantu G

Języki bantu G – grupa języków bantu wydzielonych ze względów bardziej geograficznych niż genetycznych przez Malcolma Guthriego, używanych we wschodniej Afryce, zwłaszcza w Tanzanii. Do tej grupy należy m.in. suahili.
Klasyfikacja.
Poniżej przedstawiono klasyfikację języków bantu F według Guthriego zaktualizowaną przez J.F. Maho. Klasyfikacja Ethnologue bazuje na klasyfikacji Guthriego, jednak odbiega od niej znacznie, m.in. stosuje inny kod – trzyliterowy oparty na ISO 639 i inaczej grupuje języki.
G20 Języki szambala.
G20 – nowe języki:
G40 Języki suahili.
G40 – nowe języki:

</doc>
<doc id="2276172" url="https://pl.wikipedia.org/wiki?curid=2276172" title="Jaką mnie pragniesz">
Jaką mnie pragniesz

Jaką mnie pragniesz ("As You Desire Me") – amerykański dramat filmowy z 1932 roku.
Obraz wyreżyserował George Fitzmaurice, a główne role zagrali Greta Garbo i Melvyn Douglas. Był to ostatni film aktorki w ramach pierwszego kontraktu z MGM (co sprowokowało insynuacje, jakoby tym filmem Garbo miała zakończyć karierę). Po jego premierze nastąpiła półtoraroczna przerwa w karierze gwiazdy, kiedy to powróciła w filmie "Królowa Krystyna" w grudniu 1933. Obraz "Jaką mnie pragniesz" został nominowany do nagrody National Board of Review.

</doc>
<doc id="2276174" url="https://pl.wikipedia.org/wiki?curid=2276174" title="Jan Stachura (żołnierz)">
Jan Stachura (żołnierz)

Jan Stachura, ps. „Smrek”, „Adam” (ur. 15 maja 1916 w Mszanie Dolnej, zm. 11 czerwca 1985 w Villiers-le-Morhier) − oficer Wojska Polskiego i Armii Krajowej, dowódca oddziału partyzanckiego „Wilk” a później 6 kompanii II batalionu w 1 pułku strzelców podhalańskich AK, w 1945 roku uwięziony przez Urząd Bezpieczeństwa, uciekł z więzienia w Wadowicach i przedostał się do Francji.
Życiorys.
Rodzicami Jana Stachury byli Adam, pracownik kolejowy i Maria z domu Topielec. Miał trzech braci i dwie siostry. Od 1930 uczęszczał do Prywatnego Seminarium
Koedukacyjnego w Jordanowie, w którym w czerwcu 1935 zdał egzamin maturalny i uzyskał prawo nauczania w szkołach podstawowych. W tym samym roku zgłosił się do odbycia jednorocznej ochotniczej służby wojskowej. Został przyjęty na Dywizyjny Kurs Podchorążych Rezerwy 21 DPG przy 4 Pułku Strzelców Podhalańskich w Cieszynie. Od 1937 uczył na Wileńszczyźnie. Był związany z ruchem ludowym.
We wrześniu 1939 roku powołany do wojska podchorąży rezerwy, wziął udział w walkach w składzie oddziałów Armii Karpaty. Po jej rozbiciu ukrywał się w okolicach Szczawy. Na początku 1940 roku współorganizował, i przejściowo dowodził, pod pseudonimem „Smrek” (z Władysławem Szczypką „Lechem” i Stanisławem Ziębą „Rysiem”), placówką ruchu oporu „Mnich”, włączoną następnie do Związku Walki Zbrojnej i Armii Krajowej. W 1942 roku Władysław Szczypka i Jan Stachura tworzą własne oddziały partyzanckie: „Wilk” i „Mszyca”, działające na terenie Gorców.
W pierwszych miesiącach 1943 roku doszło do połączenia się oddziałów „Lecha” i „Smreka”, do których wkrótce dołączył ze swą grupą Józef Kuraś „Ogień”. Dowódcą połączonego oddziału „Wilk”, został porucznik Władysław Szczypka, jego zastępcą Jan Stachura. Był to pierwszy duży oddział partyzancki Armii Krajowej działający w rejonie Turbacza, podlegający nowosądeckiemu Inspektoratowi AK. Jesienią 1943 roku w wypadku z bronią śmierć poniósł porucznik „Lech” i dowódcą „Wilka” został Jan Stachura. W tym samym czasie aresztowano jego rodziców oraz siostry i osadzono w obozie w Płaszowie. Ojciec zmarł wkrótce po uwięzieniu i na jego cześć Jan Stachura przyjął nowy pseudonim „Adam”.
Do ważniejszych akcji oddziału „Adama” należały: opanowanie stanicy "Grenzschutzu" w Wierchomli 8 października 1943 roku i atak na placówkę niemieckiej służby leśnej ("Forstschutzu") w Rytrze kilka dni później. Jesienią do oddziału dołączyli dwaj zbiegli z obozu jenieckiego żołnierze alianccy: Kanadyjczyk Hubert Brooks i Szkot John Duncan. Pod koniec 1943 roku dowództwo nad „Wilkiem” objął porucznik Krystian Więckowski „Zawisza”, zaś Jan Stachura został skierowany w rejon Lubonia Wielkiego, gdzie poprowadził kurs podchorążych.
W 1944 roku Inspektorat AK w Nowym Sączu przystąpił do organizacji 1 Pułk Strzelców Podhalańskich AK, dowodzonego najpierw przez podpułkownika Stanisława Mireckiego „Pocieja”, a po jego śmierci w sierpniu przez majora Adama Stabrawę „Borowego”. Jan Stachura został dowódcą 6-tej kompanii II batalionu, operującego na terenie powiatu limanowskiego, w lasach na stokach Lubonia i Turbacza. W ciągu kilku ostatnich miesięcy 1944 roku kompania „Adama” przeprowadziła szereg udanych akcji, między innymi likwidację posterunku żandarmerii w Kamienicy, atak na sanatorium dla rekonwalescentów niemieckich w Rabce, rozbrojenie placówki słowackiej straży granicznej w Wierchomli czy grupy żołnierzy niemieckich w rejonie Zarytego. Słynne w Rabce stały się wypady partyzantów „Adama” do miasteczka, podczas których rozbrajali oni napotkanych żołnierzy niemieckich i wypuszczali wolno w samej bieliźnie i boso. Kompania ubezpieczała również okoliczne miejsca zrzutów. Podczas części z tych akcji polscy partyzanci współpracowali z działającymi w okolicy oddziałami radzieckimi.
Jeszcze podczas wojny Jan Stachura poślubił Kazimierę Sobieską, córkę profesora Wacława Sobieskiego. Na początku 1945 roku, wykonując rozkaz Komendanta Okręgu AK Kraków, oddział „Adama” został zdemobilizowany. On sam powrócił do Mszany Dolnej, ale wkrótce otrzymał od organów bezpieczeństwa propozycję współpracy. Po odmowie został aresztowany i skazany na 14 lat łagru. Osadzony tymczasowo w więzieniu w Wadowicach, zorganizował w dzień Bożego Narodzenia brawurową ucieczkę wraz z 15 innymi więźniami. Dzięki kontaktom żony oboje dostali się do transportu byłych francuskich jeńców wojennych, powracających do ojczyzny. Przy pomocy młodszego brata Jana, Władysława, oficera 1 Dywizji Pancernej, osiedlili się we Francji, gdzie prowadzili gospodarstwo rolne. Jan Stachura zmarł w 1985 roku w miejscowości Villiers-le-Morhier i tam został pochowany. Miał troje dzieci: syna Marka oraz córki Małgorzatę i Jadwigę.

</doc>
<doc id="2276176" url="https://pl.wikipedia.org/wiki?curid=2276176" title="Ukęślowate">
Ukęślowate



</doc>
<doc id="2276177" url="https://pl.wikipedia.org/wiki?curid=2276177" title="Dilleniaceae">
Dilleniaceae



</doc>
<doc id="2276178" url="https://pl.wikipedia.org/wiki?curid=2276178" title="Centrum onkologii">
Centrum onkologii



</doc>
<doc id="2276180" url="https://pl.wikipedia.org/wiki?curid=2276180" title="Koszelew (Będzin)">
Koszelew (Będzin)

Koszelew – część Ksawery, dzielnicy Będzina; dawna kolonia górnicza powstała w XIX wieku w gminie Dąbrowa Górnicza, położona wzdłuż drogi z Będzina do Dąbrowy Górniczej (obecnie ulica Koszelew). 
Nazwa osiedla pochodzi od wybudowanego w 1875 roku szybu Koszelew kopalni węgla kamiennego Ksawery, nazwanego na cześć rosyjskiego urzędnika, (1806–1883), dyrektora Komisji Rządowej Przychodów i Skarbu. W kolonii dominuje zabudowa jednopiętrowa – bloki (kamienice) pochodzące z XIX wieku; zabudowania mieszkalne należały do kopalni węgla kamiennego Paryż.
W 1923 roku kopalnia Koszelew wraz z koloniami: Ksawera, Warpie, Huty Cynkowe i częścią kolonii Mydlice została odłączona od Dąbrowy Górniczej i wcielono ją do Będzina.

</doc>
<doc id="2276181" url="https://pl.wikipedia.org/wiki?curid=2276181" title="Zuzanna Lenox">
Zuzanna Lenox

Zuzanna Lenox ("Susan Lenox: Her Fall and Rise") – amerykański dramat filmowy z 1931.
Podstawowe informacje.
Fabuła filmu oparta jest na powieści Davida Grahama Phillipsa. Obraz wyreżyserował i wyprodukował Robert Z. Leonard, główne role zagrali natomiast Greta Garbo i Clark Gable (był to pierwszy i ostatni raz, kiedy obie gwiazdy zagrały razem). Produkcja zebrała mieszane recenzje krytyków, choć okazał się przebojem kinowym.

</doc>
<doc id="2276185" url="https://pl.wikipedia.org/wiki?curid=2276185" title="Maria Orłowska-Gabryś">
Maria Orłowska-Gabryś

Maria Orłowska-Gabryś (ur. 13 kwietnia 1925 w Krakowie, zm. w 1988 tamże) – polska ilustratorka głównie książek dla dzieci, grafik. 
Życiorys.
Ukończyła studia na Akademii Sztuk Pięknych im. Jana Matejki w Krakowie.
Wykonała ilustracje do ponad stu książek, są to m.in.: "Bajarka opowiada" Marii Niklewiczowej, "Czarna owieczka" Jana Grabowskiego, "Chłopcy z Placu Broni" Ferenca Molnára, "Kichuś majstra Lepigliny" Janiny Porazińskiej, "Królestwo bajki" Ewy Szelburg-Zarembiny, cykl fantastyczno-przygodowy Edith Nesbit ("Pięcioro dzieci i „coś”", "Feniks i dywan", "Historia amuletu"), "Ogródek" Marii Kownackiej, "Szkolne przygody Pimpusia Sadełko" Marii Konopnickiej, także powieści Astrid Lindgren – "Mio, mój Mio" oraz "Rasmusa i włóczęgę".

</doc>
<doc id="2276188" url="https://pl.wikipedia.org/wiki?curid=2276188" title="Andrzej Wróbel (muzyk)">
Andrzej Wróbel (muzyk)

Andrzej Wróbel (ur. 26 lipca 1947 w Nieporęcie) – polski wiolonczelista, kameralista i pedagog.
Życiorys.
Ukończył Państwową Wyższą Szkołę Muzyczną w Warszawie (1972). W latach 1966-86 był członkiem Zespołu Kameralistów Filharmonii Narodowej prowadzonego przez Karola Teutscha. W 1972 r. założył kwartet smyczkowy „Kwartet Polski” wraz ze skrzypkiem Janem Tawroszewiczem. Z Kwartetem zdobywał nagrody na konkursach w Colmar (I nagroda), w Belgradzie i w Monachium. Kwartet nagrywał dla radiofonii niemieckiej, szwajcarskiej, francuskiej i polskiej.
W latach 1972-73 grał w orkiestrze Filharmonii Narodowej a w latach 1972 – 1985 był koncertmistrzem w orkiestrze Warszawskiej Opery Kameralnej. W 1972 wraz z innymi muzykami Opery kameralnej i Jerzym Maksymiukiem założył zespół, który od 1973 przyjął nazwę Polska Orkiestra Kameralna. W 1986 r. założył zespół kameralny Camerata Vistula, z którym związany jest do dziś.
Prowadzi działalność koncertową w kraju i za granicą, w Europie i USA. Nagrał szereg płyt z Kwartetem Polskim oraz z Cameratą Vistulą.
Jest twórcą Festiwalu Polskiej Muzyki Kameralnej, który odbywa się od 2003 r. Prowadzi klasę wiolonczeli na Uniwersytecie Muzycznym w Warszawie od 1972 r.
W 2011 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2276189" url="https://pl.wikipedia.org/wiki?curid=2276189" title="Litewskie Muzeum Morza w Kłajpedzie">
Litewskie Muzeum Morza w Kłajpedzie

Litewskie Muzeum Morza (lit. "Lietuvos jūrų muziejus") – morski park rozrywki zlokalizowany nad Morzem Bałtyckim w litewskiej Kłajpedzie, na który składają się cztery jednostki: (1) muzeum morskie; (2) skansen rybacki; (3) akwarium oraz (4) delfinarium. Muzeum otwarto w 1979, natomiast delfinarium jako najmłodsza jednostka została otwarta w 1994. Jest to jedyne delfinarium nad wschodnim Bałtykiem.

</doc>
<doc id="2276190" url="https://pl.wikipedia.org/wiki?curid=2276190" title="Vladimir 518">
Vladimir 518

Vladimir 518, właściwie Vladimír Brož (ur. 8 sierpnia 1978) – mieszkający w Pradze czeski raper, twórca graffiti, rysownik komiksów, członek czeskiej grupy hip-hopowej Peneři strýčka Homeboye. Jest twórcą wytwórni płytowej Bigg Boss skupiającej się na czeskim hip-hopie. W 2008 roku wydał swój pierwszy solowy album Gorila vs. Architekt. W tym samym roku wystąpił również w filmie dokumentalno-muzycznym Česká RAPublika. W 2013 roku ukazał się drugi album Vladimira 518, Idiot.

</doc>
<doc id="2276191" url="https://pl.wikipedia.org/wiki?curid=2276191" title="Wojna starego człowieka">
Wojna starego człowieka

Wojna starego człowieka (ang. "Old Man's War") – powieść z gatunku militarnego science fiction, której autorem jest John Scalzi, pierwszy tom cyklu osadzonego w uniwersum Old Man's War. Wydana w 2005, polską wersję wydało ISA w 2008. Książka nominowana w roku 2006 do nagrody Hugo za najlepszą powieść. Prawa do jej ekranizacji wykupiło Paramount Pictures w roku 2011.
Fabuła.
Tłem serii jest międzygwiezdna wojna toczona przez ludzkość z innymi rasami o nieliczne nadające się do zamieszkania planety. Kandydaci do Sił Obronnych Kolonii są rekrutowani na Ziemi spośród mieszkańców wysoko rozwiniętych krajów, którzy rozpoczynają służbę po 75 roku życia, w zamian za młodość (naprawdę urodzeni) lub też klonowani z DNA, osób zmarłych przed rozpoczęciem służby lub też zabitych w walce (Brygady Duchów). Na czas służby wojskowej otrzymują zmodyfikowane genetycznie ciała, wspomagane przez wbudowany w ciało komputer. Wszystkich obowiązuje 10 letni okres służby, po którym po transferze osobowości w ich nowe sklonowane młode ciała mogą osiąść w pozaziemskiej kolonii
. Światy i rasy obcych są tylko zarysowane, bez wdawania się w szczegółowe opisy.
Głównym bohaterem powieści jest 75-letni John Perry, który po śmierci żony zaciąga się do Sił Obronnych Kolonii.

</doc>
<doc id="2276197" url="https://pl.wikipedia.org/wiki?curid=2276197" title="Piaskowski">
Piaskowski

Piaskowski:

</doc>
<doc id="2276199" url="https://pl.wikipedia.org/wiki?curid=2276199" title="Sam Lantinga">
Sam Lantinga

Sam Oscar „Slouken” Lantinga – amerykański programista gier i inżynier oprogramowania. Pracował dla Loki Software, Blizzard Entertainment, Galaxy Gameworks i 38 Studios, natomiast w chwili obecnej pracuje w Valve Corporation.
Życiorys.
Lantinga w latach 1992–1997 studiował na University of California w Davis, uzyskując licencjat (Bachelor of Science) z informatyki.
Lantinga od stycznia 1999 roku był głównym programistą i współzałożycielem nieistniejącego już Loki Software, powstałego 9 listopada 1998 r. i znajdującego się w Tustin w Kalifornii. Firma stworzyła kilka udanych portów gier na system Linux, w tym ', ', "Railroad Tycoon II" i "Eric's Ultimate Solitaire". Najbardziej jednak znany jest jako twórca Simple DirectMedia Layer (SDL), bardzo popularnej multimedialnej biblioteki programistycznej otwartego oprogramowania. Opracował również bazę kompatybilności dla Executora, własnościowego emulatora systemu Mac OS.
Po upadłości Loki Software w sierpniu 2001 roku, rozpoczął pracę jako główny inżynier oprogramowania w firmie Blizzard Entertainment. Pracował nad niemal wszystkimi grami z serii "Warcraft" (szczególnie nad "World of Warcraft") oraz "". W międzyczasie został opracowany klient Linux gry "World of Warcraft", zaś negocjacje z Linux Game Publishing toczyły się do czasu, aż Blizzard nie anulował projektu. Nie wiadomo jednak, czy Lantinga brał udział w tym przedsięwzięciu. 
W 2008 roku Lantinga założył firmę Galaxy Gameworks, aby pomóc w handlu oprogramowaniem Simple DirectMedia Layer. Natomiast w styczniu 2011 roku ostatecznie opuścił Blizzard Entertainment, aby „odpocząć, spędzić czas z rodziną i zbadać kilka pomysłów, aby rozwinąć działalność Galaxy Gameworks”. Wkrótce po tym uruchomił nową stronę internetową dla Gameworks, gdzie znajduje się obszerna lista referencji autora. 
Sam pracował w Galaxy Gameworks do maja 2011 roku, po czym został zatrudniony w firmie 38 Studios jako starszy inżynier oprogramowania. W maju 2012 r. opuścił firmę 38 Studios, a w sierpniu tegoż roku rozpoczął pracę w Valve Corporation również na stanowisku inżyniera oprogramowania.

</doc>
<doc id="2276202" url="https://pl.wikipedia.org/wiki?curid=2276202" title="Grupa Indykpol">
Grupa Indykpol



</doc>
<doc id="2276205" url="https://pl.wikipedia.org/wiki?curid=2276205" title="Klub Ruchu">
Klub Ruchu



</doc>
<doc id="2276206" url="https://pl.wikipedia.org/wiki?curid=2276206" title="Klub Ruch">
Klub Ruch



</doc>
<doc id="2276207" url="https://pl.wikipedia.org/wiki?curid=2276207" title="Corcovado (piosenka)">
Corcovado (piosenka)

Corcovado – piosenka (bossa nova) napisana i skomponowana przez brazylijskiego kompozytora Antonio Carlosa Jobima w 1960 roku. Nazwa piosenki nawiązuje do góry w Rio de Janeiro o tej samej nazwie.
Piosenka zyskała także popularność w wersji angielskiej pt. "Quiet Nights of Quiet Stars". Angielski tekst został napisany przez Gene’a Leesa, a wykonawcą tej wersji piosenki był Andy Williams. Na liście przebojów "Billboard Hot 100" dotarła do 15. miejsca.
"Corcovado" stała się jazzowym standardem. W 1962 roku Miles Davis na albumie "Quiet Nights" nagrał wersję tego utworu z orkiestrą Gila Evansa. Najbardziej znana jest wersja Stana Getza, którą nagrał z João Gilberto i Astrud Gilberto w 1964 roku na albumie "Getz/Gilberto".

</doc>
<doc id="2276208" url="https://pl.wikipedia.org/wiki?curid=2276208" title="Pożyteczni idioci">
Pożyteczni idioci



</doc>
<doc id="2276210" url="https://pl.wikipedia.org/wiki?curid=2276210" title="Powiat Loben">
Powiat Loben



</doc>
<doc id="2276211" url="https://pl.wikipedia.org/wiki?curid=2276211" title="Powiat Warthenau">
Powiat Warthenau

Powiat Warthenau, powiat Zawiercie (niem. "Landkreis Warthenau, Landkreis Zawiercie"; pol. "powiat zawierciański") - powiat w III Rzeszy, funkcjonujący w latach 1939-1945.
Został utworzony przez hitlerowców 29 grudnia 1939 roku z większej, zachodniej części powiatu zawierciańskiego, która została wcielona do III Rzeszy. Pozostałe części okupowanego od września 1939 powiatu zawierciańskiego, a od 20 listopada 1939 umieszczonego w Generalnym Gubernatorstwie, włączono do Powiatu radomszczańskiego (dystrykt radomski) i miechowskiego (dystrykt krakowski).
Powiat Warthenau był częścią rejencji opolskiej, która w tym czasie wchodziła w skład pruskiej prowincji Śląsk (od stycznia 1941 roku rejencja opolska podlegała nowej prowincji Górny Śląsk). Siedzibą władz powiatu zostało Warthenau.
Polacy zamieszkali na tym terenie nie uzyskali niemieckiego obywatelstwa lecz status "poddanych Rzeszy" (niem. "Schutzangehörige"). Kierowane do nich zarządzenia publikowano w ukazującej się od 1942 roku polskojęzycznej gazecie pt. "Dziennik ogłoszeń dla ludności polskiej powiatów: Bendsburg, Bielitz, Blachstädt, Ilkenau, Krenau, Saybusch, Sosnowitz i Warthenau".
Powiat istniał do stycznia 1945 roku, do momentu wkroczenia tu Armii Czerwonej. Po wyzwoleniu anulowano wszystkie zmiany administracyjne wprowadzone przez okupantów, przywracając stan sprzed wojny.
Podział administracyjny.
Początkowo zachowano polski podział administracyjny; Na przełomie 1940/41 powiat podzielono na jedno miasto (Warthenau) i siedem gmin zbiorowych (niem. "Amtsbezirk"):
Poza tym, w Generalnym Gubernatorstwie pozstała uprzednio zawierciańska cała gmina Niegowa, którą włączono do Powiatu radomszczańskiego (dystrykt radomski) i miechowskiego (dystrykt krakowski).

</doc>
<doc id="2276212" url="https://pl.wikipedia.org/wiki?curid=2276212" title="Powiat Bendsburg">
Powiat Bendsburg



</doc>
<doc id="2276213" url="https://pl.wikipedia.org/wiki?curid=2276213" title="SOKIBUS-F">
SOKIBUS-F

SOKIBUS-F czyli Skonsolidowany Opolski Klub Istot Białkowych Uprawiających Science-Fiction - był pierwszym klubem fantastyki w Opolu. Poza niekonwencjonalną nazwą znany był z nowatorskich pomysłów.
Klub powstał w maju 1983 roku w "Musiałówce" (kawiarnia w budynku Towarzystwa Przyjaciół Opola, nazywana tak na cześć Papy Musioła). Pierwszą siedzibą był Wojewódzki Dom Kultury w Opolu, pierwszym prezesem Klubu była Agnieszka Makowska.
Klub zorganizował pierwszy polski Kabaret SF. Tworzył go zespół: Piotr Gociek, Janusz Onufrowicz, Andrzej Krawczyk. Premierowy występ Kabaretu SF miał miejsce na pierwszym Polconie w 1985 roku w Błażejewku k. Poznania i wzbudził zdumienie widowni do tego stopnia, że organizatorzy Silconu natychmiast zakontraktowali podobny występ na Silconie/Polconie w roku 1986. Jeden z twórców tego kabaretu Janusz Onufrowicz został później zawodowym aktorem (znanym np. jako policjant Jasio w serialu "Złotopolscy"). Na Polconie 86 w Katowicach SOKIBUS-F zaprezentował m.in. wystawę plansz komiksowych Andrzeja Krawczyka.
W 1986 roku Klub przeprowadził się na Zaodrze. W tym czasie, kiedy prezesem Klubu został Tadeusz Meszko, rozpoczęto działalność wydawniczą - ukazały się pierwsze ziny ("Blade Runner", "Gwiazda Neutronowa"). Pod redakcją Piotra Goćka przystąpiono do tworzenia kolejnego zina, który początkowo miał się nazywać "Nega Nega", a ostatecznie od jednego z tekstów zapożyczył nazwę "Dobry Jaśko" i z fanzina SF przekształcił się w artzin, o czym jego twórcy nie wiedzieli, ponieważ nie istniało jeszcze wówczas w Polsce pojęcie artzina. Wydany drukiem na początku 1989 roku, już nie pod szyldem SOKIBUS-F lecz Pierwszej Opolskiej Grupy Działań Depresyjnych (POGADD) "Dobry Jaśko" jest jednym z pierwszych artzinów w Polsce. Opublikowano w nim m.in. utwory nieznanego jeszcze wtedy Jacka Podsiadły.

</doc>
<doc id="2276214" url="https://pl.wikipedia.org/wiki?curid=2276214" title="Orbita (klub fantastyki)">
Orbita (klub fantastyki)



</doc>
<doc id="2276215" url="https://pl.wikipedia.org/wiki?curid=2276215" title="Lubelski Klub Fantastyki">
Lubelski Klub Fantastyki



</doc>
<doc id="2276216" url="https://pl.wikipedia.org/wiki?curid=2276216" title="Poznański Klub Fantastyki">
Poznański Klub Fantastyki



</doc>
<doc id="2276218" url="https://pl.wikipedia.org/wiki?curid=2276218" title="Oddział czołgów majora Lewis-Browna">
Oddział czołgów majora Lewis-Browna



</doc>
<doc id="2276220" url="https://pl.wikipedia.org/wiki?curid=2276220" title="HMAS Durraween">
HMAS Durraween

HMAS Durraween – trałowiec pomocniczy i eskortowiec z okresu II wojny światowej należący do Royal Australian Navy (RAN).
Historia.
Okręt został zbudowany w stoczni Collingwood Shipbuilding Company Ltd w 1919 w Ontario, należał do trałowców typu Castle. Po zakończeniu I wojny światowej okręt został przebudowany na trawler i do 1928 operował z Fleetwood w Lancashire, w tym roku został zakupiony przez firmę Red Funnel Fisheries z Sydney. Już jako „Durraween” opuścił Anglię i po 92 dniach podróży (w czasie podróży wszedł na mieliznę w pobliżu Wysp Kokosowych) przybył do Sydney w grudniu 1928. 28 grudnia 1937 w pobliżu Montague Island doszło do kolizji pomiędzy „Durraween” a statkiem pasażerskim MS „Wanganella”.
22 czerwca 1940 statek został wcielony do RAN-u (RAN zarekwirował jeszcze dwa inne trawlery należące do tej firmy: i ) i po przystosowaniu go do roli trałowca pomocniczego wszedł do służby 29 lipca. Okręt wszedł w skład Minesweeping Group 54 (54 Grupy Trałowej) stacjonującej w Melbourne. Wziął między innymi udział w akcji likwidowania pól minowego postawionych w pobliżu Melbourne przez niemieckie rajdery HSK „Pinguin” i „Passat”.
Okręt został wycofany do rezerwy 1 listopada 1945 i zwrócony właścicielowi 25 października 1946. „Durraween” został złomowany w Sydney w 1952.

</doc>
<doc id="2276222" url="https://pl.wikipedia.org/wiki?curid=2276222" title="Park Narodowy Dorob">
Park Narodowy Dorob

Park Narodowy Dorob (ang. "Dorob National Park") - park narodowy położony w zachodniej Namibii. Został utworzony w dniu 01.12.2010 roku na terytorium zwanym wcześniej West Coast Recreation Area. 
Lokalizacja.
Park zajmuje nadmorską równinę, stanowiącą część pustyni Namib.
Leży na rozległych równinach pustyni Namib porośniętych porostami i mchami. Niezbędną wilgotność rośliny te czerpią ze skondensowanych gęstych mgieł. Ta specyficzna roślinność bardzo wolno rośnie i jest łatwo niszczona przez koła samochodów. 
Park rozciąga się w kierunku południowym od rzeki Ugap do północnej granicy Parku Narodowego Namib-Naukluft z wyjątkiem wszystkich miast, kolei, dróg państwowych i prywatnych posiadłości. Zachodnią granicą Parku Narodowego Dorob są płytkie wody przybrzeżne Oceanu Atlantyckiego.
Nazwa Dorob pochodzi od lokalnego określenia "suchy ląd". Historia mówiona sięgająca wstecz do XVI wieku, przekazywana z pokolenia na pokolenie przez ludy pierwotnie zamieszkujące te tereny, głosi, że miejsce to od Lüderitz i Walvis Bay aż po rzekę Kunene zwane było kiedyś Doro-IHub czyli "Suchy Ląd". 
Historia.
Środkowa część namibijskiego wybrzeża do niedawna była to bardzo niebezpiecznym miejscem dla żeglarzy. Do dzisiaj brzegi usiane są wręgami rozbitych statków i kośćmi zwierząt i ludzi. 
Współcześnie jest ważnym ośrodkiem turystyki z bardzo dobrze rozbudowaną infrastrukturą, przyciągającą tłumy lokalnych wczasowiczów i zagranicznych turystów dlatego nosił nazwę West Coast Recreation Area.
Flora i fauna.
Na Pustyni występuje wiele endemicznych zwierząt i roślin. Mokradła Zatoki Wielorybiej zyskały międzynarodową sławę dzięki wielkiej koncentracji flamingów, siewkowców i innych ptaków wodnych. Skaliste wybrzeża Oceanu Atlantyckiego zamieszkują kolonie uchatek karłowatych.
Występuje tutaj endemiczna roślina pustynna – welwiczja przedziwna.

</doc>
<doc id="2276223" url="https://pl.wikipedia.org/wiki?curid=2276223" title="Nikołaj Nazarienko">
Nikołaj Nazarienko

Nikołaj Grigoriewicz Nazarienko, ros. Николай Григорьевич Назаренко (ur. w 1911 r. w stanicy Staroczerkaskaja, zm. ?) – wojskowy armii rumuńskiej (porucznik), dowódca kozackiego oddziału partyzanckiego w 1941 r., a następnie Kozackiego Dywizjonu Rozpoznawczego na służbie niemieckiej, od 1943 r. dowódca 7 Sotni, a następnie II Dywizjonu 1 Pułku Kawalerii Kozaków dońskich 1 Kozackiej Dywizji Kawalerii podczas II wojny światowej, emigracyjny działacz kombatancki
Jego rodzina na początku 1920 r. uciekła znad Donu na Krym. Nie udało jej się ewakuować wraz z wojskami Białych gen. Piotra N. Wrangla do Gallipoli w połowie listopada tego roku, w związku z czym przedostała się do Odessy. Ukrywała się w podmiejskich kamieniołomach, gdzie czekiści rozstrzeliwali przeciwników władzy bolszewickiej. Pod koniec 1920 r. dotarła do Dniestru, przechodząc do rumuńskiej Besarabii. Ze względu na posiadanie krewnych w Rumunii N. G. Nazarienko automatycznie otrzymał miejscowe obywatelstwo. Ukończył szkołę wojskową w Kiszyniowie, a następnie szkołę kawaleryjską w bułgarskim mieście Tyrgowiszte. Służył w stopniu podporucznika w rumuńskim 1 Pułku Husarskim. W 1931 r. został odkomenderowany do oddziału kontrwywiadu wojskowego III Korpusu Armijnego. Na początku 1933 r. awansował do stopnia porucznika. W maju tego roku, podczas wykonywania tajnego zadania wywiadowczego, przedostał się przez Dniestr na sowiecką stronę granicy. Został jednak ranny w strzelaninie z pogranicznikami i wzięty do niewoli. Do końca 1934 r. przebywał w więzieniu NKWD w Tyraspolu. 6 grudnia tego roku po procesie skazano go na karę śmierci przez rozstrzelanie, ale wyrok został wkrótce zmieniony na karę 10 lat w łagrach w Republice Komi. W 1941 r. udało mu się zbiec z jednego z obozów pracy, po czym przedostał się na północny Kaukaz, gdzie utworzył ponad 80-osobowy antysowiecki oddział partyzancki. Ze względu na miażdżącą przewagę wojsk sowieckich skierowanych do pacyfikacji powstańców rozdzielił swój oddział na kilka mniejszych grup. Na czele jednej z nich udało mu się pod koniec września 1941 r. przejść w rejon Rostowa nad Donem, gdzie wznowił walkę z Sowietami. Liczebność oddziału wzrosła do ok. 400 ludzi. 16 października zajął przeprawę na rzece Mius, zamierzając utrzymać ją do czasu nadejścia wojsk niemieckich. Z kierunku Taganrogu partyzantów zaatakował od tyłu batalion Armii Czerwonej wzmocniony tankietkami i samochodami pancernymi, ale od zagładu uratowały ich niemieckie oddziały zmechanizowane XIV Korpusu Pancernego gen. Gustava Antona von Wietersheima, które przerwały obronę sowiecką na północ od Nowonikołajewska. Po rozmowach z Niemcami oddział N. G. Nazarienki wszedł w skład korpusu jako kozacki oddział rozpoznawczy. Uczestniczył w zajęciu Taganroga i Rostowa nad Donem. Na przełomie 1941/1942 r. zajmował pozycje w rejonie miasteczka Nowyj Sanbek, wykonując wypady na sowiecką stronę frontu. Pod koniec lipca 1942 r. brał udział w ponownym zdobyciu Rostowa nad Donem, po czym został podporządkowany niemieckiej 1 Armii Pancernej, działającej na północnym Kaukazie. Podczas walk w rejonie wsi Diwnoje nad rzeką Manycz sotnik N. G. Nazarienko został ranny. Po wyleczeniu jego oddział wszedł w skład 16 Dywizji Zmotoryzowanej, atakującej w kierunku Morza Kaspijskiego. W połowie października 1942 r. spotkał się w stanicy Nowoczerkaskaja z atamanem marszowym płk. Siergiejem W. Pawłowem i oficerami jego sztabu. Następnie jego oddział został przeniesiony do Stalingradu. Kozacy brali udział m.in. w ciężkich walkach o fabrykę traktorów. Następnie walczyli w okolicach Rynok i Orłowki. 18 listopada skierowano ich w rejon styku niemieckiej 6 Armii i rumuńskiej 3 Armii, gdzie w rejonie chutora Mielo-Kletskij mieli prowadzić działania rozpoznawcze. Jednakże z powodu sowieckiej kontrofensywy Kozacy zostali zmuszeni do odwrotu pod Stalingrad, skąd z dużymi stratami udało im się w połowie grudnia wyrwać. 19 grudnia dołączyli do grupy bojowej płk. Helmutha von Pannwitza. Pod koniec lutego 1943 r. oddział przeniesiono na Ukrainę, gdzie w rejonie Chersonia został rozformowany, a jego żołnierze zasilili formowaną w Mławie 1 Kozacką Dywizję Kawalerii. Sotnik N. G. Nazarienko w maju tego roku objął dowództwo 7 Sotni 1 Pułku Kawalerii Kozaków dońskich, składającej się w większości z jego byłych podkomendnych. 1 lipca awansowano go do stopnia rotmistrza. W szeregach dywizji walczył na ziemiach jugosłowiańskich. Na początku 1945 r. został dowódcą II Dywizjonu 1 Pułku Kawalerii Kozaków dońskich, mianowany starsziną wojskowym. Po poddaniu się Brytyjczykom w południowej Austrii uniknął wydania Sowietom. We wrześniu tego roku, przebywając w jednym z obozów dla dipisów w zachodnich Niemczech, założył stowarzyszenie weteranów XV Kozackiego Korpusu Kawalerii SS i innych oddziałów kozackich. W 1949 r. wyemigrował do USA.

</doc>
<doc id="2276224" url="https://pl.wikipedia.org/wiki?curid=2276224" title="Kozacki Dywizjon Rozpoznawczy">
Kozacki Dywizjon Rozpoznawczy

Kozacki Dywizjon Rozpoznawczy (niem. Kosaken-Aufklärungs-Abteilung) – oddział wojskowy złożony z Kozaków podczas II wojny światowej.
Oddział powstał na bazie kozackiego oddziału partyzanckiego Nikołaja G. Nazarienki, który od końca września 1941 r. walczył z Sowietami w rejonie Rostowa nad Donem. 16 października Kozacy zajęli przeprawę na rzece Mius, zamierzając utrzymać ją do czasu nadejścia wojsk niemieckich. Z kierunku Taganrogu partyzantów zaatakował od tyłu batalion Armii Czerwonej wzmocniony tankietkami i samochodami pancernymi, ale od zagładu uratowały ich niemieckie oddziały zmechanizowane XIV Korpusu Pancernego gen. Gustava Antona von Wietersheima, które przerwały obronę sowiecką na północ od Nowonikołajewska. Po rozmowach z Niemcami oddział N. G. Nazarienki wszedł w skład korpusu jako Kozacki Dywizjon Rozpoznawczy. Był to jeden z pierwszych oddziałów kozackich w służbie niemieckiej. Uczestniczył w zajęciu Taganroga i Rostowa nad Donem. Na przełomie 1941/1942 r. zajmował pozycje w rejonie miasteczka Nowyj Sanbek, wykonując wypady na sowiecką stronę frontu. Pod koniec lipca 1942 r. brał udział w ponownym zdobyciu Rostowa nad Donem, po czym został podporządkowany niemieckiej 1 Armii Pancernej, działającej na północnym Kaukazie. Podczas walk w rejonie wsi Diwnoje nad rzeką Manycz sotnik N. G. Nazarienko został ranny. Po wyleczeniu jego oddział wszedł w skład 16 Dywizji Zmotoryzowanej, atakującej w kierunku Morza Kaspijskiego. Następnie jego oddział został przeniesiony do Stalingradu. Kozacy brali udział m.in. w ciężkich walkach o fabrykę traktorów. Następnie walczyli w okolicach Rynok i Orłowki. 18 listopada skierowano ich w rejon styku niemieckiej 6 Armii i rumuńskiej 3 Armii, gdzie w rejonie chutora Mielo-Kletskij mieli prowadzić działania rozpoznawcze. Jednakże z powodu sowieckiej kontrofensywy Kozacy zostali zmuszeni do odwrotu pod Stalingrad, skąd z dużymi stratami udało im się w poł. grudnia wyrwać. 19 grudnia dołączyli do grupy bojowej płk. Helmutha von Pannwitza. Pod koniec lutego 1943 r. oddział przeniesiono na Ukrainę, gdzie w rejonie Chersonia został rozformowany, a jego żołnierze zasilili formowaną w Mławie 1 Kozacką Dywizję Kawalerii.
Bibliografia.
Piotr Krikunow, Казаки. Между Гитлером и Сталиным, 2005

</doc>
<doc id="2276225" url="https://pl.wikipedia.org/wiki?curid=2276225" title="Wojciech Janowicz Kłoczko">
Wojciech Janowicz Kłoczko

Wojciech Janowicz Kłoczko (Wojtko Janowicz, zm. 1514) – działacz polityczny Wielkiego Księstwa Litewskiego, chorąży nadworny litewski (przed 1492-1499), namiestnik uciański (19 marca 1492-1499), namiestnik kowieński od 1499, marszałek hospodarski (1500-1513), ochmistrz (marszałek dworu) wielkiej księżnej, a potem królowej Heleny (1495-1513), namiestnik bielski (6 grudnia 1506-1512). W 1501 r. zwany też "kuchmistrzem dworu naszego" (ochmistrzem wielkiego księcia Aleksandra?). Wielokrotnie w towarzystwie innych dygnitarzy posłował do Moskwy (od 19 marca 1491, 29 czerwca-8 lipca 1493, od 16 września 1493, styczeń-marzec 1503, 1509, 1511), uczestnicząc w rozmowach na temat regulacji stosunków litewsko-moskiewskich.
Był ojcem Macieja, starosty żmudzkiego (1542-1543), żonatego z Katarzyną z Hlebowiczów, córką wojewody połockiego Stanisława Hlebowicza, oraz prapradziadem Jana Karola Dolskiego, marszałka wielkiego litewskiego (1691-1695).

</doc>
<doc id="2276226" url="https://pl.wikipedia.org/wiki?curid=2276226" title="Kozacki Szwadron Konny Reiter-Verband Boeselager">
Kozacki Szwadron Konny Reiter-Verband Boeselager

Kozacki Szwadron Konny Reiter-Verband "Boeselager" (niem. Kosaken Schwadron Reiter-Verband "Boeselager", ros. Казачий эскадрон Конного соединения "Бозелагер") – oddział wojskowy złożony z Kozaków podczas II wojny światowej.
Oddział został sformowany pod koniec 1942 r. W styczniu/lutym 1943 r. wszedł w skład nowo utworzonego Reiter-Verband "Boeselager" płk. Georga Freiherr von Boeselagera. Składał się z ok. 300 kozackich kawalerzystów. Kozacy zwalczali partyzantkę w rejonie Smoleńska na tyłach Grupy Armii "Środek". W kwietniu oddział osiągnął wielkość dywizjonu, licząc ok. 650 ludzi, po czym został skierowany do obozu szkoleniowego w Mławie w Generalnym Gubernatorstwie, gdzie po rozwiązaniu jego żołnierze zasilili nowo formowaną 1 Kozacką Dywizję Kawalerii płk. Helmutha von Pannwitza.
Linki zewnętrzne.
Oddziały kozackie na służbie niemieckiej podczas II wojny światowej (jęz. rosyjski)

</doc>
<doc id="2276228" url="https://pl.wikipedia.org/wiki?curid=2276228" title="Gebroeders Ko">
Gebroeders Ko

Gebroeders Ko – holenderska grupa muzyczna założona w 1997 roku.
Życiorys.
W skład grupy wchodzą Ton i Gerard Koopmans.

</doc>
<doc id="2276229" url="https://pl.wikipedia.org/wiki?curid=2276229" title="Władysław Floryan">
Władysław Floryan

Władysław Leopold Floryan (ur. 16 października 1907 w Sieniawie, zm. 2 marca 1991 we Wrocławiu) – polski naukowiec, polonista i historyk literatury polskiej.
Syn Stanisława i Eleonory z Szymańskich. Absolwent z 1932 Uniwersytetu Jana Kazimierza we Lwowie. Stopień doktora filozofii otrzymał w 1934 roku. Od grudnia 1930 do końca 1939 był związany z kierowanym przez prof. Eugeniusza Kucharskiego Zakładem Polskiej Literatury Porównawczej Uniwersytetu Jana Kazimierza, wykonując najpierw zadania zastępcy asystenta (jeszcze jako student), potem — młodszego asystenta, w końcu — starszego asystenta. W roku 1944, na krótko przed wkroczeniem Armii Czerwonej do Lwowa, opuścił swą wieloletnią siedzibę, znajdując schronienie w Sanoku, gdzie objął posadę licealnego profesora. Pracę na Uniwersytecie we Wrocławiu rozpoczął 15 kwietnia 1946 jako zastępca profesora w Katedrze Historii Literatury. Był organizatorem Wydziału Filologicznego na Uniwersytecie Wrocławskim i profesor na tej uczelni. Prowadził tu m.in. zajęcia z edytorstwa i wykłady z komparastyki. W czerwcu 1948 habilitował się w Uniwersytecie Mikołaja Kopernika w Toruniu w zakresie literatury porównawczej i teorii literatury. Profesorem nadzwyczajnym mianowany został 20 marca 1954, profesorem zwyczajnym — 1 czerwca 1959 roku. Od 1 września 1965 do 31 sierpnia 1968 piastował stanowisko prorektora do spraw nauki. Profesor był odznaczony Złotym Krzyżem Zasługi, Krzyżem Kawalerskim Orderu Odrodzenia Polski, Odznaką Honorową „Zasłużony Nauczyciel”, Medalem Komisji Edukacji Narodowej.
Badacz i wydawca klasycznych dzieł literatury polskiej (m.in. Kochanowskiego i Słowackiego), redaktor "Dziejów literatur europejskich", członek m.in. Wrocławskiego Towarzystwa Naukowego (od 1976).

</doc>
<doc id="2276235" url="https://pl.wikipedia.org/wiki?curid=2276235" title="Gerard Koopmans">
Gerard Koopmans



</doc>
<doc id="2276237" url="https://pl.wikipedia.org/wiki?curid=2276237" title="Ton Koopmans">
Ton Koopmans



</doc>
<doc id="2276242" url="https://pl.wikipedia.org/wiki?curid=2276242" title="Trolejbusy w Kustanaju">
Trolejbusy w Kustanaju

Trolejbusy w Kustanaju − zlikwidowany system komunikacji trolejbusowej w Kustanaju w Kazachstanie.
Trolejbusy w Kustanaju uruchomiono 28 grudnia 1989. W 1991 działały 4 linie: 
Ostatecznie ruch trolejbusów wstrzymano w 2005.
Tabor.
W 1991 było czynnych 50 trolejbusów, a w 2005 tylko 7. W 2008 na terenie zajezdni znajdowało się 12 trolejbusów ZiU-9.

</doc>
<doc id="2276243" url="https://pl.wikipedia.org/wiki?curid=2276243" title="Broken Safety">
Broken Safety

Broken Safety – debiutancki album amerykańskiego rapera 40 Cal.. Został wydany w 2006 roku. Sprzedano około 50.000 egzemplarzy w Stanach Zjednoczonych.

</doc>
<doc id="2276244" url="https://pl.wikipedia.org/wiki?curid=2276244" title="Broken Safety 2">
Broken Safety 2

Broken Safety 2 – drugi studyjny album amerykańskiego rapera 40 Cal. Został wydany w 2007 roku.

</doc>
<doc id="2276246" url="https://pl.wikipedia.org/wiki?curid=2276246" title="Mooga">
Mooga

Mooga – trzeci studyjny album amerykańskiego rapera 40 Cal.. Został wydany w 2008 roku.

</doc>
<doc id="2276247" url="https://pl.wikipedia.org/wiki?curid=2276247" title="Dorell Wright">
Dorell Wright

Dorell Lawrence Wright (ur. 2 grudnia 1985 w Los Angeles) – amerykański koszykarz, grający na pozycji niskiego skrzydłowego, mistrz NBA z 2006.
W 2004 wystąpił w meczu gwiazd amerykańskich szkół średnich – Jordan Classic. Został też zaliczony do II składu USA Today's All-USA.
Został wybrany z 19. numerem draftu w 2004 przez Miami Heat. Wszedł do NBA bezpośrednio po ukończeniu szkoły średniej po tym, jak zdobywał średnio 29,4 punktów, 14 zbiórek i 5 bloków na mecz w South Kent Prep w Connecticut. 
W 2004 i 2006 reprezentował Miami Heat, podczas rozgrywek letniej ligi NBA
W 2006 Wright był najmłodszym zawodnikiem pierwszego składu Miami Heat. W dniu 21 sierpnia 2008 Wright ponownie podpisał kontrakt z Heat. Wright podpisał kontrakt z Golden State Warriors 13 lipca 2010. 
9 lutego 2011 został wybrany do konkursu w Three-Point Shootout w NBA All-Star Weekend 2011 w Los Angeles. W dniu 23 marca 2011 pobił swój rekord kariery w zdobyczy punktowej, zdobywając 34 punkty, wystarczyło mu także czasu na 5 zbiórek i 6 asyst przeciwko Houston Rockets. W lipcu 2012 został wymieniony do Philadelphii 76ers. 10 lipca 2013 podpisał dwuletni kontrakt z Portland Trail Blazers.
17 sierpnia 2015 podpisał umowę z chińskim Beikong Fly Dragons. 12 kwietnia 2016 roku podpisał umowę z końca sezonu z Miami Heat. 3 października 2017 został zawodnikiem bośniackiego Igokea. 27 października podpisał umowę z niemieckim Brose Bamberg.
11 listopada 2019 dołączy po raz drugi w karierze do bośniackiego BC Igokea Aleksandrovac. 18 stycznia 2020 opuścił klub.

</doc>
<doc id="2276249" url="https://pl.wikipedia.org/wiki?curid=2276249" title="Mistrzostwa Europy w Boksie Kobiet 2001">
Mistrzostwa Europy w Boksie Kobiet 2001

I. Mistrzostwa Europy w Boksie Kobiet odbyły się w dniach 10-14 kwietnia 2001 w Saint-Amand-les-Eaux we Francji. W tabeli medalowej zwyciężyły Rosjanki, zdobywając 6 złotych krążków. 

</doc>
<doc id="2276250" url="https://pl.wikipedia.org/wiki?curid=2276250" title="Tramwaje w Rostowie nad Donem">
Tramwaje w Rostowie nad Donem

Tramwaje w Rostowie nad Donem − system komunikacji tramwajowej działający w rosyjskim mieście Rostów nad Donem. 
Historia.
Pierwsze tramwaje konne na ulice Rostowa wyjechały w 1887. Linie tramwaju konnego zelektryfikowano w latach 1901−1903. Równocześnie w ówczesnej miejscowości Nachiczewań (obecne okolice pętli Sielmasz) rozwijał się osobny system tramwajowy. Tramwaje konne uruchomiono w 1890, a tramwaje elektryczne które zastąpiły konne w 1902. W 1918 połączono obie sieci. W czasie II wojny światowej w latach 1941−1943 nastąpiła przerwa w kursowaniu tramwajów. Po wojnie rozbudowywano sieć tramwajową, która w 1990 osiągnęła swoją największą długość tras - 120 km. W ostatnich latach zlikwidowano część sieci tramwajowej i obecnie długość tras wynosi 82 km. W Rostowie jest 5 linii (1, 4 lewa, 4 prawa, 7, 10). Linia nr 4 jest linią okrężną. 
Tabor.
W Rostowie najwięcej jest wagonów typu KTM-5U. Najnowszymi wagonami w Rostowie są tramwaje KTM-19KU z lat 2004−2008 oraz KTM-19KTU z 2008. Łącznie w Rostowie są 72 wagony:
Tabor techniczny składa się z 7 tramwajów.

</doc>
<doc id="2276251" url="https://pl.wikipedia.org/wiki?curid=2276251" title="Cień Anioła Śmierci">
Cień Anioła Śmierci

Cień Anioła Śmierci – zbiór opowiadań z gatunku magii i miecza, autorstwa Karla Edwarda Wagnera. Tytuł oryginału: "Death Angel's Shadow" (wyd. 1973). W Polsce ukazał się jako jeden z pięciu tomów wydanych w 1991 roku przez Phantom Press International Gdańsk.

</doc>
<doc id="2276253" url="https://pl.wikipedia.org/wiki?curid=2276253" title="Multithreading">
Multithreading



</doc>
<doc id="2276254" url="https://pl.wikipedia.org/wiki?curid=2276254" title="Yuki Ito">
Yuki Ito



</doc>
<doc id="2276255" url="https://pl.wikipedia.org/wiki?curid=2276255" title="Miejskie Przedsiębiorstwo Komunikacyjne w Chełmie">
Miejskie Przedsiębiorstwo Komunikacyjne w Chełmie



</doc>
<doc id="2276260" url="https://pl.wikipedia.org/wiki?curid=2276260" title="Tramwaje w Kisłowodzku">
Tramwaje w Kisłowodzku

Tramwaje w Kisłowodzku − zlikwidowany system komunikacji tramwajowej w rosyjskim mieście Kisłowodzk działający w latach 1904–1966. 
Historia.
Decyzję o budowie tramwaju w Kisłowodzku podjęto w 1903, a uruchomiono w 1904. Tramwaje dowoziły z fabryki do dworca kolejowego-towarowego butelki wody mineralnej "Narzanom". W 1958 zmieniono trasę linii tramwajowej i od tego czasu tramwaj kursował od rogu ulic Kirowa i Pobiedy. Zakład butelkowania wody mineralnej zbudowano obok magazynu i nie było już potrzeby dowozu ładunków tramwajem. Linię zamknięto w 1966. 
Był to jedyny w całym ówczesnym ZSRR i obecnej Rosji tramwaj wyłącznie do przewozu towarów.

</doc>
<doc id="2276264" url="https://pl.wikipedia.org/wiki?curid=2276264" title="Vladimír Brož">
Vladimír Brož



</doc>
<doc id="2276265" url="https://pl.wikipedia.org/wiki?curid=2276265" title="Haters">
Haters

Haters - drugi singiel amerykańskiego rapera Tonego Yayo promujący drugi studyjny album, "The Yayo Rampage". Gościnnie występują 50 Cent, Shawty Lo i Roscoe Dash. Został wydany jako digital download dnia 24 marca, 2011 roku.

</doc>
<doc id="2276269" url="https://pl.wikipedia.org/wiki?curid=2276269" title="Teodor Juszkiewicz">
Teodor Juszkiewicz

Teodor Juszkiewicz (ur. 31 stycznia 1922 w Lidzie, zm. 15 lipca 2019 w Puławach) – polski lekarz weterynarii, profesor zwyczajny doktor habilitowany nauk weterynaryjnych, specjalista toksykologii i farmakologii. 
Życiorys.
Absolwent Wydziału Weterynaryjnego Uniwersytetu Marii Curie-Skłodowskiej w Lublinie w 1950 r., stypendysta Fundacji Rockefellera, profesor w Iowa State University (USA). Organizator i wieloletni kierownik Zakładu Farmakologii i Toksykologii Państwowego Instytutu Weterynaryjnego w Puławach. Autor ponad 160 prac doświadczalnych z zakresu toksykologii leków, żywności i toksykometrii, ekotoksykologii. Członek wielu międzynarodowych towarzystw naukowych, ekspert FAO, WHO i Międzynarodowej Unii Chemii Czystej i Stosowanej (IUPAC) oraz przedstawiciel Polski w Codex Alimentarius. Przewodniczący Sekcji Toksykologii i Ochrony Środowiska Komitetu Nauk Weterynaryjnych PAN, członek Komisji Leków, Komisji Farmakopei Polskiej. Wieloletni członek Zarządu Głównego i członek założyciel Polskiego Towarzystwa Toksykologicznego.
Pochowany na cmentarzu przy ulicy Piaskowej w Puławach.

</doc>
<doc id="2276271" url="https://pl.wikipedia.org/wiki?curid=2276271" title="Jan Jeruzal">
Jan Jeruzal

Jan Jeruzal (ur. 24 września 1938) – polski aktor teatralny i filmowy.
Życiorys.
W 1963 roku ukończył studia na Wydziale Lalkarskim, a rok później na Wydziale Aktorskim PWST w Krakowie. Ukończył również w 1978 roku Wydział Reżyserski na PWST w Warszawie, dyplom uzyskując jednak dopiero dwa lata później.

</doc>
<doc id="2276273" url="https://pl.wikipedia.org/wiki?curid=2276273" title="Konrad Frey">
Konrad Frey

Konrad Frey (ur. 24 kwietnia 1909 w Bad Kreuznach, zm. 24 maja 1974 tamże) – niemiecki gimnastyk, medalista olimpijski z Berlina. Zdobył medale w sześciu z dziewięciu konkurencji gimnastycznych: złote w ćwiczeniach na poręczy, koniu z łękami i wieloboju drużynowym, srebrny w ćwiczeniach na drążkach oraz brązowe w wieloboju drużynowym i ćwiczeniach na podłodze.
W trakcie II wojny światowej był sierżantem (feldwebel) w Wehrmachcie.

</doc>
<doc id="2276276" url="https://pl.wikipedia.org/wiki?curid=2276276" title="Feliks Papliński">
Feliks Papliński

Feliks Papliński (ur. 17 maja 1908 w Romanowie pod Żytomierzem, zm. 16 października 1942 w Warszawie) – polski działacz komunistyczny, jeden z założycieli Polskiej Partii Robotniczej.
Życiorys.
Początkowo pracował jako pastuch, potem został hutnikiem. W 1928, pracując w hucie szkła w Piotrkowie Trybunalskim, wstąpił do KZMP. W 1929 został na dwa tygodnie aresztowany za prowadzenie agitacji komunistycznej wśród robotników huty „Hortensja”, w której pracował, i zorganizowanie strajku; równocześnie zwolniono go z pracy. W latach 1927–1929 należał do PPS-Lewicy i działał w Związku Zawodowym Robotników Przemysłu Chemicznego. W 1929 dostał pracę w hucie „Vitrum” w Wołominie, gdzie rozwinął szeroką działalność polityczną. Za wystąpienie na wiecu robotniczym w październiku 1929 był więziony przez trzy miesiące. Po wyjściu na wolność został sekretarzem Komitetu Miejskiego KZMP i funkcjonariuszem KZMP na Okręg Warszawa-Podmiejska. W Wołominie wstąpił w 1930 do Komunistycznej Partii Polski (KPP). Był również członkiem Wydziału Zawodowego przy Komitecie Centralnym (KC) KZMP, a od listopada 1931 do maja 1932 instruktorem KC KZMP w okręgach Lublin i Siedlce. Od maja 1932 pracował jako sekretarz Wydziału Rolnego KC KZMP. W tym czasie był delegatem na III plenum CK KZMP (sierpień 1932). Od stycznia 1933 do lutego 1934 przebywał na kursie Komunistycznego Uniwersytetu Młodzieżowego w Moskwie. Po powrocie do kraju został, jako instruktor KC Komunistycznego Związku Młodzieży Zachodniej Białorusi (KZMZB), skierowany na Okręg KZMP Białystok, gdzie pełnił funkcję sekretarza. Od czerwca do października 1934 był członkiem Krajowego Sekretariatu KC KZMZB i sekretarzem Wileńskiego Komitetu Okręgowego KC KZMZB. Aresztowany 26 października 1934 w Wilnie i skazany przez tamtejszy Sąd Okręgowy na 5 lat więzienia. Wyrok odsiadywał w Wilnie i Koronowie.
Po wyjściu z więzienia w kwietniu 1937 na mocy amnestii pracował jako sekretarz Warszawskiego Komitetu KZMP, a od grudnia 1937 do rozwiązania organizacji w sierpniu 1938 pełnił funkcję sekretarza łódzko-częstochowskiego Komitetu Okręgowego KZMP. Po wojnie 1939 w Białymstoku był naczelnikiem zmiany w hucie szkła. Od grudnia 1940 został wysłany na trzymiesięczny kurs zorganizowany przez KC Międzynarodowej Organizacji Pomocy Rewolucjonistom (MOPR) w Moskwie. Następnie pracował w MOPR i w redakcji „Sztandaru Wolności” w Mińsku. Z chwilą wybuchu wojny niemiecko-sowieckiej 1941 wystąpił, razem z grupą komunistów polskich przebywających w Homlu, do władz sowieckich z propozycją utworzenia w ZSRR polskich jednostek wojskowych. W lipcu 1941 przyjęto go do szkoły partyjnej przy Komitecie Wykonawczym Kominternu w Puszkino koło Moskwy, następnie wszedł w skład tzw. Drugiej Grupy Inicjatywnej PPR. W nocy na 6 stycznia 1942 zrzucony na spadochronie w rejonie wsi Sokołów w powiecie koneckim. Organizował Komitet Miejski PPR w Piotrkowie, którego pracą kierował do lata 1942. Organizował PPR i GL na Podlasiu. W maju 1942 objął funkcję sekretarza Komitetu Okręgowego PPR Siedlce, gdzie działał m.in. z Jakubem Aleksandrowiczem. Zakładał komitety PPR w Sokołowie Podlaskim, Węgrowie i komórki w okolicach Łukowa. W nocy z 1 na 2 października 1942 aresztowany przez Niemców w drodze z Wołomina do Warszawy, został powieszony w publicznej egzekucji 16 października, w której Niemcy powiesili 50 więźniów. Spoczywa na Powązkach Wojskowych w Warszawie (kwatera C6-1-2).
W 1946 został pośmiertnie odznaczony Orderem Krzyża Grunwaldu III klasy.

</doc>
<doc id="2276277" url="https://pl.wikipedia.org/wiki?curid=2276277" title="Mistrzostwa Europy w Biegach Górskich 2006">
Mistrzostwa Europy w Biegach Górskich 2006

5. Mistrzostwa Europy w Biegach Górskich – zawody lekkoatletyczne, które odbyły się 9 lipca 2006 w miejscowości Úpice w kraju hradeckim w Czechach.

</doc>
<doc id="2276279" url="https://pl.wikipedia.org/wiki?curid=2276279" title="Matthias Volz">
Matthias Volz

Matthias Volz (ur. 4 maja 1910 w Schwabach, zm. 26 sierpnia 2004 w Spalt) – niemiecki gimnastyk, medalista olimpijski z Berlina.

</doc>
<doc id="2276280" url="https://pl.wikipedia.org/wiki?curid=2276280" title="Komitet Nauk Weterynaryjnych PAN">
Komitet Nauk Weterynaryjnych PAN

Komitet Nauk Weterynaryjnych Polskiej Akademii Nauk – powołany w 1956 r. Na czele Komitetu stoi jego Przewodniczący. 
Przewodniczący: prof. dr hab. n. wet. dr h.c. Włodzimierz Kluciński
Zastępcy Przewodniczącego: 
Zakres działania Komitetu obejmuje problematykę rozwoju nauk weterynaryjnych obejmujących dyscypliny, które można ująć w grupy: 
W przeszłości stanowisko przewodniczącego KNW PAN sprawowali:
Podstawowe
Przedkliniczne 
Kliniczne
Nauki o higienie żywności i toksykologia

</doc>
<doc id="2276284" url="https://pl.wikipedia.org/wiki?curid=2276284" title="Dzikie orchidee">
Dzikie orchidee

Dzikie orchidee (ang. "Wild Orchids") – amerykański melodramat z 1929 roku w reżyserii Sidneya Franklina.
Film kręcono na przełomie października i listopada 1928. Obraz otrzymał pozytywne recenzje i został jednym z największych hitów kinowych 1929 roku.

</doc>
<doc id="2276286" url="https://pl.wikipedia.org/wiki?curid=2276286" title="Josef Walter">
Josef Walter

Josef Walter (ur. 1 grudnia 1901, zm. w lipcu 1973 w Zurychu) – szwajcarski gimnastyk, medalista olimpijski z Berlina.

</doc>
<doc id="2276288" url="https://pl.wikipedia.org/wiki?curid=2276288" title="Marian Świątkowski">
Marian Świątkowski

Marian Świątkowski (ur. 14 sierpnia 1913 w Grudziądzu, zm. 11 kwietnia 2006) – polski działacz społeczny, wieloletni pracownik Grudziądzkich Zakładów Przemysłu Gumowego „Stomil” i dyrygent zakładowej orkiestry dętej, weteran II wojny światowej.
Życiorys.
Od 1933, po ukończeniu publicznej zawodowej szkoły dokształcającej, pracował jako tapicer. Był w tym czasie także członkiem orkiestry dętej, działającej przy Stowarzyszeniu Młoldzieży Polskiej w Grudziądzu. Walczył w kampanii wrześniowej, był internowany na Węgrzech; potem walczył we Francji i pod dowództwem brytyjskim. Po powrocie do Polski (1947) pracował w hurtowni tekstyliów, grał też ponownie w orkiestrze. Od 1954 był związany zawodowo z Grudziądzkimi Zakładami Przemysłu Gumowego „Stomil”, w których w 1968 przejął kierowanie zakładową orkiestrą dętą. Z zespołem koncertował na uroczystościach zakładowych i miejskich, zdobywając wyróżnienia na konkursach i festiwalach. Nie zaprzestał dyrygowania orkiestrą po przejściu na emeryturę (1978); zespół w 1990 został formalnie rozwiązany, ale muzycy koncertowali razem jeszcze do 2000.
Świątkowski został odznaczony m.in. Krzyżem Kawalerskim Orderu Odrodzenia Polski. W 1988 jego nazwisko wpisano do Księgi Honorowej Ludzi Zasłużonych dla Miasta Grudziądza. Zmarł 11 kwietnia 2006, pochowany został na cmentarzu parafialnym w Grudziądzu (ulica Cmentarna).

</doc>
<doc id="2276290" url="https://pl.wikipedia.org/wiki?curid=2276290" title="Konstancjusz i towarzysze">
Konstancjusz i towarzysze

Konstancjusz i towarzysze (zm. pod koniec III wieku w Val Maira koło Cuneo) – rzymscy żołnierze legendarnej Legii Tebańskiej, męczennicy chrześcijańscy, święty Kościoła katolickiego.
Po decymacji Legionu w Agaunum, dzis. Saint-Maurice (Szwajcaria), przez Maksymiana niewielu żołnierzom udało się zbiec z miejsca pogromu.
Konstancjusz wraz z towarzyszami schronił się w Val Maira (dzisiejsze Villar San Costanzo), gdzie został zabity za wyznawanie wiary chrześcijańskiej. Wcześniej zdążył pochować swoich towarzyszy: Costantino, Dalmazzo, Desiderio, Isidoro, Olimpio, Ponzio, Teodoro (Teofryd, również "Javredo" lub "Chiaffredo"), Vittore i Magno.
Wspomnienie liturgiczne św. Konstancjusza obchodzone jest 18 września.
Wraz ze św. Teofrydem (Chiaffredo) jest patronem diecezji Saluzzo.

</doc>
<doc id="2276291" url="https://pl.wikipedia.org/wiki?curid=2276291" title="Neck Road">
Neck Road

Neck Road – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Avenue U i Sheepshead Bay. Została otwarta 23 sierpnia 1907.

</doc>
<doc id="2276292" url="https://pl.wikipedia.org/wiki?curid=2276292" title="Walerian Arabczyk">
Walerian Arabczyk

Walerian Arabczyk (ur. 8 czerwca 1944 w Poźniakowszczyźnie) – polski chemik, profesor nauk technicznych, profesor zwyczajny Zachodniopomorskiego Uniwersytetu Technologicznego, były prorektor Politechniki Szczecińskiej, członek "Zespołu Interdyscyplinarnego do Spraw Działalności Wspomagającej Badania w zakresie Wydawnictw Naukowych" Ministerstwa Nauki i Szkolnictwa Wyższego.
Życiorys.
Studia na kierunku technologia chemiczna ukończył w 1969 roku na Politechnice Szczecińskiej. Stopień doktora nauk chemicznych uzyskał 1 września 1978 roku na Uniwersytecie Technicznym w Dreźnie, a doktora habilitowanego nauk chemicznych – 1 lutego 1987 roku tamże. Tytuł profesora nauk technicznych otrzymał 4 listopada 1999 roku. Był kierownikiem Zakładu Nowych Materiałów i Katalizy w Instytucie Technologii Chemicznej Nieorganicznej i Inżynierii Środowiska na Zachodniopomorskim Uniwersytecie Technologicznym.

</doc>
<doc id="2276293" url="https://pl.wikipedia.org/wiki?curid=2276293" title="Albert Bachmann">
Albert Bachmann

Albert Bachmann (ur. 8 listopada 1906) – szwajcarski gimnastyk, medalista olimpijski z Berlina.

</doc>
<doc id="2276294" url="https://pl.wikipedia.org/wiki?curid=2276294" title="Sheepshead Bay (stacja metra)">
Sheepshead Bay (stacja metra)

Sheepshead Bay – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Neck Road i Brighton Beach. Została otwarta w 1908.

</doc>
<doc id="2276297" url="https://pl.wikipedia.org/wiki?curid=2276297" title="Sacha Jones">
Sacha Jones

Sacha Jones (ur. 8 listopada 1990 w Auckland) – australijska tenisistka, do 2012 roku reprezentująca Nową Zelandię, reprezentantka Nowej Zelandii w Fed Cup.
Kariera tenisowa.
Karierę w zawodowych meczach rozpoczęła w wieku piętnastu lat, we wrześniu 2005 roku, na turnieju ITF w australijskim Mackay. Wygrała tam kwalifikacje i w turnieju głównym doszła do drugiej rundy. Tydzień później powtórzyła swoje osiągnięcie, tym razem na turnieju w Rockhampton. Rok później, w październiku 2006 roku otrzymała dziką kartę do turnieju w Traralgon, w którym dotarła do ćwierćfinału, pokonując po drodze Ellen Barry i Sandy Gumulyę. W ćwierćfinale trafiła na rodaczkę Marinę Erakovic, tenisistkę rozstawioną w tym turnieju z nr 4 i przegrała 1:6, 0:6. W 2007 roku osiągnęła dwa półfinały, w Vigo i Taizou, przegrywając odpowiednio z Mariną Erakovic i Han Xinyun.
W styczniu 2008 roku, z dzika kartą, wzięła udział w kwalifikacjach do turnieju wielkoszlemowego Australian Open, ale dopadła w pierwszej rundzie po przegranym meczu z Yuan Meng. Po tym nieudanym debiucie w turniejach WTA kontynuowała grę w turniejach ITF i w listopadzie osiągnęła swój pierwszy finał w Manili.
Rok 2009 przyniósł jej największe jak dotąd sukcesy w karierze, w postaci pięciu wygranych turniejów w grze pojedynczej i jednego w grze podwójnej rangi ITF. W czerwcu, w amerykańskim Brownsville wygrała zarówno turniej singlowy, pokonując w finale Ester Goldfeld jak i deblowy, w którym w parze z Ashley Weinhold pokonała parę Ester Goldfeld/Macall Harkins. 22 września rozpoczęła start do swoistego rekordu, wygranych 24 meczów z rzędu. Najpierw wygrała trzy turnieje w Australii, potem jeden w USA i w następnym dotarła do finału. Pokonała w nich, między innymi, trzykrotnie Alicię Molik, tenisistkę która wcześniej była nr 8 na świecie. Serię zwycięstw przerwała jej dopiero Varvara Lepchenko, z którą przegrała na turnieju w Phoenix. Po tym wielkim wyczynie tenisistka awansowała na 167 miejsce w światowym rankingu WTA.
W lutym 2010 roku wystąpiła po raz pierwszy w turnieju głównym WTA, w Pattaya, do którego dostała się z kwalifikacji. Przegrała jednak w pierwszej rundzie, po trzysetowym pojedynku, z Albertą Brianti. W 2011 roku po raz drugi zagrała w turnieju głównym, tym razem z dziką kartą, na turnieju w Auckland, ale przegrała w pierwszej rundzie ze Swietłaną Kuzniecową.
Reprezentowała również swój kraj w rozgrywkach Fed Cup.
W 2014 zakończyła karierę sportową.

</doc>
<doc id="2276298" url="https://pl.wikipedia.org/wiki?curid=2276298" title="Natchnienie (film)">
Natchnienie (film)

Natchnienie (ang. "Inspiration") – amerykański dramat filmowy z 1931 roku w reżyserii Clarence'a Browna.
Fabuła filmu została oparta na powieści "Sappho" francuskiego pisarza Alphonse'a Daudeta. Film nie cieszył się uznaniem krytyki, choć rola Grety Garbo została oceniona pozytywnie.

</doc>
<doc id="2276299" url="https://pl.wikipedia.org/wiki?curid=2276299" title="Aleksanteri Saarvala">
Aleksanteri Saarvala

Aleksanteri Saarvala (ur. 9 kwietnia 1914 w Wyborgu, zm. 7 października 1989 w Toronto) – fiński gimnastyk, medalista olimpijski z Berlina i Londynu.

</doc>
<doc id="2276300" url="https://pl.wikipedia.org/wiki?curid=2276300" title="Tabela Kleina">
Tabela Kleina



</doc>
<doc id="2276311" url="https://pl.wikipedia.org/wiki?curid=2276311" title="Quiet Nights of Quiet Stars">
Quiet Nights of Quiet Stars



</doc>
<doc id="2276314" url="https://pl.wikipedia.org/wiki?curid=2276314" title="Alois Hudec">
Alois Hudec

Alois Hudec (ur. 12 lipca 1908 w Račicach, zm. 23 stycznia 1997 w Pradze) – czeschosłowacki gimnastyk, medalista olimpijski z Berlina.

</doc>
<doc id="2276317" url="https://pl.wikipedia.org/wiki?curid=2276317" title="Oleg Maslennikow">
Oleg Maslennikow

Oleg Maslennikow, (ur. 25 listopada 1961 w Kijowie, zm. 21 kwietnia 2010 tamże) – ukraiński naukowiec, uczony w dziedzinie elektroniki, informatyki, doktor nauk technicznych, doktor habilitowany inżynier. Od roku 1996 związany z Polską.
Życiorys.
Po ukończeniu szkoły średniej w 1978 r. ponad 2 lata pracował na stanowisku pracownika technicznego w Katedrze Techniki Obliczeniowej Politechniki Kijowskiej.
W 1981 r. podjął studia na Wydziale Informatyki i Techniki Obliczeniowej (WIiTO) Politechniki Kijowskiej. Ukończył z wyróżnieniem studia magisterskie na w/w wydziale w 1987 r. (specjalność 0608 – „Elektroniczne Maszyny Obliczeniowe”). Po ukończeniu studiów podjął pracę w Katedrze Techniki Obliczeniowej Politechniki Kijowskiej. Pracował na stanowiskach badacza-stażysty (lata 1987–1989), młodszego pracownika naukowego (w latach 1989–1991) i pracownika naukowego (w latach 1991–1994), pełniąc równocześnie (w latach 1992–1994) obowiązki asystenta w tej samej katedrze.
W roku 1991 ukończył studia doktoranckie na Wydziale Informatyki i Techniki Obliczeniowej Politechniki Kijowskiej. Stopień doktora nauk technicznych w dyscyplinie Informatyka (specjalność 05.13.13 – „Obliczeniowe Maszyny, Kompleksy, Systemy i Sieci”) uzyskał w 1993 r. na Politechnice Kijowskiej na podstawie rozprawy doktorskiej pt. „Metody projektowania i struktury procesorów systolicznych przeznaczonych do realizacji zadań algebry liniowej”. Promotorem rozprawy był prof. dr hab. inż. Jerzy Kaniewski. W latach 1995–1996 pracował na stanowisku starszego pracownika naukowego w Katedrze Techniki Obliczeniowej.
W 1996 r. otrzymał zaproszenie do podjęcia pracy na Wydziale Elektroniki Politechniki Koszalińskiej. Pracował w Katedrze Inżynierii Komputerowej Politechniki Koszalińskiej od listopada 1996 roku: w latach 1996–2006 – na stanowisku adiunkta, od października 2006 r. – na stanowisku prof. nadzwyczajnego.
Stopień doktora habilitowanego nauk technicznych w dyscyplinie Elektronika otrzymał w czerwcu 2006 r. (decyzją Centralnej Komisji ds. Stopni i Tytułów), po pomyślnej obronie habilitacji na Wydziale Automatyki, Elektroniki i Informatyki Politechniki Śląskiej w Gliwicach w grudniu 2005 roku.
Od roku 2008 pracował na stanowisku profesora nadzwyczajnego na Wydziale Matematyki i Informatyki Uniwersytetu Warmińsko-Mazurskiego w Olsztynie, w Katedrze Multimediów i Grafiki Komputerowej.
Zakres badań naukowych.
Badania, prowadzone w ramach pracy doktorskiej obronionej w dyscyplinie Informatyka, ukierunkowały zainteresowania naukowe dr hab. inż. O. Maslennikowa problematyką rozwoju metod projektowania równoległych jednostek przetwarzających z architekturą macierzy procesorowych (ang. "VLSI array processors") oraz na zwiększenie wiarygodności obliczeń w takich jednostkach poprzez zastosowanie algorytmów odpornych na błędy obliczeń. Jego późniejsze badania, prowadzone w ramach rozprawy habilitacyjnej, głównie rozwijają tę tematykę, jednak dodatkowo ukierunkowane są na zautomatyzowanie procesu projektowania w/w jednostek przetwarzających na poziomach strukturalnym i logicznym i ich zastosowanie w systemach jednoukładowych SoC (ang. "SoC – System-on-Chip"). Jest to tematyka ważna z punktu widzenia rozwoju nowoczesnych i praktycznych systemów komputerowych, w tym mieszanych systemów analogowo-cyfrowych. Obejmuje ona aktualne zagadnienia zgodne z trendami światowymi i nawiązuje do najnowszych badań w tej dziedzinie.
Bardziej szczegółowo zagadnienia i problemy, którymi od lat zajmował się dr hab. inż. O. Maslennikow przedstawiono poniżej wraz z kodami Polskiej Klasyfikacji Tematycznej (PKT):
Z przytoczonych wyżej kodów PKT wynika, że badania prowadzone przez dr hab. inż. Olega Maslennikowa dotyczą dyscypliny Informatyka (kod PKT 410000). Potwierdza ten fakt również to, że jego prace naukowe były publikowane w czasopismach i materiałach konferencji poświęconych (całkowicie lub w większości) problemom i zagadnieniom informatycznym, np. w seriach Lecture Notes in Computer Science wydawnictwa Springer, Parallel Computing: State-of-the-Art and Perspectives wydawnictwa Elsevier Science, Mathematical Research wydawnictwa Akademie Verlag, Parallel Numerics – raportach naukowych Austrian Center for Parallel Computations, czasopismach Engineering Simulation wydawnictwa Gordon and Breach Science Publishers (Egland), Int. Jour. Information Technology and Intelligent Computing, Computational Methods in Science and Technology, Data Recording, Storage &amp; Processing, Cybernetics &amp; Systems Analysis, materiałach najwyższej rangi konferencji międzynarodowych Parallel and Distributed Processing (Euromicro), Massively Parallel Computing Systems, Parallel Computing in Electrical Engineering, Int. Workshop on Dependable Computing itd.
W swoim dorobku naukowym miał 1 monografię, 3 skrypty, 125 artykułów (w języku angielskim, polskim, rosyjskim) oraz 17 patentów.
Dorobek w rozwoju kadry.
Dr hab. inż. O. Maslennikow:

</doc>
<doc id="2276320" url="https://pl.wikipedia.org/wiki?curid=2276320" title="Malowana zasłona">
Malowana zasłona

Malowana zasłona ("The Painted Veil") – amerykański melodramat z 1934 roku, wyreżyserowany przez Ryszarda Bolesławskiego, z Gretą Garbo, Herbertem Marshallem i George'em Brentem w rolach głównych.

</doc>
<doc id="2276334" url="https://pl.wikipedia.org/wiki?curid=2276334" title="Holyhead (stacja kolejowa)">
Holyhead (stacja kolejowa)

Holyhead (ang: "Holyhead railway station", walijski Caergybi) – stacja kolejowa w Holyhead, w hrabstwie Anglesey, w Walii, w Wielkiej Brytanii. Jest zachodnim krańcem North Wales Coast Line i jest zarządzana przez Arriva Trains Wales, choć jest również obsługiwana przez Virgin Trains.
Pierwsza stacja w Holyhead została otworzona przez Chester and Holyhead Railway 1 sierpnia 1848, ale została zastąpiona przez drugą we wrześniu 1851 roku. Obecny dworzec został otwarty przez LNWR w dniu 17 czerwca 1880 roku i wciąż zachował swój oryginalny dach. Pierwotnie miał cztery tory, ale tylko trzy są obecnie w użyciu. Tor pierwszy (po zachodniej stronie stacji) jest oddzielony od pozostałych dwóch przez terminal promowy oraz port wewnętrzny i jest zwykle używany przez pociągi do Londynu; większość pozostałych pociągów używa toru drugiego (tor czwarty jest używany tylko od czasu do czasu).
Usługi.
Istnieje podstawowe cogodzinne połączenie przez cały tydzień (choć rzadziej na zimowe niedziele) do Chester przez Bangor, Llandudno Junction, Colwyn Bay, Rhyl, Prestatyn i Flint.
Istnieją także połączenia do London Euston (pięć razy każdego dnia tygodnia, cztery w sobotę, trzy w niedzielę), Cardiff Central i Birmingham International (te ostatnie w dwugodzinnej częstotliwości od poniedziałku do soboty). W niedziele uruchamiane są połczenia do Crewe.
Stacja Holyhead jest wbudowana w Holyhead Ferry Port, który oferuje kilka rejsów dziennie do Dublina i Dún Laoghaire.
Na przełomie 2009/10 z usług stacji kolejowej skorzystało 0,186 mln pasażerów.

</doc>
<doc id="2276337" url="https://pl.wikipedia.org/wiki?curid=2276337" title="Birkebeinerrennet">
Birkebeinerrennet

Birkebeinerrennet (norw. "Wyścig Birkebeiner") – długodystansowy bieg narciarski, rozgrywany w drugiej połowie marca w południowej Norwegii. Jest to największy norweski maraton i zarazem jeden z najstarszych z obecne rozgrywanych. Starszy jest jedynie szwedzki Vasaloppet. Trasa biegu liczy 54 km i prowadzi z miejscowości Rena w okręgu Hedmark do Lillehammer w okręgu Oppland. Bieg rozgrywany jest techniką klasyczną, suma podbiegów na trasie wynosi około 1000 m. Bieg ten należy do cyklu Worldloppet i jest to jedyny bieg w tym cyklu, w którym uczestnicy muszą pokonać z plecakiem, który waży minimum 3,5 kg.
Granica wieku uczestników w biegu głównego wynosi 16 lat. W związku z rosnącą liczbą startujących w 2011 r. ustalono limit uczestników na 16 tysięcy. Birkebeinerrennet jest jednym z trzech wyścigów rozgrywaneym pod szyldem Birkebeiner. Pozostałe dwa to Birkebeinerrittet (kolarstwo górskie) oraz Birkebeinerløpet (bieg przełajowy).
Historia.
Birkebeinerrennet jest rozgrywany od 1932 r. na pamiątkę wyprawy lojalistów ze stronnictwa Birkebeiner, mającej na celu uratowanie małoletniego pretendenta do tronu Norwegii Håkona Håkonssona w 1206 r. Stąd wymóg nakazujący noszenie plecaka o wadze 3,5 kg – ma on symbolizować wagę niespełna dwuletniego dziecka.
Najwięcej zwycięstw wśród mężczyzn odniósł Norweg Erling Jevne, który zwyciężał siedmiokrotnie w latach: 1994, 1996, 1997, 1998, 1999, 2000 i 2001. Wśród kobiet najczęściej zwyciężała jego rodaczka Anita Moen, która cztery razy była pierwsza, w latach: 1998, 1999, 2000 i 2001. Rekord trasy wśród mężczyzn należy do Czecha Stanislava Řezáča, który pokonał trasę w 2008 r. w czasie 2.24.33 h. W tym samym roku najlepszy czas wśród kobiet uzyskała Hilde Gjermundshaug Pedersen, która ukończyła bieg w czasie 2.52.04 h. W 2002 r. Birkebeinerrennet został wyjątkowo włączony do Pucharu Świata w biegach narciarskich. Wśród mężczyzn zwyciężył Thomas Alsgaard z Norwegii z czasem 2:24:08.7 h, a wśród kobiet Anita Moen z czasem 2:43:39.1 h. Uzyskane przez nich czasy były lepsze od oficjalnych rekordów trasy, jednakże w 2002 roku uczestnicy wyjątkowo biegli bez ważącego 3,5 kg plecaka.
W około osiemdziesięcioletniej historii tego maratonu tylko raz postanowiono go odwołać. W 2007 r. postanowiono odwołać wyścig z powodu bardzo silnego wiatru osiągającego do 90 km/h. Jednakże zanim podjęto tę decyzję wyścig trwał już od godziny i blisko ¼ uczestników była już na trasie. Dyrekcja zawodów próbowała zawrócić już biegnących uczestników na start, mimo to 55 uczestników dobiegło do mety w Lillehammer.

</doc>
<doc id="2276356" url="https://pl.wikipedia.org/wiki?curid=2276356" title="Carl Fletcher (kanadyjski piłkarz)">
Carl Fletcher (kanadyjski piłkarz)

Carl Tadeus Fletcher (ur. 26 grudnia 1971 w Plymouth) – kanadyjski piłkarz pochodzenia montserrackiego występujący na pozycji obrońcy.
Kariera klubowa.
Fletcher seniorską karierę rozpoczynał w 1989 roku w kanadyjskim klubie Scarborough Blues. W 1990 roku przeszedł do Toronto Blizzard z CSL. W 1993 roku rozpoczął z zespołem starty w amerykańskiej lidze ASPL. W 1994 roku odszedł do Toronto Rockets, także grającego w ASPL. Spędził tam rok.
W 1996 roku został graczem Montrealu Impact z USISL A-League. W tym samym roku, a także rok później zdobył z nim Commissioner's Cup. W 1999 roku odszedł do amerykańskiej ekipy Virginia Beach Mariners z USL A-League. W 2000 roku klub ten zmienił nazwę na Hampton Roads Mariners.
W 2001 roku Fletcher wrócił do Montrealu Impact (USL A-League). W tym samym roku trafił do amerykańskiego Rochester Rhinos, również występującego w USL A-League. Następnie grał w innych zespołach USL A-League, Atlancie Silverbacks i kanadyjskim Toronto Lynx, gdzie w 2005 roku zakończył karierę.
Kariera reprezentacyjna.
W reprezentacji Kanady Fletcher zadebiutował 3 lipca 1991 roku w wygranym 3:2 pojedynku Złotego Pucharu CONCACAF z Jamajką. Z tamtego turnieju Kanada odpadła po fazie grupowej. W 1996 roku ponownie wziął udział w Złotym Pucharze CONCACAF, który Kanada ponownie zakończyła na fazie grupowej.
16 listopada 1997 roku w przegranym 1:3 spotkaniu eliminacji Mistrzostw Świata 1998 z Jamajką Fletcher strzelił pierwszego gola w kadrze narodowej. W 2000 roku po raz trzeci był uczestnikiem Złotego Pucharu CONCACAF, który tym razem okazał się dla Kanady zwycięski.
W 2001 roku został powołany do kadry na Puchar Konfederacji. Zagrał na nim w meczach z Japonią (2:3), Brazylią (0:0) i Kamerunem (0:2). Z tamtego turnieju Kanada odpadła po fazie grupowej. W 2002 roku Fletcher po raz czwarty wziął udział w Złotym Pucharze CONCACAF, który Kanada zakończyła na 3. miejscu. W latach 1991–2003 w drużynie narodowej rozegrał w sumie 40 spotkań i zdobył 2 bramki.

</doc>
<doc id="2276358" url="https://pl.wikipedia.org/wiki?curid=2276358" title="Brygada Spadochronowa">
Brygada Spadochronowa

35 Brygada Spadochronowa (, "Chatiwat ha-Canchanim"); nazywana też „Latającymi Wężami”) – związek taktyczny wojsk aeromobilnych Sił Obronnych Izraela. Jest dowodzona przez Dowództwo Centralne.
Historia.
Tworzenie brygady spadochronowej rozpoczęło się w 1955 od powstania jednostek powietrznodesantowych izraelskich sił specjalnych. Połączono wówczas Jednostkę 101 z 890 Batalionem komandosów, tworząc w ten sposób elitarną jednostkę spadochroniarzy. Jej pierwszym dowódcą został Ariel Szaron, który współtworzył taktykę działań i walki spadochroniarzy. Była ona mocno zbliżona do taktyki działań komandosów sił specjalnych. Spadochroniarze byli uzbrojeni w lekkie i małe pistolety maszynowe Uzi. Taktykę doskonalono podczas działań odwetowych prowadzonych na terytorium Jordanii i Egiptu.
Podczas kryzysu sueskiego w 1956 spadochroniarze lądowali na tyłach wojsk egipskich na przełęczy Mitla na półwyspie Synaj, zmuszając Egipcjan do odwrotu. W kolejnej śmiałej operacji zajęli lotnisko w rejonie Szarm el-Szejk. W wojnie sześciodniowej w 1967 spadochroniarze uczestniczyli w zajęciu Strefy Gazy, a następnie wspierali działania w północnej części półwyspu Synaj. Odegrali także ważną rolę w zajęciu Wschodniej Jerozolimy, przejmując kontrolę nad Wzgórzem Świątynnym i Zachodnim Murem.
Podczas wojny Jom Kipur w 1973 spadochroniarze przeprowadzili śmiałą operację we wschodniej części Syrii, zakłócając dostawy uzbrojenia z Iraku. W 1976 komandosi uczestniczyli w operacji „Entebbe”, podczas której odbito zakładników przetrzymywanych w porcie lotniczym Entebbe w Ugandzie.
W wojnie libańskiej w 1982 spadochroniarze jako pierwsi wkroczyli w głąb terytorium Libanu, torując drogę nacierającym jednostkom sił lądowych. W następnych latach uczestniczyli we wszystkich operacjach prowadzonych przeciwko Hezbollahowi. W II wojnie libańskiej w 2006 uczestniczyła ona w walkach o wioski Bint Dżubajl i Maroun al-Ras, zadając ciężkie straty Hezbollahowi.
Struktura.
35 Brygada Spadochronowa należy do 98 Dywizji Spadochronowej i podlega Centralnemu Dowództwo Sił Obronnych Izraela. Każdy z batalionów brygady ma nazwę jednego z jadowitych wężów.
Uzbrojenie.
Żołnierze Brygady Spadochronowej są uzbrojeni w karabiny automatyczne z rodziny karabinów M16 (kaliber broni 5,56 mm) i karabiny szturmowe M4 (5,56 mm). Posiadają one możliwość podczepienia różnorodnych akcesoriów, takich jak np. celownik optyczny, celownik noktowizyjny, latarka taktyczna lub granatnik podwieszany M203 (40 mm). Dodatkowo żołnierze są uzbrojeni w różnorodne granaty ręczne (odłamkowe, dymne, ogłuszające i inne).
Uzbrojeniem strzelców wyborowych są: karabin M24 SWS (7,62 mm) i karabin Barrett M82 (12,7 mm).
Podstawowymi karabinami maszynowymi są: Negev (5,56 mm) i FN MAG (7,62 mm). Z ciężkiego uzbrojenia używane są: ciężkie karabiny maszynowe Browning M2 (12,7 mm) i granatniki Mk 19 (40 mm).
Do walki z pojazdami opancerzonymi żołnierze są uzbrojeni w granatniki przeciwpancerne RPG-7 (40 mm) M72 LAW (66 mm).
Brygada wykorzystuje transportery opancerzone M113, uniwersalne pojazdy terenowe Humvee oraz quady.

</doc>
<doc id="2276359" url="https://pl.wikipedia.org/wiki?curid=2276359" title="Tramwaje w Lizbonie">
Tramwaje w Lizbonie

Tramwaje w Lizbonie − system komunikacji tramwajowej działający w Lizbonie, stolicy Portugalii. 
Historia.
Pierwsze tramwaje konne na ulice Lizbony wyjechały 17 listopada 1873, połączyły one dworzec kolejowy Santa Apolonia z dzielnicą Santos. Następnie linię wydłużono do Belém. Pierwszą zajezdnię wybudowano w Santo Amaro, która funkcjonuje do dzisiaj jako zajezdnia i muzeum tramwajowe. W ciągu następnych lat sieć tramwajowa była rozbudowywana (utrzymywano 1200 koni) oraz przebudowano torowiska tramwajowe na tor o szerokości 900 mm z powodu przebudowania omnibusów konnych przez właścicieli do poruszania się po torach tramwajowych.
Tramwaje elektryczne w Lizbonie uruchomiono 31 sierpnia 1901 na trasie z Cais do Sodrè do Algès. Ostatecznie tramwaje konne zostały zastąpione przez elektryczne w następnym roku. Do 1928 zakończono rozbudowę sieci w górzystej części Lizbony, budując trasę obecnej linii 28 na Calçada da Săo Francisco (znajduje się tu najbardziej stromy podjazd tramwajowy na świecie wynoszący 145‰, a na wielu odcinkach podjazdy osiągają pochylenie przekraczające 120‰). Rozwój sieci tramwajowej trwał do lat 50. XX w., wtedy to osiągnęła największą długość wynoszącą 76 km i liczbę 27 linii.
Od 1959 rozpoczęto likwidację odcinków sieci tramwajowej. Na początku lat 70. zlikwidowano linie na przedmieściach. Pod koniec lat 70. opracowano studium, które wskazało potrzebę zachowania tramwajów w górzystej części miasta i linii biegnącej wzdłuż rzeki Tag, pozostałe odcinki miano eksploatować do czasu śmierci technicznej. W latach 1991–1997 zlikwidowano około 2/3 sieci tramwajowej, pozostawiając jedynie linie w najstarszej części miasta oraz jedną trasę wzdłuż rzeki Tag, którą zmodernizowano, zakupiono też nowe tramwaje niskopodłogowe.
Linie.
Od kwietnia 2018 r. sieć tramwajowa składa się z 6 linii:
Tabor.
Obecnie po Lizbonie kursują zmodernizowane w połowie lat 90. XX w. stare tramwaje, które po modernizacji nazwano "Remodelado". Dla linii nr 15 zakupiono niskopodłogowe tramwaje wybudowane w zakładach CAF w ilości 10 sztuk. Zmodernizowane tramwaje "Remodelado" wyposażone są w dwa rodzaje odbieraków prądu: odbieraki rolkowe i pantografy. Łącznie w Lizbonie są 54 tramwaje "Remodelado" oraz 10 tramwajów CAF.
Tabor składa się z:

</doc>
<doc id="2276362" url="https://pl.wikipedia.org/wiki?curid=2276362" title="Kartaczownica (broń wielolufowa)">
Kartaczownica (broń wielolufowa)

Kartaczownica, mitralieza (fr. "mitrailleuse") – wielolufowa odtylcowa broń palna, uruchamiana ręcznie i przystosowania do strzelania nabojami karabinowymi. Powstała w XIX wieku jako poprzednik ciężkiego karabinu maszynowego.
W praktyce stosowano ją od połowy XIX stulecia do czasu upowszechnienia wynalazku broni maszynowej na początku XX wieku. Pod względem przyjętych rozwiązań technicznych wyróżniano kartaczownice o lufach nieruchomych (np. Nordenfelta, Gardnera) albo ruchomych, wiązkowych (np. Gatlinga), w których zespół luf obracał się wokół wspólnej osi. Napęd broni był ręczny, odbywał się za pomocą dźwigni lub korby, powodującej otwieranie i zamykanie zamka, ładowanie zespolonych nabojów, wyrzucanie łusek, napinanie iglicy i zwalnianie spustu. Zależnie od sprawności obsługi szybkostrzelność teoretyczna mitraliezy mogła dochodzić do 500 strzałów na minutę. W miarę upływu czasu konstrukcja tej broni ulegała uproszczeniu, a jej masa zmniejszeniu; oprócz ognia seryjnego i salwowego możliwe było też prowadzenie ognia pojedynczego. Montowano je zarówno na podstawach kołowych, jak i stałych (trójnożnych, cokołowych).
Kres zastosowaniu kartaczownic położyło skonstruowanie przez H. Maxima pierwszego karabinu maszynowego. Za odległe ogniwo rozwojowe tej broni można uznać obecnie stosowaną zautomatyzowaną broń wielolufową, jak np. amerykańskie działko M61 Vulcan, stosowane w lotnictwie i na pojazdach opancerzonych (w wersji przeciwlotniczej)
Do najpowszechniej stosowanych mitraliez należały:
Do mniej rozpowszechnionych i znanych można zaliczać konstrukcje Jamesa Puckle’a, amerykańskie Wilsona Agera, Billinghursta i Requy, pułkownika Claxtona, a z europejskich: Montigny'ego, Bollée'go czy bawarską kartaczownicę Feldla.

</doc>
<doc id="2276364" url="https://pl.wikipedia.org/wiki?curid=2276364" title="Fernando Tambroni">
Fernando Tambroni

Fernando Tambroni Armaroli (ur. 25 listopada 1901 w Ascoli Piceno, zm. 18 lutego 1963 w Rzymie) – włoski polityk i prawnik, parlamentarzysta, minister w kilku rządach, w 1960 przez cztery miesiące premier Włoch.
Życiorys.
W wieku około 18 lat wstąpił do Włoskiej Partii Ludowej, kilka lat później został jej sekretarzem w prowincji Ankona. Należał później do Narodowej Partii Faszystowskiej. Ukończył w międzyczasie studia prawnicze, po których rozpoczął karierę zawodową jako adwokat.
W 1943 organizował struktury Chrześcijańskiej Demokracji w regionie Marche. W 1946 został wybrany do zgromadzenia konstytucyjnego, które działało do 1948. Następnie uzyskiwał mandat posła do Izby Deputowanych I, II i III kadencji. Obejmował liczne funkcje rządowe – był ministrem marynarki handlowej (1953–1955), ministrem spraw wewnętrznych (1955–1959), ministrem ds. budżetu i p.o. ministra skarbu (1959–1960).
25 marca 1960 stanął na czele włoskiego rządu tworzonego przez Chrześcijańską Demokrację. Należał do prawicowego skrzydła partii, oponował przeciwko jakiejkolwiek współpracy z lewicą, otrzymywał natomiast poparcie od Włoskiego Ruchu Socjalnego (MSI), wywodzącego się z ruchu faszystowskiego. Fernando Tambroni wyraził zgodę na organizację kongresu krajowego MSI w Genui, mieście z tradycjami antyfaszystowskimi. Doprowadziło to do demonstracji w różnych miastach, a następnie do zamieszek. Krytykowany za podejmowane decyzje premier podał się do dymisji w lipcu tego samego roku. Pozostał posłem do Izby Deputowanych, zmarł pod koniec III kadencji.

</doc>
<doc id="2276367" url="https://pl.wikipedia.org/wiki?curid=2276367" title="Dumitru Răducanu">
Dumitru Răducanu

Dumitru Răducanu (ur. 19 lipca 1967) – rumuński wioślarz, sternik. Trzykrotny medalista olimpijski.
Brał udział w trzech igrzyskach na przestrzeni 16 lat (IO 1984, IO 1992, IO 2000), na dwóch zdobywał medale. W 1984 był drugi w dwójce ze sternikiem, osiem lat później w tej samej konkurencji zajął trzecie miejsce i triumfował w czwórce ze sternikiem. Wspólnie z nim płynęli Iulica Ruican, Viorel Talapan, Dimitrie Popescu i Nicolae Țaga. Czterokrotnie stawał na podium mistrzostw świata. W 1985 (dwójka) i 1991 (czwórka) sięgnął po srebro, a w 1998 (ósemka) i 1999 (czwórka) po brąz tej imprezy.

</doc>
<doc id="2276368" url="https://pl.wikipedia.org/wiki?curid=2276368" title="Dumitru Raducanu">
Dumitru Raducanu



</doc>
<doc id="2276369" url="https://pl.wikipedia.org/wiki?curid=2276369" title="Białucha (waleń)">
Białucha (waleń)



</doc>
<doc id="2276370" url="https://pl.wikipedia.org/wiki?curid=2276370" title="Trond Sollied">
Trond Sollied

Trond Johan Sollied (ur. 29 kwietnia 1959 w Mo i Rana) – norweski piłkarz grający na pozycji środkowego obrońcy. W reprezentacji Norwegii rozegrał 9 meczów i strzelił 1 gola.
Kariera klubowa.
Karierę piłkarską Sollied rozpoczął w klubie Mo IL. Grał w nim od 1976 do 1981 roku. W 1982 roku przeszedł do Vålerenga Fotball, w której zadebiutował w pierwszej lidze norweskiej. W 1983 roku wywalczył z Vålerengą swój pierwszy w karierze tytuł mistrzowski, a w 1984 roku obronił go. W Vålerendze grał do końca 1984 roku.
Na początku 1985 roku Sollied odszedł do Rosenborga Trondheim. W 1985 roku wywalczył z Rosenborgiem mistrzostwo kraju, a po tytuł mistrzowski z tym klubem sięgał także w 1988 i 1990 roku. W latach 1989 i 1991 zdobywał z Rosenborgiem wicemistrzostwo kraju. Wraz z Rosenborgiem dwukrotnie zdobywał też Puchar Norwegii (1988, 1990).
W 1992 roku Sollied przeszedł do FK Bodø/Glimt. W 1993 roku wywalczył z nim wicemistrzostwo kraju oraz Puchar Norwegii. W 1994 roku jako gracz tego klubu zakończył karierę piłkarską.
Kariera reprezentacyjna.
W reprezentacji Norwegii Sollied zadebiutował 22 maja 1985 roku w przegranym 0:1 towarzyskim spotkaniu ze Szwecją. W kadrze narodowej od 1985 do 1987 rozegrał 9 meczów i strzelił 1 gola, 5 czerwca 1985, w sparingu z Walią (4:2). Grał także w olimpijskiej reprezentacji Norwegii.
Kariera trenerska.
Po zakończeniu kariery piłkarskiej Sollied został trenerem. W 1992 roku został grającym trenerem FK Bodø/Glimt. W 1992 roku awansował z nim z drugiej ligi do Tippeligaen, a w 1993 roku wywalczył wicemistrzostwo Norwegii oraz zdobył Puchar Norwegii. W Bodø/Glimt pracował do 1996 roku. W 1997 roku przeszedł do Rosenborga Trondheim, gdzie był asystentem Nilsa Arne Eggena, a w 1998 roku został samodzielnym szkoleniowcem tego klubu. Wraz z Rosenborgiem wywalczył w 1998 roku mistrzostwo kraju.
W 1999 roku Sollied wyjechał do Belgii, a jego pierwszym klubem w tym kraju, który prowadził, był KAA Gent. W 2000 roku odszedł z Gent do Club Brugge. Pracował w nim przez 5 sezonów i w tym okresie doprowadził Brugge do wywalczenia dwóch mistrzostw Belgii (2003, 2005), dwóch Pucharów Belgii (2002, 2004) i dwóch Superpucharów Belgii (2002, 2004).
W 2005 roku Sollied został trenerem greckiego Olympiakosu Pireus. Na tym stanowisku zastąpił wówczas Serba Dušana Bajevicia. W sezonie 2005/2006 doprowadził Olympiakos do wywalczenia mistrzostwa Grecji, a także zdobycia Pucharu Grecji. W grudniu 2006 został jednak zwolniony z Olympiakosu na skutek słabych wyników w Lidze Mistrzów. Został zastąpiony przez Takisa Lemonisa.
W 2007 roku Sollied wrócił do Belgii i ponownie został trenerem KAA Gent. Następnie w sezonie 2008/2009 prowadził holenderski SC Heerenveen. W 2010 roku prowadził saudyjski Al-Ahli Dżudda, a w 2011 roku został trenerem belgijskiego Lierse SK.

</doc>
<doc id="2276372" url="https://pl.wikipedia.org/wiki?curid=2276372" title="Davide Xausa">
Davide Xausa

Davide Antonio Xausa (ur. 10 marca 1976 w Vancouver) – kanadyjski piłkarz pochodzenia włoskiego występujący na pozycji napastnika. Zawodnik klubu Columbus Clan.
Kariera klubowa.
Xausa karierę rozpoczynał w drużynie piłkarskiej z amerykańskiej uczelni University of Portland. Grał tam do 1997 roku. W międzyczasie, w latach 1996–1997 występował w kanadyjskiej drużynie St. Catharines Wolves. W 1997 roku trafił do angielskiego Stoke City z Division One. Przez pół roku rozegrał tam 1 spotkanie.
Na początku 1998 roku Xausa odszedł do szkockiego St. Johnstone ze Scottish Premier League. Również tam przez pół roku zagrał w 1 meczu. Latem 1998 roku przeszedł do holenderskiego zespołu Dordrecht '90 z Eerste divisie. Występował tam przez rok.
W 1999 roku wrócił do Szkocji, gdzie został graczem klubu Inverness CT ze Scottish First Division. W tych rozgrywkach zadebiutował 11 września 1999 roku w wygranym 1:0 pojedynku z Clydebank. W Inverness spędził 1,5 roku.
Na początku 2001 roku Xausa podpisał kontrakt z Livingston, także występującym w First Division. W tym samym roku awansował z nim do Scottish Premier League. 20 października 2001 roku w wygranym 5:1 pojedynku z Kilmarnock strzelił pierwszego gola w tych rozgrywkach. W 2002 roku zajął z klubem 3. miejsce w lidze. W Livingston grał przez 3 lata.
W styczniu 2004 roku odszedł do Falkirk z First Division. Po pół roku spędzonym w tym klubie, wrócił do Kanady, gdzie został zawodnikiem ekipy Vancouver Whitecaps z amerykańskiej ligi USL First Division. W 2005 roku Xausa zakończył karierę. W 2008 roku wznowił ją, podpisując kontrakt z kanadyjską drużyną Columbus Clan.
Kariera reprezentacyjna.
W reprezentacji Kanady Xausa zadebiutował 27 kwietnia 1999 roku w zremisowanym 1:1 towarzyskim pojedynku z Irlandią Północną. 29 maja 1999 roku w wygranym 1:0 towarzyskim spotkaniu z Gwatemalą strzelił pierwszego gola w kadrze narodowej.
W 2000 roku wziął udział w Złotym Pucharze CONCACAF, który okazał się dla Kanady zwycięski. W 2001 roku został powołany do kadry na Puchar Konfederacji. Zagrał na nim w meczach z Japonią (2:3) i Brazylią (0:0). Z tamtego turnieju Kanada odpadła po fazie grupowej.
W 2002 roku Xausa ponownie uczestniczył w Złotym Pucharze CONCACAF, który tym razem Kanada zakończyła na 3. miejscu. W 2003 roku po raz trzeci znalazł się w drużynie na Złoty Puchar CONCACAF. Kanada odpadła wówczas z tego turnieju po fazie grupowej.
W latach 1991–2003 w drużynie narodowej rozegrał Xausa w sumie 32 spotkania i zdobył 2 bramki.

</doc>
<doc id="2276373" url="https://pl.wikipedia.org/wiki?curid=2276373" title="Białucha arktyczna">
Białucha arktyczna

Białucha arktyczna, białucha, wal biały ("Delphinapterus leucas") – gatunek ssaka morskiego z rodziny narwalowatych (Monodontidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1776 roku przyrodnik Peter Simon Pallas nadając mu nazwę "Delphinus leucas". Holotyp pochodził z ujścia rzeki Ob, w północno-wschodniej Syberii, w Rosji. Okaz typowy się nie zachował, nazwa oparta na świeżo zabitych harpunami zwierzętach. Jedyny żyjący współcześnie przedstawiciel rodzaju białucha ("Delphinapterus"). 
Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Białucha arktyczna występuje w wodach arktycznych i subarktycznych na południe do około 50° szerokości geograficznej północnej; południowe granice populacji grenlandzkich i wschodnioeuropejskich występują dalej na północ na około 64° szerokości geograficznej północnej. Młode osobniki od czasu do czasu oddalają się na południe od normalnego zasięgu, są widywane w pobliżu Long Island w stanie Nowy Jork w Stanach Zjednoczonych oraz w Sekwanie we Francji.
Morfologia.
Długość ciała 300–450 cm; masa ciała 500–1600 kg. Występuje dymorfizm płciowy – dorosłe samce są większe i cięższe od dorosłych samic. Noworodki osiągają długość ciała około 150 cm przy ciężarze 35–85 kg. Jego górna część głowy jest zaokrąglona, natomiast w szczęce występuje 30–38 zębów. Tuż po urodzeniu ciało młodych jest szaroniebieskie, a niekiedy nawet ciemnoniebieskie. Z biegiem czasu jednak jaśnieje. Osobniki 4–5 letnie są już zazwyczaj kremowe lub całkowicie białe.
Ekologia.
Zwierzęta te żyją w niewielkich grupach, liczących zwykle maksymalnie 5–10 osobników. Żywią się rybami, skorupiakami oraz głowonogami.
Znaczenie gospodarcze.
Gatunek ten jest niekiedy poławiany dla mięsa, tłuszczu oraz skór.
Status zagrożenia.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”).

</doc>
<doc id="2276375" url="https://pl.wikipedia.org/wiki?curid=2276375" title="Biblia Diabła">
Biblia Diabła



</doc>
<doc id="2276377" url="https://pl.wikipedia.org/wiki?curid=2276377" title="Port lotniczy Jenisejsk">
Port lotniczy Jenisejsk

Port lotniczy Jenisejsk (IATA: EIE, ICAO: UNII) – port lotniczy położony 4 km na północny zachód od Jenisejska, w Kraju Krasnojarskim, w Rosji.

</doc>
<doc id="2276386" url="https://pl.wikipedia.org/wiki?curid=2276386" title="Veikko Huhtanen">
Veikko Huhtanen

Veikko Huhtanen (ur. 5 czerwca 1919 w Wyborg, zm. 29 stycznia 1976 w Helsinkach) – fiński gimnastyk, medalista olimpijski z Londynu.

</doc>
<doc id="2276387" url="https://pl.wikipedia.org/wiki?curid=2276387" title="Timeout (telekomunikacja)">
Timeout (telekomunikacja)

Timeout również time-out lub time out – limit czasu przewidziany na dane zdarzenie lub operację.
Timeout jest używany celem zabezpieczenia danego systemu przed blokadą spowodowaną brakiem odpowiedzi danego urządzenia lub podzespołu.
Bez limitu czasu jednostka wysyłająca zapytanie oczekiwałaby w nieskończoność na odpowiedź, blokując komunikację na danym kanale, a nawet działanie całego systemu, tym samym czyniąc go bezużytecznym. Jeżeli jednak limit czasu jest określony, to przy braku odpowiedzi po tym czasie jednostka pytająca zgłasza błąd, który może być wyświetlony użytkownikowi. System główny w dalszym ciągu nie wykona zamierzonego zadania, ale przynajmniej proces zostanie automatycznie przerwany, a wstępny powód usterki (brak odpowiedzi z danego podzespołu) zostanie zarejestrowany w systemie (i np. wyświetlony użytkownikowi).
W zależności od szybkości transferu danych oraz innych ograniczeń i wymagań sprzętowych "timeout" może być ustawiony od kilku milisekund do nawet kilkudziesięciu sekund (protokół IrDA) czy nawet kilku minut (protokół GPIB).

</doc>
<doc id="2276396" url="https://pl.wikipedia.org/wiki?curid=2276396" title="Carlo Corazzin">
Carlo Corazzin

Giancarlo Michele „Carlo” Corazzin (ur. 25 grudnia 1971 w New Westminster) – kanadyjski piłkarz pochodzenia włoskiego występujący na pozycji napastnika.
Kariera klubowa.
Corazzin seniorską karierę rozpoczynał w 1992 roku w klubie Winnipeg Fury z CSL. W tym samym roku zdobył z nim mistrzostwo tych rozgrywek. W 1993 roku odszedł do ekipy Vancouver 86ers z amerykańskiej ligi ASPL. W tym samym roku trafił do angielskiego Cambridge United z Division Two. W 1995 roku spadł z nim do Division Three.
Na początku 1996 roku przeszedł do Plymouth Argyle, także grającego w Division Three. W tym samym roku awansował z nim do Division Two. W 1998 roku, po spadku Plymouth do Division Three, odszedł do Northampton Town z Division Two. W 1999 roku spadł z nim do Division Three. W Northampton spędził jeszcze rok.
W 2000 roku Corazzin trafił do Oldham Athletic z Division Two. Spędził tam 3 lata. W 2003 roku wrócił do Kanady, gdzie ponownie został graczem klubu Vancouver Whitecaps, w którym występował już, gdy ten nosił nazwę Vancouver 86ers. W 2005 roku zakończył karierę.
Kariera reprezentacyjna.
W reprezentacji Kanady Corazzin zadebiutował 1 czerwca 1994 roku w zremisowanym 1:1 towarzyskim pojedynku z Marokiem. 10 stycznia 1996 roku w wygranym 3:1 spotkaniu Złotego Pucharu CONCACAF z Hondurasu strzelił pierwszego gola w kadrze narodowej. Tamten turniej Kanada zakończyła na fazie grupowej.
W 2000 roku Corazzin ponownie wziął udział w Złotym Pucharze CONCACAF, który tym razem okazał się dla Kanady zwycięski. W 2001 roku został powołany do kadry na Puchar Konfederacji. Zagrał na nim w meczach z Japonią (2:3), Brazylią (0:0) i Kamerunem (0:2). Z tamtego turnieju Kanada odpadła po fazie grupowej.
W 2003 roku po raz trzeci uczestniczył w Złotym Pucharze CONCACAF, który Kanada zakończyła na fazie grupowej. W latach 1994–2004 w drużynie narodowej rozegrał Corazzin w sumie 59 spotkań i zdobył 11 bramek.

</doc>
<doc id="2276397" url="https://pl.wikipedia.org/wiki?curid=2276397" title="WebMatrix">
WebMatrix

WebMatrix - darmowa aplikacja stworzona przez firmę Microsoft, służąca do tworzenia aplikacji internetowych. Umożliwia tworzenie aplikacji w takich technologiach jak PHP oraz ASP.NET. WebMatrix posiada wbudowany serwer IIS Express, pozwalający lokalnie testować aplikacje przed ich wdrożeniem na docelowym serwerze. Jako baza danych może być użyta Microsoft SQL w wersji Express lub Compact Edition bądź MySQL dla aplikacji napisanych w PHP.
WebMatrix oferuje trzy sposoby tworzenia aplikacji.
WebMatrix umożliwia również tworzenie i zarządzanie bazą danych powiązaną z projektem. Wspierane bazy to SQL Server Compact, SQL Server oraz MySQL.
Ponadto WebMatrix oferuje następujące funkcjonalności:

</doc>
<doc id="2276399" url="https://pl.wikipedia.org/wiki?curid=2276399" title="ESO 461-36">
ESO 461-36

ESO 461-36 (KK 246) – bardzo ciemna galaktyka karłowata położona w Pustce Lokalnej (ang. "Local Void") – pustym rejonie przestrzeni kosmicznej o promieniu przynajmniej 23 milionów parseków. Jej położenie jest niezwykłe, większość znanych galaktyk występuje w większych gromadach, ale jak dotąd nie udało się odkryć żadnej innej galaktyki w odległości do 10 milionów lat świetlnych od ESO 461-36.

</doc>
<doc id="2276400" url="https://pl.wikipedia.org/wiki?curid=2276400" title="Olavi Rove">
Olavi Rove

Olavi Rove (ur. 29 lipca 1915 w Helsinkach, zm. 22 maja 1966 tamże) – fiński gimnastyk, medalista olimpijski z Londynu i Helsinek.

</doc>
<doc id="2276402" url="https://pl.wikipedia.org/wiki?curid=2276402" title="Charakterystyka (technika)">
Charakterystyka (technika)

Charakterystyka (technika) – zależność między wielkościami (parametrami), branymi pod uwagę w czasie badań maszyn, urządzeń lub ich elementów albo wykres ilustrujący tę zależność

</doc>
<doc id="2276403" url="https://pl.wikipedia.org/wiki?curid=2276403" title="USS Akron (ZRS-4)">
USS Akron (ZRS-4)

USS Akron (ZRS-4) – helowy sterowiec szkieletowy amerykańskiej marynarki wojennej, eksploatowany w latach 1931 - 1933.
Statek o długości 239 metrów, o 6 metrów krótszy od niemieckiego LZ 129 Hindenburg, wraz ze swym siostrzanym sterowcem USS Macon (ZRS-5) był jednym z największych obiektów latających na świecie w tamtym czasie i największym sterowcem napełnionym helem (Hindenburg wypełniony był wodorem).
Budowę rozpoczęto 31 października 1929 w Goodyear Airdock w Springfield Township w pobliżu Akron, w stanie Ohio przez firmę Goodyear-Zeppelin Corporation przez zespół doświadczonych inżynierów niemieckich pod kierownictwem głównego projektanta Karla Arnsteina. 
8 sierpnia 1931 roku Akron został ochrzczony w hangarze przez Lou Hoover (żonę prezydenta Stanów Zjednoczonych, Herberta Hoovera). Dziewiczy lot odbył się po Cleveland, Ohio wieczorem 23 września 1931, z sekretarzem Marynarki Wojennej Adamsem oraz kontradmirałem Moffettem na pokładzie. Natomiast swą pierwszą podróż po oficjalnym przyjęciu do służby, rozpoczął 2 listopada 1931 roku wzdłuż wschodniego wybrzeża Stanów Zjednoczonych do Waszyngtonu. W ciągu następnych tygodni wylatał około 300 godzin, w tym 46-godzinny lot wytrzymałościowy do Mobile w Alabamie i z powrotem.
USS "Akron" był wykorzystywany w manewrach rozpoznawczych marynarki wojennej, a także testowany jako swego rodzaju lotniskowiec powietrzny, niejednokrotnie potwierdzając swoją skuteczność. W trakcie eksploatacji uczestniczył w czterech wypadkach.

</doc>
<doc id="2276404" url="https://pl.wikipedia.org/wiki?curid=2276404" title="Stanislav Řezáč">
Stanislav Řezáč

Stanislav Řezáč (ur. 29 kwietnia 1973 w Jabloncu nad Nysą) – czeski biegacz narciarski, dwukrotny zwycięzca FIS Marathon Cup. Zwycięzca klasyfikacji generalnej cyklu biegów długodystansowych Visma Ski Classics.
Kariera.
Wystartował w biegu na 50 km techniką klasyczną podczas mistrzostw świata w Ramsau w 1999 r. zajmując 46. miejsce. Był to jedyny jego start na imprezie tego cyklu. Nigdy nie startował na igrzyskach olimpijskich. Kilkanaście razy wystartował w zawodach Pucharu Świata. Jego najlepszym wynikiem jest 4. miejsce w biegu na 90 km stylem klasycznym w szwedzkiej miejscowości Mora 5 marca 2006 r. Najlepsze wyniki w Pucharze Świata osiągnął w sezonie 2005/2006, kiedy to zajął 58. miejsce w klasyfikacji generalnej.
Największe sukcesy Řezáč osiągnął w rozgrywanym w ramach Worldloppet cyklu FIS Marathon Cup. W sezonie 2004/2005 triumfował w klasyfikacji generalnej, wynik ten powtarzając w sezonie 2011/2012. Ponadto w sezonie 2002/2003 był drugi, a w sezonach 1999/2000, 2003/2004, 2006/2007, 2008/2009 i 2010/2011 był trzeci w klasyfikacji generalnej. Wygrywał między innymi maratony: Birkebeinerrennet (2005, 2008 i 2011), König-Ludwig-Lauf (2000, 2004, 2005, 2006, 2009 i 2012), Jizerská padesátka (2000, 2001, 2002 i 2012) Finlandia-hiihto (2001) i Marcialonga (2005).

</doc>
<doc id="2276405" url="https://pl.wikipedia.org/wiki?curid=2276405" title="Mihai Ionescu-Călinești">
Mihai Ionescu-Călinești

Mihai Ionescu-Călinești (ur. 5 lutego 1897, zm. ?) – rumuński strzelec. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 15. miejsce w strzelaniu z karabinu z 50 metrów.

</doc>
<doc id="2276407" url="https://pl.wikipedia.org/wiki?curid=2276407" title="Gheorghe Mirea">
Gheorghe Mirea

Gheorghe Mirea (ur. 7 marca 1908) – rumuński strzelec. Uczestnik Igrzysk Olimpijskich w 1936 w Berlinie. Na igrzyskach olimpijskich zajął 15. miejsce w strzelaniu z karabinu z 50 metrów.

</doc>
<doc id="2276408" url="https://pl.wikipedia.org/wiki?curid=2276408" title="Plateau (technika)">
Plateau (technika)

Plateau (technika) – płaski odcinek przebiegu charakterystyki.

</doc>
<doc id="2276409" url="https://pl.wikipedia.org/wiki?curid=2276409" title="Karol Pollak (elektrotechnik)">
Karol Pollak (elektrotechnik)

Karol Franciszek Pollak (ur. 15 listopada 1859 w Sanoku, zm. 17 grudnia 1928 w Białej) – polski elektrotechnik, przedsiębiorca i wynalazca.
Dzieciństwo i młodość.
Był synem pochodzącego z Moraw oraz osiadłego w Sanoku drukarza, księgarza i wydawcy Karola Pollaka (1818–1880) i Marii z domu Zaręba wzgl. Zaremba (1833–1911). Właściwie nazywał się Franciszek Karol Pollak, jednak używał imienia Karol. Miał dziesięcioro rodzeństwa, w tym m.in. Rudolfa (ur. 1853), Annę (ur. 1855), Mariannę (zm. 11 maja 1863 w wieku 5,5 lat), Antoniego Alojzego (1862–1863), Michała (1865–1931), dziennikarza, księgarza, Helenę Józefę (1867–1950), od 1904 zamężną z Wojciechem Ślączką, Marię Wandę (1869–1894), Antoniego Władysława (ur. 1870, Józefa (zm. 1872 w wieku 1,5 roku), Jadwigę Michalinę (ur. 1872), od 1910 zamężną z Mieczysławem Kulikowskim, Elżbietę Zofię (1877–1913), po mężu Chabińską.
Uczył się w Sanoku, Stryju i Lwowie, wykazując duże uzdolnienia techniczne. W latach młodości pracował wykonując instalacje elektryczne. W 1883 rozpoczął pracę w laboratoriach brytyjskiej firmy „The Patent Utilisation Co”. Już w tym okresie skonstruował i opatentował kilka wynalazków. W 1885 studiował elektronikę na politechnice w Berlinie-Charlottenburgu.
Działalność.
W Berlinie Pollak prowadził fabrykę sprzętu elektrotechnicznego „G. Wehr Telegraphen-Bau-Anstalt”, a następnie powrócił do Wielkiej Brytanii w celu eksploatacji swoich patentów, które przekazał pod zanglicyzowaną formą swojego imienia, jako „Charles Pollak”. W 1886 został dyrektorem paryskiego przedsiębiorstwa eksploatującego tramwaje elektryczne jego pomysłu. Równocześnie pracował nad budową akumulatorów, co przyniosło mu duże sukcesy i rozgłos. Założył fabryki akumulatorów „Accomulatoren-Werke System Pollak” we Frankfurcie nad Menem i w Liessing w Austrii. Inne firmy również produkowały akumulatory na jego licencji. Prezentował akumulatory na Powszechnej Wystawie Krajowej we Lwowie w 1894, podczas której otrzymał dyplom honorowy. W 1899 założył własne laboratorium i prowadził dalsze badania. Łącznie uzyskał 98 patentów na swoje wynalazki.
W 1922 powrócił do Polski i w 1923 roku założył fabrykę akumulatorów w Białej, która istnieje do dziś. Firma rozpoczęła działalność pod nazwą "Polskie Towarzystwo Akumulatorowe", a współzałożycielem jej był profesor Ignacy Mościcki, późniejszy prezydent Polski. Pollak był pierwszym dyrektorem fabryki.
Pollak był nazywany "Polskim Edisonem". W 1924 otrzymał tytuł doktora honoris causa Politechniki Warszawskiej. Uchwałą Rady Miejskiej w Sanoku z około 1924/1925 został uznany przynależnym do gminy Sanok.
Najważniejsze wynalazki.
Jego liczne wynalazki dotyczą różnych dziedzin, są wśród nich napędy elektryczne, opracowanie maszyny drukarskiej do druku w kolorze i rodzaj mikrofonu. Główna działalność dotyczyła jednak chemicznych źródeł energii – ogniw galwanicznych i akumulatorów elektrycznych. Posiadał on patent na produkcję akumulatorów ołowiowo-kwasowych.
Skonstruował także prostowniki komutatorowe i elektrolityczne. Jako pierwszy zaproponował w 1895 zastosowanie prostowniczego układu mostkowego.
W 1896 Karol Pollak wynalazł również kondensator elektrolityczny.

</doc>
<doc id="2276410" url="https://pl.wikipedia.org/wiki?curid=2276410" title="Gabrán mac Domangairt">
Gabrán mac Domangairt

Gabrán mac Domangairt – król Dalriady, którego panowanie jest wzmiankowane na połowę VI wieku n.e., tytularny założyciel klanu Cenél nGabraín.
Jest bardzo mało historycznych dokumentów rzucających światło na jego panowanie, jedynym pewnikiem jest informacja o jego śmierci w Rocznikach Irlandzkich, możliwe że jego śmierć powinna być powiązana z ucieczką i śmiercią Bridei mac Maelchon w walkach dynastycznych o tron Piktyjski.
Cenél nGabraín.
Gabrán jako postać jest znany głównie z założenia klanu Cenél nGabraín, który zdominował Dalriadę i z którego pochodzi większość królów do końca VII wieku n.e.
Również królowie Alby i Szkocji mieli się wywodzić od Gabrána i przez to ciągnąć swoją genealogię aż do jego dziadka, Fergusa, który był uznawany jako założyciel rodów królewskich aż do 16 i 17 stulecia, długo po tym jak Celtyckie korzenie państwa przestały mieć jakiekolwiek znaczenie.
W przeciwieństwie do Cenél Loairn kronika Senchus Fer n-Alban nie podaje żadnych mniejszych klanów wewnątrz Cenél nGabraín, co nie znaczy, że takowych nie było i mogło mieć wpływ na sukcesję.
Klan Cenél nGabraín był scalony w okolicach Kintyre i Knapdale i mógł również zaliczać Arran, Jurę oraz Gigha. Tytuł Króla Kintyre był używany przez wielu królów Cenel nGabrain. Znamy dwa miejsca ich siedzib królewskich, jedno to Dunadd, na północnych obrzeżach ich ziem, oraz Dún Aberte, najprawdopodobniej późniejsze Dunaverty w pobliżu Southend, hrabstwo Kintyre. Kilmartin prawdopodobnie było również ważnym ośrodkiem chrześcijańskim z powodu bliskości do Dunadd i oddania Św. Marcinowi z Tours.

</doc>
<doc id="2276413" url="https://pl.wikipedia.org/wiki?curid=2276413" title="Karol Franciszek Pollak">
Karol Franciszek Pollak



</doc>
<doc id="2276416" url="https://pl.wikipedia.org/wiki?curid=2276416" title="Stanisława Agnieszka Falkus">
Stanisława Agnieszka Falkus

Agnieszka Falkus (imię zakonne Stanisława Falkus), (ur. 21 stycznia 1901 w Starej Kuźni k. Halemby, zm. 27 stycznia 1945 w Mikołowie) – polska zakonnica ze Zgromadzenia Sióstr Boskiego Zbawiciela (salwatorianek), męczennica okresu II wojny światowej.
Życiorys.
Agnieszka Falkus urodziła się w 1901 w robotniczej rodzinie wielodzietnej jako szósta z szesnaściorga rodzeństwa pracownika huty cynku "Huta Hugona", Franciszka i Marii z domu Kołodziej. Po pięciu dniach od urodzin, 26 stycznia 1901 została ochrzczona w parafialnym kościele Matki Bożej Różańcowej w Halembie. W swojej rodzinnej miejscowości Starej Kuźni uczęszczała do szkoły. 
Mając 17 lat podjęła pracę domową u państwa Skutell w Lipinach, a następnie w szpitalu w Piaśnikach, w fabryce w Wirku, by w końcu pracować w kuchni zakonnej Salwatorianów w Krakowie. Dzięki ich znajomości trafiła 28 sierpnia 1928 do ich pokrewnego żeńskiego zgromadzenia Salwatorianek w Berlinie, gdzie w październiku 1930 złożyła pierwszą profesję zakonną przyjmując imię zakonne Stanisława. Po powrocie do Polski pracowała w Trzebini, Goczałkowicach-Zdroju, gdzie w 1936 złożyła śluby wieczyste a następnie w Krakowie. W 1939 trafiła do Mikołowa. Dzięki swoim zdolnościom, pracowitości i zmysłowi organizacyjnemu została wybrana zastępczynią przełożonej prowincjalnej. Ponadto miała zdolności pedagogiczne, wykorzystane w pracy z młodzieżą. W Mikołowie zastał ją 1 września 1939 wybuch II wojny światowej.
Męczeństwo.
Pod koniec stycznia 1945 nacierające od wschodu radzieckie wojska Armii Czerwonej zbliżyły się do Mikołowa. W dniu 27 stycznia żołnierze wtargnęli do domu zakonnego przy ulicy Rybnickiej 4, dokonując rabunku mienia, zegarków oraz żądając alkoholu. W mikołowskim domu przebywali: ks. Celestyn Rogowski – prowincjał i przełożony domu, ks. Tomasz Klimas, br. Kostka Kremiec i br. Władysław Marszałek, a także trzy siostry Salwatorianki zajmujące się pracami domowymi. Księża, bracia zakonni i dwie z trzech sióstr Salwatorianek schronili się w piwnicy (trzecia siostra Ryszardyna Głogowska SDS przebywała wtedy poza domem), skąd zostali wyprowadzeni do kaplicy w domu zakonnym. Tam sprowadzono do piwnicy księży i braci zakonnych, zamykając ich pod strażą na klucz. W kaplicy zostały same siostry. 
O dalszych ich losach można było się dowiedzieć później po odejściu żołnierzy. Siostry zostały znieważone, a następnie w okrutny sposób zamordowane. Żołnierze kłuli je bagnetami, bili a następnie strzelali powodując ich śmierć. Siostrę Stanisławę znaleziono w kałuży krwi przed ołtarzem, a siostrę Leopoldę Gertrudę Ludwig SDS między ławkami kaplicy. Z zeznań paru świadków, którzy byli w pobliżu wydarzeń w kaplicy w feralnym dniu 27 stycznia 1945 można było się dowiedzieć, co się stało. Uczeń gimnazjum mikołowskiego, Jerzy Kajzer 12 listopada 1954 stwierdził: 
Po wyjściu z miasta żołnierzy radzieckich, w dniu 6 lutego, zwłoki sióstr Stanisławy i Leopoldy, zostały pochowane w ogrodzie zakonnym naprzeciw wejścia do kościoła, tam gdzie dziś stoi grota Matki Bożej z Lourdes. Gdy w 1952 władze świeckie zajęły dom zakonny, a groby sióstr znalazły się w jego obrębie, ciała zamordowanych sióstr w 1954 ekshumowano, przenosząc je na cmentarz parafialny w Goczałkowicach-Zdroju. W mikołowskim kościele pw. NMP Matki Zbawiciela wmurowano tablicę pamiątkową przypominającą obie ofiary mordu.
Proces beatyfikacyjny.
Obecnie czynione są starania o beatyfikację obydwu zamęczonych mikołowskich sióstr.

</doc>
<doc id="2276419" url="https://pl.wikipedia.org/wiki?curid=2276419" title="Tramwaje w Jejsku">
Tramwaje w Jejsku

Tramwaje w Jejsku − zlikwidowany system komunikacji tramwajowy w rosyjskim mieście Jejsk. 
Historia.
Budowę linii tramwaju parowego prowadzono w latach 1910−1911. Tramwaj wąskotorowy (1000 mm) otwarto na trasie − do wywozu piasku i muszli z wybrzeża. W 1914 podczas burzy linia tramwajowa została podzielona na dwie części. Ponieważ tramwaj docierał nad wybrzeże które chętnie było odwiedzane przez mieszkańców uruchomiono w 1915 przewozy pasażerskie. Na trasie - lokomotywa prowadziła trzy wagony. Linia tramwajowa prawdopodobnie uległa zniszczeniu w czasie wojny i została zamknięta w 1918. 
Linia.
Tramwaj kursował na trasie:

</doc>
<doc id="2276421" url="https://pl.wikipedia.org/wiki?curid=2276421" title="Leopolda Gertruda Ludwig">
Leopolda Gertruda Ludwig

Gertruda Ludwig (imię zakonne Leopolda; ur. 11 marca 1905 w Chorzowie-Batorym, zm. 27 stycznia 1945 w Mikołowie) – polska zakonnica ze Zgromadzenia Sióstr Boskiego Zbawiciela (salwatorianek), męczennica okresu II wojny światowej.
Życiorys.
Urodziła się w 1905 w robotniczej rodzinie wielodzietnej jako piąta z dziewięciorga dzieci hutnika Józefa i Marii z domu Tomeckiej. 1 kwietnia 1916 przystąpiła do Pierwszej Komunii świętej, a 19 września 1918 przyjęła sakrament bierzmowania. Pochodziła z religijnej rodziny. Będąc młodą dziewczyną podjęła służbę domową. Następnie trafiła do domu rekolekcyjnego prowadzonego przez ojców Salwatorianów w Trzebini. Idąc tym śladem wstąpiła 7 grudnia 1937 do żeńskiej gałęzi Zgromadzenia – Salwatorianek, odbywając nowicjat w Wiedniu przyjmując imię zakonne Leopolda, po którym 15 lipca 1939 złożyła pierwsze śluby zakonne. Po powrocie do Polski pracowała jako zakonna kucharka. W sierpniu 1939 została wysłana do Mikołowa, gdzie Salwatorianie prowadzili gimnazjum. Pracowała tam w kuchni wraz z siostrą Stanisławą Agnieszką Falkus SDS. Tam 1 września 1939 zastał ją wybuch II wojny światowej.
Męczeństwo.
Podczas okupacji niemieckiej, w lipcu 1940 hitlerowcy wysiedlili z Mikołowa Salwatorianów. Pozostali księża, bracia zakonni oraz trzy siostry Salwatorianki: s. Stanisława Falkus – przełożona, s. Leopolda Ludwig i s. Ryszardyna Głogowska zamieszkali w domu przy ulicy Rybnickiej 4. W domu tym urządzono reprezentacyjną kaplicę poświęconą 15 września 1941. Zbliżający się od wschodu front radzieckich żołnierzy Armii Czerwonej w styczniu 1945 niósł za sobą strach i prześladowanie osób konsekrowanych oraz liczne morderstwa i rozboje. 27 stycznia wojsko dotarło do Mikołowa. W mikołowskim domu przebywali: ks. Celestyn Rogowski – prowincjał i przełożony domu, ks. Tomasz Klimas, br. Kostka Kremiec i br. Władysław Marszałek, a także trzy siostry salwatorianki zajmujące się pracami domowymi. Pierwsza wizyta żołnierzy sowieckich w domu zakonnym Salwatorianów odbyła się bez większych problemów i domownicy chroniący się przed nalotami bombowymi w piwnicy sądzili, że nic przykrego się nie wydarzy. Tymczasem stacjonujący w Mikołowie Ukraińcy – jak zeznali świadkowie – prowokacyjnie oskarżyli Salwatorianów przed żołnierzami sowieckimi o kontakty z Niemcami. Czerwonoarmiści zaalarmowani tym ponownie udali się do domu zakonnego. Zaczęło się od grabieży walizek, zegarków i żądania alkoholu. Gdy księża, bracia i siostry, poza s. Ryszardyną, która poszła do zabudowań gospodarczych, ratując się uciekli do kaplicy, żołnierze i obecni z nimi cywile weszli tam, stając się coraz bardziej agresywni wobec sióstr. Jeden z nich zwrócił się do ks. Rogowskiego z wyraźnym żądaniem, mówiąc:
Ks. prowincjał tłumaczył, że nie może im rozkazywać i błagał żołnierzy, aby je uwolnili. Żołnierzy to tłumaczenie jednak nie przekonało i siłą wypchnęli z kaplicy księży i braci oraz zamknęli ich w piwnicy, której pilnie strzeżono.
Z zeznań paru świadków, którzy byli w pobliżu wydarzeń w kaplicy w feralnym dniu 27 stycznia 1945 można było się dowiedzieć, co się stało. Uczeń gimnazjum mikołowskiego, Jerzy Kajzer 12 listopada 1954 stwierdził: 
Trzecia z sióstr ocalona s. Ryszardyna Głogowska, jak też i inni domownicy stwierdzili jednoznacznie, że obie siostry zostały okrutnie zamordowane, poprzez kłucie bagnetami, bicie i strzały z pistoletu.
Po wyjściu z miasta żołnierzy radzieckich, w dniu 6 lutego, zwłoki sióstr Stanisławy i Leopoldy, zostały pochowane w ogrodzie zakonnym naprzeciw wejścia do kościoła, tam gdzie dziś stoi grota Matki Bożej z Lourdes. Gdy w 1952 władze świeckie zajęły dom zakonny, a groby sióstr znalazły się w jego obrębie, ciała zamordowanych sióstr w 1954 ekshumowano, przenosząc je na cmentarz parafialny w Goczałkowicach-Zdroju. W mikołowskim kościele pw. NMP Matki Zbawiciela wmurowano tablicę pamiątkową przypominającą obie ofiary mordu.
Proces beatyfikacyjny.
Obecnie czynione są starania o beatyfikację obydwu zamęczonych mikołowskich sióstr.

</doc>
<doc id="2276422" url="https://pl.wikipedia.org/wiki?curid=2276422" title="Stowarzyszenie Kursów dla Analfabetów Dorosłych">
Stowarzyszenie Kursów dla Analfabetów Dorosłych

Stowarzyszenie Kursów dla Analfabetów Dorosłych – powstała w Warszawie, już nieistniejąca organizacja oświatowa. Stowarzyszenie zostało powołane w celu zwalczania analfabetyzmu na terenie całego kraju (21 oddziałów). Mimo iż zostało zarejestrowane w lipcu 1906 r. prowadziło działalność od grudnia 1905. W 1908 r. zlikwidowane przez władze rosyjskie.
Zarząd Stowarzyszenia wybrano 28 października 1906 r. Podzielony był on m.in. na Komisję Naukową i Administracyjną. Wśród członków znaleźli się m.in.
Biuro organizacji mieściło się przy ul. Rysiej 3 w Warszawie, w mieszkaniu Rotwandów.
Organizacja zajmowała się prowadzeniem kompletów nauczania początkowego. W Warszawie odbyło się 61 takich kursów. Na zajęcia uczęszczali głównie robotnicy. Inną formą działalności były:
Istniały opinie, że organizacja powstała w odpowiedzi na powołanie Polskiej Macierzy Szkolnej, której celem było krzewienie nauki przez zakładanie m.in. szkół, ochronek, bibliotek, czytelni i domów ludowych.

</doc>
<doc id="2276427" url="https://pl.wikipedia.org/wiki?curid=2276427" title="Jason Bent">
Jason Bent

Jason Andrew Bent (ur. 3 sierpnia 1977 w Scarborough) – kanadyjski piłkarz pochodzenia jamajsko-filipińskiego występujący na pozycji pomocnika. Obecnie asystent trenera w Toronto
Kariera klubowa.
Bent karierę rozpoczynał w 1996 roku w klubie Maryland Terrapins z uczelni University of Maryland, College Park. W 1997 roku trafił do niemieckiego FSV Zwickau z 2. Bundesligi. Zadebiutował w niej 3 sierpnia 1997 roku w przegranym 0:4 pojedynku z SpVgg Unterhaching. W Zwickau spędził pół roku.
Na początku 1998 roku odszedł do amerykańskiego Colorado Rapids z MLS. Jego barwy reprezentował przez 3 sezony. W tym czasie rozegrał tam 51 spotkań i zdobył 2 bramki. W 2001 roku podpisał kontrakt z duńskim FC København. W jego barwach nie zagrał jednak w żadnym meczu.
Latem tego samego roku przeszedł do angielskiego Plymouth Argyle z Division Three. Zadebiutował tam 22 września 2001 roku w wygranym 2:0 pojedynku z Macclesfield Town. W 2002 roku awansował z zespołem do Division Two, a w 2004 roku do Championship. W tym samym roku zakończył karierę.
Kariera reprezentacyjna.
W reprezentacji Kanady Bent zadebiutował 12 października 1997 roku w zremisowanym 2:2 pojedynku eliminacji Mistrzostw Świata 1998 z Meksykiem. W 2000 roku wziął udział w Złotym Pucharze CONCACAF, który okazał się dla Kanady zwycięski.
W 2001 roku Bent został powołany do kadry na Puchar Konfederacji. Zagrał na nim w meczach z Japonią (2:3), Brazylią (0:0) i Kamerunem (0:2). Z tamtego turnieju Kanada odpadła po fazie grupowej.
W 2002 roku ponownie uczestniczył w Złotym Pucharze CONCACAF, który Kanada zakończyła na 3. miejscu. W 2003 roku po raz trzeci znalazł się w drużynie na Złoty Puchar CONCACAF, z którego Kanada odpadła wówczas po fazie grupowej. W latach 1997–2003 w drużynie narodowej rozegrał Bent w sumie 32 spotkania.

</doc>
<doc id="2276429" url="https://pl.wikipedia.org/wiki?curid=2276429" title="Frankie Simek">
Frankie Simek



</doc>
<doc id="2276431" url="https://pl.wikipedia.org/wiki?curid=2276431" title="Moritz Hermann Jacobi">
Moritz Hermann Jacobi

Moritz Hermann Jacobi, także Boris S. Jakobi (ur. 21 września 1801 w Poczdamie, zm. 10 marca 1874 w Petersburgu) – niemiecki elektrotechnik i fizyk pochodzenia żydowskiego pracujący głównie w Rosji.
Życiorys.
Urodził się w żydowskiej rodzinie w Poczdamie należącym wówczas do Królestwa Prus. Od 1835 wykładał na Uniwersytecie Dorpackim (obecnie Tartu w Estonii), a od 1837 mieszkał i pracował w Petersburgu. W 1834 roku zbudował komutatorowy silnik elektryczny, a w 1843 roku linię telegraficzną Petersburg-Carskie Sioło. Jacobi konstruował kable energetyczne, ogniwa elektryczne, aparaty telegraficzne. Stworzył on podstawy galwanotechniki. Był członkiem Petersburskiej Akademii Nauk. Jego bratem był Carl Gustaw Jacobi, niemiecki matematyk.

</doc>
<doc id="2276432" url="https://pl.wikipedia.org/wiki?curid=2276432" title="Moritz Jacobi">
Moritz Jacobi



</doc>
<doc id="2276436" url="https://pl.wikipedia.org/wiki?curid=2276436" title="Boris S. Jakobi">
Boris S. Jakobi



</doc>
<doc id="2276443" url="https://pl.wikipedia.org/wiki?curid=2276443" title="Boris Jakobi">
Boris Jakobi



</doc>
<doc id="2276444" url="https://pl.wikipedia.org/wiki?curid=2276444" title="Dimitrie Popescu">
Dimitrie Popescu

Dimitrie Popescu (ur. 10 września 1961) – rumuński wioślarz. Wielokrotny medalista olimpijski.
Brał udział w czterech igrzyskach (IO 84, IO 88, IO 92, IO 96), na dwóch zdobywał medale. W 1984 był drugi w dwójce ze sternikiem, cztery lata później sięgnął po srebro w czwórce. W 1992 triumfował w tej konkurencji. Wspólnie z nim płynęli Iulica Ruican, Viorel Talapan, Dumitru Răducanu i Nicolae Țaga. Był również trzeci w dwójce ze sternikiem. Trzykrotnie stawał na podium mistrzostw świata. Triumfował w 1989 (czwórka ze sternikiem). W 1985 (dwójka ze sternikiem) sięgnął po srebro, a w 1987 (dwójka ze sternikiem) po brąz tej imprezy.

</doc>
<doc id="2276446" url="https://pl.wikipedia.org/wiki?curid=2276446" title="Światowe wojskowe igrzyska sportowe">
Światowe wojskowe igrzyska sportowe

Światowe wojskowe igrzyska sportowe – międzynarodowe, multidyscyplinarne zawody dla sportowców żołnierzy organizowane przez Międzynarodową Radę Sportu Wojskowego w interwale czteroletnim. Pierwsze letnie igrzyska zorganizowano w 1995 w Rzymie, a zawody w sportach zimowych zadebiutowały w 2010 w Dolinie Aosty w północnych Włoszech.

</doc>
<doc id="2276450" url="https://pl.wikipedia.org/wiki?curid=2276450" title="Światowe Wojskowe Igrzyska Sportowe 2007">
Światowe Wojskowe Igrzyska Sportowe 2007

4. Światowe Wojskowe Igrzyska Sportowe – międzynarodowe, multidyscyplinarne zawody dla sportowców-żołnierzy, które odbyły się od 14 do 21 października 2007 w Hajdarabadzie w Indiach. 
W zawodach, które uroczyście rozpoczęła prezydent Indii Pratibha Patil, wzięło udział ok. 5000 zawodników z ponad 100 krajów świata skupionych w CISM. Najwięcej medali zdobyli reprezentanci Rosji 100 "(42 złote, 29 srebrnych oraz 29 brązowych)". 
Dyscypliny.
Zawody obejmowały 14 dyscyplin sportowych.
Polscy reprezentanci.
Polska po raz 4. uczestniczyła w letnich igrzyskach wojskowych. Szefem misji Wojska Polskiego na światowe igrzyska wojskowe w indyjskim Hajdarabadzie był gen. broni Lech Konopka, szefem delegacji płk Michał Bułkin, a kapitanem polskiej reprezentacji st chor. sztab. Andrzej Wroński. Reprezentacja Polski liczyła 72 żołnierzy, wystartowała w 9 dyscyplinach, medale zdobyła w 3. Największymi gwiazdami w polskiej ekipie byli lekkoatleci: Marcin Jędrusiński – zdobywca złotego i srebrnego medalu oraz Daria Korczyńska – zdobywczyni złotego i brązowego medalu.
Klasyfikacja medalowa.
"Źródło:"

</doc>
<doc id="2276453" url="https://pl.wikipedia.org/wiki?curid=2276453" title="Marc Bircham">
Marc Bircham

Marc Stephen John Bircham (ur. 11 maja 1978 w Londynie) – były kanadyjski piłkarz pochodzenia angielskiego występujący na pozycji obrońcy.
Kariera klubowa.
Bircham seniorską karierę rozpoczynał w 1996 roku w klubie Millwall z Division Two. W 2001 roku awansował z zespołem do Division One. W tych rozgrywkach zadebiutował 19 sierpnia 2001 roku w przegranym 0:4 pojedynku z Birmingham City. W Millwall spędził 6 lat.
W 2002 roku Bircham odszedł do Queens Park Rangers z Division Two. Pierwszy ligowy mecz zaliczył tam 10 sierpnia 2002 roku przeciwko Chesterfield (3:1). W 2004 roku awansował z zespołem do Championship. 30 kwietnia 2005 roku w wygranym 2:1 spotkaniu z Nottingham Forest strzelił pierwszego gola w Championship. W QPR Bircham grał przez 5 lat.
W 2007 roku przeszedł do Yeovil Town z League One. Zadebiutował tam 29 grudnia 2007 roku w wygranym 2:1 spotkaniu z Brighton &amp; Hove Albion. W Yeovil spędził 2 lata, a w 2009 roku zakończył karierę.
Kariera reprezentacyjna.
Bircham urodził się w Anglii, ale ponieważ jego dziadek pochodził z kanadyjskiego Winnipeg, został uprawniony do gry w reprezentacji Kanady. Zadebiutował w niej 27 kwietnia 1999 roku w zremisowanym 1:1 towarzyskim pojedynku z Irlandią Północną, w którym strzelił także gola. W 2001 roku został powołany do kadry na Puchar Konfederacji. Nie zagrał jednak na nim w żadnym meczu, a Kanada odpadła z turnieju po fazie grupowej. W latach 1999–2004 w drużynie narodowej rozegrał Bircham w sumie 17 spotkań i zdobył 1 bramkę.

</doc>
<doc id="2276454" url="https://pl.wikipedia.org/wiki?curid=2276454" title="Heinz Becker">
Heinz Becker

Heinz K. Becker (ur. 29 czerwca 1950 w Baden) – austriacki polityk, przedsiębiorca, poseł do Parlamentu Europejskiego VII i VIII kadencji.
Życiorys.
Ukończył szkołę średnią Humanistisches Gymnasium w Wiedniu. Pracował przez wiele lat poza granicami kraju. Później zamieszkał w Perchtoldsdorf, zajął się prowadzeniem działalności gospodarczej. Zaangażował się w działalność Austriackiej Partii Ludowej (ÖVP). W 2001 został sekretarzem ÖVP-Seniorenbundes – organizacji osób starszych afiliowanej przy swoim ugrupowaniu.
W wyborach w 2009 kandydował do Parlamentu Europejskiego z 8. miejsca na liście ÖVP. Mandat europosła objął 1 kwietnia 2011 po rezygnacji złożonej przez Hellę Ranner. Przystąpił do grupy Europejskiej Partii Ludowej. W 2014 z powodzeniem ubiegał się o reelekcję.

</doc>
<doc id="2276455" url="https://pl.wikipedia.org/wiki?curid=2276455" title="Formiga">
Formiga

Formiga – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2276457" url="https://pl.wikipedia.org/wiki?curid=2276457" title="Itapecerica">
Itapecerica

Itapecerica – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2276458" url="https://pl.wikipedia.org/wiki?curid=2276458" title="Pains">
Pains

Pains – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2276459" url="https://pl.wikipedia.org/wiki?curid=2276459" title="Kopeć (herb szlachecki)">
Kopeć (herb szlachecki)

Kopeć – polski herb szlachecki, używany przez rodzinę osiadłą na Śląsku, odmiana herbu Leliwa.
Opis herbu.
Juliusz Karol Ostrowski podstawową odmianę (nazwaną przez niego Kopeć I) blazonuje następująco:
"W polu błękitnym między rogami srebrnego półksiężyca – sześciopromienna gwiazda srebrna. Nad hełmem w koronie gwiazda. Labry błękitne podbite srebrem."
Podaje on także dwa inne warianty tego herbu (używane przez tę samą rodzinę), nazwane przez niego odpowiednio Kopeć II i Kopeć III.
Kopeć II:
"W polu błękitnym między rogami srebrnego półksiężyca – pięciopromienna gwiazda srebrna, dwoma dolnymi promieniami zachodząca na krawędź środkową półksiężyca. Nad hełmem w koronie pięciopromienna gwiazda."
Kopeć III:
"W polu czerwonym między rogami złotego półksiężyca – sześciopromienna gwiazda złota. Nad hełmem w koronie trzy pióra strusie: złote między czerwonymi. Labry czerwone podbite złotem."
Najwcześniejsze wzmianki.
Podług Ostrowskiego odmiana przysługiwała rodzinie Kopeć polskiego pochodzenia na Śląsku.
Herbowni.
Herb ten, jako herb własny przysługiwał jednej rodzinie herbownych:
Kopeć (Kopec, Koppet).

</doc>
<doc id="2276460" url="https://pl.wikipedia.org/wiki?curid=2276460" title="Gianluca Farina">
Gianluca Farina

Gianluca Farina (ur. 15 grudnia 1962) – włoski wioślarz. Dwukrotny medalista olimpijski.
Brał udział w dwóch igrzyskach (IO 88, IO 92), na obu zdobywał medale. W 1988 triumfował czwórce podwójnej. Wspólnie z nim płynęli Piero Poli, Davide Tizzano i Agostino Abbagnale. Cztery lata później był w tej konkurencji trzeci. Czterokrotnie stawał na podium mistrzostw świata. W 1989 i 1991 (czwórka podwójna) sięgnął po srebro, a w 1990 i 1993 po brąz tej imprezy w identycznej konkurencji.

</doc>
<doc id="2276465" url="https://pl.wikipedia.org/wiki?curid=2276465" title="Pedra do Indaiá">
Pedra do Indaiá

Pedra do Indaiá – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2276466" url="https://pl.wikipedia.org/wiki?curid=2276466" title="Pimenta (Minas Gerais)">
Pimenta (Minas Gerais)

Pimenta – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Formiga.

</doc>
<doc id="2276467" url="https://pl.wikipedia.org/wiki?curid=2276467" title="Bambuí">
Bambuí

Bambuí – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2276471" url="https://pl.wikipedia.org/wiki?curid=2276471" title="Córrego Danta">
Córrego Danta

Córrego Danta – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2276474" url="https://pl.wikipedia.org/wiki?curid=2276474" title="Doresópolis">
Doresópolis

Doresópolis – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2276475" url="https://pl.wikipedia.org/wiki?curid=2276475" title="Corvus nasicus">
Corvus nasicus



</doc>
<doc id="2276476" url="https://pl.wikipedia.org/wiki?curid=2276476" title="BMW F12">
BMW F12



</doc>
<doc id="2276477" url="https://pl.wikipedia.org/wiki?curid=2276477" title="Iguatama">
Iguatama

Iguatama – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2276479" url="https://pl.wikipedia.org/wiki?curid=2276479" title="Przekrycie strukturalne">
Przekrycie strukturalne

Przekrycie strukturalne – stalowa konstrukcja nośna dachu wykonana jako ustrój prętowy, wykorzystujący przestrzenną współpracę poszczególnych elementów. Duża sztywność, ekonomiczność wykorzystania materiału oraz walory architektoniczne są doceniane na całym świecie.
Przekrycie strukturalne to dyskretny układ prętów, których osie tworzą złożoną przestrzenną siatkę geometryczną. Najczęściej spotyka się przekrycia o stałej grubości. Wówczas powierzchnia utworzona przez pręty siatki górnej jest równoległa do powierzchni siatki dolnej, a skratowanie pomiędzy nimi ma stałą wysokość.

</doc>
<doc id="2276480" url="https://pl.wikipedia.org/wiki?curid=2276480" title="Corvus moneduloides">
Corvus moneduloides



</doc>
<doc id="2276481" url="https://pl.wikipedia.org/wiki?curid=2276481" title="Medeiros">
Medeiros

Medeiros – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2276483" url="https://pl.wikipedia.org/wiki?curid=2276483" title="Światowe Wojskowe Igrzyska Sportowe 2003">
Światowe Wojskowe Igrzyska Sportowe 2003

3. Światowe Wojskowe Igrzyska Sportowe – multidyscyplinarne zawody dla sportowców-żołnierzy zorganizowane pod auspicjami CISM między 4 i 11 grudnia 2003 w Katanii na Sycylii. 
W imprezie wystartowało ok. 2800 zawodników z ponad 80 krajów. Najwięcej medali zdobyli reprezentanci Chin łącznie 58 (w tym 31 złote, 15 srebrne oraz 12 brązowe).
Rozgrywane dyscypliny.
Zawody obejmowały 11 dyscyplin sportowych, a ratownictwo sportowe oraz skoki do wody zostały zaliczono jako konkurencje pływania.
Polscy reprezentanci.
Polska uczestniczyła w 3. letnich igrzyskach wojskowych, zdobyła 4 medale. Medale zdobyli tylko lekkoatleci.

</doc>
<doc id="2276484" url="https://pl.wikipedia.org/wiki?curid=2276484" title="Magierów (województwo mazowieckie)">
Magierów (województwo mazowieckie)

Magierów – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jakuba Apostoła w Skaryszewie.
Historia.
W wieku XIX Magierów to wieś włościańska w powiecie radomskim, gminie Gębarzew (ob.), parafii Skaryszew; odległy 9 wiorst od Radomia.
Spis z roku 1827 3 domy, 24 mieszkańców 33 mórg ziemi.

</doc>
<doc id="2276487" url="https://pl.wikipedia.org/wiki?curid=2276487" title="Jimmer Fredette">
Jimmer Fredette

James Taft „Jimmer” Fredette (ur. 25 lutego 1989 w Glens Falls) – amerykański koszykarz, grający na pozycji rzucającego obrońcy, obecnie zawodnik Szanghaj Sharks. 
Były student uniwersytetu Brighama Younga w Provo, w Stanie Utah. Jest Mormonem.
W drafcie 2011 został wybrany przez Milwaukee Bucks jako 10 pick rundy 1 tej samej nocy został przekazany do Sacramento Kings. Został uznany najlepszym graczem NCAA sezonu 2010/2011 przed jego końcem, przez Basketball Times, CBSSports.com, SI.com, i Sporting News.
Życiorys.
Syn Ala i Kay Fredette, najmłodszy z trójki dzieci. Nazwany jako James Taft, Fredette później otrzymał przydomek "Jimmer" od matki. Od wczesnego dzieciństwa, wykazywał niezwykłe zaangażowanie w lekkoatletykę. Jego brat TJ, jest młodym raperem, pomógł mu na początku kariery w koszykarskiej. Jimmer regularnie grał z siedem lat starszym TJ-em oraz znajomymi na podwórku. Fredette był w stanie trafić za trzy punkty w wieku 5 lat i rozwinął poruszanie się tak aby obejść większych przeciwników. Jego ojciec, doradca finansowy, wprowadzał go do szkolnych konkursów w wieku 8 lat przeciw dorosłym. Gdy Jimmer rozwinął swe umiejętności, ojciec zabierał go na większe turnieje. Jego matka pozwalała mu odbijać piłki do koszykówki w całym domu, a nawet zbudować studio dryblingu dla niego w piwnicy. Jej brat, Lee Taft, osobisty trener, który teraz posiada własną szkołę w Indianapolis, zaczął mu wprowadzać ćwiczenia gdy Fredette skończył 5 lat.
Po ukończeniu szkoły, udał się do niezauważanego przez wielu college'u Brighama Younga. Otrzymał oferty z 12 szkół i ostatecznie zdecydował się na grę dla BYU. Na college Brighama Younga spędził 4 lata i stał się jednym z najlepszych strzelców w historii tego uniwersytetu a także całej NCAA. Fredette znalazł się w Top 75 największych talentów w USA. W swoim ostatnim sezonie Fredette poprowadził swój zespół do bilansu 25-2 i gry w finale rozgrywek, który przegrali z High School Peekskill. Zdobywał średnio 25 punktów na mecz i pomógł zdobyć trzecie miejsce po zwycięstwie nad Minnesotą Magic w 2006.
W sezonie 2007/2008 czyli swoim debiutanckim notował średnio 7 pkt 1,7 as oraz 1,1 zb podczas 18,5 minut gry. W drugim sezonie jego średnie wzrosły ponad dwukrotnie. w sezonie 2009/2010 został czwartym strzelcem w NCAA a w ostatnim królem strzelców to jednak nie pomogło jego drużynie odnieś zwycięstwa w rozgrywkach gdyż odpadli w ćwierćfinale.
17 października 2012 Sacramento Kings skorzystali z zapisu w kontrakcie zawodnika, pozwalającego na automatyczne przedłużenie umowy do końca sezonu 2013/14. 12 lutego 2014, ustanowił rekord kariery, uzyskując 24 punkty w meczu z New York Knicks. 27 lutego 2014, kontrakt Fredette'a został wykupiony przez Kings.
2 marca 2014 podpisał kontrakt z Chicago Bulls na pozostałą część sezonu 2013/14.
24 lipca 2014 podpisał kontrakt z New Orleans Pelicans. 22 lipca 2015 roku podpisał nową umowę z San Antonio Spurs.
31 października 2015 został wybrany w drafcie do D-League przez Westchester Knicks z numerem 2. 10 listopada podpisał kolejny kontrakt z New Orleans Pelicans.
22 lutego 2016 podpisał 10-dniowy kontrakt z zespołem New York Knicks. Po wygaśnięciu umowy opuścił klub i 6 marca dołączył ponownie do Westchester Knicks. 2 sierpnia 2016 został zawodnikiem chińskiego Szanghaj Sharks.
19 lutego 2017 zdobył 73 punkty w przegranym 135–132, po dwóch dogrywkach, spotkaniu z zespołem Zhejiang Guangsha Lions. Wynik ten okazał się strzeleckim rekordem jego kariery oraz czwartym najwyższym wynikiem w historii ligi chińskiej.
W listopadzie 2018, podczas wygranego 137-136 meczu z Beijing Dragons zanotował 75 punktów, 8 zbiórek i 7 asyst, zdobywając nagrodę zawodnika tygodnia CBA. Podczas meczu gwiazd CBA 2019 ustanowił nowy rekord spotkań gwiazd, trafiając 11 celnych rzutów za 3 punkty. Poprzedni rekord w tej kategorii (10 celnych) należał do Wanga Shipenga i pochodził z 2007.
21 marca 2019 podpisał umowę do końca sezonu z Phoenix Suns. 15 lipca dołączył do greckiego Panathinaikosu Ateny.
7 września 2020 po raz kolejny w karierze zawarł kontrakt z chińskim Szanghaj Sharks.

</doc>
<doc id="2276488" url="https://pl.wikipedia.org/wiki?curid=2276488" title="Skálatoftir">
Skálatoftir

Skálatoftir (, duński: "Skåletofte") – opuszczona osada położona na wyspie Borðoy, w północnej części archipelagu Wysp Owczych.
Należy do komuny Klaksvík. Osada ta wymarła najpóźniej w 1914. Od tamtej pory ta druga najbardziej wysunięta na północ osada na wyspie Borðoy jest niezamieszkana. Nazwa Skálatoftir znaczy po norwesku "hustufter" – w archeologii są to mury, obrysy zabudowań widoczne w terenie lub po odkrywkach archeologicznych. Nazwa ta odnosi się do faktu, że osada była opuszczana już co najmniej 3 razy, przed rokiem 1914. Nazwa Skálatoftir została pierwszy raz wymieniona w źródłach w 1584. Z Skálatoftir roztacza się dobry widok na miejscowość Skarð na wyspie Kunoy, która została opuszczona w 1919. Jest tu także dobry widok na górę Kunoyarnakkur (820 m), widoczną po drugiej stronie Haraldssund.

</doc>
<doc id="2276491" url="https://pl.wikipedia.org/wiki?curid=2276491" title="Paul Peschisolido">
Paul Peschisolido

Paolo Pasquale „Paul” Peschisolido (ur. 25 maja 1971 w Scarborough) – były kanadyjski piłkarz pochodzenia włoskiego występujący na pozycji napastnika. W latach 2009-2012 był trenerem klubu Burton Albion.
Kariera klubowa.
Peschisolido seniorską karierę rozpoczynał w 1990 roku w klubie Toronto Blizzard z CSL. W tym samym roku odszedł do amerykańskiego Kansas City Comets, a w 1991 roku wrócił do Blizzard. W 1992 roku trafił do angielskiego Birmingham City z Division One. W 1994 roku, po spadku Birmingham do Division Two, odszedł do Stoke City z Division One. Spędził tam 1,5 roku.
Na początku 1996 Peschisolido wrócił do Birmingham City. Latem tego samego roku przeszedł do West Bromwich Albion, także grającego w Division One. Zadebiutował tam 7 sierpnia 1996 roku w wygranym 2:0 pojedynku z Queens Park Rangers. Pod koniec 1997 roku odszedł do Fulham z Division Two. W 1999 roku awansował z zespołem do Division One. W sezonie 2000/2001 był wypożyczany z Fulham do Queens Park Rangers, Sheffield United oraz Norwich City (wszystkie z Division One).
W 2001 roku Peschisolido podpisał kontrakt z Sheffield United (Division One). Jego barwy reprezentował przez 2,5 roku. Na początku 2004 roku odszedł do Derby County, także występującego w Division One. Zadebiutował tam 13 marca 2004 roku w wygranym 1:0 spotkaniu z Rotherhamem United, w którym strzelił także gola. W Derby spędził 3,5 roku. Potem grał w Luton Town (League One) oraz irlandzkim St. Patrick’s Athletic, gdzie w 2009 roku zakończył karierę.
Kariera reprezentacyjna.
W reprezentacji Kanady Peschisolido zadebiutował 13 czerwca 1992 roku w wygranym 3:1 towarzyskim pojedynku z Hongkongiem, w którym strzelił także gola. W 1993 roku był uczestnikiem Złotego Pucharu CONCACAF, który Kanada zakończyła na fazie grupowej.
W 2000 roku ponownie znalazł się w drużynie na Złoty Puchar CONCACAF, który tym razem okazał się dla Kanady zwycięski. W 2001 roku Peschisolido został powołany do kadry na Puchar Konfederacji. Zagrał na nim w meczach z Japonią (2:3), Brazylią (0:0) i Kamerunem (0:2). Z tamtego turnieju Kanada odpadła po fazie grupowej.
W latach 1992–2004 w drużynie narodowej rozegrał Peschisolido w sumie 53 spotkania i zdobył 10 bramek.

</doc>
<doc id="2276492" url="https://pl.wikipedia.org/wiki?curid=2276492" title="Leliwa V">
Leliwa V

Leliwa V – polski herb szlachecki, odmiana herbu Leliwa.
Opis herbu.
Juliusz Karol Ostrowski odmianę blazonuje następująco :
"W polu czerwonym – nad złotym półksiężycem – sześciopromienna gwiazda złota. Nad hełmem w koronie na pawim ogonie księżyc z gwiazdą jak na tarczy."
Najwcześniejsze wzmianki.
Prawdopodobnie najstarsza odmiana Leliwy. Ostrowski pisze jednak, że nie ma pewności, aby ta odmiana miała istnieć gdziekolwiek poza Litwą. Kojałowicz opisując herb Dorohostajskich (Leliwę) miał właśnie podać czerwoną barwę pola.
Orzechowski, Paprocki i Bielski mieli wspominać, że w Polsce niektóre domy używały Leliwy w polu czerwonym, rodzin tych jednak nie wymienili.
Według prof. Małeckiego Granowscy z Wielkopolski nie Leliwici tylko herbu podobnego do Leliwy, w końcu XIV w. Leliwę przyjęli; a przez ożenek wszedłszy w posiadanie Pilczy przezwali się Pileckimi. Przypuszcza on, że ponieważ poprzednimi właścicielami Pilczy byli Toporczykowie, a Topór jest na czerwonym polu, mógł to być powód dla którego Leliwa Pileckich była w polu tej barwy. Możliwe jest także, że Granowscy prawdziwymi Leliwitami nie będąc, w czasie gdy barwy herbów się ustalały, z porządku rzeczy musieli przyjąć odmianę.
Herbowni.
Leliwy w polu czerwonym miały używać następujące rody herbownych: Abramowicze, Józefowicze, Granowscy, Pileccy, a także inne nieznane z nazwy rodziny.

</doc>
<doc id="2276495" url="https://pl.wikipedia.org/wiki?curid=2276495" title="South Lake (hrabstwo Kern)">
South Lake (hrabstwo Kern)

South Lake – obszar niemunicypalny w hrabstwie Kern, w Kalifornii (Stany Zjednoczone), na wysokości 880 m. South Lake znajduje się wzdłuż południowego brzegu jeziora Isabella.
Według rejestru National Register of Historic Places osada istniała na tym obszarze już około roku 1499.
South Lake jest usytuowane przy drodze SR178.

</doc>
<doc id="2276496" url="https://pl.wikipedia.org/wiki?curid=2276496" title="Sucker Punch (film)">
Sucker Punch (film)

Sucker Punch – amerykański fantastyczny thriller z 2011 roku w reżyserii Zacka Snydera. Jego premiera nastąpiła 25 marca 2011 r. w USA.
Fabuła.
Historia rozgrywa się w latach 50. XX wieku. Baby Doll zostaje umieszczona przez ojczyma w zakładzie psychiatrycznym. Za pięć dni ma przejść zabieg lobotomii. W tym czasie dziewczyna kreuje alternatywny świat, w który ucieka, gdy tylko popłynie muzyka. Tam dowiaduje się, w jaki sposób może uciec z zakładu, by uniknąć „zabiegu”. Musi odnaleźć 5 rzeczy, dzięki którym może jej się to udać. Pomagają jej cztery pacjentki szpitala: Sweet Pea, Rocket, Blondie i Amber.

</doc>
<doc id="2276497" url="https://pl.wikipedia.org/wiki?curid=2276497" title="Corvus jamaicensis">
Corvus jamaicensis



</doc>
<doc id="2276498" url="https://pl.wikipedia.org/wiki?curid=2276498" title="William Le Baron Jenney">
William Le Baron Jenney

William Le Baron Jenney (ur. 25 września 1832 w Fairhaven, zm. 15 czerwca 1907 w Los Angeles) – amerykański architekt oraz inżynier specjalizujący się w inżynierii wojskowej. Przedstawiciel tzw. szkoły chicagowskiej w architekturze. Projektował głównie budynki użyteczności publicznej. Jednym z najbardziej znanych jego projektów jest Home Life Insurance Building w Chicago, powstały w latach 1884–1885, będący pierwszym nowoczesnym wieżowcem. Jenney jest nazywany "ojcem amerykańskich wieżowców".
Kariera i życie prywatne.
William Le Baron Jenney urodził się 25 września 1832 w Fairhaven w rodzinie nowoangielskiego armatora. Jenney studiował najpierw inżynierię w Lawrence Scientific School of Harvard University, a następnie architekturę i inżynierię w École Centrale Paris w Paryżu. 
Po powrocie do Stanów Zjednoczonych brał udział w wojnie secesyjnej po stronie Armii Unii. Projektował fortyfikacje dla generałów Williama Shermana (m.in. pod Corinth, Shiloh i Vicksburgiem) i Ulyssesa Granta, późniejszego prezydenta USA. Po wojnie w 1867 Jenney przeniósł się do Chicago, gdzie założył własną pracownię architektoniczną. W tym samym roku ożenił się z Elizabeth „Lizzie” Hannah Cobb, razem mieli dwóch synów. Był członkiem American Institute of Architects. Zmarł 15 czerwca 1907 w Los Angeles. 

</doc>
<doc id="2276499" url="https://pl.wikipedia.org/wiki?curid=2276499" title="Corvus kubaryi">
Corvus kubaryi



</doc>
<doc id="2276500" url="https://pl.wikipedia.org/wiki?curid=2276500" title="William Jenney">
William Jenney



</doc>
<doc id="2276501" url="https://pl.wikipedia.org/wiki?curid=2276501" title="Corvus fuscicapillus">
Corvus fuscicapillus



</doc>
<doc id="2276503" url="https://pl.wikipedia.org/wiki?curid=2276503" title="Corvus imparatus">
Corvus imparatus



</doc>
<doc id="2276504" url="https://pl.wikipedia.org/wiki?curid=2276504" title="Jeff Clarke">
Jeff Clarke

Jeffrey "Jeff" Clarke (ur. 18 października 1977 w New Westminster) – kanadyjski piłkarz występujący na pozycji pomocnika. Zawodnik klubu Surrey United Firefighters.
Kariera klubowa.
Clarke seniorską karierę rozpoczynał w 1996 roku w drużynie Simon Fraser Clan z uczelni Simon Fraser University. W 1997 roku przeszedł do klubu Vancouver 86ers z USISL A-League. W 1997 roku trafił do irlandzkiego St. Patrick’s Athletic. W 1998 oraz w 1999 roku zdobył z nim mistrzostwo Irlandii. W latach 1999–2000 grał w innej irlandzkiej drużynie, Longford Town. Jednocześnie występował w kanadyjskim futsalowym klubie, Edmonton Drillers.
W sezonie 2000 grał w amerykańskim Hampton Roads Mariners z USL A-League. W tym samym czasie występował w futsalowym Baltimore Blast. Następnie grał w zespołach Portland Timbers, Vancouver Whitecaps, a od 2009 roku występuje w Surrey United Firefighters.
Kariera reprezentacyjna.
W reprezentacji Kanady Clarke zadebiutował 17 sierpnia 1997 roku w przegranym 0:1 towarzyskim pojedynku z Iranem. W 2000 roku był uczestnikiem Złotego Pucharu CONCACAF, który okazał się dla Kanady zwycięski.
27 maja 2000 roku w wygranym 1:0 towarzyskim spotkaniu z Trynidadem i Tobago strzelił pierwszego gola w kadrze narodowej. W 2001 roku został powołany do niej na Puchar Konfederacji. Nie zagrał jednak na nim w żadnym meczu, z Kanada odpadła z turnieju po fazie grupowej. W latach 1997–2002 w drużynie narodowej rozegrał Clarke w sumie 19 spotkań i zdobył 1 bramkę.

</doc>
<doc id="2276506" url="https://pl.wikipedia.org/wiki?curid=2276506" title="Corvus florensis">
Corvus florensis



</doc>
<doc id="2276508" url="https://pl.wikipedia.org/wiki?curid=2276508" title="Corvus enca">
Corvus enca



</doc>
<doc id="2276509" url="https://pl.wikipedia.org/wiki?curid=2276509" title="Mike Franks (piłkarz)">
Mike Franks (piłkarz)

Mike Franks (ur. 27 kwietnia 1977 w Edmonton) – kanadyjski piłkarz występujący na pozycji bramkarza.
Kariera klubowa.
Franks karierę rozpoczynał w drużynie piłkarskiej w uczelni University of British Columbia. W 1997 roku trafił do ekipy Vancouver Whitecaps. W 1998 roku przeszedł do holenderskiego PSV Eindhoven. W 1999 roku przez kilka miesięcy był stamtąd wypożyczony do RBC Roosendaal. W 2000 roku odszedł do szkockiego Hibernian. Przez rok w jego barwach rozegrał 2 spotkania. W 2001 roku zakończył karierę. W 2003 roku wznowił ją i przez 2 lata reprezentował barwy klubu Vancouver Whitecaps. W 2005 roku ponownie zakończył karierę.
Kariera reprezentacyjna.
W 2001 roku Franks został powołany do reprezentacji Kanady na Puchar Konfederacji. Nie zagrał jednak na nim w żadnym meczu, z Kanada odpadła z turnieju po fazie grupowej. W 2005 roku znalazł się w drużynie na Złoty Puchar CONCACAF. Na nim również nie rozegrał żadnego spotkania, a Kanada zakończyła turniej na fazie grupowej. W reprezentacji Kanady Franks nie zagrał ani razu.

</doc>
<doc id="2276511" url="https://pl.wikipedia.org/wiki?curid=2276511" title="Corvus cryptoleucus">
Corvus cryptoleucus



</doc>
<doc id="2276512" url="https://pl.wikipedia.org/wiki?curid=2276512" title="Belize na letnich igrzyskach olimpijskich">
Belize na letnich igrzyskach olimpijskich

Reprezentacja Belize na letnich igrzyskach olimpijskich po raz pierwszy wystartowała podczas igrzysk w Meksyku w 1968 roku. Wtedy to wystartowało 7 zawodników. Na igrzyskach w roku 1968 i 1972, kiedy Belize było jeszcze kolonią brytyjską zawodnicy z tego kraju startowali jako reprezentanci Hondurasu Brytyjskiego.
Jak dotąd reprezentanci Belize nie zdobyli ani jednego medalu.

</doc>
<doc id="2276513" url="https://pl.wikipedia.org/wiki?curid=2276513" title="The Wideboys">
The Wideboys



</doc>
<doc id="2276514" url="https://pl.wikipedia.org/wiki?curid=2276514" title="Ghosts (album Siobhan Donaghy)">
Ghosts (album Siobhan Donaghy)



</doc>
<doc id="2276517" url="https://pl.wikipedia.org/wiki?curid=2276517" title="Corvus caurinus">
Corvus caurinus



</doc>
<doc id="2276518" url="https://pl.wikipedia.org/wiki?curid=2276518" title="Hal Stokes">
Hal Stokes



</doc>
<doc id="2276519" url="https://pl.wikipedia.org/wiki?curid=2276519" title="Jamie Dawson">
Jamie Dawson



</doc>
<doc id="2276520" url="https://pl.wikipedia.org/wiki?curid=2276520" title="Samuel S J Stokes">
Samuel S J Stokes



</doc>
<doc id="2276521" url="https://pl.wikipedia.org/wiki?curid=2276521" title="Przeciw akademikom">
Przeciw akademikom

Przeciw akademikom ("Contra academicos") – dialog Św. Augustyna ukończony około 22 listopada 386 roku w Cassiciacum. Dzieło podzielone jest na trzy księgi; pierwsza z nich nawiązuje do dialogu Cycerona "Hortensjusz", dwie pozostałe zawierają krytykę sceptycyzmu Akademii i nawiązują do innego dzieła Cycerona – "Ksiąg akademickich".

</doc>
<doc id="2276522" url="https://pl.wikipedia.org/wiki?curid=2276522" title="Niklas Strömstedt">
Niklas Strömstedt



</doc>
<doc id="2276523" url="https://pl.wikipedia.org/wiki?curid=2276523" title="Lasse Lindbom">
Lasse Lindbom



</doc>
<doc id="2276524" url="https://pl.wikipedia.org/wiki?curid=2276524" title="Janne Bark">
Janne Bark



</doc>
<doc id="2276525" url="https://pl.wikipedia.org/wiki?curid=2276525" title="Cieśle (przystanek kolejowy)">
Cieśle (przystanek kolejowy)

Cieśle – przystanek kolejowy w Cieślach, w województwie dolnośląskim, w Polsce. Znajduje się na linii 181. Herby Nowe – Oleśnica.

</doc>
<doc id="2276526" url="https://pl.wikipedia.org/wiki?curid=2276526" title="Wichry Nocy">
Wichry Nocy

Wichry Nocy – zbiór opowiadań z gatunku magii i miecza, autorstwa Karla Edwarda Wagnera. Tytuł oryginału: "Night Winds" (wyd. 1978). W Polsce ukazał się jako jeden z pięciu tomów wydanych w 1991 roku przez Phantom Press International Gdańsk. Ten zbiór opowiadań wydało także wydawnictwo Amber.

</doc>
<doc id="2276527" url="https://pl.wikipedia.org/wiki?curid=2276527" title="Dominika Giedrojć">
Dominika Giedrojć

Dominika Giedrojć (ur. 12 lutego 1991 w Hamburgu) – polska piłkarka ręczna grająca na pozycji prawoskrzydłowej, młodzieżowa reprezentantka Polski.

</doc>
<doc id="2276528" url="https://pl.wikipedia.org/wiki?curid=2276528" title="Corvus capensis">
Corvus capensis



</doc>
<doc id="2276529" url="https://pl.wikipedia.org/wiki?curid=2276529" title="Lewin Nyatanga">
Lewin Nyatanga

Lewin John Nyatanga (ur. 18 sierpnia 1988 w Burton upon Trent) – walijski piłkarz pochodzenia zimbabwejskiego występujący na pozycji obrońcy.
Kariera klubowa.
Nyatanga urodził się w Anglii jako syn Walijki i Zimbabwejczyka. Zawodową karierę rozpoczynał w 2005 roku w klubie Derby County z Championship. W tych rozgrywkach zadebiutował 15 października 2005 w wygranym 2:1 pojedynku ze Stoke City, a 22 listopada 2005 w wygranym 2:1 meczu w tym samym zespołem, strzelił pierwszego gola w Championship.
W październiku 2006 został wypożyczony do Sunderlandu, także grającego w Championship. W styczniu 2007 roku wrócił do Derby. Potem, od lutego do kwietnia przebywał na wypożyczeniu innym zespole Championship, Barnsley. Następnie wrócił do Derby i w tym samym roku awansował z nim do Premier League.
W lipcu 2007 Nyatanga ponownie został wypożyczony do Barnsley, a do Derby powrócił w styczniu 2008. 19 stycznia 2008 roku w przegranym 1:3 spotkaniu z Portsmouth, w którym zdobył też bramkę, zadebiutował w Premier League. W tym samym miesiącu ponownie wypożyczono go do Barnsley, gdzie grał do maja. Wówczas wrócił do Derby i spadł z nim do Championship.
W 2009 roku Nyatanga podpisał kontrakt z Bristolem City, także grającym w Championship. Pierwszy ligowy mecz zaliczył tam 8 sierpnia 2009 przeciwko Prestonowi (2:2). W 2010 roku, od listopada do grudnia, przebywał na wypożyczeniu w Peterborough United z League One. Potem wrócił do Bristolu, którego zawodnikiem pozostał do roku 2013.
Następnie odszedł do Barnsley, z którym w sezonie 2013/2014 spadł z Championship do League One. Sezon 2016/2017 spędził na wypożyczeniu w Northampton Town (League One), a po jego zakończeniu odszedł z Barnsley i zakończył karierę.
Kariera reprezentacyjna.
Nyatanga jest byłym reprezentantem Walii U-17 oraz U-21. W pierwszej reprezentacji Walii zadebiutował 1 marca 2006 w zremisowanym 0:0 towarzyskim meczu z Paragwajem. W latach 2006–2011 w drużynie narodowej rozegrał 34 spotkania.

</doc>
<doc id="2276532" url="https://pl.wikipedia.org/wiki?curid=2276532" title="Jrue Holiday">
Jrue Holiday

Jrue Randall Holiday (ur. 12 czerwca 1990 w Chatsworth) – amerykański koszykarz, grający na pozycji rozgrywającego, zawodnik Milwaukee Bucks.
W 2008 wystąpił w trzech meczach gwiazd amerykańskich szkół średnich – McDonald’s All-American, Jordan Classic i Nike Hoop Summit. Został też wybrany najlepszym zawodnikiem amerykańskich szkół średnich (Gatorade Player of the Year - 2008) oraz wielokrotnie najlepszym zawodnikiem stanu Kalifornia (California Gatorade Player of the Year - 2007, 2008, California Mr. Basketball przez CalHiSports.com - 2008, John R. Wooden California High School POY - 2006, 2007, 2008). W 2008 został też zaliczony do I składu USA Today All-USA i Parade All-American, a rok wcześniej do III składu USA Today All-USA.
Pierwsze cztery sezony swojej kariery w NBA spędził w Philadelphia 76ers. 
W sezonie 2012/13 po raz pierwszy wystąpił w meczu gwiazd.
Zaliczył w karierze dwa triple-double, po jednym w sezonie 2011/12 i 2012/13.
24 listopada 2020 został wytransferowany do Milwaukee Bucks.
Rekordy.
Na podstawie NBA.com 
"Stan na 6 lipca 2014"
Statystyki.
Na podstawie Basketball-Reference.com 
"Stan na koniec sezonu 2019/20"

</doc>
<doc id="2276533" url="https://pl.wikipedia.org/wiki?curid=2276533" title="Corvus bennetti">
Corvus bennetti



</doc>
<doc id="2276534" url="https://pl.wikipedia.org/wiki?curid=2276534" title="Corvus albus">
Corvus albus



</doc>
<doc id="2276535" url="https://pl.wikipedia.org/wiki?curid=2276535" title="Corvus albicollis">
Corvus albicollis



</doc>
<doc id="2276536" url="https://pl.wikipedia.org/wiki?curid=2276536" title="Żwirownia Odra">
Żwirownia Odra

Żwirownia Odra – żwirownia działająca w latach 1903–2001 w miejscowości Odra w województwie śląskim.
Żwirownia powstała w 1903 roku i należała do trzech braci Goldmanów z Koźla. Przed II wojną światową zakład wydobywał różne rodzaje żwiru. Należały do niego budynek administracyjno-gospodarczy oraz drewniana kuźnia, a także dwie parowe pogłębiarki pływające, parowy dźwig na szynach i barki służące do transportu surowca. Po wojnie zakład przeszedł na własność państwa. Zużytą pogłębiarkę zastąpiono nową, choć już używaną, sprowadzoną z Czech, skąd także przywieziono drugi dźwig. Zakład wyspecjalizował się w produkcji pospółki. Do pomocy przy transporcie sprowadzono holowniki, wybudowano także bocznicę kolejową. Początkowo po wojnie w zakładzie przy ręcznych robotach odkrywkowych pracowało 250–300 osób. Zatrudnieni byli w nim głównie mieszkańcy Odry oraz okolicznej Olzy i Zabełkowa. Prace odbywały się w systemie trójzmianowym, pracowano także w niedziele. W przeciwieństwie do sąsiedniej żwirowni Olza, żwirownia Odra nigdy nie wydobywała żwiru z koryta rzeki Odry. Zakład zakończył działalność w 2001 roku. Zalane wodą wyrobiska, porośnięte roślinnością na brzegach są obecnie siedliskiem dla wielu gatunków zwierząt. Powstałe bagry są także wykorzystywane przez wędkarzy.

</doc>
<doc id="2276537" url="https://pl.wikipedia.org/wiki?curid=2276537" title="Jerzy Dastych">
Jerzy Dastych

Jerzy Roman Dastych (ur. 18 kwietnia 1944 w Ciechanowie, zm. 12 listopada 1997 w Czechowicach-Dziedzicach) – działacz NSZZ "Solidarność" w latach 1980–1981, jeden z liderów związku w Regionie Świętokrzyskim.
Życiorys.
Syn Romana i Heleny z d. Pawlik. W 1964 r. ukończył Technikum Elektroenergetyczne w Bytomiu. Następnie pracował zawodowo w dużych zakładach przemysłowych przy rozruchu i eksploatacji urządzeń elektrycznych funkcjonujących w ruchu ciągłym. Często zajmował stanowiska kierownicze. Pracował przy uruchamianiu Elektrowni Turów w Turoszowie. Od końca lat 60. pracował w Zakładach Chemicznych "Police". W grudniu 1970 r. wszedł w skład Komitetu Strajkowego w Zakładach Chemicznych Police (19–22 grudnia), potem był reprezentantem społecznych Rad Robotniczych i członkiem oddziałowej Rady Robotniczej w tymże zakładzie. W pierwszej połowie lat 70. brał udział w budowie Elektrowni "Dolna Odra" w Nowym Czarnowie. Pod koniec lat 70. rozpoczął pracę w nowo powstającej elektrociepłowni "Połaniec". Od 18 grudnia 1980 do 13 grudnia 1981 był przewodniczącym Komisji Zakładowej NSZZ "Solidarność" w Elektrowni Połaniec (w skład Komisji Zakładowej wchodzili również delegaci z firm podwykonawczych).
Pro Memoria.
Na wniosek Zarządu Regionu Świętokrzyskiego NSZZ "Solidarność" w Kielcach Jerzy Dastych został pośmiertnie odznaczony przez prezydenta RP Lecha Kaczyńskiego Krzyżem Kawalerskim Orderu Odrodzenia Polski "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej".

</doc>
<doc id="2276538" url="https://pl.wikipedia.org/wiki?curid=2276538" title="Cygnus buccinator">
Cygnus buccinator



</doc>
<doc id="2276542" url="https://pl.wikipedia.org/wiki?curid=2276542" title="SU-26">
SU-26

SU-26 ("СУ-26"; SU-76P, "СУ-76П") – radzieckie samobieżne działo polowe opracowane na początku lat 40. XX wieku. Pojazd zbudowany był na podwoziu czołgu lekkiego T-26 a jego uzbrojenie stanowiła umieszczona w obrotowej wieży armata pułkowa wz. 1927 kalibru 76 mm.
Prace nad działami samobieżnymi na podwoziu czołgu T-26 rozpoczęto w połowie lat 30. XX wieku. Opracowane zostały wówczas pojazdy AT-1, SU-1, SU-5 oraz SU-6, jednak żaden z nich nie trafił do seryjnej produkcji. W lecie 1941 roku, wkrótce po niemieckiej napaści na ZSRR do fabryk i zakładów naprawczych z frontu zaczęły przybywać uszkodzone podczas walk czołgi T-26. Ze względu na niewielką przydatność czołgów T-26 w konfrontacji z używanymi przez Niemców czołgami PzKpfw III i PzKpfw IV dostarczane pojazdy przebudowywano m.in. na wozy zabezpieczenia technicznego czy działa samobieżne.
W październiku 1941 roku w leningradzkich zakładach im. Kirowa powstał prototypowy egzemplarz SU-26. Do 1942 roku zbudowanych zostało łącznie dwanaście tych pojazdów.

</doc>
<doc id="2276543" url="https://pl.wikipedia.org/wiki?curid=2276543" title="SU-76P">
SU-76P



</doc>
<doc id="2276545" url="https://pl.wikipedia.org/wiki?curid=2276545" title="Ibycter americanus">
Ibycter americanus



</doc>
<doc id="2276546" url="https://pl.wikipedia.org/wiki?curid=2276546" title="Christian Ribeiro">
Christian Ribeiro

Christian Michael Ribeiro (ur. 14 grudnia 1989 w Neath) – walijski piłkarz pochodzenia portugalskiego występujący na pozycji obrońcy.
Kariera klubowa.
Ribeiro jest synem Walijki i Portugalczyka. Zawodową karierę rozpoczynał w 2008 roku w Bristolu City z Championship. W sezonie 2008/2009 rozegrał tam 1 spotkanie w Pucharze Ligi Angielskiej, ale w lidze nie wystąpił ani razu. W listopadzie 2009 został wypożyczony do Stockport County z League One. W grudniu 2009 wrócił do Bristolu.
W styczniu 2010 roku został wypożyczony do Colchesteru United z League One. Jeszcze w tym samym miesiącu wrócił do Bristolu. W Championship zadebiutował 20 marca 2010 w zremisowanym 2:2 pojedynku z Newcastle United. W sezonie 2011/2012 przebywał na wypożyczeniach w grających w League One zespołach Carlisle United oraz Scunthorpe United.
Po zakończeniu tamtego sezonu Ribeiro stał się zawodnikiem Scunthorpe, z którym w następnym sezonie spadł do League Two. W 2014 roku odszedł do Exeteru City (League Two), którego barwy reprezentował do roku 2016. Następnie występował w Oxfordzie United z League One, gdzie w listopadzie 2017 zakończył karierę z powodu kontuzji kolana.
Kariera reprezentacyjna.
Ribeiro jest byłym reprezentantem Walii U-17, U-19 oraz U-21. W pierwszej reprezentacji Walii zadebiutował 23 maja 2010 roku w przegranym 0:2 towarzyskim meczu z Chorwacją.

</doc>
<doc id="2276547" url="https://pl.wikipedia.org/wiki?curid=2276547" title="Ibycter">
Ibycter



</doc>
<doc id="2276548" url="https://pl.wikipedia.org/wiki?curid=2276548" title="US Men’s Clay Court Championships 2011">
US Men’s Clay Court Championships 2011

US Men’s Clay Court Championships 2011 – tenisowy turniej ATP rangi ATP World Tour 250 z cyklu US Men’s Clay Court Championships rozgrywany w dniach 4–10 kwietnia 2011 roku w Houston na kortach ziemnych o puli nagród 442 500 dolarów amerykańskich.

</doc>
<doc id="2276549" url="https://pl.wikipedia.org/wiki?curid=2276549" title="Strond">
Strond

Strond – osada położona na wyspie Borðoy, w północnej części archipelagu Wysp Owczych. Należy do komuny Klaksvík. Pierwszy raz wymieniona na piśmie w 1584, ale około 1930 wyludniła się i od tamtej pory nikt tam nie mieszka. Miejsce jest najbardziej znane z elektrowni w Strond (wodnej i cieplnej), znajdującej się w Strond.

</doc>
<doc id="2276550" url="https://pl.wikipedia.org/wiki?curid=2276550" title="Anatomia ludzkiej destrukcyjności">
Anatomia ludzkiej destrukcyjności

Anatomia ludzkiej destrukcyjności (ang. "The Anatomy of Human Destructiveness") to tytuł antropologicznego i socjologiczno-psychologicznego dzieła o przypuszczalnych przyczynach ludzkiej gwałtowności, autorstwa Ericha Fromma, opublikowanego w 1973 r. w USA (w 1974 r. ukazało się niemieckie tłumaczenie; wydanie polskie ukazało się w roku 1998). W przedmowie określa je Fromm jako pierwszy tom obszernej pracy o teorii psychoanalitycznej. Zgodnie z tym, już sześć lat wcześniej, a więc w 1967, rozpoczął spisywanie pracy, włączając do rozważań rozliczną wiedzę z innych obszarów (neuropsychologia, psychologia zwierzęca, paleontologia, antropologia).
Zawartość.
Terminologia i wprowadzenie.
Jako destrukcyjność albo okrucieństwo definiuje Fromm „złośliwą agresję”, a więc specyficznie ludzką namiętność niszczenia i posiadania absolutnej kontroli nad istotą żyjącą – w odróżnieniu od „agresji niezłośliwej”, czyli obrony przed atakiem.
We wprowadzeniu mówi się, że "stale zwiększająca się gwałtowność i destrukcyjność na całym świecie zwróciła uwagę zarówno specjalistów, jak i szerokiej publiczności, na teoretyczne badania istoty i przyczyn agresji". Fromm przyznaje się do perspektywy socjobiologicznej – pięć lat przed popularyzacją tego pojęcia przez Edwarda O. Wilsona i Richarda Dawkinsa. Fromm nie ma tu na myśli prymatu genetyki, lecz próby wyprowadzenia założeń dotyczących istoty człowieka i jego namiętności z anatomicznych, neurologicznych i fizjologicznych przesłanek, jak również z warunków życia dających się udowodnić antropologicznie.
Wobec innych teorii agresji.
W swym dziele zwraca się Fromm przeciw teorii agresji Konrada Lorenza, przeciw Zygmunta Freuda teorii „popędu śmierci” i przeciw teorii behawiorystów (dokładniej B. F. Skinnera), według której agresja jest wyuczona odruchowo w sytuacjach gdy odnosi skutek. Teorie te zreferowane są ogólnie (i dość selektywnie); teorii agresji Freuda jednak poświęca Fromm czterdziestostronicowy dodatek.
Przyczynek do antropologii zabójstwa.
Fromm wykorzystywał liczne studia zwierzęcych psychologów, paleontologów i antropologów, by zbadać, czy prawdziwa jest bardzo rozpowszechniona teza, że człowiek z natury jest „zwierzęciem drapieżnym” i mordercą i tylko „cienki pokost cywilizacji” z reguły odwodzi go od dawania upustu łaknieniu krwi. Fromm dochodzi do wniosku, że teza ta jest nieprawdziwa. Według Fromma wiele przemawia raczej za tym że:
Agresja niezłośliwa.
Jako taką definiuje Fromm niezamierzoną agresję, agresję w zabawie i agresję w obronie ja, które zbiera pod nadrzędnym pojęciem „pseudo-agresji”. Rozdział o agresji obronnej porusza tematy takie jak agresja i wolność, agresja i narcyzm, agresja i opór (we freudowskim sensie jako opór przeciw odkryciu tłumionych wewnętrznych motywów), agresję konformistyczną, instrumentalną i przyczyny wojny.
Przyczyny wojny.
Ten centralny dla argumentacji Fromma podrozdział stoi dokładnie między jego rozważaniami nad niezłośliwą agresją a rozważaniami nad agresją złośliwą, czyli właściwą destrukcyjnością. Spisana historia natury ludzkiej wskazuje – w tym byli Freud i Fromm zgodni – że wojny prowadzone są z powodu realnych konfliktów interesów, a nie z powodu wrodzonego popędu:
"Babilończycy, Grecy i wszyscy mężowie stanu aż po nasze czasy planowali wojny z powodów, które uważali za bardzo realistyczne; rozważali „za” i „przeciw” bardzo starannie, choć oczywiście także często mylili się w swych szacunkach. Kierowały nimi przy tym rozmaite motywy: ziemia, którą chcieli uprawiać, bogactwa, niewolnicy, surowce, rynki, ekspansja i obrona".
Dochodzi do tego fakt, że pierwotne społeczeństwa widocznie rzadziej i mniej destrukcyjnie prowadziły swe wojny w porównaniu ze społeczeństwami cywilizowanymi. Gdyby wojna powodowana była przez wrodzone destrukcyjne impulsy, relacja ta byłaby odwrotna. Tendencje humanitarne spowodowały jedynie przejściowy spadek liczby wojen w XIX stuleciu. Fromm przytacza tu tabelę Q. Wrighta (1965), według której europejskie mocarstwa przeprowadziły w XVI stuleciu 87 bitew, w XVII stuleciu 239 bitew, w XVIII stuleciu 781 bitew, w XIX stuleciu 651 bitew; a w latach 1900-1940 odbyło się 892 bitew.
Fromm przeprowadza następnie bardziej skrupulatną analizę I wojny światowej. Po obu stronach konfliktu istniały gospodarcze i polityczne powody do wojny. Obie strony musiały odwoływać się do samoobrony i poczucia wolności, by móc zmotywować swą ludność do przeprowadzenia wojny. W 1914 roku w Niemczech zbiorowego zapału wojennego wystarczyło jedynie na kilka miesięcy, a w 1939 roku, podczas wybuchu II wojny światowej, zupełnie go brakowało. 1917 i 1918 miały miejsce w Rosji, Francji i Niemczech masowe bunty zmęczonych wojną żołnierzy, którzy w Rosji i Niemczech ostatecznie doprowadzili nawet do rewolucji. Nie dałoby się tego wszystkiego wytłumaczyć przy założeniu, że przyczynę wojny stanowił wrodzony wojenny popęd.
Fromm wnika także w te aspekty, które dla szerszych kręgów ludności czynią wojnę do przyjęcia lub nawet atrakcyjną: głęboki szacunek przed autorytetem, ucieczka od nudy i rutyny zwykłego trybu życia, pewne formy koleżeńskiej solidarności, które odróżniają się pozytywnie od codziennej rywalizacji z czasów pokoju; fakt że dopiero wojna te dodatnie cechy uwydatnia, jest smutnym komentarzem do naszej cywilizacji.
Natura człowieka.
Jako przesłankę rozdziału o złośliwej agresji, próbuje Fromm zdefiniować kilka psychicznych właściwości, które znacznie odróżniają człowieka od innych naczelnych – jako tło dla tezy, że należy do nich także występująca jedynie u ludzi radość z zabijania i niszczenia: „"Jedyne w swoim rodzaju zjawisko towarzyszy człowiekowi, że może on być napędzany popędami mordowania i męczenia i że może przy tym odczuwać przyjemność. Człowiek jest jedyną istotą żyjącą, która może stać się mordercą i niszczycielem własnego gatunku, bez wyciągania z tego biologicznej czy ekonomicznej korzyści"”. Fromm dochodzi do wniosku, że ścieżka rozwoju człowieka oddzieliła się od innych naczelnych w miejscu, gdzie determinacja zachowania przez instynkty osiągnęła punkt minimalny, a wzrost mózgu, zwłaszcza kresomózgowia, osiągnął maksimum.
Świadomość siebie, rozsądek i fantazje „zniszczyły” jednak harmonię, która znamionuje zwierzęcą egzystencję… Człowiek jest częścią natury, podlega jej fizycznym prawom, których nie może zmienić, choć przecież wykracza poza naturę. Jest od niej oddzielony, choć przecież jest jej częścią. Jest bezdomny, chociaż przywiązany do ojczyzny, którą dzieli z wszystkimi stworzeniami… Człowiek jest jedyną istotą żyjącą, która na łonie natury nie czuje się „u siebie”; jedyną istotą, która może czuć się wypędzona z raju; jedyną istotą żyjącą, dla której własna egzystencja jest problemem… Te sprzeczności przybierają na sile, gdy człowiek doświadcza siebie „"jako jednostkę, a nie wyłącznie jako członka swego plemienia"”. Wytwarzają one określone egzystencjalne potrzeby psychiczne, które – według Fromma – są wspólne wszystkim ludziom. Ponieważ u każdego człowieka są one zaspokajane inaczej, wyłaniają się różne charaktery z różnymi namiętnościami.
W następnym rozdziale referuje Fromm sześć egzystencjalnych potrzeb człowieka ze swego dzieła "The Sane Society" ("Der moderne Mensch und seine Zukunft", 1955/1960), które stanowić mogą źródła namiętności. Są to potrzeby: układu odniesienia i czci, zakorzenienia, jedności, wywierania wpływu, pobudzenia i stymulacji (z odpowiednikami nudy i chronicznego przygnębienia) oraz dążenie do ukształtowania charakteru.
Destrukcyjność spontaniczna.
Fromm odgranicza samorzutne wybuchy destrukcyjności, czyli spontaniczne masakry, jakie zdarzyły się w wielu nowoczesnych wojnach, od destrukcyjnego charakteru. Pierwsze są wynikiem drzemiących destrukcyjnych impulsów, które mobilizowane są przez nagłe traumatyczne zdarzenia, w przeciwieństwie do czego destrukcyjny charakter jest źródłem stale wypływającej energii.
Do spontanicznej destrukcyjności należą takie jej formy jak mściwa destrukcyjność (m.in. krwawa zemsta, według Fromma zakorzeniona w różnych kulturach z bardzo różną mocą) i ekstatyczna destrukcyjność, która ujawnia się w stanach transu. Istnieje też chroniczna forma ubóstwiania destrukcyjności i tu portretuje Fromm konserwatywnego prawicowego pisarza Ernsta von Salomona, który w 1922 roku brał udział w zamachu na życie Walthera Rathenau, jako kliniczny przypadek bałwochwalstwa zniszczenia.
Sadyzm.
Fromm odróżnia dwie formy destrukcyjnego charakteru: sadyzm i nekrofilię. Sadyzm definiuje on jako życzenie wyrządzania drugiej osobie fizycznego lub psychicznego bólu, upokarzania jej, krępowania, zmuszania do bezwarunkowego posłuszeństwa. Według Fromma, nieseksualne formy sadyzmu zdarzają się o wiele częściej niż seksualne. Uzewnętrzniają się one na przykład w znęcaniu się nad dziećmi, więźniami, niewolnikami, chorymi (przede wszystkim psychicznie chorymi) albo nad psami.
W krótkim studium portretuje Fromm Józefa Stalina jako "kliniczny przypadek nieseksualnego sadyzmu". Przytacza kilka przypadków przekazanych przez Roja Aleksandrowicza Miedwiediewa – gruzińskiego socjologa i historyka, w których wyraźne jest, że Stalin przy prześladowaniu i mordowaniu rozkoszował się byciem zupełnie nieobliczalnym panem życia, śmierci i osobistej godności swych poddanych. Pozwolił, dla przykładu, aresztować brata członka biura politycznego Łazara Kaganowicza i delektował się przy tym, że Kaganowicz musi go pozdrawiać, pomimo uwięzienia brata.
Z przykładów tych wyprowadza Fromm istotę sadyzmu jako namiętności sprawowania absolutnej i nieograniczonej władzy nad istotą żyjącą. Modelowym przykładem sadysty w tym sensie jest postać Kaliguli w sztuce Alberta Camusa. Fromm przechodzi od szkicu tej namiętności do opisywanego przez Freuda „analno-tezauryzatorskiego charakteru“ i do „charakteru biurokratycznego“. Ich cechą wspólną jest, że w obawie przed pierwiastkiem nieobliczalności i niepewności w życiu swoim i bliźnich, rozwijają silne pragnienie zaprowadzania ścisłego porządku i utrzymania ścisłej kontroli we wszystkim, co żywe wokoło.
W szczegółowym 28-stronicowych studium portretuje Fromm Heinricha Himmlera jako kliniczny przypadek analno-tezauryzatorskiego sadyzmu. Studium to opiera się przede wszystkim na biografii Himmlera autorstwa Bradley F. Smith ("Heinrich Himmler. A Nazi in the Making." Stanford 1971), która skupia się na latach młodzieńczych Himmlera. Jako przykład kluczowy przedstawia Fromm epizod, w którym 21-letni Himmler nakazał śledzić narzeczoną starszego brata Gebharda z powodu jej rzekomych flirtów z innymi mężczyznami, a następnie na podstawie własnego osądu doprowadził do jej wykluczenia z rodziny. Fromm opisuje kilka innych przypadków, kiedy późniejszy SS-Führer potraktował podobnie podwładnych oficerów.
Nekrofilia.
Tradycyjnie rozumie się nekrofilię jako perwersyjny pociąg do stosunków płciowych ze zwłokami lub do rozćwiartowywania zwłok. Fromm przenosi to pojęcie na pewną strukturę charakteru. Pierwszym, który wpadł na ten pomysł, był hiszpański filozof Miguel de Unamuno, który określił okrzyk bojowy hiszpańskich faszystów z 1936 „"Viva la muerte!" ("Niech żyje śmierć!")”, jako nekrofiliczny. Przeciwieństwo nekrofilii nazywa Fromm biofilią (miłością do żywego).
Fromm opisuje sześć nekrofilicznych snów różnych osób (w tym sen Alberta Speera, w którym Hitler kładzie przy pomnikach poległych żołnierzy szereg wieńców, mechanicznie i bez końca – Fromm interpretuje ten sen jako sen biofila o nekrofilii). Uderzające u nekrofilów jest, według Fromma, szczególne upodobanie dla odorów – pierwotnie do zapachu gnicia lub gnijącego mięsa. Język nekrofila zawiera przeważnie słowa odnoszące się do zniszczenia, ekskrementów czy toalety (choć tendencja może być odwrotna, czyli polegać na pedantycznym unikaniu tych skojarzeń, w przypadku silnych stłumień). Na podstawie takich spostrzeżeń, Fromm wraz z M. Maccoby rozwinęli kwestionariusz badawczy i doszli do wniosku, że tendencje biofiliczne i nekrofiliczne są wymierne i korelują silnie z politycznymi i społecznym położeniem badanych.
Nawiązując do Lewisa Mumforda, rozwija Fromm tezę, że nekrofilia często związana jest blisko z uwielbieniem techniki. Jak dowód cytuje szczegółowo fragment "Manifestu futuryzmu" – napisanego w 1909 przez włoskiego faszystę Filippo Tommaso Marinettiego – w tym wiersze:
„"…wyjące auto … jest piękniejsze niż Nike z Samotraki… chcemy sławić wojnę – tę jedyną higienę świata – militaryzm, patriotyzm, zniszczenie anarchistów, piękne idee, dla których warto umrzeć i pogardę dla kobiet"”. Następnie przedstawia Fromm rozmaite odniesienia do bombardowania, wojny atomowej oraz konstruowania robotów.
W swojej hipotezie dotyczącej kazirodztwa i kompleksu Edypa, próbuje Fromm sprowadzić fenomen nekrofilii do tradycyjnych kategorii psychoanalizy Zygmunta Freuda. Jego teza brzmi: Ludzie, którym nie udało się w dzieciństwie osiągnąć emocjonalnego czy nawet erotycznego stosunku do matki, mogą stać się w skrajnych przypadkach autystyczni; w mniej skrajnych przypadkach może ukształtować się zalążek nekrofilii – nie pociąga ich żywa matka lub podobne jej kobiety, lecz matka jedynie jako abstrakcyjny symbol (ojczyzny, krwi, rasy i tak dalej) narażony na zbrukanie, zabrudzenie. W ten sposób może powstawać ewentualne odniesienie do śmierci i zniszczenia.
Zamykając te rozważania, Fromm omawia paralele między jego parą przeciwieństw: biofilia – nekrofilia i Freuda parą przeciwieństw: instynkt samozachowawczy – popęd śmierci (Eros-Tanatos). Fromm: biofilia jest namiętna miłością do życia i wszystkiego co żywe; jest życzeniem przyczyniania się do wzrostu człowieka, rośliny, idei czy grupy społecznej. Podczas, gdy późny Freud uważał popęd życia i popęd śmierci za równorzędne zasady, postrzega Fromm biofilię jako biologicznie normalny impuls, natomiast nekrofilię uważa za zjawisko psychopatologiczne, za następstwo hamowanego wzrostu, duchowe kalectwo. W ujęciu Fromma, u większości ludzi występują zarówno biofiliczne, jak i nekrofiliczne tendencje, przy czym pierwsze z reguły przeważają. Fromm zachęca do zbadania rozkładu struktur charakteru (na przykład biofiliczych i nekrofilicznych tendencji) w społeczeństwie, przy pomocy metod podobnych do badań opinii publicznej.
Adolf Hitler.
Jeden z rozdziałów dzieła Fromma stanowi studium osobowości Adolfa Hitlera, klinicznego przypadku nekrofilii. Fromm opierał się przy tym na następujących dziełach o dzieciństwie (przede wszystkim) i młodości Hitlera:
Fromm nie znalazł jednak w sprawozdaniach o dzieciństwie Hitlera żadnych dowodów na istnienie tego, co nazywał w swym teoretycznym przypuszczeniu kazirodczym związaniem ze śmiercią i destrukcyjnością. W rzeczy samej, liczne są wskazania, że Hitler jako dziecko i młodociany nie przezwyciężył nigdy dziecięcego narcyzmu i wolał raczej żyć w świecie fantazji, niż na przykład wysilać się w szkole. Doznawał w niej bowiem niepowodzeń i w wieku 15 lat interesował się wyłącznie grami wojennymi z innymi, najczęściej młodszymi, chłopcami, wśród których mógł odgrywać rolę dowódcy. Nie rozwijał żadnych produktywnych zainteresowań. Swej pasji do powieści Karola Maya oddawał się nawet w czasach, gdy stał na czele III Rzeszy.
Swoje niepowodzenia w szkole, jak również te późniejsze podczas zdawania egzaminu wstępnego na Wiedeńską Akademię Sztuk Pięknych, składał Hitler wyłącznie na barki rzekomo wrogo usposobionego otoczenia, któremu poprzysiągł nieprzejednaną zemstę. Nie był w stanie dostrzec własnego udziału w tych porażkach, przede wszystkim swojego lenistwa. Korzystał długo z pomocy finansowej matki, prowadząc żywot fircyka aż do czasu, gdy skończyły się pieniądze, a Hitler popadł w bezdomność. Dopiero wówczas, w skrajnej potrzebie, pogodził się z koniecznością pracowania – malował i sprzedawał pocztówki o małej wartości artystycznej. W schronisku dla bezdomnych odkrywał swój jedyny rzeczywisty talent – demagogię.
W dalszym ciągu tego biograficznego studium stara się Fromm wykazać, że Hitler nie tylko postępował destrukcyjnie, lecz że był do tego napędzany destrukcyjnym charakterem. Wiele wskazań w tym kierunku napotkał Fromm we wspomnieniach Alberta Speera, we wspomnianej biografii Wernera Masera, w dziele Percy Ernst Schramm o Hitlerze jako dowódcy wojskowym (1965) i w "Rozmowach Przy Stole" autorstwa Hitlera (wydane w r. 1965 przez H. Pickera) – w tym od przykładu jego często wyrażanych rozważań o planach zniszczenia pewnych miast, aż do przedstawionego przez Speera „rozkazu Nerona”.
Dalsze wskazania, które wylicza Fromm to: Hitlera paranoidalny strach przed syfilisem, jego nienawiść do Żydów jako obcych oraz wyraźna groźba ze stycznia roku 1942, że niemiecki naród będzie musiał zginąć, jeśli nie będzie potrafił zwyciężyć. Ernst Hanfstaengl przekazał dziwaczną historię z czasu około roku 1925: Zaproponował mianowicie Hitlerowi, by zwiedzić Londyn, wspominając także króla Henryka VIII. Hitler zgodził się, dopiero gdy dowiedział się, że może zobaczyć miejsce, gdzie na szafocie stracono dwie żony króla. W końcu, zwraca uwagę także osławiona nuda i jałowość jego monologów, które regularnie wygłaszał przed swymi gośćmi. Jednocześnie wyłania się obraz Hitlera jako zatwardziałego kłamcy i wprawnego aktora, który świetnie posiadł umiejętność ukrywania swej destrukcyjności poprzez każdorazowe dopasowywanie swego głosu i całości wystąpienia do konkretnej publiczności.
Fromm bada także inne aspekty osobowości Hitlera: jego krańcowy narcyzm oraz prawie przyjacielski stosunek do Alberta Speera; ogólny chłód i bezlitosność; jego stosunki z kobietami i (ledwo znane) życie seksualne; jego największe uzdolnienie – zdolność wywierania wrażenie na innych ludziach, która rzekomo powodowana była spojrzeniem jego zimno błyszczących oczu; talent aktorski; autentyczne oraz odgrywane napady furii; jego niezwykłą pamięć i konwersacyjny talent; szczególne kulturalne i artystyczne upodobania czy wreszcie jego miły, grzeczny i prawie nieśmiały sposób bycia, który Fromm uważa za cienką, lecz kompletną maskę. Do analizy włączona zostaje również jego miłość do psów.
Fromm omawia także powszechnie znaną sprzeczność między Hitlera kultem silnej woli a faktyczną słabością jego woli, jak również jego niedostateczny realizm. Fromm podsumowuje: Hitler był graczem, który grał życiem wszystkich Niemców, podobnie jak swoim własnym. Prawdopodobnie przejawiał skłonności psychotyczne – być może były to tendencje schizofreniczne – nie był jednak „szaleńcem” w pełnym tego słowa znaczeniu, czyli nie cierpiał na psychozę ani paranoję.
Epilog.
W epilogu podkreśla Fromm, że sadyzm i nekrofilia, jak zostało wykazane, nie są wrodzone, a więc ich rozwój mógłby zostać poważnie ograniczony, gdyby współczesne warunki socjoekonomiczne zastąpić takimi, które sprzyjałyby zaspokojeniu autentycznych potrzeb i rozwojowi potencjalnych zdolności człowieka. Fromm krytykuje zarówno optymistów, "wierzących w dogmat stałego postępu, jak i pesymistów: każdy, kto chce dowieść niegodziwości istoty ludzkiej, uzyskuje poklask tych, których złe postępowanie w ten sposób usprawiedliwia". Swoje stanowisko definiuje Fromm jako "racjonalną wiarę w zdolność człowieka do uwolnienia się z pozornie fatalnego splotu okoliczności, który sam stworzył".
Odbiór książki.
Wybitnie interdyscyplinarne studium zawarte w dziele Fromma utrudniało jego odbiór na tle innych publikacji naukowej literatury fachowej. Inaczej miała się sprawa pośród piszących również z interdyscyplinarnej perspektywy badaczek feministycznych: Amerykańskie feministki, jak Mary Daly, podejmowały na przykład Fromma koncepcję nekrofilii, a przede wszystkim tezę o związku między apologią techniki i pogardą dla kobiet, który Fromm wykazał na przykładzie futurystycznego orędzia Marinettiego.
Amerykański antropolog David Shapiro i amerykańska biolog Evelyn Fox Keller podejmowali Fromma pojęcie nieseksualnego sadyzmu. Sadyzm, według Shapiro, jest szczególnym wyrazem krańcowej pogardy dla słabości i podatności na zranienie.
Niemiecki historyk Wolfgang Ruge przytoczył w 1990 w swej analizie stalinizmu, zgodnej z opracowaną przez Fromma diagnozą Stalina, pojęcie „klinicznego przypadku nieseksualnego sadyzmu“, w odniesieniu do relacji Stalina z Nikołajem Bucharinem w roku 1938. Brytyjski historyk Alan Bullock podjął w 1991 w podwójnej biografii Hitlera i Stalina tezę Fromma, że obydwu dyktatorów cechowała fiksacja narcystyczna.
Niemiecka historyk sztuki Gerlinde Volland przeniosła w swojej krytyce "Filozoficznych Poszukiwań Źródeł Idei Wzniosłości i Piękna" Edmunda Burke teorię sadyzmu Fromma i kategorie nekrofilii i biofilii na obecny u Burke’a dualizm męskiej zasady „wzniosłości” i kobiecej zasady „piękna”.
Krytyka.
Pochodzący z Wiednia amerykański psycholog Friedrich Hacker krytykuje w swym dziele "Agresja – Brutalizacja Naszego Świata" Fromma rozróżnienie między „niezłośliwą (obronną)“ i „złośliwą (sadystyczną, nekrofiliczną) agresją“ i zarzuca Frommowi wprowadzanie czarno-białych kategorii. Problemem, według Hackera, są otwarcie zaczepne działania, które przez sprawcę postrzegane są jako konstruktywne, lecz przez osobę, której dotyczą, odbierane są jako destrukcyjne. Pozostaje także niejasne, jak postrzega Fromm relacje między biologicznie ukształtowanymi instynktami a namiętnościami zakorzenionymi w charakterze.

</doc>
<doc id="2276551" url="https://pl.wikipedia.org/wiki?curid=2276551" title="Tadżin">
Tadżin



</doc>
<doc id="2276557" url="https://pl.wikipedia.org/wiki?curid=2276557" title="Polihierax semitorquatus">
Polihierax semitorquatus



</doc>
<doc id="2276558" url="https://pl.wikipedia.org/wiki?curid=2276558" title="Microhierax melanoleucos">
Microhierax melanoleucos



</doc>
<doc id="2276560" url="https://pl.wikipedia.org/wiki?curid=2276560" title="Microhierax erythrogenys">
Microhierax erythrogenys



</doc>
<doc id="2276562" url="https://pl.wikipedia.org/wiki?curid=2276562" title="Microhierax latifrons">
Microhierax latifrons



</doc>
<doc id="2276565" url="https://pl.wikipedia.org/wiki?curid=2276565" title="Microhierax fringillarius">
Microhierax fringillarius



</doc>
<doc id="2276566" url="https://pl.wikipedia.org/wiki?curid=2276566" title="Polihierax insignis">
Polihierax insignis



</doc>
<doc id="2276568" url="https://pl.wikipedia.org/wiki?curid=2276568" title="Spiziapteryx circumcincta">
Spiziapteryx circumcincta



</doc>
<doc id="2276569" url="https://pl.wikipedia.org/wiki?curid=2276569" title="Amazonetta brasiliensis">
Amazonetta brasiliensis



</doc>
<doc id="2276572" url="https://pl.wikipedia.org/wiki?curid=2276572" title="Gwaith-i-Mírdain">
Gwaith-i-Mírdain



</doc>
<doc id="2276575" url="https://pl.wikipedia.org/wiki?curid=2276575" title="Speculanas specularis">
Speculanas specularis



</doc>
<doc id="2276576" url="https://pl.wikipedia.org/wiki?curid=2276576" title="Marcin Gawrycki">
Marcin Gawrycki

Marcin Florian Gawrycki (ur. 7 sierpnia 1975 w Giżycku) – polski politolog i latynoamerykanista, profesor nauk społecznych, profesor na Wydziale Nauk Politycznych i Studiów Międzynarodowych Uniwersytetu Warszawskiego, badacz stosunków międzynarodowych, specjalista w zakresie polityki i historii państw Ameryki Łacińskiej.
Kariera naukowa.
Ukończył studia magisterskie w Centrum Studiów Latynoamerykańskich Uniwersytetu Warszawskiego (1999) oraz w Instytucie Stosunków Międzynarodowych UW (ISM UW) (2000), a także Studium Bezpieczeństwa Narodowego przy ISM UW i BBN. Następnie podjął studia doktoranckie w ISM UW, zakończone obronionym w 2004 doktoratem na temat "Między wojną i pokojem - narodowe i międzynarodowe koncepcje rozwiązania konfliktu zbrojnego w Kolumbii" (promotor - Wiesław Dobrzycki). W tym samym roku został stypendystą Fundacji na rzecz Nauki Polskiej. W 2008 uzyskał habilitację na podstawie rozprawy "Geopolityka w myśli i praktyce politycznej Ameryki Łacińskiej". W 2015 otrzymał z rąk Prezydenta RP tytuł naukowy profesora nauk społecznych.
Obecnie jest kierownikiem Zakładu Studiów Pozaeuropejskich ISM UW, gdzie pracuje jako profesor zwyczajny. Był również pracownikiem Katedry Nauk Społecznych Uniwersytetu Przyrodniczego w Poznaniu.

</doc>
<doc id="2276577" url="https://pl.wikipedia.org/wiki?curid=2276577" title="Speculanas">
Speculanas



</doc>
<doc id="2276578" url="https://pl.wikipedia.org/wiki?curid=2276578" title="Mecz piłkarski Anglia – Węgry (1953)">
Mecz piłkarski Anglia – Węgry (1953)

Mecz piłkarski Anglia – Węgry (1953) – 25 listopada 1953 roku rozegrano towarzyski mecz piłkarski pomiędzy Anglią a Węgrami. Reprezentacja Węgier była wówczas mistrzem olimpijskim i kontynuowała serię 24 meczów bez porażki. Węgry wygrały mecz 6:3. Anglia okazała się technicznie i taktycznie gorsza od Węgrów. Na jaw wyszedł przestarzały system szkolenia oraz taktyka stosowana przez zespół Anglii, przez co reprezentacja i kluby angielskie przyjęły kontynentalne praktyki.
Tło.
Reprezentacja Anglii nigdy nie poniosła porażki jako gospodarz przeciwko zespołom spoza Wysp Brytyjskich. Stworzyło to klimat samozadowolenia; Angielski Związek Piłki Nożnej (FA) po prostu założył, że jako twórcy futbolu, angielscy piłkarze byli technicznie i fizycznie lepsi od piłkarzy zagranicznych. Ponadto nowinki trenerskie i taktyczne z zagranicy były ignorowane, a reprezentacja i większość klubów stosowała przestarzałą taktykę WM. Szkoleniowiec reprezentacji Anglii, Walter Winterbottom, nie miał doświadczenia w zawodowym futbolu. Do jego obowiązków należała nie tylko opieka nad drużyną narodową, ale także rozwój ogólnego standardu trenerskiego w Anglii. Był to bardzo szeroki zakres kompetencji, co wskazywało albo na naiwność, albo na brak zainteresowania ze strony związku. Ponadto Winterbottom nie wybierał składu reprezentacji Anglii, co pozostawało w gestii komisji selekcyjnej FA, która często wykazywała niewielką lub brak logiczności w wyborze gracza.
Szkoleniowcem reprezentacji Węgier był zastępca ministra sportu, Gusztáv Sebes, którego celem było osiągnięcie przez komunistyczne Węgry doskonałości w sporcie. Innowacjami w węgierskim futbolu był system futbolu totalnego oraz pozycja rozgrywającego, którą w reprezentacji Węgier pełnił Ferenc Puskás. Na skutek tego Węgrzy byli niepokonani od maja 1950 i wygrali Igrzyska Olimpijskie w Helsinkach w 1952 roku.
Brytyjska prasa zapowiadała mecz jako "mecz stulecia", jako że grali z sobą twórcy futbolu, niepokonani na własnym terenie z drużynami spoza Wysp Brytyjskich, z najlepszą drużyną na świecie w tamtym czasie.
Reprezentacja Anglii.
Reprezentacja Anglii grała w formacji WM. W jej składzie wystąpili m.in. Stanley Matthews, Stan Mortensen, Gil Merrick, Alf Ramsey i kapitan Billy Wright, powszechnie uważany za jednego z najlepszych obrońców na świecie.
Reprezentacja Węgier.
Reprezentacja Węgier zagrała w rewolucyjnym ustawieniu 2-3-3-2, w którym Nándor Hidegkuti był cofniętym napastnikiem. Ponadto zespół miał kilka innych gwiazd: Sándora Kocsisa, skrzydłowego Zoltána Czibora, pomocnika Józsefa Bozsika, bramkarza Gyulę Grosicsa i rozgrywającego Ferenca Puskása.
Mecz.
Mecz odbył się 25 listopada 1953 roku na Empire Wembley Stadium. Oglądało go 105 000 widzów.
Pierwsza połowa.
Węgrzy rozpoczęli mecz i strzelili pierwszego gola już w pierwszej minucie – Nándor Hidegkuti oddał silny strzał i pokonał Gila Merricka. Szybko stało się widoczne, że sztywny angielski system WM nie był w stanie poradzić sobie z bardziej płynną taktyką Węgrów; raz po raz Hidegkuti i Puskás z łatwością mijali kryjących ich Anglików. Na przykład środkowy obrońca Harry Johnston nie wiedział, czy kryć cofniętego Hidegkutiego "jeden na jednego" czy też pozwolić mu swobodnie poruszać się po boisku.
Anglia była jeszcze w stanie stworzyć szanse, gdy miała piłkę. Stan Mortensen w 13 minucie wypuścił piłkę Jackiemu Sewellowi, który strzelił na 1:1. Jednakże Węgrzy szybko odpowiedzieli: w 20 minucie niekryty Hidegkuti strzelił na 2:1. Cztery minuty później Billy Wright próbował odebrać Puskásowi piłkę, który następnie przeciągnął ją podeszwą buta, mijając Wrighta i pewnie zdobywając gola na 3:1. Anglia po prostu nie była w stanie odzyskać piłki i w 27 minucie Puskás strzelił ponownie; asystę z rzutu wolnego zaliczył József Bozsik. W 38 minucie Mortensen strzelił gola i do pierwszej połowy wynik nie uległ zmianie: Węgry prowadziły 4:2, co było wiernym odzwierciedleniem ich wyższości.
Druga połowa.
Druga połowa rozgrywała się w tym samym stylu co pierwsza, pod kątem zupełnej dominacji technicznej i taktycznej Węgier oraz słabej obrony Anglii. W 50 minucie Bozsik strzelił na 5:2, a trzy minuty później Hidegkuti zaliczył hat-tricka strzałem z woleja i było już 6:2. W 57 minucie, podczas jednego z nielicznych ataków reprezentacji Anglii, Grosics sfaulował Mortensena, a rzut karny wykorzystał Ramsey. W pozostałej części meczu Węgrzy skupili się głównie na utrzymaniu piłki. Spotkanie zakończyło się wynikiem 6:3.
Następstwa.
Dyskusje i analizy pomeczowe.
Rezultat w dużym stopniu wypłynął od naiwnej taktyki Anglii. W tradycyjnym ustawieniu WM środkowy obrońca kryje środkowego napastnika rywala (zwykle numer 9). W przypadku meczu Anglii z Węgrami Harry Johnston miał za zadanie kryć Nándora Hidegkutiego. Jednakże Hidegkuti grał jako cofnięty napastnik i grał również jako pomocnik. To oznaczało, że Johnston był często zmuszony do zmiany pozycji i zostawiał innym Węgrom przestrzeń do gry. W reprezentacji Anglii nie wiedziano również, kto ma kryć numery 8 i 10, tj. Kocsisa i Puskása. W teorii ci zawodnicy grali jako boczni napastnicy, ale w trakcie meczu często schodzili do środka i wymieniali się pozycjami, co doprowadziło do zdezorientowania sztywnej angielskiej obrony. Wynikało to stąd, że angielscy obrońcy kryli "jeden na jednego" (konkretnego zawodnika), a nie strefą.
Sir Bobby Robson powiedział:
Billy Wright powiedział z kolei:
Rewanż.
23 maja 1954 roku odbył się mecz Węgry–Anglia. Anglia miała nadzieję na zrewanżowanie się za porażkę 3:6, zamiast tego jednak Węgrzy wygrali 7:1, co po dziś dzień pozostaje najwyższą porażką w historii reprezentacji Anglii.
Wpływ długoterminowy.
Wynik spowodował szok w futbolu angielskim; po raz pierwszy angielscy trenerzy rozpoczęli czerpanie wzorców taktycznych i treningowych z kontynentu. Z kolei Matt Busby, szkoleniowiec Manchesteru United, był jednym z pierwszych, który uznał, że rywalizacja z najlepszymi europejskimi klubami pozwoli rozwijać się angielskiemu futbolowi, i mimo wątpliwości FA zapewnił, że jego klub weźmie udział w pierwszej edycji Pucharu Europy Mistrzów Krajowych. Don Revie podziwiał węgierską drużynę i cieszył się, że pod koniec okresu gry w Manchesterze City przyjął taką rolę, jaką w reprezentacji pełnił Hidegkuti. Doprowadziło to Manchester City do sporych sukcesów, a samo ustawienie nazwano "planem Reviego". Bill Nicholson szybko zaadaptował węgierskie reguły, co spowodowało, że jego Tottenham Hotspur był pierwszą angielską drużyną, która wygrała europejskie trofeum. Ron Greenwood również dzięki węgierskim zasadom szkoleniowym zdobył z West Ham United Puchar Zdobywców Pucharów. Revie, Malcolm Allison i Brian Clough zaadaptowali węgierskie metody treningowe i szkoleniowe.
W kulturze.
Do meczu nawiązuje piosenka zespołu Hobo Blues Band pt. "6:3" z albumu "Esztrád". Tekst do piosenki był pisany w duchu propagandy socjalistycznej i opisuje mecz jako "zwycięstwo socjalizmu".
Do meczu nawiązuje także węgierska komedia pt. "".

</doc>
<doc id="2276579" url="https://pl.wikipedia.org/wiki?curid=2276579" title="Surcouf (F 711)">
Surcouf (F 711)



</doc>
<doc id="2276582" url="https://pl.wikipedia.org/wiki?curid=2276582" title="Suffren (D602)">
Suffren (D602)



</doc>
<doc id="2276583" url="https://pl.wikipedia.org/wiki?curid=2276583" title="Lophonetta specularioides">
Lophonetta specularioides



</doc>
<doc id="2276584" url="https://pl.wikipedia.org/wiki?curid=2276584" title="Lophonetta">
Lophonetta



</doc>
<doc id="2276588" url="https://pl.wikipedia.org/wiki?curid=2276588" title="Salvadorina waigiuensis">
Salvadorina waigiuensis



</doc>
<doc id="2276589" url="https://pl.wikipedia.org/wiki?curid=2276589" title="Zagadki Cosby’ego">
Zagadki Cosby’ego

Zagadki Cosby’ego (ang. "The Cosby Mysteries", 1994-1995) – amerykański serial kryminalny z udziałem Billa Cosby’ego. Nadawany przez stację NBC od 31 stycznia 1994 r. do 12 kwietnia 1995 r. W Polsce był emitowany na kanałach AXN i AXN Crime.
Fabuła.
Bill Cosby występuje w roli Guya Hanksa, emerytowanego kryminologa, specjalisty medycyny sądowej, który zajmuje się rozpracowywaniem wyjątkowo trudnych spraw. Kiedy Hanks wygrywa dużą sumę pieniędzy w nowojorskiej loterii, decyduje się odejść na wcześniejszą emeryturę. Jednak nie potrafi przestać myśleć o pracy i z przyjemnością angażuje się do pomocy przy najbardziej skomplikowanych śledztwach, za co jest mu wdzięczny Adam Sully (James Naughton) – wiecznie zapracowany detektyw, wieloletni przyjaciel Hanksa. Galerię postaci uzupełniają Dante, młodzieniec, który marzy, aby zostać poważanym policjantem tak jak Hanks, ale stara się to osiągnąć jak najmniejszym nakładem pracy, Angie Corea (Rita Moreno), gosposia Hanksa z „bogatą” przeszłością, oraz Barbary Lorenz (Lynn Whitfield), piękna „przyjaciółka” Hanksa.

</doc>
<doc id="2276591" url="https://pl.wikipedia.org/wiki?curid=2276591" title="Salvadorina">
Salvadorina



</doc>
<doc id="2276593" url="https://pl.wikipedia.org/wiki?curid=2276593" title="Rhodonessa caryophyllacea">
Rhodonessa caryophyllacea



</doc>
<doc id="2276594" url="https://pl.wikipedia.org/wiki?curid=2276594" title="Rhodonessa">
Rhodonessa



</doc>
<doc id="2276595" url="https://pl.wikipedia.org/wiki?curid=2276595" title="Cyanochen cyanoptera">
Cyanochen cyanoptera



</doc>
<doc id="2276596" url="https://pl.wikipedia.org/wiki?curid=2276596" title="Cyanochen">
Cyanochen



</doc>
<doc id="2276597" url="https://pl.wikipedia.org/wiki?curid=2276597" title="Pteronetta hartlaubii">
Pteronetta hartlaubii



</doc>
<doc id="2276598" url="https://pl.wikipedia.org/wiki?curid=2276598" title="Pteronetta">
Pteronetta



</doc>
<doc id="2276602" url="https://pl.wikipedia.org/wiki?curid=2276602" title="Mary Lou">
Mary Lou

Mary Lou (ur. 15 marca 1992 w Kalifornii) – amerykańska aktorka.
Urodziła się w Kalifornii. Jest kuzynką aktorki Danneel Harris. Znana głównie z roli Mary Ferry z serialu młodzieżowego Nickelodeon – "Nieidealna". Występowała także w innych serialach jak: "Glee" czy "Filip z przyszłości". 

</doc>
<doc id="2276604" url="https://pl.wikipedia.org/wiki?curid=2276604" title="Droga wojewódzka nr 565">
Droga wojewódzka nr 565

Droga wojewódzka nr 565 (DW565) – droga wojewódzka o długości ok. 5 km łącząca Nowy Secymin z Chociszewem przez rzekę Wisłę. Trasa ta na całej długości przebiega przez województwo mazowieckie oraz przez powiat nowodworski i powiat płoński. Na drodze nie ma obiektów mostowych. Rejony drogowe: Grodzisk Mazowiecki oraz Wołomin – Nowy Dwór Mazowiecki. Trasa ma klasę drogi Z według Mazowieckiego Zarządu Dróg Wojewódzkich w Warszawie.

</doc>
<doc id="2276605" url="https://pl.wikipedia.org/wiki?curid=2276605" title="Ernst Eisemann">
Ernst Eisemann

Ernst Eisemann (ur. 1864, zm. w 1941) – niemiecki wynalazca i przemysłowiec.
W roku 1890 w Stuttgarcie uruchomił firmę Ernst Eisemann Werke AG o profilu technicznym. Fascynacje badaniem zjawisk akustycznych oraz zachowaniem pól elektromagnetycznych zaowocowały opracowaniem i zbudowaniem pierwszego na świecie gramofonu. Istotnym sukcesem w jego karierze była w 1896 roku wygrana sprawa sądowa w sporze z Thomasem A. Edisonem o patent na gramofon. Zwycięstwo i własny patent pozwoliły mu uruchomić seryjną produkcję gramofonów. W tym czasie Ernst Eisemann był najpoważniejszym biznesmenem w tej branży. Faktem jest, ze inne branże jego działalności odnosiły w tym czasie większe sukcesy ekonomiczne. Przełomem w jego działalności było skonstruowanie w 1900 roku świecy zapłonowej i iskrownika do silników spalinowych i to było przełomowym rozwiązaniem w technice motoryzacyjnej. W roku 1907 roku Ernst Eisemann otwiera fabrykę prądnic i iskrowników Eisemann Magneto w Nowym Yorku. W 1911 roku opracowuje i rozpoczyna w Stuttgarcie produkcję pierwszej dużej prądnicy prądu przemiennego zsynchronizowanej mechanicznie i elektrycznie z silnikiem spalinowym.
Pierwsza wojna światowa oraz późniejszy kryzys były trudnym okresem dla firm Eisemann w Niemczech, jak i w USA. Konsekwencją zawieruchy wojennej była także utrata kontaktów biznesowych z większością międzynarodowych partnerów. We wczesnych latach dwudziestych Eisemann zaprojektował elektrycznie zasilaną maszynkę do strzyżenia, o nazwie handlowej FORFEX. Urządzenia oparte na tym patencie po czasy współczesne możemy spotkać w salonach fryzjerskich. W obliczu rujnującego gospodarkę kryzysu ekonomicznego Ernst Eisemann nawiązuje kontakt biznesowy ze swym konkurentem Robertem Boschem. Od tej pory konkurujące ze sobą firmy Eisemann i BOSCH zaczęły współpracować na coraz większych obszarach gospodarki. W roku 1924 dochodzi do fuzji Eisemann Werke i Robert Bosch. To posunięcie biznesowe zaowocowało długoletnią i korzystną współpracą dwóch poważnych indywidualności o ogromnym potencjale intelektualnym. Przykład E. Eisemanna i R. Boscha świadczy, że w obliczu kryzysu lepiej współpracować niż konkurować.
Ernst Eisemann wyznaczył standardy w produkcji agregatów prądotwórczych, latarek dla strażaków, oświetlenia i klaksonów rozwijającego się przemysłu motoryzacyjnego. Obecnie agregaty prądotwórcze Eisemann oraz specjalistyczne latarki dla służb ratowniczych i wojska produkowane są w Metallwarenfabrik Gemmingen GmbH. http://www.metallwarenfabrik.com. (informacje zebrał i opracował Tadeusz Zielenkiewicz).
Źródła informacji:
1. The German Machines.
2. ROBERT BOSCH History.
3. Bosch History Magazine 2003.
4. www.noedison.com
5. Deutsches Museum (maszyny silniki).
6. http://www.eisemann.com.pl (zakładka: o firmie).

</doc>
<doc id="2276616" url="https://pl.wikipedia.org/wiki?curid=2276616" title="Andy Dorman">
Andy Dorman

Andrew "Andy" Dorman (ur. 1 maja 1982 w Chester) – walijski piłkarz występujący na pozycji pomocnika.
Kariera klubowa.
Dorman urodził się w Anglii. Wychował się jednak w Walii. W 2000 roku został studentem amerykańskiej uczelni Boston University i rozpoczął grę w tamtejszej drużynie piłkarskiej Boston Terriers. W 2004 roku poprzez MLS SuperDraft trafił do zespołu New England Revolution z MLS. W tych rozgrywkach zadebiutował 17 kwietnia 2004 roku w przegranym 1:3 pojedynku z Houston Dynamo. 12 sierpnia 2004 roku w wygranym 3:0 spotkaniu z Dallas Burn strzelił pierwszego gola w MLS. W latach 2005–2007 trzykrotnie wystąpił w zespołem w finale MLS Cup, jednak w każdym przypadku ekipa New England Revolution przegrywała finałowe spotkania.
W styczniu 2008 roku podpisał kontrakt ze szkockim St. Mirren. W Scottish Premier League pierwszy mecz zaliczył 19 stycznia 2008 roku przeciwko Motherwell (3:1). 27 lutego 2008 roku w zremisowanym 1:1 pojedynku z Dundee United zdobył pierwszą bramkę w Scottish Premier League. W St. Mirren spędził 2,5 roku.
W 2010 roku Dorman odszedł do angielskiego Crystal Palace z Championship. W tych rozgrywkach zadebiutował 7 sierpnia 2010 roku w wygranym 3:2 pojedynku z Leicester City. 23 października 2010 roku w przegranym 3:4 spotkaniu z Prestonem strzelił pierwszego gola w Championship.
Kariera reprezentacyjna.
W reprezentacji Walii Dorman zadebiutował 23 maja 2010 roku w przegranym 0:2 towarzyskim meczu z Chorwacją.

</doc>
<doc id="2276617" url="https://pl.wikipedia.org/wiki?curid=2276617" title="Lyncornis">
Lyncornis

Lyncornis – rodzaj ptaka z podrodziny rogatników (Eurostopodinae) w rodzinie lelkowatych (Caprimulgidae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała 25–40 cm.
Systematyka.
Etymologia.
"Lyncornis": "lunx", λυνκος "lunkos" „ryś” (tj. pędzelki uszne); ορνις "ornis", ορνιθος "ornithos" „ptak”.
Podział systematyczny.
Do rodzaju należą następujące gatunki, które zostały wyodrębnione z rodzaju "Eurostopodus":

</doc>
<doc id="2276622" url="https://pl.wikipedia.org/wiki?curid=2276622" title="Robert Ford">
Robert Ford



</doc>
<doc id="2276624" url="https://pl.wikipedia.org/wiki?curid=2276624" title="Lekkoatletyka na Światowych Wojskowych Igrzyskach Sportowych 2003">
Lekkoatletyka na Światowych Wojskowych Igrzyskach Sportowych 2003

Lekkoatletyka na Światowych Igrzyskach Wojskowych 2003 – zawody lekkoatletyczne, które były organizowane przez CISM dla sportowców-żołnierzy, odbywały się w dniach 6, 7 i 8 grudnia 2003 na Stadio Angelo Massimino w Katanii podczas światowych igrzysk wojskowych. Jedyną konkurencją rozegraną poza głównym obiektem był bieg maratoński, którego trasa została poprowadzona ulicami Palermo.
Zawody były równocześnie traktowane jako 42 Wojskowe Mistrzostwa Świata w lekkoatletyce.
Klasyfikacja medalowa.
"Źródło:"

</doc>
<doc id="2276625" url="https://pl.wikipedia.org/wiki?curid=2276625" title="Lost Time">
Lost Time

Lost Time – czwarty album amerykańskiego zespołu indie rockowego 12 Rods.

</doc>
<doc id="2276627" url="https://pl.wikipedia.org/wiki?curid=2276627" title="Mistrzostwa Świata w Narciarstwie Klasycznym Osób Niepełnosprawnych 2011">
Mistrzostwa Świata w Narciarstwie Klasycznym Osób Niepełnosprawnych 2011

10. Mistrzostwa Świata w Narciarstwie Klasycznym Osób Niepełnosprawnych – zawody sportowe, które odbyły się od 2 do 10 kwietnia 2011 w rosyjskim kurorcie Chanty-Mansyjsk. Rosja pierwszy raz w historii była gospodarzem imprezy tej rangi. 
W zawodach zawodnicy byli podzieleni na trzy kategorie niepełnosprawności:

</doc>
<doc id="2276629" url="https://pl.wikipedia.org/wiki?curid=2276629" title="Gorila vs. Architekt">
Gorila vs. Architekt

Gorila vs. Architekt – pierwszy solowy album czeskiego rapera Vladimira 518, wydany 24 stycznia 2008 roku przez wytwórnię Bigg Boss. Zdobył m.in. nagrodę muzyczną Anděl dla najlepszego albumu w kategorii R’n’b &amp; Hip-hop w 2008 roku, został też wyróżniony mianem płyty roku przez serwis musicserver.cz.

</doc>
<doc id="2276630" url="https://pl.wikipedia.org/wiki?curid=2276630" title="Aleksander Żebruń">
Aleksander Żebruń

Aleksander Żebruń, lub Żebrun (ur. 23 lutego 1906 w Tomaszowie Lubelskim, zm. 9 kwietnia 1973) – działacz komunistyczny, funkcjonariusz aparatu bezpieczeństwa PRL.
Życiorys.
Syn Wasyla, funkcjonariusza straży granicznej Imperium Rosyjskiego w Tomaszowie Lubelskim. Był narodowości ukraińskiej. Po wybuchu I wojny światowej i ewakuacji na wschód przebywał w latach 1914–1918 z rodzicami w Smoleńsku, gdzie ukończył dwie klasy gimnazjum realnego. W 1918 powrócił do Tomaszowa Lubelskiego. Pracował w gospodarstwie, następnie terminował w zakładzie szewskim. W 1924 wraz z grupą przyjaciół – Szymonem Ostapczukiem, Janem Oleszczukiem i Włodzimierzem Bizoniem – założył komórkę Komunistycznej Partii Zachodniej Ukrainy (KPZU) i został sekretarzem komitetu rejonowego KPZU. 12 maja 1926 po raz pierwszy aresztowany za działalnością komunistyczną i wyrokiem Sądu Okręgowego w Zamościu z 9 sierpnia 1927 skazany na dwa lata więzienia, karę odbywał w Sandomierzu, Zamościu i Łucku. Uwolniony 12 listopada 1929 powrócił do Tomaszowa i wznowił działalność w KPZU. Członek komitetu okręgowego KPZU w Chełmie, a od czerwca 1932 sekretarz tego komitetu. Od września 1932 do kwietnia 1933 sekretarz komitetu okręgowego KPZU w Stanisławowie i Stryju, skąd został przeniesiony do Lwowa, gdzie został sekretarzem okręgu podmiejskiego KPZU. Ponownie aresztowany 21 maja 1933 w okolicach Lwowa, wyrokiem Sądu Okręgowego w Zamościu z 25 maja 1934 został skazany za działalność komunistyczną na siedem lat więzienia. Wyrok odbywał w więzieniu w Rawiczu. Członek więziennej komuny partyjnej. Zwolniony po amnestii 28 kwietnia 1938, powrócił do Tomaszowa, gdzie ponownie nawiązał kontakt z członkami KPZU.
Po agresji ZSRR na Polskę i okupacji Tomaszowa Lubelskiego przez Armię Czerwoną 25 września 1939 zorganizował wiec witający Armię Czerwoną, a następnie, razem z siostrą Olgą i Adamem Humerem założył Tymczasowy Komitet Rewolucyjny w Tomaszowie i został jego przewodniczącym (jego zastępcą był Humer). 17 października 1939 Armia Czerwona wycofała się z Tomaszowa Lubelskiego poza ustaloną 28 września 1939 w niemiecko-sowieckim traktacie o granicach i przyjaźni linię demarkacyjną. Wraz z nią na teren okupacji sowieckiej ewakuowali się działacze Rewkomu. Oprócz Aleksandra Żebrunia byli to m.in. Adam Humer, Olga Żebruń, Włodzimierz Muś i Walerian Ciechaniewicz. We Lwowie mieszkał do ataku Niemiec na ZSRR 22 czerwca 1941 i okupacji miasta przez Wehrmacht 30 czerwca 1941.
Poszukiwany przez Gestapo powrócił w strony rodzinne. 30 lipca 1941 przybył do Ulowa, gdzie przez 1,5 roku ukrywał się w gospodarstwie swojego przyjaciela, Andrzeja Mroza. Z początkiem 1943 nawiązał kontakty z działaczami komunistycznymi z terenu powiatu tomaszowskiego – swoją siostrą Olgą Żebruń i Adamem Humerem. Dwa miesiące przed wkroczeniem Armii Czerwonej Aleksander Żebruń powrócił do Tomaszowa, gdzie zamieszkał u Humera. Po zajęciu Tomaszowa przez Armię Czerwoną wspólnie nawiązali łączność z komendanturą wojenną miasta Tomaszowa.
31 sierpnia 1944 kierownik resortu bezpieczeństwa publicznego PKWN mianował go kierownikiem Powiatowego Urzędu Bezpieczeństwa Publicznego w Tomaszowie Lubelskim. Odpowiedzialny za prześladowania członków konspiracji niepodległościowej. Objął obowiązki kierownika RBP w Tomaszowie 4 września 1944. 12 listopada 1944 został ciężko ranny w głowę w zamachu, wykonanym przez 17-letniego żołnierza Armii Krajowej Zbigniewa Jarmuszyńskiego. Od 27 grudnia 1944 w dyspozycji kierownika Wojewódzkiego Urzędu Bezpieczeństwa Publicznego w Lublinie, od 7 lutego 1945 szef PUBP w Lubartowie, od 1 sierpnia 1945 szef PUBP w Puławach, od 16 stycznia 1946 p.o. kierownika Sekcji 2. Wydziału V WUBP w Lublinie, od 1 czerwca 1946 starszy referent Sekcji 2. Wydziału IV Departamentu V MBP i zastępca kierownika tej sekcji, a od 1 stycznia 1948 do 30 września 1951 kierownik tej sekcji. 10 października 1945 odznaczony został Srebrnym Krzyżem Zasługi.
Znany z despotyzmu i grubiaństwa, m.in. jako kierownik PUBP w Tomaszowie Lubelskim wywarł nacisk na władze miejskie, każąc im zbudować pomnik wdzięczności Armii Czerwonej. Popadł w konflikt z komendantem powiatowym Milicji Obywatelskiej, Franciszkiem Bartłomowiczem. Jako szef PUBP w Lubartowie wyjątkowo źle traktował swoich podwładnych, wywołując skargę pracowników PUBP skierowaną 7 maja 1945 do WUBP w Lublinie.
Pochowany na wojskowych Powązkach (kwatera B33-7-3).
Brat Olgi Żebruń.

</doc>
<doc id="2276633" url="https://pl.wikipedia.org/wiki?curid=2276633" title="OLT Express Poland">
OLT Express Poland



</doc>
<doc id="2276634" url="https://pl.wikipedia.org/wiki?curid=2276634" title="Doktor Who (film telewizyjny)">
Doktor Who (film telewizyjny)

Doktor Who () – amerykańsko-kanadyjsko-brytyjski film telewizyjny wchodzący w skład brytyjskiego serialu science fiction pt. "Doktor Who". Został wyprodukowany dzięki współpracy BBC Worldwide, Universal Studios, 20th Century Fox oraz amerykańskiej sieci telewizyjnej FOX. Film ten miał swoją premierę 12 maja 1996 w stacji telewizyjnej CITV w Kanadzie, dwa dni później została nadana w Stanach Zjednoczonych na kanale FOX, a 13 dni później w Wielkiej Brytanii na BBC One.
Film ten był pierwszą próbą przywrócenia serialu, który został zawieszony w 1989 roku. Miał być pilotem dla jego amerykańskiej produkcji i przedstawia Paula McGanna w jego pierwszym, a zarazem przedostatnim, telewizyjnym wystąpieniu w roli ósmego Doktora. Pomimo wysokich wyników oglądalności w Wielkiej Brytanii, film w Ameryce nie zdobył wystarczającej popularności, w związku z czym zapowiadany serial nigdy nie został wyprodukowany. "Doktor Who" został wznowiony dopiero w 2005 roku przez BBC.
Produkcja filmu spoczywała w rękach ludzi związanych z wcześniejszymi odcinkami serialu z okresu 1963-1989. W zamyśle fabuła była dostosowana dla amerykańskiej widowni, ale producenci nie zdecydowali się na całkowicie nową odsłonę serii (takie propozycje można znaleźć w książce napisanej przez Jean-Marc Lofficier "The Nth Doctor" (Virgin Publishing, 1997)), ale kontynuację ciągu zakończonego w serialu. Film kręcony był w Vancouver i jest to wciąż jedyny odcinek "Doktora Who" nakręcony w Kanadzie.
W Polsce film ten został wyemitowany na kanale Polsat 2 w dniu 26 marca 1999 roku pod tytułem "Doktor Who".
Fabuła.
Na planecie Skaro odbywa się sąd nad Mistrzem. Zostaje on skazany na śmierć za przestępstwa, które popełnił. Po wykonaniu wyroku zostaje spełnione jego ostatnie życzenie - by to, co z niego zostanie mogło powrócić na jego rodzimą planetę – Gallifrey, zawiezione tam przez swego odwiecznego wroga, Doktora, który obecnie był w swej siódmej inkarnacji.
Podczas drogi powrotnej na Gallifrey, pojemnik ze szczątkami pęka, uwalniając zawartość. Dziwny szlam, który uciekł z pudełka atakuje przyrządy sterownicze TARDIS, co powoduje awarię i wymusza awaryjne lądowanie w chińskiej dzielnicy w San Francisco w noc sylwestrową 1999 roku. Gdy tylko Doktor wychyla się, by dowiedzieć się gdzie wylądował, zostaje postrzelony przez gang, który ścigał młodego chłopaka o imieniu Chang Lee. Lee wzywa karetkę i Doktor zostaje przewieziony do najbliższego szpitala. Tam, dzięki prześwietleniu lekarze odkrywają, że Doktor ma dwa serca, ale nie chcą wierzyć sprzętowi, sądząc że to awaria sprzętu. Rozpoczynają operację, którą prowadzi dr Grace Holloway. Operacja kończy się niepowodzeniem, dr Holloway stwierdza zgon i ciało odesłane jest do kostnicy, a Lee kradnie rzeczy, które Doktor miał przy sobie. W tym czasie pozostałości Mistrza przejmują kontrolę nad ciałem Bruce’a - kierowcy ambulansu, który wiózł wcześniej Doktora. Później, w nocy, Doktor regeneruje się i oszołomiony, z problemami z pamięcią, ucieka z kostnicy. Mistrz odnajduje Lee w TARDIS i manipuluje nim, by ten pomógł mu zdobyć ciało Doktora. Namawia go również, by otworzył "Oko Harmonii" które znajduje się w TARDIS. Dzięki pomocy dr Holloway Doktor powoli odzyskuje pamięć i razem z nią stara się przeszkodzić Mistrzowi oraz zamknąć "Oko Harmonii," które wkrótce wessie całą planetę.
Kontynuacje.
Dalsze losy obsady.
Yee Jee Tso powraca później w odcinku audio pod tytułem "Excelis Decays" w roli majora Jala Branta u boku siódmego Doktora (2002) oraz jako doktor Reece Goddard w historii szóstego Doktora pod tytułem "Real Time" (2002).
Daphne Ashbrook powraca później u boku Paula McGanna (ósmego Doktora) w roli „Bytu doskonałego” w odcinku radiowym pod tytułem "The Next Life" (2004).
Yee Jee Tso występuje także w roli Charliego Sato, a Daphne Ashbrook w roli Ruth Matheson w trzech odcinkach audio wyprodukowanych przez Big Finish: "The Companion Chronicles: Tales From the Vault" (2011), "The Companion Chronicles: Mastermind" (2013) oraz "The Worlds of Doctor Who" (2014). Ashbrook występuje w tej roli także w odcinku "The Tactics of Defeat" wydanym na płycie "The Companion Chronicles: The Second Doctor Volume 02" (2018). Yee Jee Tso występuje w tej roli także w odcinku "The Turn of the Screw" (2018).
Alternatywne tytuły.
Dyskusyjne jest to, w jaki sposób film powinien być nazywany. W dokumentach produkcji projekt nosi tytuł "Doctor Who", co jest mylące ze względu na ilość materiałów wydanych pod takim tytułem. Producent Philip Segal, zasugerował nieoficjalny tytuł "Enemy Within", jako alternatywę podczas spotkania na Manopticon 5, będąc wcześniej wielokrotnie pytany o prawdziwą nazwę tytułu filmu. W wydaniach na płyty DVD produkcja ta oznaczona jest zarówno jako "Doctor Who" i "The Movie". Wydania na kasety VHS zawiera zarówno nazwę "Doctor Who" oraz "The Sensational Feature Length Film" w roli podtytułu. Natomiast najczęstsze użycie wśród fanów na ten film to "film telewizyjny" lub "TVM". "TVM" jest również kodem produkcji używanym przez przewodnik BBC po odcinkach serialu "Doktor Who". Natomiast "Big Finish Productions" używa kodu 8A, oraz kolejnych dla oznaczenia dalszych, już nietelewizyjnych przygód ósmego Doktora.
W przypadku francuskiego wydania tytuł filmu został zmieniony na "Le Seigneur du Temps" (pol. "Władca czasu").

</doc>
<doc id="2276635" url="https://pl.wikipedia.org/wiki?curid=2276635" title="Craig Morgan">
Craig Morgan

Craig Morgan (ur. 16 czerwca 1985 w St Asaph) – walijski piłkarz występujący na pozycji obrońcy. Zawodnik klubu Wigan Athletic.
Kariera klubowa.
Morgan zawodową karierę rozpoczynał w 2001 roku w walijskim Wrexhamie, grającym w angielskiej lidze Division Two. W 2002 roku spadł z zespołem do Division Three, ale po roku wrócił z nim do Division Two. W 2005 roku, po spadku Wrexhamu do League Two, Morgan odszedł z klubu.
Został wówczas graczem angielskiego Milton Keynes Dons z League One. Zadebiutował tam 6 sierpnia 2005 roku w zremisowanym 2:2 pojedynku z Bournemouth. W 2006 roku spadł z klubem do League Two. W sezonie 2006/2007 przebywał na wypożyczeniach w innych zespołach League Two, Wrexhamie i Peterborough United.
W styczniu 2007 roku Morgan podpisał kontrakt z Peterborough. W 2008 roku awansował z nim do League One, a 2009 roku do Championship. W tych rozgrywkach zadebiutował 8 sierpnia 2009 roku w przegranym 1:2 spotkaniu z Derby County. 16 lutego 2010 roku w wygranym 3:1 pojedynku z Ipswich Town strzelił pierwszego gola w Championship. W 2010 roku, po spadku Peterborough do League One, Morgan odszedł z klubu.
Został graczem Prestonu North End z Championship. Pierwszy ligowy mecz zaliczył tam 7 sierpnia 2010 roku przeciwko Doncaster Rovers (0:2).
Kariera reprezentacyjna.
Morgan jest byłym reprezentantem Walii U-17, U-19 oraz U-21. W pierwszej reprezentacji Walii zadebiutował 11 października 2006 roku w wygranym 3:1 meczu eliminacji Mistrzostw Europy 2008 z Cyprem.

</doc>
<doc id="2276636" url="https://pl.wikipedia.org/wiki?curid=2276636" title="Barry O’Farrell">
Barry O’Farrell

Barry O’Farrell (ur. 28 maja 1959 w Melbourne) – australijski polityk, członek Liberalnej Partii Australii (LPA). Od 2007 do 2014 lider LPA w stanie Nowa Południowa Walia, w latach 2011-2014 premier Nowej Południowej Walii.
Życiorys.
Wykształcenie i kariera zawodowa.
Urodził się w stanie Wiktoria, gdzie jego przodkowie przybyli z Irlandii w latach 60. XIX wieku. Jego ojciec był zawodowym żołnierzem i w związku z jego przydziałem służbowym rodzina przeniosła się na północne wybrzeże Australii, do Darwin, gdy Barry był nastolatkiem. Studiował na Australian National University w Canberze, gdzie uzyskał dyplom licencjacki z historii i polityki Australii oraz studiów aborygeńskich. Od początku swojej kariery zawodowej był związany z administracją państwową i polityką. Najpierw pełnił stanowisko urzędnicze w Departamencie Spraw Konsumenckich rządu federalnego, a następnie związał się z Partią Liberalną, gdzie pracował jako członek personelu politycznego dwóch senatorów federalnych. W 1985 dołączył do zespołu zapewniającego zaplecze administracyjno-polityczne dla ówczesnego federalnego lidera opozycji, Johna Howarda.
W 1988 przeniósł się z polityki federalnej na szczebel stanowy w Nowej Południowej Walii. Początkowo był szefem personelu politycznego Bruce’a Bairda, ministra w rządzie stanowym. W 1992 pokonał Tony’ego Abbotta w wyborach na dyrektora stanowego partii, kierującego całym jej aparatem na terenie stanu.
Kariera polityczna.
W 1995 postanowił rozpocząć własną karierę parlamentarną i został wybrany do Zgromadzenia Ustawodawczego Nowej Południowej Walii. W 1998 został powołany w skład stanowego gabinetu cieni jako minister ds. małych przedsiębiorstw i technologii. Rok później został zastępcą lidera Partii Liberalnej w Nowej Południowej Walii. Po wyborach stanowych w marcu 1999 roku, które LPA po raz kolejny przegrała, Farrell został przeniesiony na stanowisko ministra innowacji w gabinecie cieni. W 2002 przestał pełnić funkcję stanowego wicelidera partii, ale pozostał w gabinecie cieni, gdzie odpowiadał teraz za sprawy zdrowia i oświaty.
W 2003 odzyskał stanowisko zastępcy szefa stanowej LPA, pozostając jednocześnie ministrem zdrowia w gabinecie cieni. Kiedy w 2005 stanowy lider LPA John Brogden podał się do dymisji, po skandalu na tle obyczajowym, Farrell był początkowo wymieniany jako najpoważniejszy kandydat do następstwa po nim. Dzień po swej dymisji Brogden dokonał nieudanej próby samobójczej, po której głęboko wstrząśnięty Farrell zrezygnował z kandydowania na lidera. Nowym liderem został Peter Debnam, a Farrell zadowolił się stanowiskiem ministra transportu i dróg wodnych w jego gabinecie cieni. W 2006 został przeniesiony na wyższe stanowisko ministra skarbu w gabinecie cieni.
Stanowy lider LPA i premier.
W 2007 LPA kolejny raz przegrała wybory stanowe. Wkrótce potem Farrel zmusił Debnama do dymisji, otwarcie grożąc wewnątrzpartyjnym przewrotem i sam został wybrany na stanowisko lidera LPA w Nowej Południowej Walii i zarazem lidera opozycji w parlamencie stanowym. Kierował partią przez całą kadencję, po czym w 2011 poprowadził LPA, wraz z jej tradycyjnym partnerem koalicyjnym Narodową Partią Australii, do zwycięstwa wyborczego nad rządzącą dotąd Australijską Partią Pracy (ALP), którą od grudnia 2009 kierowała stosunkowo mało doświadczona politycznie premier stanowa Kristina Keneally. 28 marca 2011 został zaprzysiężony na 43. w historii premiera Nowej Południowej Walii.
W kwietniu 2014 O’Farrell został zmuszony do dymisji w związku ze skandalem, jaki wywołało niewpisanie przez niego do rejestru korzyści wartej 3000 dolarów australijskich butelki ponad pięćdziesięcioletniego wina, którą otrzymał w prezencie od jednego z lobbystów. Zastąpił go Mike Baird, dotychczasowy minister skarbu. W listopadzie 2014 O’Farrell ogłosił, iż nie będzie ubiegał się o reelekcję jako członek parlamentu stanowego i tym samym odejdzie z czynnego życia politycznego.

</doc>
<doc id="2276639" url="https://pl.wikipedia.org/wiki?curid=2276639" title="Welsh Open 2004">
Welsh Open 2004

Welsh Open 2004 − profesjonalny rankingowy turniej snookerowy.
Rozegrany został w dniach 19 – 25 stycznia 2004 w Newport Centre w Newport. Był to czwarty rankingowy turniej w sezonie 2003/2004.

</doc>
<doc id="2276641" url="https://pl.wikipedia.org/wiki?curid=2276641" title="Stacja towarowa">
Stacja towarowa

Stacja towarowa jest obiektem infrastruktury kolejowej służącym wyłącznie lub głównie do obsługi załadunku lub rozładunku wszelkiego rodzaju towarów ze statków lub pojazdów drogowych, jak i też przekazywaniem wagonów do lokalnych bocznic oraz procesów odwrotnych.
Stacje te posiadają rozbudowany układ torów, który pozwala na realizację prowadzonych załadunków, rozładunków, składowania i sortowania przewożonych w wagonach dóbr. Część z tych torów służy do obsługi ruchu i sortowania wagonów, co odbywa się w głównej mierze z wykorzystaniem torów równoległych. Stacja towarowa zazwyczaj jest także wyposażona w urządzenia dodatkowe o stałym lub czasowym charakterze, takie jak dźwigi, pasy transmisyjne, koparki, rampy do załadunku lub podnośniki widłowe.
Stacje, na których nie odbywa się specjalnie odbieranie i ekspediowanie towarów zwane są też stacjami przeładunkowymi.

</doc>
<doc id="2276642" url="https://pl.wikipedia.org/wiki?curid=2276642" title="Béarn (lotniskowiec)">
Béarn (lotniskowiec)



</doc>
<doc id="2276643" url="https://pl.wikipedia.org/wiki?curid=2276643" title="Bearn">
Bearn



</doc>
<doc id="2276644" url="https://pl.wikipedia.org/wiki?curid=2276644" title="Pinkus Kartin">
Pinkus Kartin

Pinkus Kartin, pseud. „Piotr” (ur. 1912 lub 1914 w Łucku, zm. latem 1942 w Warszawie) – polsko-żydowski działacz komunistyczny, współzałożyciel Polskiej Partii Robotniczej.
Życiorys.
Urodził się w województwie wołyńskim II Rzeczypospolitej, w 1933 ukończył gimnazjum i przeniósł się do Warszawy. Pracował jako murarz, dorabiał korepetycjami. Od 1934 działacz Komunistycznego Związku Młodzieży Polski, sekretarz komórki, a następnie sekretarz Komitetu Dzielnicowego (KD) KZMP Warszawa-Ochota. W 1935 wstąpił do KPP. Pracownik Centralnej Techniki KZMP. W latach 1935–1937 był sekretarzem Międzynarodowej Organizacji Pomocy Rewolucjonistom i działaczem Centralnej Techniki KPP.
Na przełomie 1936/1937 wyjechał do Francji i rozpoczął na Sorbonie studia chemiczne, a na początku 1938 wyjechał do Hiszpanii, gdzie walczył w XIII Brygadzie Międzynarodowej. W kwietniu 1938 został ranny w walkach pod Léridą, w maju był internowany we Francji, jednak już w 1938 przyjechał na krótki okres z misją partyjną do Warszawy, po czym wrócił do Francji, gdzie wszedł w skład trzyosobowej grupy, która z ramienia Kominternu zajmowała się rozwiązywaniem struktur KPP w Polsce. Potem działał w Paryżu jako jeden z bliskich współpracowników Bolesława Mołojca.
Po wybuchu II wojny światowej, 6 września 1939 zgłosił się do wojska w polskim konsulacie, ale ostatecznie trafił do armii francuskiej. Uniknął niewoli i jako repatriant z „Zachodniej Ukrainy” w 1940 przedostał się do ZSRR. Od jesieni 1940 roku słuchacz Szkoły Politycznej w Nagornoje (potem w Puszkino) wraz z Mołojcem i Pawłem Finderem. Przeszkolony jako radiotelegrafista, wszedł w skład Grupy Inicjatywnej PPR i w nocy na 28 grudnia 1941 został zrzucony w rejon Wiązowny koło Warszawy. Był pracownikiem centralnej techniki PPR. W lutym 1942 Komitet Centralny (KC) PPR skierował go do getta warszawskiego w celu utworzenia tam organizacji PPR i grup Gwardii Ludowej (GL). Zorganizował i wyszkolił pierwsze grupy bojowe GL w getcie, był jednym z inicjatorów Bloku Antyfaszystowskiego, zorganizował też pierwsze grupy partyzanckie, które po wyjściu z getta zasiliły szeregi GL. 30 maja 1942 na skutek zdrady wpadł w ręce Gestapo. Po okrutnym śledztwie zginął na Pawiaku. 
W 1945 pośmiertnie odznaczony Orderem Krzyża Grunwaldu

</doc>
<doc id="2276646" url="https://pl.wikipedia.org/wiki?curid=2276646" title="Światowe Wojskowe Igrzyska Sportowe 2011">
Światowe Wojskowe Igrzyska Sportowe 2011

5. Światowe Wojskowe Igrzyska Sportowe – międzynarodowe, multidyscyplinarne zawody dla sportowców-żołnierzy, które odbyły się w Rio de Janeiro między 16 i 24 lipca 2011.
Organizację imprezy CISM powierzył miastu podczas posiedzenia w stolicy Burkina Faso Wagadugu w roku 2007. W zawodach wzięło udział ok. 4900 zawodników z ponad 108 krajów świata skupionych w CISM. Najwięcej medali zdobyli reprezentanci Chin łącznie 114 ("w tym 45 złote, 36 srebrne oraz 42 brązowe"), Polska 43 medali ("13, 19, 11").
Dyscypliny.
Zawody obejmowały 19 konkurencje, w tym po raz pierwszy zostały rozegrane zawody pokazowe "(demonstracyjne)" w siatkówce plażowej kobiet i mężczyzn.
Polscy reprezentanci.
Polska po raz 5. uczestniczyła w letnich igrzyskach wojskowych. Szefem misji Wojska Polskiego na V Światowe Wojskowe Igrzyska Sportowe był gen. dyw. Sławomir Dygnatowski. Reprezentacja Polski liczyła 102 żołnierzy, wystartowała w 12 dyscyplinach, medale zdobyła w 11. Największymi gwiazdami w polskiej ekipie byli: zdobywczyni dwóch złotych medali szablistka Aleksandra Socha-Szelągowski, triathlonistka Agnieszka Jerzyk oraz zdobywca złotego i dwóch srebrnych medali Wojciech Kowalski uprawiający bieg na orientację.
Multimedaliści.
W sumie 202 sportowców zdobyło co najmniej dwa medale. Brazylijski zawodnik Gabriel Mangabeira zdobył łącznie 6 medali "(w tym 5 złote i 1 srebrny)". Dziewięciu zawodników zdobyło co najmniej trzy złote medale.

</doc>
<doc id="2276647" url="https://pl.wikipedia.org/wiki?curid=2276647" title="Antrostomus">
Antrostomus

Antrostomus – rodzaj ptaka z podrodziny lelków (Caprimulginae) w rodzinie lelkowatych (Caprimulgidae).
Zasięg występowania.
Rodzaj obejmuje gatunki występujące w Ameryce (Kanada, Stany Zjednoczone, Meksyk, Belize, Gwatemala, Salwador, Honduras, Nikaragua, Kostaryka, Panama, Kuba, Haiti, Portoryko, Saint Lucia, Kolumbia, Wenezuela, Gujana, Surinam, Gujana Francuska, Brazylia, Peru, Boliwia, Paragwaj i Argentyna).
Morfologia.
Długość ciała 21–34 cm; masa ciała samców 35–137 g, samic 35–120 g.
Systematyka.
Podział systematyczny.
Do rodzaju należą następujące gatunki, wyodrębnione z rodzaju "Caprimulgus":

</doc>
<doc id="2276652" url="https://pl.wikipedia.org/wiki?curid=2276652" title="Plectropterus gambensis">
Plectropterus gambensis



</doc>
<doc id="2276654" url="https://pl.wikipedia.org/wiki?curid=2276654" title="Plectropterus">
Plectropterus



</doc>
<doc id="2276655" url="https://pl.wikipedia.org/wiki?curid=2276655" title="W18 (silnik)">
W18 (silnik)

W18 – oznaczenie silnika widlastego o układzie typu W składającego się z 18 cylindrów. W każdym rzędzie jest 6 cylindrów. Najczęściej kąt zawarty pomiędzy rzędami cylindrów wynosi 60°. Zastosowanie ma w 3 samochodach koncepcyjnych Bugatti, są to następujące modele: Bugatti EB118, Bugatti EB218, Bugatti 18/3 Chiron i we włoskim pojeździe Savoia-Marchetti S.55. Silnik powstał w latach 20. XX w i nosił nazwę Tatra T955. Współczesna konstrukcja jednostki została zaprojektowana i stworzona przez Volkswagena w latach 90. XX w. Używany jest do segmentów G i F. 

</doc>
<doc id="2276657" url="https://pl.wikipedia.org/wiki?curid=2276657" title="Imiprotryna">
Imiprotryna

Imiprotryna – organiczny związek chemiczny, pochodna hydantoiny, insektycyd z grupy syntetycznych pyretroidów stosowany wewnątrz budynków. Sprzedawany jako mieszanina izomerów cis i trans.

</doc>
<doc id="2276658" url="https://pl.wikipedia.org/wiki?curid=2276658" title="Lambert Simnel">
Lambert Simnel

Lambert Simnel (ur. ok. 1477, zm. ok. 1525) − oszust podający się za królewicza Ryszarda, księcia Yorku i Edwarda, earla Warwick, pretendent do tronu Anglii.
Jego pochodzenie nie jest znane. Około dziesiątego roku życia został przygarnięty przez księdza Symondsa, który zaczął szkolić go w dworskich manierach i etykiecie, mając nadzieję na wykreowania nowego władcy. Ze względu na duże podobieństwo między Simmelem i zamordowanym synem Edwarda IV, Ryszardem, Symonds ogłosił Simnela ocalałym księciem. Gdy pojawiły się plotki o śmieci earla Warwick, Symonds ogłosił Simnela za zbiegłego przed prześladowcami earla, który także pretendował do tronu. Symonds poniósł jednak klęskę w starciu z armią królewską pod Stoke Field. Symonds został skazany na dożywotnie więzienie, zaś Simnela król ułaskawił i ofiarował mu pracę w królewskiej kuchni.

</doc>
<doc id="2276659" url="https://pl.wikipedia.org/wiki?curid=2276659" title="Neochen jubata">
Neochen jubata



</doc>
<doc id="2276660" url="https://pl.wikipedia.org/wiki?curid=2276660" title="Neochen">
Neochen



</doc>
<doc id="2276661" url="https://pl.wikipedia.org/wiki?curid=2276661" title="Niezwyciężony Secretariat">
Niezwyciężony Secretariat

Niezwyciężony Secretariat (ang. "Secretariat", 2010) – amerykański film biograficzny w reżyserii Randalla Wallace wyprodukowany przez Walt Disney Pictures i Mayhem Pictures. Film opowiada o życiu konia wyścigowego o nazwie "Secretariat".
Fabuła.
Gospodyni domowa Penny Chenery (Diane Lane) po śmierci ojca dziedziczy jego hodowlę koni wyścigowych, a wraz z nią długi. Szansą na wyprowadzenie rodzinnego majątku na prostą okazuje się nowonarodzone źrebię, które mimo niepozornych początków wyrasta na utalentowanego konia wyścigowego. Z pomocą emerytowanego trenera Luciena Laurina (John Malkovich), Penny próbuje wykreować Secretariata na czempiona, wkraczając tym samym w świat wielkiego wyścigowego biznesu.

</doc>
<doc id="2276662" url="https://pl.wikipedia.org/wiki?curid=2276662" title="Bernard de Jussieu">
Bernard de Jussieu

Bernard de Jussieu (17 sierpnia 1699 w Lyonie - 6 listopada 1777 w Paryżu) – francuski botanik, należący do rodziny znanych botaników. Założył ogród botaniczny w Trianon koło Wersalu. Stworzył podstawy filogenetycznej systematyki roślin. Dzieło Jussieu rozwinął i upowszechnił jego bratanek Antoine Laurent de Jussieu, który również był botanikiem. Botanikami byli również bracia Bernarda: starszy Antoine de Jussieu oraz Joseph de Jussieu, a także syn jego bratanka Adrien Laurent de Jussieu.

</doc>
<doc id="2276663" url="https://pl.wikipedia.org/wiki?curid=2276663" title="Poecile carolinensis">
Poecile carolinensis



</doc>
<doc id="2276664" url="https://pl.wikipedia.org/wiki?curid=2276664" title="Buteo nitidus">
Buteo nitidus



</doc>
<doc id="2276665" url="https://pl.wikipedia.org/wiki?curid=2276665" title="Aulacorhynchus prasinus">
Aulacorhynchus prasinus



</doc>
<doc id="2276668" url="https://pl.wikipedia.org/wiki?curid=2276668" title="Mistrzostwa Europy Strongman 2010">
Mistrzostwa Europy Strongman 2010

Mistrzostwa Europy Strongman 2010 – doroczne, indywidualne
zawody europejskich siłaczy.
Data: 21 sierpnia 2010
Miejsce: Września 
WYNIKI ZAWODÓW:

</doc>
<doc id="2276669" url="https://pl.wikipedia.org/wiki?curid=2276669" title="Ptilogonys caudatus">
Ptilogonys caudatus



</doc>
<doc id="2276670" url="https://pl.wikipedia.org/wiki?curid=2276670" title="Kościół Najświętszego Serca Pana Jezusa w Krakowie (ul. Saska)">
Kościół Najświętszego Serca Pana Jezusa w Krakowie (ul. Saska)

Kościół Najświętszego Serca Pana Jezusa – rzymskokatolicki kościół parafialny oraz konwentualny księży sercanów, znajdujący się w Krakowie, w dzielnicy XIII, przy ul. Saskiej 2, w Płaszowie.
Niewielki modernistyczny, jednonawowy budynek projektu Franciszka Mączyńskiego wzniesiono w latach 1930–1931. Ma powierzchnię ok. 200 m². Konstrukcja kościoła została wykonana z żelbetu, ściany z cegły. Ołtarz główny projektował Jan Budziło.
We wrześniu 1928 roku w Płaszowie zamieszkali księża sercanie. Zbudowano dom zakonny. Ruszyła także budowa kościoła, który 4 października 1931 roku został poświęcony przez ks. infułata Kulinowskiego, w zastępstwie ks. kardynała Adama Sapiehy. Ufundowano dwa boczne ołtarze, jeden poświęcony Matce Bożej Płaszowskiej (której obraz uroczyście wprowadzono do kościoła 21 listopada 1931 roku), drugi św. Józefowi.
Początkowo był to kościół rektoralny parafii podgórskiej. Kościołem parafialnym został z dniem 1 stycznia 1939 roku kiedy erygowano parafię w Płaszowie.

</doc>
<doc id="2276671" url="https://pl.wikipedia.org/wiki?curid=2276671" title="Gampsonyx swainsonii">
Gampsonyx swainsonii



</doc>
<doc id="2276675" url="https://pl.wikipedia.org/wiki?curid=2276675" title="Locustella certhiola">
Locustella certhiola



</doc>
<doc id="2276677" url="https://pl.wikipedia.org/wiki?curid=2276677" title="Hryhorij Wowczynski">
Hryhorij Wowczynski

Hryhorij Wasylowycz Wowczynski (ukr. Григорій Васильович Вовчинський; ur. 4 lipca 1988 w Czerkasach) – ukraiński niepełnosprawny biegacz narciarski i biathlonista, mistrz świata i dwukrotny wicemistrz paraolimpijski.

</doc>
<doc id="2276679" url="https://pl.wikipedia.org/wiki?curid=2276679" title="De Jussieu">
De Jussieu

De Jussieu - nazwisko należące do rodziny znanych francuskich botaników żyjących w XVIII i XIX wieku.
Najbardziej znani przedstawiciele rodziny:

</doc>
<doc id="2276682" url="https://pl.wikipedia.org/wiki?curid=2276682" title="Lesley Thompson">
Lesley Thompson



</doc>
<doc id="2276683" url="https://pl.wikipedia.org/wiki?curid=2276683" title="Kolarstwo na Letnich Igrzyskach Olimpijskich 1984">
Kolarstwo na Letnich Igrzyskach Olimpijskich 1984

Kolarstwo na Letnich Igrzyskach Olimpijskich 1984 w Los Angeles rozgrywane było w dniach 29 lipca - 3 sierpnia. W zawodach wzięło udział 359 kolarzy z 54 krajów. Po raz pierwszy w kolarstwie na igrzyskach, wystąpiły kobiety. Oprócz tego, swój olimpijski debiut miał wyścig punktowy. Reprezentacja Polski, podobnie jak w innych dyscyplinach, nie wystartowała. Długość indywidualnego wyścigu szosowego wynosiła 79,2 km dla kobiet i 190,2 km dla mężczyzn.

</doc>
<doc id="2276687" url="https://pl.wikipedia.org/wiki?curid=2276687" title="Rów Nowohebrydzki">
Rów Nowohebrydzki

Rów Nowohebrydzki – rów oceaniczny, położony jest w południowo-wschodniej części Oceanu Spokojnego, w Basenie Nowohebrydzkim na szerokości geograficznej równej 20°36´S i długości 168°37´E. Zajmuje siódmą pozycję na liście najgłębszych rowów oceanicznych. Jego głębokość sięga 9174 m. Rozciąga się po południowo-wschodniej stronie Grzbietu Huntera i wzdłuż zachodnich wybrzeży Nowych Hebrydów (wyspy oddalone około 1700 km na północny wschód od Australii) na długości 1200 km. 

</doc>
<doc id="2276691" url="https://pl.wikipedia.org/wiki?curid=2276691" title="Rów Palau">
Rów Palau

Rów Palau – rów oceaniczny, znajdujący się w dnie Pacyfiku, w Morzu Filipińskim. Osiąga głębokość 8138 m. Rozpościera się na wschód od wysp Palau. Długość Rowu Palau wynosi 400 km, a szerokość 40 km. Jego współrzędne geograficzne to: 7°52´N i 134°56´E.

</doc>
<doc id="2276692" url="https://pl.wikipedia.org/wiki?curid=2276692" title="Elektrownia w Strond">
Elektrownia w Strond

Elektrownia w Strond – elektrownia wodna i cieplna w Strond na Wyspach Owczych. Elektrownia produkuje 1,3% energii elektrycznej produkowanej przez SEV, producenta i dystrybutora energii na Wyspach Owczych.
Elektrownia wodna.
W 1931 roku druga na Wyspach Owczych elektrownia wodna została wybudowana w Strond. Elektrownia produkuje prąd z wody ze zbiornika Sandadali, który mieści . W 2002 rury zostały położone, które pompują wodę z Svartadali do zbiornika wody w Strandadali. Zwiększyło to roczną produkcję energii elektrycznej o 1000 MWh. Ma ona teraz moc 1,4 MW. Obecna turbina wodna w elektrowni pochodzi z 1998 roku.
Elektrownia cieplna.
Oprócz elektrowni wodnej, w Strond znajduje się także elektrownia cieplna, z trzema turbinami, dwoma marki Mirrleese blackstone, i jednym firmy Krupp Mak. Pierwsza turbina diesla została zbudowana w Strond w 1950 roku, a następne w 1965 i 1982. Ich moc wynosi odpowiednio: 0,5, 2,3 i 3,5 MW.

</doc>
<doc id="2276699" url="https://pl.wikipedia.org/wiki?curid=2276699" title="Światowe Wojskowe Igrzyska Sportowe 1999">
Światowe Wojskowe Igrzyska Sportowe 1999

2. Światowe Wojskowe Igrzyska Sportowe – międzynarodowe, multidyscyplinarne zawody dla sportowców-żołnierzy, które odbyły się w Zagrzebiu pomiędzy 8 a 17 sierpnia 1999.
W imprezie wzięły udział 82 reprezentacje narodowe skupione w CISM. Światowe igrzyska otworzył prezydent Chorwacji Franjo Tuđman. Specjalnym gościem zawodów był ówczesny szef Międzynarodowego Komitetu Olimpijskiego Juan Antonio Samaranch.
Rozgrywane dyscypliny.
Zawody obejmowały 22 dyscyplin, po raz pierwszy rozegrano zawody pokazowe: wioślarstwo oraz sportowe ratownictwo wodne.
Klasyfikacja medalowa.
Podczas igrzysk wojskowych łączna liczba samych złotych medali wyniosła 365 we wszystkich dyscyplinach. Reprezentacje narodowe 50 państw zdobyły medale.

</doc>
<doc id="2276703" url="https://pl.wikipedia.org/wiki?curid=2276703" title="Mistrzostwa Europy w Boksie Kobiet 2003">
Mistrzostwa Europy w Boksie Kobiet 2003

2. Mistrzostwa Europy w Boksie Kobiet odbyły się w dniach 11–17 maja 2003 w Peczu na Węgrzech. Po raz drugi, w tabeli medalowej zwyciężyły Rosjanki, zdobywając 3 złote, 3 srebrne i 3 brązowe krążki.

</doc>
<doc id="2276704" url="https://pl.wikipedia.org/wiki?curid=2276704" title="Rów Riukiu">
Rów Riukiu

 − rów oceaniczny, biegnący wzdłuż wschodniej krawędzi archipelagu Nansei-shotō od Tajwanu do japońskiej wyspy Kiusiu ("Kyūshū"). 
Jego długość wynosi 2250 km, a średnia szerokość 60 km. Maksymalna głębokość rowu to 7507 m. Należy do obszarów aktywnych sejsmicznie.

</doc>
<doc id="2276706" url="https://pl.wikipedia.org/wiki?curid=2276706" title="Marioara Popescu">
Marioara Popescu

Marioara Popescu-Ciobanu (ur. 9 listopada 1962) – rumuńska wioślarka. Dwukrotna medalistka olimpijska.
Brała udział w trzech igrzyskach (IO 84, IO 88, IO 96), na dwóch zdobywała medale. W 1984 triumfowała w dwójce podwójnej. Wspólnie z nią płynęła Elisabeta Oleniuc. Dwanaście lat później zwyciężyła w ósemce. Stawała na podium mistrzostw świata. Triumfowała w 1990 i 1999 (ósemka). W 1985 (dwójka podwójna) sięgnęła po srebro, a w 1983 (dwójka podwójna) i 1987 (jedynka) po brąz tej imprezy.

</doc>
<doc id="2276707" url="https://pl.wikipedia.org/wiki?curid=2276707" title="Lamborghini Calà">
Lamborghini Calà



</doc>
<doc id="2276708" url="https://pl.wikipedia.org/wiki?curid=2276708" title="Rów Diamantiny">
Rów Diamantiny

Rów Diamantiny - rów oceaniczny, znajdujący się w południowo-wschodniej części Oceanu Indyjskiego. 
Jego głębokość wynosi 7102 m. Rów ten ma 2160 km długości i 30 km szerokości. Jego współrzędne geograficzne to: 35°50´S i 105°14´E.

</doc>
<doc id="2276709" url="https://pl.wikipedia.org/wiki?curid=2276709" title="Maurício de Oliveira Anastácio">
Maurício de Oliveira Anastácio

Maurício, właśc. Maurício de Oliveira Anastácio (ur. 9 września 1962 w Rio de Janeiro) – brazylijski piłkarz, występujący podczas kariery na pozycji napastnika.
Kariera klubowa.
Maurício karierę piłkarską rozpoczął w klubie Operário Campo Grande w 1979. W latach 1983–1984 był zawodnikiem SC Internacional, a w 1984–1986 Amériki Rio de Janeiro. W Grêmio 21 marca 1985 w przegranym 1-2 meczu z CR Vasco da Gama Maurício zadebiutował w lidze brazylijskiej. W latach 1986–1989 był na przemian zawodnikiem Botafogo FR i Internacionalu. Z Botafogo zdobył mistrzostwo stanu Rio de Janeiro – Campeonato Carioca w 1989. W sezonie 1989–1990 jedyny raz w karierze występował w Europie w hiszpańskiej Celcie Vigo.
Po powrocie do Brazylii Maurício został zawodnikiem Grêmio Porto Alegre. W kolejnych latach był zawodnikiem Portuguesy São Paulo i Internacionalu. Z Internacionalem zdobył Copa do Brasil i mistrzostwo stanu Rio Grande do Sul – Campeonato Gaúcho w 1992 roku. W Portuguesie 14 listopada 1993 wygranym 2-0 meczu z Remo Belém Maurício po raz ostatni wystąpił w lidze. Było to nieudane pożegnanie z ligą, gdyż został wyrzucony z boiska. Ogółem w latach 1985–1993 w lidze brazylijskiej wystąpił w 152 meczach, w których strzelił 21 bramek. W latach 1994–1996 występował Korei Południowej w klubie Ulsan Hyundai Horang-i. Z Ulsan zdobył mistrzostwo K-League w 1996. Karierę zakończył w 1998 roku w XV de Piracicaba.
Kariera reprezentacyjna.
Maurício w reprezentacji Brazylii jedyny raz wystąpił 27 lutego 1991 w zremisowanym 1-1 towarzyskim meczu z reprezentacją Paragwaju.

</doc>
<doc id="2276711" url="https://pl.wikipedia.org/wiki?curid=2276711" title="Grand Prix Hassan II 2011">
Grand Prix Hassan II 2011

Grand Prix Hassan II 2011 – tenisowy turniej ATP rangi ATP World Tour 250 z cyklu Grand Prix Hassan II rozgrywany w dniach 4–10 kwietnia 2011 roku w Casablance na kortach ziemnych o puli nagród 450 000 euro.

</doc>
<doc id="2276714" url="https://pl.wikipedia.org/wiki?curid=2276714" title="Alessandro Bianchi (polityk)">
Alessandro Bianchi (polityk)

Alessandro Bianchi (ur. 28 stycznia 1945 w Rzymie) – włoski naukowiec, urbanista, wykładowca akademicki, od 2006 do 2008 minister transportu.
Życiorys.
Ukończył w 1970 studia na Uniwersytecie Rzymskim – La Sapienza. Zajął się następnie karierą naukową. Od 1987 wykładał jako profesor m.in. na uniwersytetach stołecznych. W 1995 objął katedrę urbanistyki na Uniwersytecie w Reggio di Calabria ("Università degli Studi "Mediterranea" di Reggio Calabria"). W latach 90. odpowiadał za koordynację planu zagospodarowania przestrzennego w Kalabrii. W 1999 powołano go na dyrektora departamentu analizy miast śródziemnomorskich. W tym samym roku został rektorem swojej uczelni, funkcję tę pełnił do 2007. Był też sekretarzem generalnym krajowej konferencji rektorów.
Był członkiem Włoskiej Partii Komunistycznej, później formalnie pozostawał bezpartyjny. Sympatyzował z Partią Komunistów Włoskich, w 2006 bez powodzenia z jej ramienia kandydował do Senatu. W maju tego samego roku objął urząd ministra transportu w rządzie Romano Prodiego, stanowisko to zajmował do maja 2008. Był rekomendowany przez komunistów, jednak w 2008 przyłączył się jednak do nowo powstałej Partii Demokratycznej.

</doc>
<doc id="2276717" url="https://pl.wikipedia.org/wiki?curid=2276717" title="Światowe Wojskowe Igrzyska Sportowe 1995">
Światowe Wojskowe Igrzyska Sportowe 1995

1. Światowe Wojskowe Igrzyska Sportowe – międzynarodowe, multidyscyplinarne zawody dla sportowców-żołnierzy, które odbyły się w Rzymie od 4 do 16 września 1995 roku.
Wśród gości imprezy znaleźli się prezydent Włoch Oscar Luigi Scalfaro, ówczesny szef IAAF Primo Nebiolo oraz szef MKOl Juan Antonio Samaranch. Uczestnicy igrzysk wzięli udział w audiencji z papieżem Janem Pawłem II. Zawodnicy z 93 krajów skupionych w CISM rywalizowali w 17 dyscyplinach. Najwięcej medali zdobyli reprezentanci Rosji łącznie 127 (w tym 62 złote, 28 srebrne oraz 37 brązowe).
Rozgrywane dyscypliny.
Zawody obejmowały 17 dyscyplin sportowych. Piłkę wodną, skoki do wody oraz sportowe ratownictwo wodne jako konkurencje włączono do dyscypliny pływania.
Polscy reprezentanci.
Polska uczestniczyła w 1. letnich igrzyskach wojskowych, zdobyła 17 medale w 9 dyscyplinach sportowych. Największymi gwiazdami w polskiej ekipie byli strzelcy: Renata Mauer – zdobywczyni złotego "(indywidualnie)" i brązowego medalu drużynowo wraz z Anetą Pochowską. W chodzie na 20 km doszło do dużej niespodzianki ponieważ faworyt konkurencji Robert Korzeniowski musiał się zadowolić tylko srebrnym medalem, a wygrał 21-letni chodziarz z Włoch Michele Didoni.
Klasyfikacja medalowa.
Podczas igrzysk wojskowych łączna liczba samych złotych medali wyniosła 179 we wszystkich dyscyplinach. Reprezentacje narodowe 46 państw zdobyły medale.
"Źródło:"

</doc>
<doc id="2276721" url="https://pl.wikipedia.org/wiki?curid=2276721" title="Jan Sōan">
Jan Sōan

 – święty Kościoła katolickiego, męczennik, ofiara prześladowań antykatolickich w Japonii.
Życiorys.
Pochodził z rodziny chrześcijańskiej. Nauki pobierał w szkole prowadzonej przez jezuitów.
Do Nagasaki przeniósł się w okresie, kiedy zaczęły się prześladowania na tle religijnym i tam w 1593 r. wstąpił do Towarzystwa Jezusowego. Pełnił obowiązki katechisty, a w nowicjacie przyjaźnił się z Pawłem Miki.
Po ogłoszeniu przez sioguna Hideyoshiego Toyotomi dekretu nakazującego misjonarzom opuszczenie Japonii nastąpiła fala prześladowań chrześcijan. Jan Sōan został aresztowany razem z Jakubem Kisai i Pawłem Miki w Osace 8 grudnia 1596 roku. Po przewiezieniu do Miyako obcięto im lewe uszy, a następnie przewieziono do Nagasaki. Śluby zakonne złożył w przeddzień egzekucji. W trakcie egzekucji skazańcy modlili się i śpiewali psalmy. Powieszeni na krzyżach zostali dobici przez katów lancami.
Wspominany jest w Kościele katolickim w grupie Męczenników z Nagasaki dzień po rocznicy śmierci, czyli 6 lutego. Dzięki relacji Ludwika Froisa SJ, który był naocznym świadkiem śmierci Pawła Miki i towarzyszy, spisanej 15 marca 1597 r., procedury uznania męczeństwa za wiarę tej grupy były ułatwione.
W dniu 14 września 1627 r. papież Urban VIII beatyfikował Piotra Chrzciciela Blázqueza w grupie Męczenników z Nagasaki, zaś ich kanonizacji dokonał 8 czerwca 1862 r. Pius IX . Do kalendarza liturgicznego męczennicy japońscy z Nagasaki zostali włączeni w 1969 r. przez papieża Pawła VI i wymieniani są w litanii do Wszystkich Świętych.

</doc>
<doc id="2276725" url="https://pl.wikipedia.org/wiki?curid=2276725" title="Škoda CityElefant">
Škoda CityElefant

Škoda CityElefant – piętrowy elektryczny zespół trakcyjny produkowanych od 1997 w zakładach Škoda Vagonka dla Kolei Czeskich, Litewskich, Słowackich oraz Ukraińskich. W podstawowej wersji jednostka składa się z trzech wagonów (silnikowy, doczepny, sterowniczy), zostały wyprodukowane jednak również zestawy składające się z dwóch (brak wagonu doczepnego), a także sześciu (silnikowy, cztery wagony doczepne, silnikowy) wagonów.
Historia.
Podstawą kolei czechosłowackich na początku lat 90. były wysłużone i nienowoczesne serie 451 i 452. Pojazdy te były dostarczane w latach 1964-1968 oraz 1972-1973&lt;ref name="ŚK 3/2013"&gt;&lt;/ref&gt;. 
Produkcję jednostek CityElefant rozpoczęto w 1995/96 w zakładach ČKD Vagonka w Studénce (w 2001 ČKD Vagonka przeniosła się do Ostrawy) w wersji trójczłonowej (wagon o oznaczeniu 971 to sterujący, 071 środkowy, doczepny, natomiast 471 silnikowy). Koleje Czeskie zakupiły te jednostki dopiero w 2000. Producent liczył, że znajdzie nabywców w Europie Środkowo-Wschodniej, szczególnie w Polsce. Pojazdy te odbywały nawet testy na polskiej sieci kolejowej w 19-21 maja 2004. Priorytetem PKP, a później samorządów były wówczas lekkie pojazdy spalinowe&lt;ref name="ŚK 9/2008"&gt;&lt;/ref&gt;.
Nazwa CityElefant została wybrana w wyniku konkursu. W konkursie pojawiły się również propozycje: ešus (menażka – tu gra słów: typowa menażka jest trzyczęściowa i zrobiona z aluminium, a EZT serii 471 składa się z trzech wagonów wykonanych z aluminium), ledovec (lodowiec) oraz hliník (aluminium, glin).
W styczniu 2005 zakłady ČKD Vagonka zostały wykupione przez Škodę, co 26 marca 2008 poskutkowało zmianą nazwy zakładów na Škoda Vagonka.
Konstrukcja.
Skład.
Jednostka jest dwu-, trój- lub sześciowagonowa, dwupokładowa. Standardową wersją jest wersja trójczłonowa składająca się z wagonu silnikowego (oznaczenie ČD 471) wagonu doczepnego (oznaczenie ČD 071) oraz wagonu sterowniczego (oznaczenie ČD 971)&lt;ref name="ŚK 6/2004"&gt;&lt;/ref&gt;. Wersja dwuczłonowa nie ma wagonu doczepnego natomiast wersja sześcioczłonowa posiada dwa wagony silnikowe na krańcach oraz cztery wagony doczepne w środku składu. Składy można jednak łączyć w inne konfiguracje pod warunkiem zachowania odpowiedniej mocy składu. Z jednego stanowiska można sterować maksymalnie czterema wagonami silnikowymi.
Podwozie i układ jezdny.
Każdy wagon opiera się na dwóch dwuosiowych wózkach. W wagonach silnikowych są to wózki napędne, natomiast w pozostałych toczne. Wagony wyposażone są w hamulce pneumatyczne, wagon silnikowy dodatkowo posiada hamulec elektrodynamiczny. W wózkach tocznych hamulce znajdują się na osi, natomiast w wagonach silnikowych na przedłużeniu osi. W każdym wagonie jeden wózek ma dodatkowo magnetyczny hamulec szynowy.
Silniki i układ napędowy.
Jednostka jest napędzana za pomocą 4 silników asynchronicznych znajdujących się w wózkach członu silnikowego. Łączna moc silników trakcyjnych jednego członu silnikowego wynosi 2000 kW Pozwala to na rozpędzenie składu w zależności od wersji do 140 lub 160 km/h.
Pudło wagonów i wnętrze.
Pudło wagonów zostało wykonane z wytłaczanych wielkopowierzchniowych elementów aluminiowych. Wewnątrz trójwagonowej wersji znajduje się albo 307 miejsc wyłącznie drugiej klasy albo 287 lub 281 miejsc klasy 2 oraz 23 klasy 1. Wersja litewska wyposażona jest w Wi-Fi, gniazdka elektryczne do komputerów i automaty sprzedające napoje. Wnętrze jest klimatyzowane i monitorowane Pudła wersji litewskiej są zbudowane według węższej skrajni europejskiej co powoduje, że w składzie pozostał tradycyjny układ wnętrza a jedyną zmianą w pudle jest czoło, które ma rozmieszczenie świateł zgodne z przepisami litewskimi, miejsca montażu z wersji czeskiej zostały zaślepione. Natomiast pudła w wersji ukraińskiej są wyższe (została jednak zachowana szerokość) co powoduje inne rozplanowanie górnego pokładu.
Eksploatacja.
Czechy.
Pierwsze składy CityElefant Českie Drahy kupiły w 2000. Wówczas to kupiono 30 EZTów, pracujących pod napięciem 3kV prądu stałego, w dwóch partiach. Pierwsze 15 odebrano w 2005, natomiast druga partia 15 zespołów została odebrana w 2008. W 2006 podpisano umowę na dostawę kolejnych 30 zestawów. W 2009 dokupiono kolejne 15 jednostek. Spowodowało to, że do 2009 zamówione zostało 75 CityElefantów. Ostatnia umowa została zawarta w 2012 na kolejne 8 sztuk&lt;ref name="ŚK 3/2013II"&gt;&lt;/ref&gt;. 
Na sieci ČD jednostki serii 471 obsługują głównie węzeł praski, gdzie początkowo obsługiwały tylko ruch podmiejski. Pod koniec 2006, ze względu na zakończenie modernizacji linii Ostrava-Svinov – Opava východ, dwa EZT tej serii zostały oddelegowane do obsługi tej linii, gdzie pracowały razem z wysłużonymi jednostkami serii 460. Pojazdy te zostały nazwane od miast, pomiędzy którymi kursują: Opawa i Ostrawa&lt;ref name="ŚK 10/2007"&gt;&lt;/ref&gt;. Z czasem pojazdy te zaczęły kursować w ruchu regionalnym również w innych częściach Czech, szczególnie w węźle ostrawskim&lt;ref name="ŚK 7/2011"&gt;&lt;/ref&gt;. Od 12 kwietnia 2013 również na trasie Děčín – Praga. W połowie 2015 roku CityElefanty rozpoczęły obsługę trasy Mosty u Jablunkova – Ostrava – port lotniczy Ostrawa.
Litwa.
Pierwszym zagranicznym przewoźnikiem, do którego trafiły te jednostki były Lietuvos Geležinkeliai. Škoda eksportowała swoje lokomotywy elektryczne do ZSRR już od lat 50. Lokomotywy te jednak pracowały na terenie Rosyjskiej, Ukraińskiej i Białoruskiej SRR, gdzie trafiły one podczas rozpadu ZSRR.
Koleje Litewskie na początku XXI wieku zaczęły inwestować w nowy tabor, zastępując wyeksploatowany, paliwożerny tabor poradziecki. W 2007 producent podpisał umowę na zakup 2 trójczłonowych szerokotorowych jednostek przystosowanych do pracy pod napięciem 25 kV 50 Hz. Pod koniec 2008 po wykonaniu prób EZT-y zostały dopuszczone do ruchu na litewskiej sieci kolejowej. W październiku 2008 została podpisana umowa na kolejne dwa trójczłonowe pojazdy. Pojazdy te zostały skierowane na jedyną zelektryfikowaną linię kolejową na Litwie, która łączy dwa największe miasta – Wilno i Kowno. W sierpniu 2011 została podpisana umowa na kolejne pięć składów: dwa trójwagonowe oraz trzy dwuwagonowe. We wrześniu 2012 rozszerzono kontrakt o jeszcze jedną – 10. jednostkę. Dostawy zakończono w czerwcu 2014 roku. Na początku grudnia 2014 Litwini zamówili kolejne 3 jednostki.
Słowacja.
Drugim krajem, do którego CityElefanty były wyeksportowane była Słowacja. Sytuacja kolei na Słowacji była zbliżona do tej, jaka była w Czechach. Dodatkowo Słowacy potrzebowali tabor dwusystemowy pracujący zarówno pod napięciem 3 kV prądu stałego jak i 25 kV 50 Hz&lt;ref name="ŚK 10/2009"&gt;&lt;/ref&gt;. Umowa na zakup 10 pojazdów została podpisana w grudniu 2008. Pierwsze zespoły zostały odebrane w połowie 2010, natomiast dostawy trwały do końca 2012. W grudniu 2010 jednostka otrzymała niezbędne świadectwa dopuszczenia do ruchu na Słowacji. Składy te najczęściej są eksploatowane na liniach węzła žlińskiego oraz koszyckiego, a także na trasie Żylina – Koszyce. Zespoły tej serii są na Słowacji nazywane Jánošík (Janosik). CityElefanty w wersji słowackiej zostały zaprezentowane przez Škodę na targach InnoTrans 2010 w Berlinie&lt;ref name="ŚK 11/2010"&gt;&lt;/ref&gt;.
Słowacy dodatkowo zamówili składy piętrowych pociągów push-pull składające się z wagonu sterowniczego oraz dwóch doczepnych. Takich składów ostatecznie Škoda wyprodukowała w latach 2010-2012 dla Kolei Słowackich 10. Do ich ciągnięcia skierowano lokomotywy serii 381 (2 takie lokomotywy przewoźnik w 2011 kupił od Škoda) oraz zmodernizowane lokomotywy serii 263
W 2013 roku Koleje Słowackie zamówiły 9 kolejnych jednostek, których dostawy zakończono w połowie 2015 roku.
Ukraina.
Koleje Ukraińskie zakupiły jednostki CityElefant w ramach przygotowań do Mistrzostw Europy w Piłce Nożnej 2012. Umowa na zakup tych pojazdów została podpisana w styczniu 2012. Pierwszy zespół UZ odebrały w marcu 2012. W przeciwieństwie do pozostałych krajów, Ukraińcy zdecydowali się na zakup sześcioczłonowych jednostek przystosowanych do ruchu dalekobieżnego. Od czerwca 2012 pojazdy te rozpoczęły regularne kursowanie w pociągach Intercity Charków – Donieck – Dniepropietrowsk (obecnie Dniepr) – Charków i Charków – Donieck – Ługańsk – Donieck – Charków. Wersja dla Ukrainy ze względu na klimat kontynentalny charakteryzujący się wyższymi mrozami a także i upałami została wyposażona w lepszą izolację cieplną a także są dwusystemowe ze względu na elektryfikację ukraińskiej sieci zarówno prądem stałym o napięciu 3kV jak i prądem zmiennym 25 kV 50 Hz. W listopadzie 2014 jednostki zostały odstawione ze względu na brak napraw okresowych, pierwsza jednostka na tory powróciła dopiero w lutym 2016, a druga w październiku została poddana naprawie.

</doc>
<doc id="2276726" url="https://pl.wikipedia.org/wiki?curid=2276726" title="Lelek krzykliwy">
Lelek krzykliwy



</doc>
<doc id="2276730" url="https://pl.wikipedia.org/wiki?curid=2276730" title="Kościół Matki Bożej Nieustającej Pomocy w Krakowie (os. Bohaterów Września)">
Kościół Matki Bożej Nieustającej Pomocy w Krakowie (os. Bohaterów Września)

Kościół Matki Bożej Nieustającej Pomocy – kościół rzymskokatolicki, znajdujący się w Krakowie, w Nowej Hucie w Dzielnicy XV Mistrzejowice na os. Bohaterów Września 33.
W dniu 13 sierpnia 1990 erygowana została Parafia Matki Bożej Nieustającej Pomocy w Krakowie-Mistrzejowicach. W roku następnym rozpoczęto budowę kościoła, 24 listopada 1991 wmurowano kamień węgielny.
Postmodernistyczny budynek projektowali Marcin Janowski i Zbigniew Janowski. Wnętrze ma formę przestronnej sali.
W dniu 1 maja 1996 kościół został konsekrowany przez ks. biskupa Stanisława Smoleńskiego.
Znajduje się w nim zabytkowy, późnobarokowy ołtarz z kościoła św. Wojciecha z krakowskiego Rynku Głównego. W ołtarzu umieszczono współcześnie namalowany obraz patronki kościoła – Matki Bożej Nieustającej Pomocy.
Fasada ozdobiona jest kolorowymi mozaikami, w oknach znajdują się witraże z wyobrażeniami polskich świętych i błogosławionych.

</doc>
<doc id="2276731" url="https://pl.wikipedia.org/wiki?curid=2276731" title="Descent II">
Descent II

Descent II – druga część gry Descent. Celem jest zniszczenie reaktora i ucieczka na powierzchnię. Gracz pilotuje myśliwiec Pyro GX2.

</doc>
<doc id="2276734" url="https://pl.wikipedia.org/wiki?curid=2276734" title="Red 7">
Red 7

Red 7 – brytyjska grupa muzyki pop założona w 1984 roku przez Mike Rutherforda w składzie: Mike Rutherford, Michael Becker, Paul Revelli, Gene Stashuk.
Grupa grała typowy dla muzyki pop lat 80. repertuar – ekspresywny, rytmiczny rock, silnie oparty na muzyce elektronicznej. Grupa istniała niespełna trzy lata (do 1987). W tym czasie wydała dwa albumy: "Red 7" w 1985 i "When The Sun Goes Down" w 1987. Są one dziś prawdziwą rzadkością na rynku. Ich dwie piosenki z pierwszego albumu zostały wykorzystane w znanych filmach z lat 80.: "Heartbeat" w filmie "Łowca" (1986) oraz serialu TV "Policjanci z Miami" (1984) i "Less Than Perfect" w filmie "Odkrywcy" z 1985.

</doc>
<doc id="2276735" url="https://pl.wikipedia.org/wiki?curid=2276735" title="Muzyka Hip-hop">
Muzyka Hip-hop



</doc>
<doc id="2276737" url="https://pl.wikipedia.org/wiki?curid=2276737" title="Kultura Hip-hop">
Kultura Hip-hop



</doc>
<doc id="2276740" url="https://pl.wikipedia.org/wiki?curid=2276740" title="Andalucia Tennis Experience 2011">
Andalucia Tennis Experience 2011

Andalucia Tennis Experience 2011 – tenisowy turniej WTA kategorii WTA International Series w sezonie 2011 z cyklu Andalucia Tennis Experience rozgrywany w dniach 4–10 kwietnia 2011 roku w Marbelli na kortach ceglanych o puli nagród wynoszącej 220 000 dolarów amerykańskich.

</doc>
<doc id="2276741" url="https://pl.wikipedia.org/wiki?curid=2276741" title="U.S. Men's Clay Court Championships 2011">
U.S. Men's Clay Court Championships 2011



</doc>
<doc id="2276755" url="https://pl.wikipedia.org/wiki?curid=2276755" title="Peridiscaceae">
Peridiscaceae

Peridiscaceae – słabo poznana rodzina roślin o niejasnej pozycji systematycznej i składzie. Współcześnie grupa ta włączana jest do rzędu skalnicowców i obejmuje 3–4 rodzaje występujące w tropikach Ameryki Południowej i zachodniej Afryki. 
Morfologia.
Drzewa i wyprostowane krzewy o liściach skrętoległych, pojedynczych z całobrzegą blaszką liściową i przylistkami. Drobne pachnące, promieniste kwiaty skupione są pęczkach lub groniastych kwiatostanach wyrastających z kątów liści. Okwiat zróżnicowany. U "Peridiscus" 4–5 działek kielicha, u "Whittonia" 7. Płatków korony brak z wyjątkiem "Soyauxia". Pręciki liczne, wyrastają z mięsistego dysku, nitki mają wolne lub połączone u nasady. Zalążnia górna, jednokomorowa, z 3–4 owocolistków. Owocem jest pestkowiec u "Peridiscus" lub torebka u "Soyauxia" z jednym nasionem. 
Systematyka.
Rodzina stanowi klad bazalny w obrębie skalnicowców należących do okrytonasiennych.

</doc>
<doc id="2276761" url="https://pl.wikipedia.org/wiki?curid=2276761" title="Święta Emma">
Święta Emma



</doc>
<doc id="2276762" url="https://pl.wikipedia.org/wiki?curid=2276762" title="Kultura hip-hop">
Kultura hip-hop



</doc>
<doc id="2276775" url="https://pl.wikipedia.org/wiki?curid=2276775" title="Puchar Islandii w piłce siatkowej mężczyzn (2010/2011)">
Puchar Islandii w piłce siatkowej mężczyzn (2010/2011)

Puchar Islandii w piłce siatkowej mężczyzn 2010/2011 (oficjalnie Bridestonebikarinn 2010/2011) - 37. sezon rozgrywek o siatkarski Puchar Islandii odbywających się od 1975 roku. Zainaugurowane zostały 19 listopada 2010 roku i trwały do 20 marca 2011 roku. Brały w nich udział kluby z 1. delid i 2. deild.
Rozgrywki składały się z trzech rund. W pierwszej rundzie drużyny podzielone zostały na dwie grupy (A i B), w każdej po trzy zespoły. Zwycięzcy grup awansowali do półfinałów, natomiast zespoły z miejsc 2 i 3 rywalizowały w drugiej rundzie. Mecze w dwóch pierwszych rundach grane były do dwóch wygranych setów. Trzecią rundę stanowiły półfinały i finał. 
Turniej finałowy odbył się w dniach 19-20 marca 2011 roku w Laugardalshöll w Reykjavíku. Puchar Islandii zdobył zespół , pokonując w finale .
Pierwsza runda.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2276776" url="https://pl.wikipedia.org/wiki?curid=2276776" title="Wiesna Manasijewa">
Wiesna Manasijewa



</doc>
<doc id="2276778" url="https://pl.wikipedia.org/wiki?curid=2276778" title="Family Circle Cup 2011">
Family Circle Cup 2011

Tenisowy turniej WTA Family Circle Cup 2011 odbył się w dniach 4 - 10 kwietnia w amerykańskim Charleston na kortach ziemnych. Pula nagród wyniosła 721 000 dolarów amerykańskich.

</doc>
<doc id="2276787" url="https://pl.wikipedia.org/wiki?curid=2276787" title="Lelek kozodój">
Lelek kozodój



</doc>
<doc id="2276788" url="https://pl.wikipedia.org/wiki?curid=2276788" title="Düwag Wadloper">
Düwag Wadloper

Düwag Wadloper – rodzina wagonów spalinowych (typ "DH1", polska seria "SN82") i spalinowych zespołów trakcyjnych (typ "DH2", polska seria "SN83") produkowana przez niemieckie zakłady Düwag z Düsseldorfu. W latach 1981–1983 powstało łącznie 50 pojazdów tej rodziny specjalnie dla holenderskich kolei Nederlandse Spoorwegen. Na początku XXI w. były one eksploatowane głównie przez przewoźników prywatnych, w 2006 rozpoczęto ich wycofywanie, a w 2008 sprzedaż do innych państw. Pociągi trafiły do przewoźników z Polski, Argentyny i Rumunii. Były eksploatowane przez Przewozy Regionalne, Koleje Mazowieckie i Koleje Śląskie, a także wykorzystywane przez Trenes de Buenos Aires do obsługi połączenia transgranicznego między Argentyną i Urugwajem. Obecnie obsługują połączenia łączące Argentynę z Paragwajem oraz są eksploatowane w Polsce przez SKPL Cargo (głównie na Podkarpaciu), a także na kilku liniach w Rumunii.
Historia.
Geneza.
Na początku lat 70. holenderskie koleje Nederlandse Spoorwegen stanęły przed koniecznością wymiany łącznie 76 spalinowych wagonów typu DE1 i zespołów typu DE2 nazywanych "Blauwe Engelen" (niderl. "Niebieskie Anioły"). Eksploatacja tych pojazdów pochodzących z lat 1953–1955 powinna zostać zakończona w latach 80., natomiast na obsługiwanych przez nie trasach należało utrzymać ruch. W 1976 w związku z zaistniałą sytuacją powołano zespół, którego celem było rozstrzygnięcie sprawy zagrożonych połączeń. W 1977 postanowiono zachować obsługę na bocznych liniach za pomocą nowych i tańszych w obsłudze pociągów.
4 lutego 1978 przewoźnik wypożyczył niemiecki zespół 627 008 na trwające dwa tygodnie jazdy testowe, a po nich przystąpił do poszukiwania dostawcy nowego taboru. Swoje oferty złożyły niemieckie zakłady Waggonfabrik Uerdingen oraz Linke-Hofmann-Busch. Propozycja pierwszego producenta, jaką były wagony typu Ym, została odrzucona ze względu na przestarzałą konstrukcję i zbyt duże zużycie paliwa, natomiast pojazdy VT2E oferowane przez drugą fabrykę odpadły przez niewystarczające parametry i zbyt wysoką cenę.
Ostatecznie postanowiono nawiązać współpracę z niemieckim Düwagiem, który wyprodukował testowany pojazd 627 008. Jego parametry uznano za właściwe, a pojazdy dla holenderskiego przewoźnika upodobniono do wagonów serii 627 i 628 kolei Deutsche Bahn.
Produkcja.
W latach 1981–1982 w zakładach Düwag w Düsseldorfie wyprodukowano 31 zespołów dwuwagonowych DH2, natomiast w 1983 w tych samych zakładach powstało 19 sztuk wagonów typu DH1. Pojazdy trafiły do holenderskich kolei Nederlandse Spoorwegen, które w wyniku przeprowadzonego w 1983 konkursu nazwały je "Wadloper" (niderl. "wędrowiec przez dno morskie odsłonięte przez odpływ").
Konstrukcja.
Nadwozie.
Konstrukcja pojazdów z rodziny "Wadloper" była podobna do pojazdów serii 627 i 628. Stylistyka zewnętrzna została uproszczona względem protoplastów.
Wnętrze.
Wagon DH1 posiada dwa przedsionki drzwiowe umieszczone za kabinami maszynisty oraz jeden przedział pasażerski między nimi. Jeden z przedsionków jest większy i jest przeznaczony do przewozu większego bagażu i rowerów, natomiast z drugiego przedsionka można wejść do toalety. Przestrzeń pasażerską wyposażono w siedzenia przedsiębiorstwa Compin, które ustawiono w układzie 2+2 wzdłuż przejścia biegnącego wzdłuż osi pojazdu.
W obydwu wagonach zespołu DH2 jedną z kabin zastąpiono ciśnieniowym przejściem międzywagonowym. Przedsionek drzwiowy znajdujący się przy zlikwidowanej kabinie przesunięto bliżej przejścia i ponadto zmniejszono szerokość drzwi wejściowych w tym przedsionku, co w połączeniu z niezmienioną długością wagonów doprowadziło do zwiększenia przedziału pasażerskiego. Ponadto tylko w jednym z wagonów znajduje się toaleta, podczas gdy w drugim zlikwidowano ją na rzecz miejsc siedzących.
Zastosowano odskokowo-przesuwne drzwi wejściowe o świetle 1300 mm w wagonach DH1 oraz 1300 mm i 800 mm w zespołach DH2. Przy drzwiach zamontowane są dwa stopnie wejściowe w DH1 są odchylane na czas postoju.
Wnętrze wyposażono w oświetlenie jarzeniowe zasilane napięciem 24 V DC.
Wózki.
Wszystkie pojazdy typów DH1 i DH2 wyposażono w wózki dwuosiowe. Średnica wszystkich kół wynosi 840 mm, natomiast baza wózków to 2000 mm. Każdy wagon DH1 oraz każdy człon zespołu DH2 jest oparty na jednym wózku tocznym i jednym wózku napędnym.
Napęd.
"Wadlopery" są napędzane silnikami przedsiębiorstwa Cummins typu NT 855 R4. Są to spalinowe silniki wysokoprężne o mocy 210 kW wyposażone w sześć cylindrów w układzie rzędowym. Zastosowano w nich chłodzenie wodne, co pozwoliło zmniejszyć gabaryty maszyny w porównaniu z silnikami zastosowanymi w pojazdach serii 627/628. Producent określił żywotność silników na 15 lat.
Silnik napędza oba zestawy kołowe wózka napędnego poprzez przekładnię hydrauliczną przedsiębiorstwa Voith typu T211r. Wagony typu DH1 posiadają jeden taki silnik, natomiast zespoły typu DH2 wyposażono w dwie jednostki napędowe. Zapas paliwa w pojazdach typu DH1 wynosi 750 l, a w składach DH2 1500 l.
W porównaniu z protoplastami zrezygnowano z wyposażenia elektronicznego i hamulców magnetycznych. Zamontowano hamulec Knorra.
Eksploatacja.
Holandia.
"Wadlopery" zadebiutowały w Holandii w listopadzie 1981 na linii Groningen – Delfzijl, w marcu 1982 skierowano je także do obsługi połączeń Groningen – Leeuwarden, natomiast w maju 1982 rozpoczęły jazdy również w relacji Groningen – Nieuweschans. Można było spotkać je w trakcji ukrotnionej z zespołami typu DM90, które ograniczały prędkość maksymalną kombinowanego składu do 90 km/h. Serwisowanie pojazdów miało miejsce w Groningen.
W listopadzie 1982 pojawiły się problemy z elektromagnesami zainstalowanymi w wózkach, które niewłaściwie odczytywały polecenia i samoczynnie zmieniały ustawienia naziemnych urządzeń systemu bezpieczeństwa. Pojazdy obydwu serii wycofano wtedy z eksploatacji i do ruchu przywrócono je po rozwiązaniu sprawy w marcu 1983.
W latach 80. i 90. wagony DH1 i zespoły DH2 kursowały na liniach wylotowych z Groningen i Leeuwarden oraz planowano skierować je do obsługi linii Rotterdam – Zwolle. Wystąpiły wtedy problemy techniczne, gdyż istniejący na tej linii system bezpieczeństwa ruchu nie współpracował z urządzeniami zamontowanymi w pojazdach, dlatego od stycznia 1992 do stycznia 1994 "Wadlopery" były prowadzone lokomotywami serii 6400.
W 1995 podjęto decyzję o modernizacji pojazdów typu DH1 i DH2. W okresie od lutego do czerwca 1996 warsztaty naprawcze kolei NS w Tilburgu wykonały remonty polegające na wymianie foteli w przedziałach pasażerskich oraz zmianie malatury.
We wrześniu 2002 pojazdy zostały przejęte przez przewoźnika Connexxion, który zmienił malowanie pojazdów oraz skierował je do eksploatacji na linii Almelo – Mariënberg.
W 2006 pojazdy DH1 i DH2 trafiły do Arrivy, która obsługiwała nimi linie:
W 2006 rozpoczęto wycofywanie pojazdów i w 2008 ostatecznie zakończono eksploatację pojazdów typu DH1 i DH2 w Holandii. Liczące niespełna 30 lat pociągi postanowiono sprzedać. Pierwsza oferta kupna 2 wagonów DH1 i 2 zespołów DH2 pochodziła z Albanii. Transakcja nie doszła jednak do skutku, a pojazdy zostały zamówione przez regionalnego przewoźnika ze Słowacji. Według zawartej umowy tabor przed dotarciem do nowego właściciela miał zostać zmodernizowany w zakładach ZNTK „Mińsk Mazowiecki”, ale ostatecznie dwa sprowadzone już do Polski pojazdy DH o numerach 3222 i 3226 pozostały na terenie ZNTK w Paterku, a dwa wagony DH1 trafiły do Ameryki Południowej. W międzyczasie ofertę zakupu złożył również przewoźnik czeski, ale ostatecznie pojazdy z Holandii w łącznej liczbie 46 sztuk (19 wagonów DH1 i 27 zespołów DH2) trafiły do Polski, Argentyny i Rumunii.
Polska.
Na początku 2009 spółka Sigma Tabor zainteresowała się wystawionymi na sprzedaż pojazdami "Wadloper". Przedsiębiorstwo, pomimo braku zamówienia na nie, chciało je pozyskać w celu wynajęcia krajowym przewoźnikom. Początkowo planowano kupno 17 wagonów DH1 i 29 zespołów DH2, ale ostatecznie z powodu trudności finansowych zamawiającego do Polski dostarczono mniej pojazdów. W maju spółka zakupiła pierwsze 3 pojazdy (1 zespół DH2 i 2 wagony DH1), a w lipcu kolejnych 7 (6 zespołów DH2 i 1 wagon DH1).
Sigma Tabor zleciła dostosowanie sprowadzonych pojazdów do polskich warunków zakładom ZNTK Poznań należącym do grupy Sigma. W ramach modernizacji zmieniono rozplanowanie wnętrza, wymieniono siedzenia, zastosowano ich wandaloodporne obicia, wymieniono okładziny wewnętrzne ścian, wykładziny podłogowe i oświetlenie wnętrza oraz zamontowano klimatyzację kabin maszynisty. Zmodernizowano układy hydrauliczne i instalację wentylacji wymuszonej części pasażerskiej. Zainstalowano nowe reflektory czołowe, instalację sygnalizacji przeciwpożarowej i dźwiękowy sygnał ostrzegawczy, a także SHP, radio-stop z radiotelefonem, czuwak aktywny, prędkościomierz elektroniczny oraz stopnie uchylne umożliwiające obsługę peronów o wysokości 300 mm. Po przeprowadzonej naprawie połączonej z modernizacją, polonizacją i wymianą wybranych elementów na nowe, ZNTK Poznań uzyskały homologację pojazdów DH1 i DH2 oraz oszacowały długość ich eksploatacji na około 10–15 lat.
W pierwszej turze poznański zakład zmodernizował 3 sztuki DH2 i 1 pojazd DH1, natomiast kolejne "Wadlopery" przebudowano w ZNTK w Paterku. W 2009 skład SN83-001 zaprezentowano na targach Trako w Gdańsku.
11 czerwca 2010 Przewozy Regionalne rozpoczęły próbną eksploatację pierwszych dwóch pojazdów. Wagon DH1 obsługiwał połączenie Chojnice – Szczecinek, a zespół DH2 jeździł na trasie Chojnice – Tczew. W tym samym roku wszystkie przebudowane pociągi (3 zespoły SN83 i 1 wagon SN82) trafiły do Zakładu Pomorskiego Przewozów Regionalnych w Gdyni. Do jesieni 2012 obsługiwały one połączenia:
W sierpniu 2010 zespół SN83-004 wydzierżawiono Kolejom Mazowieckim. 21 lutego 2011 pojazd obsługiwał pociąg nr 70321 relacji Ostrołęka – Tłuszcz i na przejeździe kolejowo-drogowym na szlaku Ostrołęka – Pasieki skład uderzył w samochód ciężarowy. Po naprawie jednostka została przekazana Przewozom Regionalnym i dołączyła do pojazdów obsługujących połączenia w rejonie Chojnic.
Do połowy 2012 zmodernizowano i nadano polskie oznaczenia łącznie 3 wagonom DH1 i 4 zespołom DH2.
W połowie 2012 wynajmem 8 pojazdów zainteresowały się Koleje Śląskie. Na przełomie listopada i grudnia 2012 przewoźnik zawarł z Sigma Tabor umowę przewidującą leasing 3 wagonów SN82 i 5 zespołów SN83. W celu realizacji zamówienia zmodernizowano kolejne 3 pojazdy serii SN83: 005 i 007 przebudowano w ZNTK Paterek, natomiast w HCP-FPS zmodernizowano zespół SN83-006 oraz dokonano przeglądów i przemalowano w barwy przewoźnika kursujące dotychczas w barwach właściciela pojazdy SN82-001 oraz SN83-001 i 004. Na teren HCP-FPS sprowadzono również pociągi o numerach 3115 i 3215, jednak nie zmodernizowano ich. Między 8 a 19 grudnia 2012 rozpoczęto eksploatację 7 z 8 zamówionych pojazdów. Ostatni, którym był zespół SN83-007, ze względu na usterki zgłaszane podczas odbiorów końcowych przeprowadzanych od 20 grudnia 2012, został ostatecznie odebrany i włączony do eksploatacji 15 stycznia 2013. "Wadlopery" skierowano do obsługi połączeń:
19 lipca 2013 miała miejsce jazda próbna zespołu SN83-006, ale ostatecznie nie wszedł on do eksploatacji. Pod koniec 2014 Koleje Śląskie wycofały z użytku wszystkie pojazdy serii SN82 i SN83.
Problem własności i próby sprzedaży.
W połowie 2012 Koleje Śląskie zainteresowały się "Wadloperami", gdyż wówczas obsługiwały tylko jedną linię, a od grudnia tamtego roku chciano im powierzyć realizację kolejowych przewozów pasażerskich w całym województwie śląskim. Z tego powodu rozpoczęto poszukiwania jakiegokolwiek taboru i wtedy Sigma Tabor wyszła z propozycją sprowadzenia m.in. tych pojazdów. Następnie Koleje Śląskie powołały spółkę-córkę Inteko, która była odpowiedzialna m.in. za pośrednictwo w sprawach taborowych przewoźnika. Jej prezes nie był jednak zatrudniony, tylko otrzymał umowę o doradztwo, co później doprowadziło do konfliktu interesów. Spółka została dokapitalizowana przez przedsiębiorstwa prowadzone przez prezesa i jego znajomych, przez co Koleje Śląskie straciły sporą część udziałów i w związku z tym kontrolę nad Inteko. Wówczas spółka-córka zaczęła zawierać niekorzystne dla niej umowy i generować straty. Następnie Inteko wyemitowało obligacje, które nabył Fundusz Górnośląski i Koleje Śląskie, gwarantem natomiast zostało Górnośląskie Przedsiębiorstwo Wodociągów. Zaciągnięte zostały także kredyty poręczone przez KŚ oraz GPW, które w zabezpieczeniu otrzymało tabor. Inteko nie miało jednak z czego spłacić długów, dlatego GPW w wyniku przewłaszczenia otrzymało prawo m.in. do czterech "Wadloperów". Ze względu na przeprowadzone modernizacje i polonizacje pojazdów, ich własność została jednak rozmyta i stała się przedmiotem sporów.
23 lipca 2013 GPW zostało właścicielem jednostki SN83-003, a we wrześniu i grudniu tego samego roku dwóch niezmodernizowanych pojazdów odstawionych na terenie HCP-FPS.
27 stycznia 2015 Komornik Sądowy przy Sądzie Rejonowym w Brzegu poinformował, że 5 lutego na terenie bocznicy zlikwidowanego Śląskiego Zakładu Przewozów Regionalnych na licytację zostanie wystawiony m.in. jeden wagon DH1 (SN82-002) i dwa zespoły DH2 (SN83-003 i 004). Ostatecznie do licytacji jednak nie doszło. Na 3 września Komornik Sądowy przy Sądzie Rejonowym w Oleśnicy zapowiedział licytację 2 wagonów DH1 (SN82-001 i 003) i 4 jednostek DH2 (SN83-001, 005, 006 i 007), zaś na 18 listopada Komornik Sądowy przy Sądzie Rejonowym dla m.st. Warszawy zaplanowała licytację wagonu SN82-002 i zespołu SN83-004. 8 listopada 2016 zespół ten ponownie próbował sprzedać na drodze licytacji brzeski komornik.
30 czerwca 2016 GPW podjęło pierwszą próbę sprzedaży dwóch pojazdów odstawionych na terenie HCP-FPS. 14 lipca 2016 przedsiębiorstwo zapowiedziało, że 28 lipca odbędzie się kolejna licytacja tego taboru. 24 sierpnia 2016 następna taka licytacja została zapowiedziana na 8 września. 29 grudnia przedsiębiorstwo ponownie wystawiło na sprzedaż te pojazdy, ale tym razem w formie przetargu z terminem składania ofert ustalonym na 13 stycznia 2017. Podczas ostatniej, czwartej próby sprzedaży pojazdy zostały zakupione w celu zezłomowania. 
14 kwietnia 2017 natomiast GPW zapowiedziało na 4 maja licytację m.in. pojazdu SN83-003, który ostatecznie również nie został wówczas sprzedany. Kolejne aukcje tego składu zapowiadano na 8 czerwca i 21 lipca, zaś 18 sierpnia ponownie ogłoszono przetarg z terminem do 14 września. Na przełomie 2017 i 2018 przeprowadzono piąte z kolei postępowanie, w którym udział wzięło trzech oferentów. Za najkorzystniejszą uznano propozycję przewoźnika SKPL Cargo, który ostatecznie kupił zespół SN83-003 i inne dwa pojazdy należące do GPW.
Nowe życie w SKPL Cargo.
11 stycznia 2018 roku SKPL kupiło od Górnośląskiego Przedsiębiorstwa Wodociągów, który następnie przeszedł naprawę. Po ponad czterech latach przerwy SN83-003 jako pierwszy pojazd z serii Duwag Wadloper powrócił z powrotem do ruchu w sierpniu tego samego roku otrzymując nowe malowanie przewoźnika. W 2019 roku SKPL zwiększył swoją flotę Duwag Wadloperów kupując SN83-004 i SN82-002, który następnie 5 lipca został przetransportowany z bazy Kolei Śląskich w Katowicach do Zagórza w celu naprawy. Naprawę wagonu motorowego SN82-002 ukończono we wrześniu. W listopadzie 2019 roku SKPL zakupił dwie SN83 o numerach 002 i 004. Ten ostatni podobnie jak w przypadku SN82-002 został przetransportowany z Katowic do Zagórza gdzie przeprowadzono jego naprawę. Wkrótce zakupiono SN82-001, SN83-006 i SN83-007, które zostały przetransportowane do bazy przewoźnika w Ostrowie Wielkopolskim. Następnie w lutym 2020 roku zakupiono ostatnie pojazdy SN82-003 i SN83-005 wykupując ostatecznie całą flotę Wadloperów od komornika. 
W kwietniu 2020 roku zakończono naprawę SN82-003 i od 21 kwietnia może obsługiwać ruch pasażerski.
Pojazdy eksploatowane przez SKPL posiadają swoje imiona, a są to:
DH1:
DH2:
Pozostałe pojazdy SN83 nie otrzymały jeszcze własnych imion ze względu na brak przeprowadzonych napraw i przemalowania. Pod koniec stycznia 2022 roku w ramach 30 finału akcji WOŚP na cele charytatywne przekazano możliwość nadania swojego imienia na jednostce SN83-001.
4 lutego 2020 roku Koleje Dolnośląskie podpisały umowę z SKPL na dzierżawę pojazdów: SN82-002 i SN83-003. Informacje te potwierdził SKPL dzień później na swoim Facebooku. Pojazdy jeździły w połączeniach KD od lutego do końca kwietnia, kiedy to ich dzierżawa została wstrzymana w związku z obostrzeniami pandemii COVID-19 do 7 września kiedy oba pojazdy wróciły na Dolny Śląsk, gdzie były eksploatowane przez rok do czasu przeniesienia SN83-003 do Podlaskiego zakładu Polregio i SN82-002 do Pomorskiego. 
12 września SN83-004 został wyleasingowany przez Pomorski zakład Polregio w celu obsługi połączeń na Pomorzu. 
W lutym 2021 roku do Podlaskiego Zakładu Polregio trafiły również dwa SN82 o numerach 001 i 003
6 października 2021 roku lubuski zakład Polregio wynajął dwie SN82 do obsługi połączenia Gorzów Wielkopolski – Zbąszyń, na których często były używane SA105. Docelowo wynajem Wadloperów ma poprawić komfort podróży z uwagi na to, że pojazdy te są bardziej pojemne w porównaniu z młodszymi Trampami, które mogą przewieść nie więcej niż 50 pasażerów. 7 lutego 2022 roku w województwie lubuskim obsługę rozpoczął również SN83-007.
Argentyna / Urugwaj.
W połowie 2009, gdy polska Sigma Tabor ze względów finansowych nie była w stanie zakupić pierwotnie zakładanej liczby holenderskich pojazdów, zamówienie na nie złożyły również koleje Argentyny i Urugwaju. Pociągi do Ameryki Południowej transportowano drogą morską. 11 czerwca 2011 na pokładzie statku Thor Light dotarło 10 dwuwagonowych zespołów DH2 o numerach: 3201, 3203, 3204, 3205, 3209, 3211, 3212, 3213, 3217 i 3221. Zakupiono i dostarczono również 15 wagonów DH1. Pojazdy otrzymały biało-niebieskie barwy zbliżone do malatury Kolei Śląskich.
W ostatni weekend lipca 2011 skład 3203 został przetransportowany do stacji w Concordii, skąd 6 sierpnia wyruszył w jazdę próbną do Salto. Odcinek ten od 26 lat był wykorzystywany jedynie w ruchu towarowym.
29 sierpnia 2011 na stacji kolejowej w Salto uroczystego otwarcia połączenia transgranicznego o nazwie "Pociąg Wolnych Narodów" (hiszp. "Tren de los Pueblos Libres") dokonali prezydenci obydwu państw – Cristina Fernández de Kirchner i José Mujica. 9 września planowano rozpoczęcie przewozów, ale ostatecznie tego dnia miał miejsce przejazd dla władz i dziennikarzy. Pociąg wyjechał o godz. 8.00 z Pilar, a około południa w okolicach Médanos na południu prowincji Entre Ríos uległ awarii. Opóźnienie spowodowane uszkodzeniem zbiornika paliwa wyniosło kilka godzin. O godz. 19.00 skład dotarł do Concordii, gdzie rozkładowo miał się zjawić o godz. 16.30. O godz. 21.00 na stacji Midland w Salto opóźnienie wynosiło cztery godziny. Do Paso de los Toros pojazd dotarł rano następnego dnia.
We wrześniu 2011 kontynuowano jazdy testowe, z których trzecia miała miejsce 20 września. Pociąg o numerze 3201 z władzami na pokładzie wyruszył o godz. 8.00 z Pilar, do Basavilbaso dotarł o godz. 14.40, a 10 minut później ruszył w dalszą podróż do Paso de los Toros.
23 września 2011 o godz. 8.18 na trasę Pilar – Paso de los Toros wyjechał pierwszy pociąg pasażerski. Dowiózł on pasażerów do Salto będącej pierwszą stacją po urugwajskiej stronie, a następnie przejechał pusty do Paso de los Toros, gdyż nowe połączenie wówczas nie otrzymało jeszcze pozwolenia urugwajskiego ministerstwa transportu na całą trasę. Rano 26 września skład wyruszył w drogę powrotną. 30 września miał miejsce pierwszy przejazd z pasażerami na całej trasie.
7 października 2011, podczas trzeciego pasażerskiego przejazdu pociągu z Argentyny do Urugwaju, miał miejsce wypadek. Około godz. 18.30 na przejeździe kolejowo-drogowym w Concordii taksówka jadąca ulicą De los Viñedos uderzyła w skład o numerze 3221. Taksówkarz jechał sam, natomiast w pociągu podróżowało 51 osób. Nikomu nic się nie stało i skład dojechał do stacji w Salto, skąd po 20 minutach postoju wyruszył w dalszą podróż.
W kolejnym etapie eksploatacji linia miała połączyć Buenos Aires z Montevideo, ale ostatecznie do tego nie doszło. Wraz z początkiem listopada 2011 relację skrócono do Paysandú, a w marcu 2012 usługi ponownie ograniczono do odcinka Pilar – Salto.
2 maja 2012 wygasła umowa pomiędzy argentyńskim przewoźnikiem Trenes de Buenos Aires i ministerstwem transportu Urugwaju. Ponadto w związku z wypadkiem mającym miejsce 22 lutego 2012, w którym śmierć poniosło 51 osób, operator utracił koncesję, co doprowadziło do decyzji o zawieszeniu połączenia. 28 maja 2012 zostało ono definitywnie zlikwidowane.
W czerwcu 2012 pięć dwuwagonowych składów obsługujących "Pociąg Wolnych Narodów" zostało odstawionych w okolicach stacji w Pilar. Pozostawały tam do II połowy 2014, do kiedy to niszczały, malowano na nich graffiti i dokonywano innych aktów wandalizmu.
8 listopada 2016 zapowiedziana została licytacja 10 wagonów DH1 należących do przewoźnika TBA, który zbankrutował.
Argentyna / Paragwaj.
W listopadzie 2014 zapowiedziano uruchomienie połączenia kolejowego między argentyńskim Posadas i paragwajskim Encarnación. Trasa ta miała być obsługiwana przez prywatnego operatora Casimiro, który otrzymał od państwa koncesję bez przetargu. Planował on do tego celu wykorzystać składy "Wadloper", które wcześniej obsługiwały połączenie z Urugwajem, a następnie zostały odstawione w Pilar. Wstępnie zakładano częstotliwość kursowania na poziomie 20 minut.
10 listopada jeden z dwuczłonowych pojazdów tego typu odbył jazdę próbną z Basavilbaso do Posadas, natomiast 5 grudnia zaprezentowano go w barwach przewoźnika na budowanej wówczas stacji w Posadas.
Uruchomienie połączenia pierwotnie zaplanowano na 22 grudnia 2014, ale ostatecznie odcinek uruchomiono 31 grudnia 2014. Na mocy umowy pomiędzy przedsiębiorstwem prywatnym i przewoźnikiem państwowym trasa ta wiodąca przez most San Roque González de Santa Cruz jest obsługiwana przez Trenes Argentinos dwoma składami DH2 będącymi własnością Casimiro. Kursują one codziennie od godz. 7.00 do godz. 19.00 z częstotliwością 30 minut. Rozkładowy czas przejazdu wynosi 8 minut. 
Od 8 do 13 lipca 2015 pociągi kursowały przez całą dobę w związku ze wzmożonym ruchem wywołanym wizytą papieża Franciszka w stolicy Paragwaju – Asunción.
Między 20 sierpnia a 7 września 2015 kursowanie pociągów między Argentyną i Paragwajem było zawieszone.
Rumunia.
Do Rumunii trafiło 13 zespołów typu DH2, z których 7 zmodernizowano w Cluj. Nadano im oznaczenie 78-32 i pomalowano na kolor ceglasty.
"Wadlopery" w Rumunii są eksploatowane przez spółkę Transferoviar Călători wchodzącą od 2010 w skład Transferoviar Grup. Wraz z pozostałym taborem spółki, na który składają się pojazdy serii 76-14 i 76-24, obsługują one połączenia:

</doc>
<doc id="2276789" url="https://pl.wikipedia.org/wiki?curid=2276789" title="Fossá">
Fossá

Fossá – opuszczona wioska na Wyspach Owczych, na wyspie Borðoy, na północ od Norðdepil. Miejscowość leży w pobliżu miejsca, gdzie kilka wodospadów spotykają się z morzem, stąd nazwa. Fossá została założona około roku 1860 jako "niðursetubygd" (norw. "nedsettelsesbygd" miejscowość 'redukująca' ), ale teraz jest opuszczona.

</doc>
<doc id="2276793" url="https://pl.wikipedia.org/wiki?curid=2276793" title="Pokusa (film 1936)">
Pokusa (film 1936)

Pokusa ("Desire") – amerykański film z 1936 roku.
"Pokusa" jest nową wersją niemieckiego filmu "Die Schönen Tage von Aranjuez". Rolę Carlosa miał zagrać oryginalnie John Gilbert, jednak aktor zmarł na tydzień przed rozpoczęciem zdjęć i zastąpił go John Halliday. "Pokusa" okazała się sukcesem kinowym.
Obsada.
i inni. 

</doc>
<doc id="2276795" url="https://pl.wikipedia.org/wiki?curid=2276795" title="SR51">
SR51

SR51 – wagony rewizyjne używane przez PKP, DR i ČSD a po zjednoczeniu Niemiec również przez DB. Obecnie są wycofane z użytku.
Historia.
Geneza.
Po drugiej wojnie światowej polska kolej był elektryfikowana w bardzo dużym tempie. W 1948 rząd podjął uchwałę o elektryfikacji linii Warszawa-Gliwice wraz z odgałęzieniem do Łodzi. W tym czasie polski przemysł nie produkował żadnych pojazdów elektrycznych&lt;ref name="ŚK6/2009"&gt;&lt;/ref&gt;. Dodatkowo nie produkowano jednostek rewizyjnych sieci trakcyjnej. W tej sytuacji rząd zadecydował o imporcie takich pojazdów z NRD, która miała znacznie większe doświadczenie w obsłudze linii zelektryfikowanych. W 1950 podjęto współpracę ze wschodnioniemiecką firmą VEB Waggonbau. W podobnej sytuacji znajdowała się Czechosłowacja, która również była zainteresowana importem takich maszyn.
PKP.
Pierwszym zarządem który otrzymał wagony rewizyjne SR51 były PKP. Pierwsze dwa z ośmiu wagonu zostały dostarczone już w 1954, pozostałe rok później. Początkowo nosiły oznaczenie 090 lecz już w 1960 zostały zmienione na SR51. Pojazdy SR51, mimo że zostały zaprojektowane do konserwacji sieci trakcyjnej, początkowo służyły głównie przy elektryfikacji szlaków kolejowych. Pierwszy pojazd tej serii został skasowany już w 1979 po 24 latach pracy, natomiast SR51-05 jako ostatni czynny pojazd tej serii został wycofany w 1996 roku. W ostatnich latach pojazd ten pracował bez napędu własnego jako wagon pomiarowy.
Źródło:
DR.
Koleje wschodnioniemieckie w latach 1956-1958 otrzymały pięć wagonów rewizyjnych, które różniły się od eksportowanych technicznymi szczegółami platformy roboczej. Dodatkowo wagony wyprodukowane w 1958 roku otrzymały mocniejszy silnik wyprodukowany przez zakłady VEB Dieselmotorenwerk Berlin-Johannisthal. Były wykorzystywane do utrzymania sieci trakcyjnej. Wagony zostały wyposażone w pantograf pomiarowy, obracaną mechanicznie platformę roboczą oraz dodatkowo składaną drabinę o wysokości dziewięciu metrów. Podwójne drzwi przesuwne prowadziły bezpośrednio do pomieszczenia warsztatu, po lewej stronie znajdowała łazienka z toaletą i umywalką. Po prawej stronie znajdowały stoły i szafki boczne na ścianie oraz wieża obserwacyjna ogrzewana piecem koksowniczy, Obok znajdowało się wejście do kabiny maszynisty. Między drzwiami wejściowymi zlokalizowana była klapa w podłodze umożliwiająca dostęp do silnika. Przejście do łazienki umożliwiał krótki korytarz z drzwiami prowadzący do salonu ze stołem, czterema krzesłami i szafką. Druga kabina maszynisty była oddzielona od salonu drzwiami. Obok zlokalizowano wejście na platformę naprawczą. Pantograf pomiarowy jest nad kabiną maszynisty. Wagony otrzymały początkowo oznaczenie ORT 135.7 później zostało zmienione najpierw w 1970 roku na 188.0 a w 1992 roku na 708.0. Wagony te zostały ostatecznie odstawione w połowie lat 90. Zostały zachowane trzy wagony rewizyjne.
ČSD.
Największą partię tych wagonów (20 sztuk) kupiła Czechosłowacja, która wcześniej miała jeden podobny pojazd serii 890. Pojazdy te były produkowane w latach 1957-1961 i dostały oznaczenie M144.0. Początkowo Czesi kupi 6 kompletnych pojazdów. Później jednak zamawiali je bez silnika i montowali w nie silniki Tatra 301, które były najmocniejszymi silnikami występującymi w tych pojazdach. W połowie lat 70 Czechosłowacja zakupiła nowocześniejsze wagony rewizyjne, jednakże seria M144.0 nadal była na służbie. W 1988 nastąpiła zmiana oznaczeń na 891. W połowie lat 90 nastąpiła kasacja prawie całej serii. Obecnie został zachowany jedynie pojazd 891.016, który jest w słabym stanie technicznym.
DB.
Pojazdy tej serii pojawiały się na DB dopiero po zjednoczeniu Niemiec. Wycofane zostały z eksploatacji w połowie lat 90.
Konstrukcja.
Pudło.
Pudło wagonu było stalowe, samonośne. Konstrukcja ścian opierała się na szkielecie stalowym wykonanym z walcowanych kształtowników natomiast poszycie w profili giętych blach stalowych. Podłoga została wykonana z blachy falistej na której została ułożona podłoga z desek. Wnętrze wagonu zostało wykończone płytami pilśniowymi. System ten jest standardową konstrukcją ścian wagonów pasażerskich, budowanych ówcześnie. Jedyną izolacją termiczną było powietrze pomiędzy połaciami bocznymi. Pudło miało po jednej parze drzwi umieszczonych centralnie na ścianie bocznej. Drzwi były dwuskrzydłowe przesuwne w szczeliny boczne, takie rozwiązanie jest stosowane między innymi w EN57. Wagon SR51 miał obie osie nieskrętne przymocowane na zawieszeniu resorowym do pudła. Zawieszenie stanowiły jedynie resory dziewięciopiórowe.
Na obu końcach wagonu znajdowały się kabiny sterownicze, wyposażone w cztery okna. Kabiny sterownicze nie miały dodatkowych drzwi bezpośrednio na zewnątrz.
Silnik i układ napędowy.
Pojazdy serii SR51 miały różne rodzaje silników w zależności od wersji. Egzemplarze będące na stanie PKP miały najsłabszą wersję silnikową. Napędzały je silniki wysokoprężne EM6-20-7 produkcji wschodnioniemieckiej IFY. Moc maksymalna tej jednostki napędowej wynosiła 105KM (77,3kW), wagony niemieckie miały silniki 6 KVD o mocy maksymalnej 135KM natomiast dwa ostatnie silniki o mocy 150KM, jednostki czechosłowackie Tatra 301 o mocy maksymalnej 155KM. Silnik przekazywał napęd za pomocą przekładni mechanicznej Mylius cv2, która, mimo że została wynaleziona w 1922 roku, to wciąż była dobrą i niezawodną konstrukcją. Przekładnia miała 4 biegi, których przełączanie umożliwiało sprzęgło kołowe. Następnie napęd za pomocą wału Cardana był przekazywany na jedną oś. Układ napędowy pozwalał na rozwinięcie prędkości maksymalnej 70km/h, niezależnie od mocy silnika.
Urządzenia na dachu.
Na dachu SR51 znajdował się pantograf pomiarowy, który został zamontowany nad osią. Po drugiej stronie dachu znajdowała się wieżyczka pozwalająca na obserwację sieci trakcyjnej i jej współpracy z pantografem pomiarowym. Wieżyczka posiadała klapę górną umożliwiającą wyjście na dach pojazdu. Centralną część dachu zajmował pomost stały, który był wykorzystywany podczas robót.
Ogrzewanie.
Jednostka była dostosowana do pracy zimowej. Ogrzewanie zapewniał kocioł żebrowy HKW19 ogrzewający wodę, która była doprowadzana do grzejników. Do układu można było podłączyć chłodzenie silnika co powodowało z jednej strony, działanie motoru jako dodatkowego kotła a z drugiej nagrzewało zimny silnik przed startem.
Malowanie i oznakowanie.
Malowanie.
Malowanie PKP obiegało od malowania fabrycznego i było typowe dla służby ruchu w Polsce. Wagon był cały niebieski z cienkim żółtym pasem pod okiennym na całej długości pojazdu oprócz drzwi. Fragment ostoi pomiędzy zderzakami był pomarańczowy. Od strony pantografu na obu ścianach bocznych znajdował się biały napis "DO UTRZYMANIA SIECI TRAKCYJNEJ".
W pozostałych zarządach pojazdy te miały czerwone barwy, typowe dla DR. W czechosłowackich pojazdach obok drzwi była wymalowana pięcioramienna gwiazda.
Oznakowanie.
W Polsce początkowo wagony nosiły oznaczenie literowe Ms oraz liczbowe 090. Oznaczenie literowe oznaczało tylko wagon motorowy dwuosiowy natomiast liczbowe nie precyzowało nawet liczby osi. Po reformie w 1960 wagony dostały oznaczenie SR51, które nosiły do końca służby. Teoretycznie wagon powinien mieć oznaczenie SR50.

</doc>
<doc id="2276800" url="https://pl.wikipedia.org/wiki?curid=2276800" title="Puchar Konfederacji w piłce nożnej 2013">
Puchar Konfederacji w piłce nożnej 2013

Puchar Konfederacji 2013 został rozegrany w Brazylii. Turniej był próbą generalną przed odbywającymi się w tym kraju w 2014 roku Mistrzostwami Świata. Mecz otwarcia odbył się w Brasílii 15 czerwca 2013, a finał 30 czerwca 2013 w Rio de Janeiro. Ponadto mecze turniejowe zorganizowano w Fortalezie, Recife, Salvadorze i Belo Horizonte.
Sędziowie.
Trójki sędziowskie zostały przedstawione przez FIFA 13 maja 2013r.
Faza finałowa.
Finał.
 
ZDOBYWCA PUCHARU KONFEDERACJI 2013
BRAZYLIA CZWARTY TYTUŁ
Strzelcy.
Gole samobójcze

</doc>
<doc id="2276801" url="https://pl.wikipedia.org/wiki?curid=2276801" title="SR52">
SR52

SR52 – wagony rewizyjne kupione przez PKP. Obecnie są wycofane z użytku.

</doc>
<doc id="2276802" url="https://pl.wikipedia.org/wiki?curid=2276802" title="SR53">
SR53

SR53 – spalinowy wagon rewizyjny wyprodukowany w latach 1965–1973 przez Zakłady Naprawcze Taboru Kolejowego Lubań Śląski w liczbie 5 egzemplarzy specjalnie dla Polskich Kolei Państwowych.
Historia.
Geneza.
W latach 1954–1955 i 1957 zakłady Waggonbau Görlitz wyprodukowały dla Polskich Kolei Państwowych 8 dwuosiowych wagonów serii SR51 i 4 czteroosiowe SR52 służące do diagnostyki i konserwacji sieci trakcyjnej. W latach 60. w Polsce prowadzono intensywną rozbudowę sieci, ale mimo to niemieckie pojazdy pozostawały jedynymi tego rodzaju użytkowanymi w kraju. Na pociągi sieciowe zaczęto adaptować wycofane kryte wagony towarowe, a później również osobowe, które ciągnięte były przez parowozy bądź spalinowozy. Rozwiązanie to jednak nie było odpowiednie, dlatego zdecydowano o zaprojektowaniu nowego pojazdu.
Projekt i produkcja.
W 1964 Zakład Pojazdów Szynowych Centralnego Ośrodka Badań i Rozwoju Techniki Kolejnictwa z Warszawy opracował projekt lekkiego dwuosiowego wagonu spalinowego do utrzymania sieci trakcyjnej przeznaczony dla PKP, a następnie jego dokumentację techniczną wykonało Biuro Konstrukcyjne COBiRTK z siedzibą w Poznaniu. Ze względu na brak krajowego podpodłogowego silnika spalinowego koncepcja ta była jak na ówczesne czasy dość prymitywna, w związku z czym produkcję seryjną tych pojazdów planowano powierzyć Zakładom Naprawczym Taboru Kolejowego z Lubania Śląskiego o ograniczonych wówczas możliwościach wykonawczych.
W 1965 ZNTK Lubań wyprodukowały prototypowy wagon oznaczony jako SR53-01, a następnie przeprowadzono jego testy pod nadzorem ZPS COBiRTK. W 1970 w konstrukcji pojazdu wprowadzono modyfikacje, po czym w latach 1972–1973 w tym samym zakładzie zbudowano kolejne 4 wagony tej serii.
W I połowie lat 70. opracowano projekt pojazdów serii SR71, a w 1974 również w ZNTK Lubań rozpoczęto ich produkcję, w związku z czym zaniechano budowy następnych wagonów SR53.
Konstrukcja.
Wagon jest przeznaczony do transportu 8-osobowej brygady technicznej, której zadaniami są prace związane z kontrolą, utrzymaniem i naprawą sieci trakcyjnej. Pojazd jest ruchomym warsztatem wyposażonym w podnoszony hydraulicznie pomost roboczy, pantograf pomiarowy i kopułę na dachu do jego obserwacji.
Dwuosiowy pojazd SR53 wyposażono w wysokoprężny silnik spalinowy typu S53 o mocy 75 KM, który stosowany był w samochodach ciężarowych marki Star. Napęd przekazywany jest na jedną oś za pomocą przekładni wykorzystującej koła zębate zastosowane w samochodzie ciężarowym Żubr. Skrzynia biegów natomiast jest zmodyfikowaną wersją skrzyni montowanej w Żubrze, w której względem oryginału zmieniono niektóre przełożenia oraz zastosowano pneumatyczne sterowanie włączaniem biegów.
Prędkość maksymalna wagonu wnosi 65 km/h, natomiast prędkość minimalna wykorzystywana podczas pracy przy sieci trakcyjnej 5 km/h.
Eksploatacja.
Polskie Koleje Państwowe rozpoczęły eksploatację wagonów serii SR53 w 1972. Pod koniec lat 70. Wschodnia Dyrekcja Okręgowa Kolei Państwowych eksploatowała 1 pojazd, natomiast na stanie Południowej i Północnej DOKP były po 2 egzemplarze.

</doc>
<doc id="2276803" url="https://pl.wikipedia.org/wiki?curid=2276803" title="Torjus Hansén">
Torjus Hansén

Torjus Hansén (ur. 29 października 1973 w Skien) – norweski piłkarz grający na pozycji środkowego obrońcy. Od 2005 roku jest piłkarzem klubu Odds BK.
Kariera klubowa.
Karierę piłkarską Hansén rozpoczął w amatorskim klubie Gulset IF. W 1993 roku przeszedł do Odds BK z rodzinnego miasta Skien. W 1988 roku awansował do kadry pierwszego zespołu i zadebiutował w jego barwach w drugiej lidze norweskiej. W Odds BK grał do końca 1998 roku, a na początku 1999 roku przeszedł do Lillestrøm SK, w którym występował na boiskach pierwszej ligi. W 2001 roku wywalczył z Lillestrøm wicemistrzostwo Norwegii.
W połowie 2002 roku Hansén został zawodnikiem niemieckiej Arminii Bielefeld. W Bundeslidze zadebiutował 24 sierpnia 2002 w wygranym 1:0 domowym meczu z VfL Wolfsburg. W Arminii grał przez sezon. Na koniec sezonu 2002/2003 spadł z tym klubem do drugiej ligi niemieckiej.
W połowie 2003 roku Hansén wrócił do Norwegii i został piłkarzem Rosenborga Trondheim. Zadebiutował w nim 27 lipca 2003 w zwycięskim 1:0 wyjazdowym meczu z Vålerenga Fotball. W latach 2003-2004 dwukrotnie z rzędu wywalczył z Rosenborgiem mistrzostwo Norwegii. W 2003 roku zdobył też Puchar Norwegii.
W 2005 roku Hansén wrócił do zespołu Odds BK. W 2007 roku spadł z nim z pierwszej do drugiej ligi, a od 2009 roku ponownie występuje w norweskiej pierwszej lidze.
Kariera reprezentacyjna.
W reprezentacji Norwegii Hansén zadebiutował 20 listopada 2002 roku w wygranym 1:0 towarzyskim spotkaniu z Austrią. W kadrze narodowej od 2002 do 2003 rozegrał 3 mecze.

</doc>
<doc id="2276804" url="https://pl.wikipedia.org/wiki?curid=2276804" title="Torjus Hansen">
Torjus Hansen



</doc>
<doc id="2276805" url="https://pl.wikipedia.org/wiki?curid=2276805" title="I Loved a Soldier">
I Loved a Soldier

I Loved a Soldier – amerykański film z 1936 roku.
Podstawowe informacje.
Film miał być przeróbką "Hotelu Imperial" z 1927 roku z Polą Negri. Z powodu problemów ze scenariuszem i sprzeczek między Marleną Dietrich a Henrym Hathawayem produkcja została zawieszona po kilku tygodniach. Obraz nigdy później nie został ukończony.
W 1939 roku film został nakręcony ponownie z nową obsadą (główne role zagrali Isa Miranda i Ray Milland) i wydany pod tytułem "Hotel Imperial". Nie wykorzystano w nim żadnych ujęć "I Loved a Soldier" – oryginalny materiał uznaje się za zaginiony.

</doc>
<doc id="2276808" url="https://pl.wikipedia.org/wiki?curid=2276808" title="Daniela Galeotti">
Daniela Galeotti

Daniela Galeotti (ur. 22 marca 1977 w Livorno) – włoska lekkoatletka specjalizująca się w skoku wzwyż.
W 1994 zdobyła brązowy medal gimnazjady. Bez powodzenia startowała w młodzieżowym czempionacie Starego Kontynentu (1999) oraz w halowych mistrzostwach Europy (2000). Piąta zawodniczka światowych igrzysk wojska z 2003. Wielokrotnie stawała na podium mistrzostw Włoch oraz reprezentowała kraj w meczach międzypaństwowych. 
Rekordy życiowe: stadion – 1,92 (3 lipca 1999, Pescara); hala – 1,92 (19 lutego 2000, Walencja). 

</doc>
<doc id="2276811" url="https://pl.wikipedia.org/wiki?curid=2276811" title="Abathar Muzania">
Abathar Muzania

Abathar Muzania – istota anielska wymieniana w literaturze mandaizmu. Jest opisywany jako odpowiedzialny za "ważenie" dusz zmarłych za pomocą zestawu wag w celu określenia ich wartości. Jest także nazywany aniołem Gwiazdy Polarnej.

</doc>
<doc id="2276812" url="https://pl.wikipedia.org/wiki?curid=2276812" title="Malakula">
Malakula



</doc>
<doc id="2276813" url="https://pl.wikipedia.org/wiki?curid=2276813" title="Roman Amojan">
Roman Amojan

Roman Amojan (ur. 3 września 1983 w Erywaniu) – ormiański zapaśnik w stylu klasycznym, srebrny i brązowy medalista mistrzostw świata, dwukrotny mistrz Europy.
Występuje w kategorii do 55 kilogramów. Srebrny w 2009 roku i brązowy medalista mistrzostw świata w zapasach (2010). Na mistrzostwach Europy zdobył dwa złote (2006, 2011) i cztery srebrne krążki (2003, 2005, 2008, 2016). Piąty na igrzyskach europejskich w 2015. Pierwszy w Pucharze Świata w 2010 roku.

</doc>
<doc id="2276814" url="https://pl.wikipedia.org/wiki?curid=2276814" title="Leliwa V (herb szlachecki)">
Leliwa V (herb szlachecki)



</doc>
<doc id="2276815" url="https://pl.wikipedia.org/wiki?curid=2276815" title="Kocurowa Góra">
Kocurowa Góra

Kocurowa Góra (540 m) lub Jasień – góra w Grupie Żurawnicy w Beskidzie Małym, wznosząca się od północnego zachodu nad centrum Suchej Beskidzkiej. Pierwszą nazwę podaje mapa Compassu oraz przewodnik „Beskid Mały”, drugą mapa Geoportalu. 
Kocurowa Góra stanowi południowo-wschodnie zakończenie głównego grzbietu Pasma Żurawnicy, oddzielone płytkim lecz dość szerokim obniżeniem (przełęcz Kocurowa Góra) od położonej dalej na północny zachód Prorokowej Góry. Jej dość strome, zalesione w większości stoki opadają na wschód ku dolinie Skawy, na południe ku dolinie Stryszawki i na południowy zachód ku dolince potoku Błądzonka. Dość masywnym grzbiecikiem opada na południowy wschód w kąt dolin u zbiegu Skawy i Stryszawki, drugim zaś – znacznie mniej wyraźnym – ku północnemu wschodowi, w kierunku Zembrzyc.
Kocurowa Góra jest porośnięta lasem, ale na jej południowo-wschodnim grzbiecie znajduje się duża polana. Są tutaj pola uprawne i zabudowania należącego do Zembrzyce osiedla Bacowie. W lesie na południowy wschód od niego znajduje się Kaplica Konfederatów Barskich. U podnóży południowo-wschodniego cypla Kocurowej Góry znajduje się Zamek Suski z XVI wieku.

</doc>
<doc id="2276816" url="https://pl.wikipedia.org/wiki?curid=2276816" title="Leliwa VI (herb szlachecki)">
Leliwa VI (herb szlachecki)



</doc>
<doc id="2276817" url="https://pl.wikipedia.org/wiki?curid=2276817" title="Leliwa IV (herb szlachecki)">
Leliwa IV (herb szlachecki)



</doc>
<doc id="2276819" url="https://pl.wikipedia.org/wiki?curid=2276819" title="Aimé Laussedat">
Aimé Laussedat

Aimé Laussedat (1819-1907) – francuski geodeta i fotogrametra. Uważany jest on za twórcę fotogrametrii. Konstruował przyrządy fotogrametryczne i geodezyjne. Między innymi skonstruował on kamerę fotogrametryczną, za pomocą której wykonał pierwsze zdjęcia fotogrametryczne. Był profesorem Conservatoire des Arts et Métiers w Paryżu i członkiem Francuskiej Akademii Nauk.

</doc>
<doc id="2276820" url="https://pl.wikipedia.org/wiki?curid=2276820" title="Aime Laussedat">
Aime Laussedat



</doc>
<doc id="2276821" url="https://pl.wikipedia.org/wiki?curid=2276821" title="Chasan Barojew">
Chasan Barojew

Chasan Macharbiekowicz Barojew (ros. Хасан Махарбекович Бароев; ur. 1 grudnia 1982 w Duszanbe) – rosyjski zapaśnik w stylu klasycznym. Trzykrotny olimpijczyk. Mistrz olimpijski z Aten 2004, drugi w Pekinie 2008, czternasty w Londynie 2012 (kategoria 120 kg).
Występuje w kategorii do 120 kilogramów. Złoty medal w Mistrzostw Świata w 2003 i w Mistrzostw Świata w 2006, srebrny medalista Mistrzostw Świata w 2007. Na mistrzostwach Europy zdobył dwa złote (2007, 2011), dwa srebrne (2008, 2012) i brązowy medal (2006). Drugi w Pucharze Świata w 2003 i 2006; czwarty w 2008.
Mistrz Rosji w 2003, 2004, 2006 i 2010, trzeci w 2007 roku.

</doc>
<doc id="2276822" url="https://pl.wikipedia.org/wiki?curid=2276822" title="Kaplica Konfederatów Barskich na górze Jasień">
Kaplica Konfederatów Barskich na górze Jasień

Kaplica Konfederatów Barskich na górze Jasień – kaplica wyznania rzymskokatolickiego pod szczytem Kocurowej Góry (zwanej też górą Jasień) w Suchej Beskidzkiej. Znajduje się na wysokości ok. 500 m n.p.m. na południowo-wschodnim grzbiecie góry.
Niewielka kaplica jest budowlą murowaną, łączącą cechy architektury renesansowej z elementami gotyckimi i klasycystycznymi. Wzniesiona z miejscowego łamanego kamienia piaskowcowego na planie prostokąta o wymiarach 6x4 m, jednonawowa z niewielkim przedsionkiem, posiada w osi fasady kamienną wieżę z drewnianą, sześcioboczną sygnaturką z baniastym hełmem, o wysokości 12 m. Wewnątrz w ołtarzu kopia obrazu matki Boskiej Częstochowskiej.
Zbudowana została w 1773 r. na pamiątkę potyczki, jaką w czasie konfederacji barskiej w 1771 r. stoczyły tu oddziały konfederatów z wojskami rosyjskimi generała Suworowa. Według tradycji poległo w niej ok. 200 żołnierzy konfederackich, a do niewoli rosyjskiej miał się dostać Maurycy Beniowski. Obok kaplicy znajduje się symboliczna mogiła poległych konfederatów z krzyżem.
W latach 80. XX w. kaplica była miejscem manifestacji niepodległościowych miejscowego społeczeństwa. Obecnie corocznie 3 maja, w święto Matki Bożej Królowej Polski i 15 sierpnia, w święto Wniebowzięcia Najświętszej Maryi Panny, odprawiane są w kaplicy msze św. w intencji Ojczyzny.
Od Zamku w Suchej Beskidzkiej prowadzi do kaplicy znakowana ścieżka dydaktyczno-przyrodnicza. Istnieje też inne dojście – 
znakowana biało-niebiesko ścieżka spacerowa z suskiego osiedla Błądzonka w dolince potoku tej samej nazwy.

</doc>
<doc id="2276823" url="https://pl.wikipedia.org/wiki?curid=2276823" title="Pieśń nad pieśniami (film)">
Pieśń nad pieśniami (film)

Pieśń nad pieśniami ("The Song of Songs") – amerykański film dramatyczny z 1933 roku.
Podstawowe informacje.
Film jest adaptacją powieści "Das Hohe Lied" z 1908 roku niemieckiego pisarza Hermanna Sudermanna, wyreżyserowaną przez Rouben Mamoulian. Jest to tym samym pierwszy amerykański film Marleny Dietrich, który nie został nakręcony przez jej mentora, Josefa von Sternberga.

</doc>
<doc id="2276826" url="https://pl.wikipedia.org/wiki?curid=2276826" title="Kasan Barojew">
Kasan Barojew



</doc>
<doc id="2276827" url="https://pl.wikipedia.org/wiki?curid=2276827" title="1 Kompania Czołgów Lekkich Dowództwa Obrony Warszawy">
1 Kompania Czołgów Lekkich Dowództwa Obrony Warszawy

1 Kompania Czołgów Lekkich Dowództwa Obrony Warszawy – pododdział broni pancernych Wojska Polskiego w II Rzeczypospolitej, improwizowany w czasie kampanii wrześniowej 1939 roku.
1 kczl DOW w kampanii wrześniowej.
Rano 2 września 1939 roku w Twierdzy Modlin komendant Szkoły Podchorążych Broni Pancernych, mjr Bronisław Brągiel polecił oficerowi wyszkolenia, kpt. Feliksowi Michałkowskiemu zabrać wszystkie sprawne czołgi lekkie, pozostałe po przeprowadzonej w Centrum Wyszkolenia Broni Pancernych mobilizacji i zameldować się następnego dnia w 3 batalionie pancernym w Warszawie.
W dniu 2 września 1939 roku około godz. 20.00 kapitan Michałkowski na czele siedmiu czołgów lekkich 7TP, w wersji dwuwieżowej, wyruszył do stolicy. Przed Nowym Dworem Mazowieckim kolumna została zaatakowana przez samoloty Luftwaffe, w związku z czym dowódca pododdziału nakazał kontynuowanie marszu bocznymi drogami. W trakcie marszu został utracony jeden czołg.
Następnego dnia w Warszawie kompania została podporządkowana dowódcy Grupy Operacyjnej Obrony Warszawy, gen. bryg. Walerianowi Czumie. Kompania otrzymała kryptonim „Kula”, a jej skład został uzupełniony plutonem czołgów z 3 batalionu pancernego. Kapitan Michałkowski otrzymał rozkaz rozlokowania kompanii w ogrodzie Krasińskich, gdzie miała stanowić odwód przeciwpancerny nr 1 dowódcy Grupy Operacyjnej. Dowódca zorganizował kompanię w dwa plutony po pięć czołgów oraz patrol reperacyjny. Kompania posiadała łącznie jedenaście czołgów, dwa ciężkie karabiny maszynowe wzór 1930 do obrony przeciwlotniczej oraz dwa samochody ciężarowe w patrolu reperacyjnym (Fiat 621 i Praga).
5 września 1939 roku kompania weszła w skład Grupy Pancerno-Motorowej Dowództwa Obrony Warszawy. 7 września pluton por. Sempolińskiego prowadził działania jako patrol rozpoznawczy w kierunku Wyszkowa, gdzie nawiązał kontakt z dowódcą 1 DP Leg.
Etat.
Etat kompanii odtworzony na podstawie samodzielnych i ograniczonych kompanii czołgów lekkich:

</doc>
<doc id="2276829" url="https://pl.wikipedia.org/wiki?curid=2276829" title="Prorokowa Góra">
Prorokowa Góra

Prorokowa Góra (584 m) – góra w Grupie Żurawnicy w Beskidzie Małym.
Wznosi się w północno-wschodniej części pasma, w jego głównym grzbiecie, pomiędzy Kocurową Górą (na południowym wschodzie) a Żmijową (na zachodzie). Jej dość strome, północne stoki, opadające ku dolinie Tarnawki, są zalesione, natomiast południowe, opadające ku amfiteatralnie zakończonej dolinie potoku Błądzonka oraz południowo-wschodnie, schodzące ku dolinie Skawy, w większości zajmują pastwiska i pola uprawne.
Południowymi stokami Prorokowej Góry, poniżej jej szczytu, biegnie czerwono znakowany szlak turystyczny z Zembrzyc na Groń Jana Pawła II. Prorokowa Góra porośnięta jest lasem, widokowy jest natomiast jej grzbietowy odcinek łączący ją z Kocurową Górą. Widoczna z niego jest m.in. Gołuszkowa Góra, Pasmo Jałowieckie, Beskid Żywiecki,szczyty wznoszące się nad Lachowicami.

</doc>
<doc id="2276830" url="https://pl.wikipedia.org/wiki?curid=2276830" title="Zdobywcy (film 1942)">
Zdobywcy (film 1942)

Zdobywcy ("The Spoilers") – amerykański western z 1942 roku. Obraz nominowany do Oscara. Film oparty na powieści Rexa Beacha.
Fabuła.
Akcja filmu dzieje się w Nome w stanie Alaska. Górnik Roy Glennister (John Wayne) wraz ze swoim przyjacielem Alem Dextry (Harry Carey) muszą stanąć do walki z nieuczciwym komisarzem Alexandrem McNamarą (Randolph Scott), który chce im odebrać złoto.
O życie Ala jest zaniepokojona jego narzeczona, lokalna artystka salonowa – Cherry (Marlene Dietrich).

</doc>
<doc id="2276832" url="https://pl.wikipedia.org/wiki?curid=2276832" title="Kino Roma">
Kino Roma

Kino Roma – kino znajdujące się w Zabrzu przy ulicy Padlewskiego 4, najstarsze kino na Górnym Śląsku.
Zaprojektowane przez Prestinariego z Katowic i Beckera z Zawodzia zostało otwarte 22 grudnia 1912 roku pod ówczesną nazwą „Kino Lichtspielhaus”. W 1945 roku nazwa została zmieniona na „Kino Wolność”, a następnie na „Kino Roma”.

</doc>
<doc id="2276833" url="https://pl.wikipedia.org/wiki?curid=2276833" title="Altyngiowate">
Altyngiowate

Altyngiowate ("Altingiaceae") – rodzina drzew z rzędu skalnicowców. W zależności od ujęcia systematycznego obejmuje jeden lub trzy rodzaje występujące w Azji południowo-wschodniej, Azji Mniejszej i Ameryce Północnej.
Morfologia.
Drzewa o liściach skrętoległych, podzielonych na 3 klapy lub dłoniasto z drobnymi przylistkami. Kwiaty rozdzielnopłciowe, drobne, pozbawione okwiatu. Kwiaty męskie w główkowatych kwiatostanach, kwiaty żeńskie pojedyncze, w gronach lub poniżej kwiatów męskich.
Systematyka.
Rodzina w obrębie skalnicowców należących do okrytonasiennych.
Z analiz molekularnych wynika, że zaliczane tu rośliny klasyfikowane powinny być raczej do jednego rodzaju "Liquidambar". Gatunki z rodzajów "Liquidambar" i "Altingia" tworzą mieszańce. Ujęcie scalające współczesnych przedstawicieli rodziny w jeden rodzaj "Liquidambar" przyjęte jest m.in. w bazie "Plants of the World online".

</doc>
<doc id="2276834" url="https://pl.wikipedia.org/wiki?curid=2276834" title="Altingiaceae">
Altingiaceae



</doc>
<doc id="2276836" url="https://pl.wikipedia.org/wiki?curid=2276836" title="Trzęsienia ziemi w 2011">
Trzęsienia ziemi w 2011

Poniższa lista przedstawia trzęsienia ziemi w 2011 roku o magnitudzie przynajmniej 6 lub słabsze, jeśli są godne uwagi z innych powodów. Wszystkie daty są podane według czasu UTC.

</doc>
<doc id="2276843" url="https://pl.wikipedia.org/wiki?curid=2276843" title="Mistrzostwa Ibero-Amerykańskie w Maratonie 2011">
Mistrzostwa Ibero-Amerykańskie w Maratonie 2011

Mistrzostwa Ibero-Amerykańskie w Maratonie 2011 – zawody lekkoatletyczne, które odbyły się 20 lutego w Caracas.

</doc>
<doc id="2276849" url="https://pl.wikipedia.org/wiki?curid=2276849" title="Atriplex glabriuscula">
Atriplex glabriuscula



</doc>
<doc id="2276850" url="https://pl.wikipedia.org/wiki?curid=2276850" title="József Petzval">
József Petzval

József Petzval, niem. "Josef Maximilian Petzval", węg. "Petzvál József Miksa" (ur. 6 stycznia 1807 w Szepesbéla, późniejsza Biała Spiska; zm. 19 września 1891 w Wiedniu) – niemiecko-węgierski naukowiec: matematyk, fizyk i wynalazca, nazywany też Austriakiem i Słowakiem.
Petzval zasłużył się w optyce geometrycznej, zwłaszcza w konstrukcji obiektywów.
Życiorys.
Urodził się w wieloetnicznym Królestwie Węgier, będącym częścią Cesarstwa Austrii. Ojciec Petzvala był z pochodzenia Niemcem, przybył do Białej Spiskiej z Moraw, jego matka urodziła się w Królestwie Węgier. Narodowość i pochodzenie Petzvala są sporne: uważany bywa za Niemca, Węgra lub Słowaka. Jego młodszym bratem był Otto Petzval, także matematyk.
Podstawową edukację uzyskał w szkole ludowej przy kościele św. Krzyża w Kieżmarku, do gimnazjum uczęszczał w Podolińcu i Lewoczy, liceum ukończył w Koszycach. W latach 1826-31 studiował na Institutum Geometricum w Peszcie (dziś Uniwersytet Techniczno-Ekonomiczny w Budapeszcie), gdzie w 1831 się doktoryzował. Następnie wykładał na tej uczelni, a od 1835 był profesorem wyższej matematyki. Rok później przeniósł się Uniwersytet Wiedeński, gdzie zajmował identyczne stanowisko do 1884. W 1846 został członkiem korespondentem, a w 1849 członkiem zwyczajnym wiedeńskiej akademii nauk. W 1873 otrzymał członkostwo Węgierskiej Akademii Nauk. Po odejściu na emeryturę w wieku lat 70, resztę życia spędził samotnie, unikając ludzi.
Zajmował się głównie optyką. Określił, jakie warunki muszą być spełnione aby obiektyw nie miał aberracji optycznej w postaci krzywizny pola. Krzywizna pola nosi w języku angielskim nazwę „krzywizny Petzvala” (ang.: "Petzval field curvature"). Jest to paraboloidalna powierzchnia, na której ogniskują się promienie po przejściu przez soczewkę, co uniemożliwia zogniskowanie obrazu na płaskiej powierzchni. Aby wyeliminować tego typu zniekształcenie należy użyć co najmniej dwóch soczewek, których ogniskowa i współczynnik załamania spełniają warunek Petzvala wyrażony równaniem:
f1 n1 + f2 n2 = 0, gdzie "n" to współczynnik refrakcji, "f" to ogniskowa, 1 i 2 odnoszą się do soczewek.
Wielkość krzywizny pola oblicza się wykorzystując teoremat Petzvala.
W 1840 roku skonstruował obiektyw Petzvala, opracował także lornetkę operową. Obiektywy Petzvala wytwarzała firma Voigtländer, niestety z braku formalnych uregulowań współpracy Petzval zerwał kontakty z Voigtländerem w 1845; następnie doszło między nimi do poważnego konfliktu, bo Voigtländer, wykorzystując część obliczeń Petzvala, wyprodukował i sprzedawał obiektywy szerokokątne, które konkurowały z opracowanymi przez samego Petzvala (a wytwarzanymi przez innego wiedeńskiego optyka, Dietzlera) obiektywami tego samego typu. W wyniku tych konfliktów, dodatkowo rozgoryczony zniszczeniem notatek z wieloletnich prac podczas włamania do jego domu, József Petzval w 1862 zwrócił się ku akustyce, porzucając optykę.
Niezależnie Petzval wynalazł transformatę Laplace’a. Według niektórych źródeł był pierwszą osobą, która opracowała tę metodę, ale został niesłusznie oskarżony o plagiat i transformata została nazwana imieniem Laplace’a, a nie Petzvala.
Imieniem Petzvala została nazwana planetoida (3716) Petzval oraz krater na niewidocznej z Ziemi stronie Księżyca.

</doc>
<doc id="2276853" url="https://pl.wikipedia.org/wiki?curid=2276853" title="Veronica Cochela">
Veronica Cochela



</doc>
<doc id="2276855" url="https://pl.wikipedia.org/wiki?curid=2276855" title="Neuroleptoanalgezja">
Neuroleptoanalgezja

Neuroleptoanalgezja (NLA) – znieczulenie osiągane przez dożylne podanie krótko działającego analgetyku narkotycznego (np. fentanylu) oraz silnego neuroleptyku (np. droperidol), powodujące analgezję (znieczulenie) i silną sedację (uspokojenie) bez utraty przytomności. Pacjent nie odczuwa lęku ani bólu, jest uspokojony psychicznie i ruchowo, pozbawiony emocji i obojętny na bodźce zewnętrzne. Jednocześnie ma zachowaną świadomość i utrzymuje kontakt z otoczeniem.

</doc>
<doc id="2276856" url="https://pl.wikipedia.org/wiki?curid=2276856" title="Kerstin Kowalski">
Kerstin Kowalski

Kerstin Kowalski (ur. 25 stycznia 1976) – niemiecka wioślarka. Dwukrotna złota medalistka olimpijska.
Oba medale wywalczyła jako członkini czwórki podwójnej. Należała do tej osady na dwóch igrzyskach (IO 00, IO 04), a Niemki zdobyły dwa złote krążki (2000 i 2004). Podczas pierwszej olimpiady w osadzie znajdowała się m.in. jej siostra bliźniaczka Manja. Zdobywała tytuły mistrzyni świata (1999 i 2002 - czwórka podwójna, 2001 - dwójka podwójna), w 2003 sięgnęła po brąz.

</doc>
<doc id="2276857" url="https://pl.wikipedia.org/wiki?curid=2276857" title="Manja Kowalski">
Manja Kowalski

Manja Kowalski (ur. 25 stycznia 1976) – niemiecka wioślarka. Złota medalistka olimpijska z Sydney.
Igrzyska w 2000 były jej jedyną olimpiadą. Triumfowała w czwórce podwójnej, a w osadzie płynęły także Meike Evers, Manuela Lutze i jej siostra bliźniaczka Kerstin. Zdobyła tytuł mistrzyni świata (2001 - czwórka podwójna).

</doc>
<doc id="2276858" url="https://pl.wikipedia.org/wiki?curid=2276858" title="Kerstin El Qalqili">
Kerstin El Qalqili



</doc>
<doc id="2276871" url="https://pl.wikipedia.org/wiki?curid=2276871" title="Albert z Rygi">
Albert z Rygi



</doc>
<doc id="2276880" url="https://pl.wikipedia.org/wiki?curid=2276880" title="Tom Chilton (producent gier)">
Tom Chilton (producent gier)

Tom Chilton (ur. w 1968) – amerykański projektant gier komputerowych, pracujący w Blizzard Entertainment jako główny projektant gry "World of Warcraft".
Życiorys.
Chilton studiował na University of Arizona.
Początkowo pracował w Origin Systems i był głównym projektantem MMORPG "Ultima Online". Brał również udział przy tworzeniu trzech rozszerzeń do tej gry: ', ' i "". Odszedł z Origin Systems w 2004 roku, gdy Electronic Arts rozwiązało to studio. Następnie wstąpił do Blizzard Entertainment i został jednym z sześciu projektantów, pracujących nad MMORPG "World of Warcraft".
Następnie Tom Chilton został głównym projektantem gier w Blizzard Entertainment i głównym projektantem "World of Warcraft". Jest on nazywany "guru PvP Blizzarda". Chilton wraz z Robem Pardo i Jeffreyem Kaplanem byli trzema głównymi projektantami "", najszybciej sprzedającej się gry na PC. W społeczności Blizzarda jest znany jako "Kalgan" lub "Evocare".
Chilton bywał również na panelach wydawniczych BlizzCon 2005 w październiku 2005 r. i BlizzCon 2007 w sierpniu 2007 roku. Na BlizzCon 2005 roku był na panelach deweloperskich, gdzie dyskutowano na temat klas postaci, tworzenia lochów, raidów i pól bitewnych. Na BlizzCon 2007 uczestniczył w panelach deweloperskich, gdzie dyskutowano o klasach, PvP, interfejsie użytkownika i modyfikacjach oraz profesjach i przedmiotach. Wystąpił również w licznych panelach podczas BlizzCon 2009, BlizzCon 2011 i BlizzCon 2013.

</doc>
<doc id="2276884" url="https://pl.wikipedia.org/wiki?curid=2276884" title="Krzysztof Feusette">
Krzysztof Feusette

Krzysztof Rafał Feusette (ur. 1971 w Opolu) – polski felietonista, publicysta, dziennikarz i autor tekstów piosenek. Pracował na stałe w „Rzeczpospolitej” i tygodniku „Sieci”.
Życiorys.
Wczesne lata.
Urodził się i dorastał w Opolu z bratem Tymonem i siostrą Małgorzatą. Jego ojciec, Jan Feusette, był polonistą, poetą i eseistą, dyrektorem Teatru im. Jana Kochanowskiego (1992–1996), dyrektorem Pedagogicznej Biblioteki Wojewódzkiej (1999-2011), redaktorem naczelnym kwartalnika miesięcznika „Opole” i wykładowcą Uniwersytetu Opolskiego. W latach 1985–1989 Krzysztof Feusette uczęszczał do Publicznego Liceum Ogólnokształcącego Nr II z Oddziałami Dwujęzycznymi im. Marii Konopnickiej w Opolu. W 1993 ukończył opolską Wyższą Szkołę Pedagogiczną na Wydziale Filologii Polskiej.
Kariera.
W 1989 zdobył I Nagrodę w Opolskim Turnieju Jednego Wiersza, a dwa lata potem (1991) otrzymał III Nagrodę w Konkursie im. Krzysztofa Kamila Baczyńskiego. W 1993 wystąpił w Teatrze Telewizji jako Hajduk, w inscenizacji niemieckiego dramatu romantycznego Heinricha von Kleista "Książę Homburg" w reżyserii Krzysztofa Langa, u boku Marka Bukowskiego, Gustawa Holoubka i Teresy Budzisz-Krzyżanowskiej. Pojawił się także na kinowym ekranie jako konduktor w pociągu, w dramacie Jana Hryniaka "Przystań" (1997) z Mają Ostaszewską i Rafałem Królikowskim. W 1997 został laureatem nagrody za najlepszą piosenkę premierową „Sobieinna” (muz. Hadrian Filip Tabęcki, sł. Krzysztof Feusette) w ramach Przeglądu Piosenki Aktorskiej we Wrocławiu. Był autorem piosenek grupy L.O.27 – „Mogę wszystko” i „Kiedy chcesz”, które zostały nagrane na album "Mogę wszystko". Napisał też tekst piosenki „Spragnieni” w wykonaniu Waldemara Goszcza z płyty "Waldek Goszcz" (2001). Napisał tekst utworu dla zespołu Dżem „Szeryfie, co tu się dzieje?” (2004), który ukazał się na albumie "Przystanek Woodstock" (2009). Wspólnie z Maciejem Balcarem był współautorem tekstu piosenki zespołu Dżem „Nie patrz tak na mnie”, pochodzącej z płyty "Muza" (2010).
W 2010 dostał wyróżnienia w konkursie felietonistycznym o Nagrodę „Złotej Ryby”. W 2011 zdobył Nagrodę im. Macieja Rybińskiego („Złota Ryba”) dla najlepszego młodego felietonisty (do 40. roku życia).
W latach 1997–2012 na stałe pracował w „Rzeczpospolitej”, gdzie zrezygnował z pisania po przyjściu ekipy Grzegorza Hajdarowicza. Twórca portalu Sieci Opinii, autor „Uważam Rze” od pierwszych numerów do 2012. Po złożeniu wypowiedzenia w Presspublice zwolniony z niej dyscyplinarnie. Od grudnia 2012 współpracuje z tygodnikiem „Sieci”. Od kwietnia 2016 współprowadzi program "W tyle wizji" emitowany w TVP Info.

</doc>
<doc id="2276890" url="https://pl.wikipedia.org/wiki?curid=2276890" title="Leucostoma">
Leucostoma

Leucostoma – rodzaj muchówek z rodziny rączycowatych (Tachinidae).

</doc>
<doc id="2276899" url="https://pl.wikipedia.org/wiki?curid=2276899" title="Jan Ferdynand Nax">
Jan Ferdynand Nax

Jan Ferdynand Nax pseud. "Sandomierzanin", (ur. 11 lub 2 kwietnia 1736 w Gdańsku, zm. 19 stycznia 1810 w Warszawie) – polski architekt, publicysta i ekonomista.
Życiorys.
Nax był gdańszczaninem. Urodził się 11 lub 2 kwietnia 1736, w rodzinie mieszczańskiej wyznania ewangelicko-augsburskiego, jako syn kapitana Milicji Gwardii Gdańskiej. Studiował matematykę, fizykę oraz botanikę. Dzięki dostępowi do warszawskiej Biblioteki Załuskich pogłębiał swą wiedzę w zakresie architektury i hydrauliki,
Badał poziom spławności polskich rzek oraz projektował kanały wodne, np. w 1775 przedstawił projekt kanału Luciąża - Widawka. Był autorem projektu rozbudowy gospodarczej kraju, zwłaszcza przemysłu, handlu i rzemiosła. Od 1778 roku pełnił funkcję architekta królewskiego. Jego dziełem jest przebudowa w stylu wczesnoklasycystycznym pałaców w Szczekocinach, Kurozwękach i Nałęczowie. Poglądami i działalnością praktyczną był związany z królewskim obozem reform. Posiadał gruntowną wiedzę z dziedziny nauk ścisłych.
W poglądach ekonomicznych Naxa można zauważyć wpływy późnego merkantylizmu (zwłaszcza jego odmiany francuskiej, czyli kolbertyzmu) oraz pewne idee przypominające angielskich prekursorów szkoły klasycznej. Nax rozumiał konieczność reform oraz podniesienia z upadku rolnictwa. Postulował nadanie chłopom wolności osobistej oraz wprowadzenie oczynszowania. Wierzył on, że oczynszowanie chłopów pobudzi ich do wydajniejszej pracy, co przyniesie korzyści całemu społeczeństwu.
Krytykował on poglądy fizjokratów i przeczył tezie, mówiącej o tym, że tylko produkcja rolna daje czysty zysk. Zwalczał hasła liberałów oraz zalecał interwencje państwowe w handlu zagranicznym. Popierał swobodne kształtowanie się stopy procentowej, w czym podobny był do prekursorów angielskiej szkoły klasycznej.
Twórczość.
Jest autorem pracy "Wykład początkowych prawideł ekonomiki politycznej" z 1790 roku. O tym, że pragnął on wykorzystywać teorie ekonomiczne do celów praktycznych związanych z naprawą kraju świadczy chociażby podtytuł wspomnianej pracy: "Z przystosowaniem przepisów gospodarstwa narodowego do onego wydźwignienia i polepszenia stosownie do aktualnego stanu, w którym rzeczy zostają".
Ważniejsze dzieła.
Naxowi przypisuje się także autorstwo korespondencji i artykułów drukowanych pod pseudonimem "Sandomierzanin" w czasopiśmie "Dziennik Handlowy" 1787-1788, a ponadto artykułu "O spławności rzek polskich" w "Pamiętniku Historyczno-Politycznym" 1785, t. 1, s. 317-323. W wieku XIX ogłaszał swe prace także w "Dzienniku Ekonomicznym Zamojskim" (1803-1804, korespondencje) i w "Pamiętniku Warszawskim" (tu: O spławności i połączeniu niektórych rzek krajowych, 1809 nr 10).
Kilka rękopisów prac Naxa znajduje się w Archiwum Głównym Akt Dawnych (Akta TPN nr 17 i 28C).

</doc>
<doc id="2276909" url="https://pl.wikipedia.org/wiki?curid=2276909" title="Jan Górecki (szef BOR)">
Jan Górecki (szef BOR)

Jan Górecki (ur. 16 maja 1922 w Jackowie w Łódzkiem, zm. 24 marca 2011) – polski wojskowy, generał brygady MO, szef Biura Ochrony Rządu w latach 1956–1981. 
Życiorys.
Był pierwszym szefem BOR-u po powołaniu go w grudniu 1956 r. W momencie objęcia funkcji szefa tej jednostki był pułkownikiem.
Od 4 kwietnia 1945 funkcjonariusz Grupy Operacyjnej Ministerstwa Bezpieczeństwa Publicznego na województwo gdańskie. Od 24 września do 9 listopada 1945 szef PUBP w Kwidzynie. W sierpniu 1947 skończył kurs Szefów PUBP w Centrum Wyszkolenia MBP w Legionowie, następnie od 1 lutego 1948 był szefem Miejskiego Urzędu Bezpieczeństwa Publicznego w Gdyni. W okresie od 15 listopada 1944 do 31 grudnia 1947 brał udział w walkach „z bandami i reakcyjnym podziemiem”.Od 20 marca 1950 zastępca szefa, a od 5 kwietnia 1952 p.o. szefa WUBP w Poznaniu. Od 12 października 1953 wicedyrektor IX Departamentu MBP, a od 15 czerwca 1954 wicedyrektor IV Departamentu MBP.
Pochowany na cmentarzu Bródnowskim w Warszawie (kwatera 8L-2-5).
Ordery i odznaczenia.
Był odznaczony Brązowym Medalem Zasłużonym na Polu Chwały, Medalem Zwycięstwa i Wolności 1945, Srebrnym Krzyżem Zasługi, Medalem 10-lecia Polski Ludowej, Krzyżem Kawalerskim i Komandorskim Orderu Odrodzenia Polski, Orderem Sztandaru Pracy II i dwukrotnie I klasy, Medalem Komisji Edukacji Narodowej, Złotym Medalem Za zasługi dla obronności kraju, bułgarskim Orderem 9 września 1944 I stopnia z mieczami, radzieckim Orderem Czerwonej Gwiazdy, irańską Komandorią Orderu Homagoan, Komandorią Orderu Infanta Henryka (1976) i wieloma odznakami.

</doc>
<doc id="2276912" url="https://pl.wikipedia.org/wiki?curid=2276912" title="Zuzanna Stromenger">
Zuzanna Stromenger

Zuzanna Stromenger ps „Zuza” (ur. 28 grudnia 1925 w Warszawie, zm. 31 marca 2011) – polski biolog, specjalista w zakresie zoologii, hydrologii i etologii, publicysta, tłumacz, obrończyni praw zwierząt.
Była córką muzykologa Karola Stromengera i wnuczką kompozytora Henryka Melcera. W trakcie II wojny światowej walczyła w powstaniu warszawskim jako łączniczka AK w batalionie „Zaremba”–”Piorun” grupy sapersko-techniczna kpt. Michała Bucza „Mechanika”. Ukończyła szkołę średnią w Warszawie, a następnie uzyskała magisterium z filozofii i doktorat z biologii na Uniwersytecie Łódzkim.
Prowadziła odczyty na uczelniach wyższych. Była autorką kilkunastu książek, autorką i współautorką licznych tłumaczeń. Opublikowała blisko 300 artykułów o charakterze naukowym, popularyzatorskim, dydaktycznym, leksykograficznym i poradniczym. Była redaktorem różnych wydawnictw zbiorowych.
Pochowana na cmentarzu Powązki Wojskowe w Warszawie (kwatera A37-2-3).

</doc>
<doc id="2276917" url="https://pl.wikipedia.org/wiki?curid=2276917" title="Marian Barbach">
Marian Barbach

Marian Józef Barbach (ur. 16 sierpnia 1926 w Kleczanowie koło Sandomierza, zm. 30 marca 2011) – polski działacz społeczny i kombatancki, kolekcjoner militariów i specjalista w dziedzinie wojskowości. Wiceprzewodniczący Fundacji Muzeum Historii Armii Krajowej, prezes Oddziału Krakowskiego Światowego Związku Żołnierzy AK i członek Towarzystwa im. Józefa Piłsudskiego.
Od 1943 r., żołnierz Armii Krajowej (zaprzysiężony jako Kruk przyjął następnie pseudonim Sten). W konspiracji ukończył szkołę podoficerską W składzie I baonu 2 pułku piechoty Leg. AK. brał udział w akcji „Burza” w tym między innymi w bitwie z Niemcami w rejonie Pielaszów-Wesołówka (na zachód od Sandomierza). Wojnę ukończył w stopniu kaprala.
Od lat 60 zajmował się kolekcjonerstwem. Jego zbiory pokazywane były w krakowskim Muzeum Armii Krajowej im. gen. Emila Fieldorfa „Nila”. W jego kolekcji znajdowały się rzadkie pamiątki z Insurekcji Kościuszkowskiej, powstania listopadowego i powstania styczniowego, w tym medal brązowy dla uczczenia uczestników powstania listopadowego oraz srebrny medal wydany w 1833 r., w Anglii dla emigrantów po tymże powstaniu.

</doc>
<doc id="2276920" url="https://pl.wikipedia.org/wiki?curid=2276920" title="Henryk Urbanowski">
Henryk Urbanowski

Henryk Urbanowski (ur. 1949 w Warszawie, zm. 25 marca 2011 w Rabce-Zdroju) – polski dziennikarz i pisarz, wieloletni korespondent polskiej prasy w Moskwie.
W ostatnich latach życia mieszkał w Rabce-Zdroju, gdzie między innymi pisywał artykuły na stronę internetową Urzędu Miejskiego. 
Zmarł na skutek raka. Został pochowany 2 kwietnia 2011 na cmentarzu przy ulicy Kardynała Wyszyńskiego w Bydgoszczy.

</doc>
<doc id="2276923" url="https://pl.wikipedia.org/wiki?curid=2276923" title="Gil Clancy">
Gil Clancy

Gil Clancy, właśc. Gilbert Thomas Clancy (ur. 30 maja 1922, zm. 31 marca 2011) – amerykański trener i menedżer bokserski.
Współpracował z wieloma znanymi bokserami, w tym Muhammadem Alim, Joem Frazierem i George'em Foremanem. Najdłużej, bo dwie dekady, jego podopiecznym był Emile Griffith, który święcił sukcesy w latach 60. XX wieku, zdobywając między innymi mistrzostwo w kategorii półśredniej i średniej.
W 1993 roku został wprowadzony do Międzynarodowej Galerii Sław Boksu.

</doc>
<doc id="2276924" url="https://pl.wikipedia.org/wiki?curid=2276924" title="Ringo Shiina">
Ringo Shiina

 – japońska piosenkarka, autorka piosenek, kompozytorka, multiinstrumentalistka i producentka muzyczna. Wokalistka zespołu Tokyo Jihen. Jest jedną z artystek z największą liczbą sprzedanych wydawnictw muzycznych w Japonii.
Życiorys.
Ringo Shiina urodziła się 25 listopada 1978 roku w japońskiej prefekturze Fukuoka. Jej ojciec był pracownikiem firmy naftowej, a matka gospodynią domową. Jako dziecko chciała zostać baletnicą lub pianistką. Następnie chciała zostać piosenkarką.
27 maja 1998 roku Shiina wydała swój pierwszy singiel, Kōfukuron, będący debiutem piosenkarki w wytwórni Toshiba EMI (EMI Music Japan). 24 lutego 1999 roku wydała swój debiutancki album "Muzai Moratorium", który okazał się sukcesem. Sprzedano ponad 1 mln egzemplarzy. 31 marca 2000 r. wydała swój drugi album "Shōso Strip", sprzedany w ilości ponad 2 mln egzemplarzy, a 23 lutego 2003 roku wydała trzeci album, "Karuki Zamen Kuri no Hana". Następnie założyła zespół "Tokyo Jihen".
Nagrody i wyróżnienia.
1999
2000
2002
2004
2005
2007
2008
2009
2010

</doc>
<doc id="2276927" url="https://pl.wikipedia.org/wiki?curid=2276927" title="Jakub Kisai">
Jakub Kisai

 – święty Kościoła katolickiego, męczennik, ofiara prześladowań antykatolickich w Japonii.
Życiorys.
Wychowany został w tradycyjnej rodzinie japońskiej, a chrzest przyjął jako dojrzały mężczyzna. Zmuszony do opuszczenia swojego środowiska przeniósł się do Osaki, gdzie zamieszkał w domu jezuitów. Będąc przykładem pobożności wiele czasu poświęcał medytacjom nad Męką Pańską. U jezuitów pełnił obowiązki katechisty. Po ogłoszeniu przez sioguna Hideyoshiego Toyotomi (Taikosamę) dekretu nakazującego misjonarzom opuszczenie Japonii nastąpiła fala prześladowań chrześcijan. Jakub Kisai został aresztowany razem z Janem Sōanem i Pawłem Miki w Osace 8 grudnia 1596 roku. Po przewiezieniu do Mekao każdemu z nich obcięto lewe ucho, a następnie przewieziono do Nagasaki. Po przyjęciu prośby o przyjęcie do Towarzystwa Jezusowego w przeddzień egzekucji złożył śluby zakonne. W trakcie egzekucji zaintonował hymn Ciebie Boga wysławiamy. Powieszeni na krzyżach zostali dobici przez katów lancami.
Wspominany jest w Kościele katolickim w grupie Męczenników z Nagasaki dzień po rocznicy śmierci, czyli 6 lutego. Dzięki relacji Ludwika Froisa SJ, który był naocznym świadkiem śmierci Pawła Miki i towarzyszy, spisanej 15 marca 1597 roku, procedury uznania męczeństwa za wiarę tej grupy były ułatwione.
14 września 1627 roku papież Urban VIII beatyfikował Piotra Chrzciciela Blázqueza w grupie Męczenników z Nagasaki, zaś ich kanonizacji dokonał 8 czerwca 1862 roku Pius IX . Do kalendarza liturgicznego męczennicy japońscy z Nagasaki zostali włączeni w 1969 r. przez papieża Pawła VI i wymieniani są w litanii do Wszystkich Świętych.

</doc>
<doc id="2276928" url="https://pl.wikipedia.org/wiki?curid=2276928" title="Jerzy Werner (ojciec)">
Jerzy Werner (ojciec)



</doc>
<doc id="2276930" url="https://pl.wikipedia.org/wiki?curid=2276930" title="Shiina Ringo">
Shiina Ringo



</doc>
<doc id="2276933" url="https://pl.wikipedia.org/wiki?curid=2276933" title="Reiter-Verband von Pannwitz">
Reiter-Verband von Pannwitz

Reiter-Verband "von Pannwitz" (ros. Kавалерийская группа фон Паннвица) – oddział wojskowy Wehrmachtu złożony z Niemców, Rumunów i Kozaków podczas II wojny światowej
Oddział został sformowany 15 listopada 1942 r. przy sztabie Grupy Armijnej "A" w Woroszyłowsku. Na jego czele stanął płk Helmuth von Pannwitz. Jego celem było utworzenie kozackiej jednostki wojskowej, ale wobec sprzeciwu najwyższego dowództwa w Berlinie i kierownictwa NSDAP uzyskał jedynie zgodę na formowanie improwizowanej grupy bojowej bez użycia nazwy kozacka. Oddział miał charakter zmechanizowano-konnej grupy bojowej. Składała się ona z kilku sotni kozackich, oddziału pancernego, oddziału rumuńskiej kawalerii i rumuńskiej zmotoryzowanej baterii ciężkiej artylerii, różnych oddziałów tyłowych i kilku dział przeciwlotniczych. W tym okresie rozpoczęła się sowiecka kontrofensywa przeciwko wojskom 6 Armii gen. Friedricha Paulusa odciętym pod Stalingradem. Grupa płk. H. von Pannwitza otrzymała rozkaz zatkania dziur w obronie niemiecko-rumuńskich wojsk. Początkowo skierowano ją na styk rumuńskich VI i VII Korpusu Armijnego, gdzie w rejonie wsi Szarnutowskij odpierała ataki sowieckiej 61 Dywizji Kawalerii. Poniosła duże straty, po czym wycofała się w kierunku na Umancewo. Następnie została przerzucona w okolice wsi Pochliebnyj i Kotielnikowo, gdzie wsparła 6 Dywizję Pancerną atakowaną przez 81 Dywizję Kawalerii i 65 Brygadę Pancerną. W marcu 1943 r. grupa została przeniesiona do Mławy, po czym po rozformowaniu na jej bazie rozpoczęło się tworzenie 1 Kozackiej Dywizji Kawalerii, na czele której stanął płk H. von Pannwitz.

</doc>
<doc id="2276934" url="https://pl.wikipedia.org/wiki?curid=2276934" title="Ogiński (herb szlachecki)">
Ogiński (herb szlachecki)



</doc>
<doc id="2276935" url="https://pl.wikipedia.org/wiki?curid=2276935" title="Ferenc Pataki">
Ferenc Pataki

Ferenc Pataki (ur. 18 września 1917 w Budapeszcie, zm. 25 kwietnia 1988 tamże) – węgierski gimnastyk, medalista olimpijski z Londynu i uczestnik Letnich Igrzysk Olimpijskich 1952.
Linki zewnętrzne.
 

</doc>
<doc id="2276936" url="https://pl.wikipedia.org/wiki?curid=2276936" title="János Mogyorósi-Klencs">
János Mogyorósi-Klencs

János Mogyorósi-Klencs (ur. 31 marca 1922 w Debreczynie, zm. 22 lipca 1997 w Budapeszcie) – węgierski gimnastyk, medalista olimpijski z Londynu i uczestnik Letnich Igrzysk Olimpijskich 1952.
Linki zewnętrzne.
 

</doc>
<doc id="2276938" url="https://pl.wikipedia.org/wiki?curid=2276938" title="Zdeněk Růžička">
Zdeněk Růžička

Zdeněk Růžička (ur. 15 kwietnia 1925 w Ivančicach, zm. 18 kwietnia 2021 w Brnie) – czechosłowacki i czeski gimnastyk, medalista olimpijski z Londynu i uczestnik Igrzysk Olimpijskich w Helsinkach oraz Melbourne.

</doc>
<doc id="2276939" url="https://pl.wikipedia.org/wiki?curid=2276939" title="Ćajtra (nakszatra)">
Ćajtra (nakszatra)



</doc>
<doc id="2276940" url="https://pl.wikipedia.org/wiki?curid=2276940" title="Kavallerie Abteilung Fürst von Urach">
Kavallerie Abteilung Fürst von Urach

Kavallerie Abteilung "Fürst von Urach" (ros. Kавалерийский дивизион "Фюрст фон Урах") – oddział wojskowy Wehrmachtu złożony z Niemców i Kozaków podczas II wojny światowej
Oddział został sformowany w poł. maja 1942 r. na okupowanej Ukrainie. Na jego czele stanął mjr Fürst Eberhard von Urach Graf von Württemberg. Oddział liczył dwa szwadrony kawalerii, jeden złożony z Niemców i jeden z Kozaków. Wchodził w skład niemieckiej 1 Armii Pancernej Grupy Armii "Południe". Początkowo miał wielkość dywizjonu. 15 sierpnia 1942 r. został rozwinięty w pułk kawalerii. 26 sierpnia tego roku przemianowano go w Kozacki Pułk Kawalerii "Jungschultz".

</doc>
<doc id="2276942" url="https://pl.wikipedia.org/wiki?curid=2276942" title="Barbara Sosgórnik">
Barbara Sosgórnik

Barbara Sosgórnik z domu Gaweł (ur. 15 lipca 1934 w Węgierskiej Górce) – polska lekkoatletka, specjalistka biegów płotkarskich i pięcioboju.
Kariera.
Reprezentowała Polskę na igrzyskach olimpijskich w 1960 w Rzymie, gdzie odpadła w półfinale biegu na 80 m przez płotki.
Była mistrzynią Polski w biegu na 80 m przez płotki w 1956 i 1960 oraz w pięcioboju w 1956, 1957 i 1960, wicemistrzynią na 80 m przez płotki w 1955 i w pięcioboju w 1952 i 1955, a także brązową medalistką na 80 m przez płotki w 1957, w trójboju w 1953 i w pięcioboju w 1954. Zdobyła również mistrzostwo Polski w hali na 80 m przez płotki w 1956 oraz wicemistrzostwo w hali na 50 m przez płotki w 1954 i w skoku w dal w 1955.
27 września 1959 wyrównała rekord Polski na 80 m przez płotki wynikiem 11,1 s, 26 czerwca 1960 w Tule poprawiła go na 11,0 s, a 21 lipca 1960 w Łodzi ponownie osiągnęła 11,0 s. Była również rekordzistką Polski w sztafecie 10 × 100 m (2:09,5 4 listopada 1956 w Krakowie).
W latach 1956-1960 wystąpiła w ośmiu meczach reprezentacji Polski w biegu na 80 m przez płotki, skoku wzwyż i pięcioboju, bez zwycięstw indywidualnych.
Rekordy życiowe:
Była zawodniczką Stali Bielsko-Biała (1950-1953), Stali Poznań (1954-1955), Warty Poznań (1956-1957) i Górnika Zabrze (1959-1960).
Ukończyła Liceum Pedagogiczne w Bielsku-Białej w 1952. Pracowała jako trener i nauczyciel wychowania fizycznego. Jej mężem był Alfred Sosgórnik, dwukrotny olimpijczyk, wielokrotny mistrz Polski w pchnięciu kulą, jest teściową Katarzyny Szafrańskiej, olimpijki w narciarstwie alpejskim.

</doc>
<doc id="2276944" url="https://pl.wikipedia.org/wiki?curid=2276944" title="Julija Błahinia">
Julija Błahinia

Julija Ołehiwna Błahinia-Chałwadży (ukr. Юлія Олегівна Халваджи-Благиня; ur. 21 lutego 1990) – ukraińska zapaśniczka startująca w kategorii do 51 kg w stylu wolnym, brązowa medalistka mistrzostw świata, mistrzyni Europy.
Olimpijka z Rio de Janeiro 2016, gdzie zajęła jedenaste miejsce w kategoria 53 kg.
Największym jej sukcesem jest złoty medal mistrzostw Europy w 2011 roku oraz brązowy w mistrzostwach świata trzy lata wcześniej w kategorii do 51 kg. Wicemistrzyni igrzysk europejskich w 2019. Trzecia w Pucharze Świata 2010 i ósma w 2014. Trzecia na uniwersjadzie w 2013. Mistrzyni świata juniorów w 2009 roku.

</doc>
<doc id="2276945" url="https://pl.wikipedia.org/wiki?curid=2276945" title="Ernest Goüin">
Ernest Goüin

Ernest Goüin (ur. 1815 w Tours, zm. 1885) – francuski inżynier i przedsiębiorca. Twórca m.in. mostu Małgorzaty w Budapeszcie. Jego nazwisko pojawiło się na liście 72 nazwisk na wieży Eiffla.

</doc>
<doc id="2276947" url="https://pl.wikipedia.org/wiki?curid=2276947" title="Julija Ostapczuk">
Julija Ostapczuk

Julija Ostapczuk-Tkacz (ukr. Ю́лія Анатоліївна Остапчук Ткач ; ur. 26 września 1989 w Kowlu) – ukraińska zapaśniczka startująca w kategorii do 63 kg w stylu wolnym. Trzykrotna olimpijka. Jedenasta w Pekinie 2008; siódma w Londynie 2012 (kategoria 63 kg) i dziewiąta w Rio de Janeiro 2016 roku (kategoria 63 kg).
Złota medalistka na mistrzostwach świata w 2014; srebrna w 2017; brązowa w 2015 i 2018; piąta w 2014; 2007; siódma w 2011. Siedmiokrotna medalistka mistrzostw Europy, złoto w 2011, 2012 i 2020. Mistrzyni igrzysk europejskich w 2019; druga w 2015. Pierwsza w Pucharze Świata w 2022, piąta w 2012 i szósta w 2015. Uniwersytecka mistrzyni świata w 2010 i 2012. Mistrzyni świata (2007) i trzykrotna mistrzyni Europy (2007-2009) w kategorii juniorów.

</doc>
<doc id="2276948" url="https://pl.wikipedia.org/wiki?curid=2276948" title="Northern Ireland Trophy 2005">
Northern Ireland Trophy 2005

Northern Ireland Trophy 2005 – zaproszeniowy, nierankingowy turniej snookerowy. Został rozegrany w dniach 15 – 21 sierpnia 2005 roku w Waterfront Hall w Belfaście.
Zwycięzcą turnieju został Matthew Stevens, który pokonał w finale Stephena Hendry’ego 9:7.
W Polsce turniej transmitowała stacja komercyjna Eurosport.

</doc>
<doc id="2276949" url="https://pl.wikipedia.org/wiki?curid=2276949" title="Nikołaj Gimpel">
Nikołaj Gimpel

Nikołaj Aleksandrowicz Gimpel, ros. Николай Александрович Гимпель (ur. w 1895 r. w Sankt Petersburgu, zm. ?) – rosyjski prawnik, agent radzieckich służb specjalnych, pracownik Ministerstwa Rzeszy do spraw Okupowanych Terytoriów Wschodnich i Głównego Zarządu Wojsk Kozackich podczas II wojny światowej
Ukończył klasyczne gimnazjum niemieckie Peterschule w Sankt Petersburgu, a następnie studia prawnicze na miejscowym uniwersytecie. Po wybuchu I wojny światowej został zwerbowany przez Ochranę do rozpracowywania nastrojów rewolucyjnych wśród młodzieży i studentów. Podczas wojny domowej w Rosji rozpoczął służbę na rzecz Czerezwyczajki. W 1921 r. otrzymał rozkaz od CzeKa wyjechania do Niemiec, gdzie ukończył prawnicze studia doktoranckie na uniwersytecie w Heidelbergu. Od 1941 r. pracował w Ministerstwie Rzeszy do spraw Okupowanych Terytoriów Wschodnich Alfreda Rosenberga. W 1942 r. opracował plan powołania na okupowanych obszarach ZSRR organu reprezentującego ludność kozacką (Kosaken-Leitstelle), do czego jednak nie doszło. W 1943 r. wespół z atamanem gen. Piotrem N. Krasnowem współtworzył Kozacki Zarząd Donu, Kubania i Tereku. Od pocz. 1944 r. z ramienia Ministerstwa zasiadał w Głównym Zarządzie Wojsk Kozackich. Otrzymał od NKWD polecenie kontrolowania poczynań gen. P. N. Krasnowa i gen. Andrieja G. Szkury. Po zakończeniu wojny zamieszkał w zachodnich Niemczech. Dalsze jego losy są nieznane.

</doc>
<doc id="2276950" url="https://pl.wikipedia.org/wiki?curid=2276950" title="Wasyl Raczyba">
Wasyl Raczyba

Wasyl Dmytrowycz Raczyba (ukr. Василь Дмитрович Рачиба; ur. 27 stycznia 1982 w Dolinie) – ukraiński zapaśnik startujący w kategorii do 84 kg w stylu klasycznym, mistrz Europy.
Olimpijczyk z Londynu 2012, gdzie zajął ósme miejsce w kategorii 84 kg.
Największym jego sukcesem jest złoty medal mistrzostw Europy w 2011 roku w kategorii do 84 kg. Dziewiąty na mistrzostwach świata w 2010.
Drugi na wojskowych MŚ w 2003. Pierwszy w Pucharze Świata w 2005 roku.

</doc>
<doc id="2276954" url="https://pl.wikipedia.org/wiki?curid=2276954" title="Adam Tadeusz Szaniawski">
Adam Tadeusz Szaniawski

Adam Tadeusz Szaniawski herbu Junosza (zm. po 1793) – cześnik łomżyński, generał major wojsk koronnych, regimentarz partii Małopolskiej w konfederacji barskiej, porucznik znaku pancernego kasztelana kijowskiego w 1769 roku. 
Pochodził z rodziny wywodzącej z ziemi łukowskiej, z powodu zniszczenia ksiąg ziemskich i grodzkich łukowskich nie można ustalić dokładnie jego rodowodu. Był zapewne krewnym Adama Kazimierza Szaniawskiego być może jego bratankiem, gdyż obaj posiadali dobra Jastków w województwie lubelskim. Jako cześnik łomżyński został 6 lutego 1764 na sejmiku w Lublinie obrany sędzią kapturowym ziemi łukowskiej. Będąc posłem łukowskim na sejm elekcyjny, podpisał 6 września 1764 z województwem lubelskim elekcję Stanisława Augusta Poniatowskiego. Został posłem na sejm w 1766. Jeden z dowódców konfederacji barskiej w Wielkopolsce. W 1769 został marszałkiem lubelskim konfederacji, dowódcą zgrupowania kaliskiego. Po bitwie pod Dobrą w 1770 roku dostał się do niewoli rosyjskiej. O zwolnienie Szaniawskiego zabiegał król, lecz spotkał się z odmową posła rosyjskiego. Szaniawski został zesłany 22 sierpnia 1770 przez Kijów do Kazania przebywał na zesłaniu prawdopodobnie 5 lat, nie wiadomo, kiedy wrócił z Rosji. Na pewno był w kraju w połowie 1776 i wspólnie z żoną próbował spłacić wierzycieli. Szaniawski występujący jako cześnik łomżyński, potem tylko pułkownik, od 1780 pozostawał z żoną w separacji. To ona występowała jako właścicielka Jastkowa, a w aktach lubelskich nazwisko Szaniawskiego pojawia się jeszcze w 1793.

</doc>
<doc id="2276956" url="https://pl.wikipedia.org/wiki?curid=2276956" title="Kolumna Złotych Godów">
Kolumna Złotych Godów

Kolumna Złotych Godów - kolumna wzniesiona w 1791 roku w Oleśnicy na pamiątkę złotych godów pary książęcej Karola Krystiana Wirtemberskiego i Marii Zofii zu Solms-Laubach.

</doc>
<doc id="2276960" url="https://pl.wikipedia.org/wiki?curid=2276960" title="Andrzej Kobyliński (jeździec)">
Andrzej Kobyliński (jeździec)

Andrzej Józef Kobyliński (ur. 5 grudnia 1931 w Urbanowie, zm. 4 kwietnia 1990 w Łobzie) – polski jeździec, olimpijczyk w dyscyplinie WKKW, zasłużony trener.
Życiorys.
W 1959 w Mistrzostwach Europy w drużynowym WKKW zajął 4 miejsce, a indywidualnie był 14. W obydwu konkursach startował na koniu "Wolbórz".
Dwukrotnie zdobywał mistrzostwo Polski: w ujeżdżeniu w 1959 oraz w WKKW w 1961. Był także I wicemistrzem Polski w ujeżdżeniu 1963 i II wicemistrzem w WKKW w 1958.
Startował też na igrzyskach olimpijskich w 1960 w Rzymie. W WKKW nie ukończył próby terenowej. Ponieważ podobnie odpadł Marek Roszczynialski, polska drużyna w składzie: Andrzej Orłoś, Marian Babirecki, Roszczynialski i Andrzej Kobyliński nie została sklasyfikowana.
Po zakończeniu kariery zawodniczej w LZS "Łobez" był trenerem. Jego wychowankiem był m.in. Janusz Bobik, wicemistrz olimpijski z Moskwy (1980).
27 października 2009, czyli 19 lat po śmierci, spoczął na Szczecińskim Cmentarzu Centralnym (kwatera 31d).

</doc>
<doc id="2276961" url="https://pl.wikipedia.org/wiki?curid=2276961" title="Deutscher Spiele Preis">
Deutscher Spiele Preis

Deutscher Spiele Preis – prestiżowa nagroda przyznawana w dziedzinie gier planszowych. Wyniki są ogłaszane w październiku podczas targów gier "Spiel" w Essen. Podczas gdy nagroda Spiel des Jahres jest często przyznawana grom rodzinnym, "Deutscher Spiele Preis" otrzymują bardziej złożone gry.
Laureaci.
Na podstawie oficjalnej strony nagrody

</doc>
<doc id="2276962" url="https://pl.wikipedia.org/wiki?curid=2276962" title="Leo Sotorník">
Leo Sotorník

Leo Sotorník (ur. 11 kwietnia 1926 w Vítkovice, zm. 14 marca 1998 w Pradze) – czeschosłowacki gimnastyk, medalista olimpijski z Londynu i uczestnik Letnich Igrzysk Olimpijskich 1952.

</doc>
<doc id="2276963" url="https://pl.wikipedia.org/wiki?curid=2276963" title="Walter Lehmann">
Walter Lehmann

Walter Lehmann (ur. 13 stycznia 1919 roku, zm. 23 września 2017 roku) – szwajcarski gimnastyk, medalista olimpijski z Londynu. W 1950 roku został Mistrzem Świata w wieloboju indywidualnie.

</doc>
<doc id="2276964" url="https://pl.wikipedia.org/wiki?curid=2276964" title="Mistrzostwa Europy Strongman IBB 2010">
Mistrzostwa Europy Strongman IBB 2010

Mistrzostwa Europy Strongman IBB 2010 – indywidualne
zawody europejskich siłaczy. Do udziału został zaproszony, jako gość, kanadyjski siłacz Louis-Philippe Jean.
Data: 19 czerwca 2010 
Miejsce: Londyn 
WYNIKI ZAWODÓW: 

</doc>
<doc id="2276965" url="https://pl.wikipedia.org/wiki?curid=2276965" title="Fistuła">
Fistuła



</doc>
<doc id="2276966" url="https://pl.wikipedia.org/wiki?curid=2276966" title="Program użytkowy">
Program użytkowy



</doc>
<doc id="2276967" url="https://pl.wikipedia.org/wiki?curid=2276967" title="Karl Frei">
Karl Frei

Karl Frei (ur. 8 marca 1917 w Regensdorf, zm. 18 czerwca 2011 w Schlieren) – szwajcarski gimnastyk, medalista olimpijski z Londynu.
Zawody w 1948 były jego jedyną olimpiadą. Triumfował w ćwiczeniach na kółkach, w drużynie zajął drugie miejsce.

</doc>
<doc id="2276968" url="https://pl.wikipedia.org/wiki?curid=2276968" title="Christian Kipfer">
Christian Kipfer

Christian Kipfer (ur. 19 grudnia 1921, zm. 2009) – szwajcarski gimnastyk, medalista olimpijski z Londynu.

</doc>
<doc id="2276969" url="https://pl.wikipedia.org/wiki?curid=2276969" title="Andrew Crofts">
Andrew Crofts

Andrew Lawrence Crofts (ur. 29 maja 1984 w Chatham) – walijski piłkarz występujący na pozycji pomocnika, trener.
Kariera klubowa.
Crofts zawodową karierę rozpoczynał w 2000 roku w klubie Gillingham z Division One. W tych rozgrywkach zadebiutował 1 maja 2001 roku w przegranym 0:3 pojedynku z Watfordem. Było to jednocześnie jedyne spotkanie rozegrane przez niego w sezonie 2000/2001. Przez następne dwa w lidze nie zagrał ani razu. Do składu Gillingham wrócił w styczniu 2004 roku. 26 grudnia 2004 roku w przegranym 1:2 spotkaniu z Brighton &amp; Hove Albion strzelił pierwszego gola w Championship. W 2005 roku spadł z zespołem do League One, a w 2008 roku do League Two. W sezonie 2008/2009 był wypożyczony do Peterborough United (League One) oraz Wrexhamu (Conference).
W 2009 roku Crofts podpisał z Brighton &amp; Hove Albion z League One. Pierwszy ligowy mecz zaliczył tam 8 sierpnia 2009 roku przeciwko Walsall (0:1). W Brighton spędził rok. W tym czasie rozegrał tam 44 spotkania i zdobył 5 bramek.
W 2010 roku odszedł do Norwich City z Championship. Zadebiutował tam 6 sierpnia 2010 roku w przegranym 2:3 pojedynku z Watfordem, w którym strzelił także gola.
Kariera reprezentacyjna.
Crofts urodził się w Anglii, ale ponieważ jego dziadek pochodził z Walii, Andrew został uprawiony do gry w reprezentacji Walii. Grał w niej na szczeblu U-19 oraz U-21, a w pierwszej reprezentacji Walii zadebiutował 12 października 2005 roku w wygranym 2:0 meczu eliminacji Mistrzostw Świata 2006 z Azerbejdżanem.

</doc>
<doc id="2276970" url="https://pl.wikipedia.org/wiki?curid=2276970" title="Łukasz Jarosiewicz">
Łukasz Jarosiewicz

Łukasz Jarosiewicz (ur. 8 sierpnia 1981 w Słupsku) – polski piłkarz grający na pozycji pomocnika, piłkarz plażowy, Reprezentant Polski w piłce plażowej. Piłkarz klubu Team Słupsk.

</doc>
<doc id="2276972" url="https://pl.wikipedia.org/wiki?curid=2276972" title="Piaseczny">
Piaseczny

Piaseczny:

</doc>
<doc id="2276973" url="https://pl.wikipedia.org/wiki?curid=2276973" title="Program użytkowy (architektura)">
Program użytkowy (architektura)

Program użytkowy – koncepcja projektowania i opisywania rozplanowania pomieszczeń w budowli lub też poszczególnych budowli nieruchomości.
Przykładowo programem użytkowym budynku może być jego podział na strefy (zespoły) intymne, wiekowe, dzienne, wspólne, gospodarcze, itd., z właściwym dla funkcji takich zespołów zaprojektowaniem (zaprogramowaniem) liczby, wielkości, wzajemnego powiązania i umieszczenia pomieszczeń (izb).
Pojęcie to jest używane również jako zapewne atrakcyjny dla stosujących go synonim językowy opisu inwentaryzacyjnego obiektu budowlanego.

</doc>
<doc id="2276974" url="https://pl.wikipedia.org/wiki?curid=2276974" title="Brighton Beach (stacja metra)">
Brighton Beach (stacja metra)

Brighton Beach – stacja metra nowojorskiego, na linii B i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Sheepshead Bay i Ocean Parkway. Została otwarta w 1917.

</doc>
<doc id="2276976" url="https://pl.wikipedia.org/wiki?curid=2276976" title="Ocean Parkway">
Ocean Parkway

Ocean Parkway – stacja metra nowojorskiego, na linii Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Brighton Beach i West Eighth Street – New York Aquarium. Została otwarta w 22 kwietnia 1917.

</doc>
<doc id="2276978" url="https://pl.wikipedia.org/wiki?curid=2276978" title="Deser lodowy">
Deser lodowy



</doc>
<doc id="2276979" url="https://pl.wikipedia.org/wiki?curid=2276979" title="Steve Morison">
Steve Morison

Steven William "Steve" Morison (ur. 29 sierpnia 1983 w Londynie) – walijski piłkarz występujący na pozycji napastnika w Millwall, do którego jest wypożyczony z Leeds United.
Kariera klubowa.
Morison zawodową karierę rozpoczynał w 2001 roku w klubie Northampton Town z Division Two. W tych rozgrywkach zadebiutował 20 kwietnia 2002 roku w zremisowanym 2:2 pojedynku z Cambridge United. Było to jednocześnie jedyne spotkanie rozegrane przez niego w sezonie 2001/2002. W 2003 roku spadł z zespołem do Division Three. W Northampton spędził jeszcze rok.
W 2004 roku Morison odszedł do Bishop's Stortford z Conference South. Występował tam przez 2 lata, a potem przeszedł do Stevenage z Conference National, gdzie grał przez 3 następne lata.
W 2009 roku podpisał kontrakt z Millwall, grającym w League One. Pierwszy ligowy mecz zaliczył tam 8 sierpnia 2009 roku przeciwko Southamptonowi (1:1). W 2010 roku awansował z zespołem do Championship. W tych rozgrywkach zadebiutował 7 sierpnia 2010 roku w wygranym 3:0 pojedynku z Bristolem City. 14 sierpnia 2010 roku w wygranym 4:0 spotkaniu z Hull City zdobył 2 bramki, które jednocześnie były jego pierwszymi w Championship.
W czerwcu 2011 roku podpisał trzyletni kontrakt z Norwich City.
31 stycznia 2013 roku przeszedł do Leeds United.
Kariera reprezentacyjna.
Morison jest byłym reprezentantem Anglii C. W związku z tym, że jego babcia pochodziła z Walii, Steve został uprawniony do gry w reprezentacji Walii. Zadebiutował w niej 11 sierpnia 2010 roku w wygranym 5:1 towarzyskim meczu z Luksemburgiem.

</doc>
<doc id="2276983" url="https://pl.wikipedia.org/wiki?curid=2276983" title="Program użytkowy (informatyka)">
Program użytkowy (informatyka)



</doc>
<doc id="2276985" url="https://pl.wikipedia.org/wiki?curid=2276985" title="Neal Eardley">
Neal Eardley

Neal James Eardley (ur. 6 listopada 1988 w Llandudno) – walijski piłkarz występujący na pozycji obrońcy. Zawodnik klubu Birmingham City.
Kariera klubowa.
Eardley zawodową karierę rozpoczynał w 2005 roku w angielskim klubie Oldham Athletic z League One. W tych rozgrywkach zadebiutował 6 maja 2006 roku w zremisowanym 1:1 pojedynku ze Scunthorpe United. Było to jednocześnie jedyne spotkanie rozegrane przez niego w sezonie 2005/2006. Od początku następnego stał się podstawowym graczem składu Oldham. 9 grudnia 2006 roku w przegranym 1:2 spotkaniu z Chesterfield strzelił pierwszego gola w League One. W sezonie 2008/2009 został wybrany do jedenastki sezonu League One.
W 2009 roku Eardley podpisał kontrakt z Blackpool z Championship. Pierwszy ligowy mecz zaliczył tam 18 sierpnia 2009 roku przeciwko Derby County (0:0). W 2010 roku awansował z zespołem do Premier League. W tych rozgrywkach zadebiutował 28 sierpnia 2010 roku w zremisowanym 2:2 pojedynku z Fulham. 6 listopada 2010 roku w zremisowanym 2:2 spotkaniu z Evertonem zdobył pierwszą bramkę w Premier League.
Kariera reprezentacyjna.
Eardley jest byłym reprezentantem Walii U-17, U-19 oraz U-21. W pierwszej reprezentacji Walii zadebiutował 22 sierpnia 2007 roku w wygranym 1:0 towarzyskim meczu z Bułgarią.

</doc>
<doc id="2276986" url="https://pl.wikipedia.org/wiki?curid=2276986" title="Piątkowski">
Piątkowski

osoby o nazwisku Piątkowski:

</doc>
<doc id="2276987" url="https://pl.wikipedia.org/wiki?curid=2276987" title="Michael Jarboe Sheehan">
Michael Jarboe Sheehan

 
Michael Jarboe Sheehan (ur. 9 lipca 1939 w Wichicie) – amerykański duchowny katolicki, arcybiskup Santa Fe w latach 1993-2015.
Życiorys.
Urodził się w stanie Kansas, ale dzieciństwo i młodość spędził w Teksasie. Kształcił się początkowo w San Antonio. Wyjechał następnie do Rzymu na dalsze studia na Uniwersytecie Gregoriańskim, gdzie uzyskał licencjat z teologii w roku 1965. Tam też dnia 12 lipca 1964 przyjął święcenia kapłańskie. Po powrocie do kraju pracował jako wikariusz w Tyler. Po kilku latach podjął dalsze studia w Wiecznym Mieście zakończone w roku 1971 doktoratem z prawa kanonicznego na Uniwersytecie Laterańskim. Pełnił następnie funkcje asystenta sekretarza generalnego Amerykańskiej Konferencji Biskupów Katolickich i proboszcza w Dallas i Grand Praine.
25 marca 1983 otrzymał nominację na biskupa nowo utworzonej diecezji Lubbock. Sakry udzielił mu abp Patrick Flores, metropolita San Antonio. Od 6 kwietnia 1993 był administratorem apostolskim archidiecezji Santa Fe. W dniu 17 sierpnia tego samego roku mianowany arcybiskupem metropolitą Santa Fe. Ingres miał miejsce 21 września 1993 roku.
27 kwietnia 2015 papież Franciszek przyjął jego rezygnację z pełnionego urzędu.

</doc>
<doc id="2276989" url="https://pl.wikipedia.org/wiki?curid=2276989" title="Paryż-Roubaix 2011">
Paryż-Roubaix 2011

109. edycja wyścigu kolarskiego Paryż-Roubaix odbyła się w dniu 10 kwietnia 2011 roku i liczyła 258 km. Start wyścigu odbył się w Compiègne pod Paryżem, a meta w Roubaix. Wyścig figurował w rankingu światowym UCI World Tour 2011.
Uczestnicy.
Na starcie wyścigu stanęło 25 drużyny. Wśród nich znalazło się wszystkie osiemnaście ekip UCI World Tour 2011 oraz siedem innych zaproszonych przez organizatorów. Każda z drużyn wystawiła po 8 kolarzy. W wyścigu startował tylko jeden polak był nim Jarosław Marycz z zespołu Saxo Bank Sungard, który zajął 93 miejsce ze stratą 13' 53" do zwycięzcy wyścigu Johanna Vansummerena.
Lista drużyn uczestniczących w wyścigu:

</doc>
<doc id="2276991" url="https://pl.wikipedia.org/wiki?curid=2276991" title="Tauron Ekoenergia">
Tauron Ekoenergia

TAURON Ekoenergia spółka z o.o. – spółka wchodząca w skład przedsiębiorstwa energetycznego Tauron Polska Energia. W okresie od 6 stycznia 2004 roku do 29 stycznia 2010 roku funkcjonowała pod nazwą „Jeleniogórskie Elektrownie Wodne Sp. z o.o.” Spółka zajmuje się eksploatacją elektrowni wodnych zbiornikowych i przepływowych oraz farm wiatrowych.
Elektrownie.
W marcu 2020 spółka eksploatowała 34 elektrownie wodne (11 zbiornikowych i 23 przepływowych) o łącznej mocy 124,279 MW oraz 9 farm wiatrowych, gdzie energię wytwarza 182 elektrowni wiatrowych o łącznej mocy 380,75 MW.

</doc>
<doc id="2276992" url="https://pl.wikipedia.org/wiki?curid=2276992" title="Bernie Paz">
Bernie Paz

Bernardo Paz-Soldan (ur. 5 lipca 1968 w Limie) – peruwiański aktor telewizyjny i filmowy.

</doc>
<doc id="2276993" url="https://pl.wikipedia.org/wiki?curid=2276993" title="Orte (stacja kolejowa)">
Orte (stacja kolejowa)

Orte (wł: "Stazione di Orte") – stacja kolejowa w Orte, w prowincji Viterbo, w regionie Lacjum, we Włoszech.
Stacja na linii Florencja-Rzym, jest ważnym węzłem kolejowym, gdyż rozpoczyna się tu liniia do Ankony, i bezpośrednio (za pomocą połączenia Orte Nord i Orte Sud) z szybką koleją Florencja-Rzym.
Kiedyś była to również stacja końcowa dla linii z Civitavecchia, obecnie nieistniejąca.
Stacja znajduje się na regionalnej linii FR1 (Orte ↔ Port lotniczy Fiumicino).
Charakterystyka.
Stacja posiada budynek pasażerski w którym mieści się bar, kiosk, kasa, poczekalnia i toalety.
Posiada cztery perony i siedem torów wykorzystywanych do przewozów pasażerskich.

</doc>
<doc id="2276994" url="https://pl.wikipedia.org/wiki?curid=2276994" title="Zdobywcy">
Zdobywcy



</doc>
<doc id="2276995" url="https://pl.wikipedia.org/wiki?curid=2276995" title="Wydawnictwo MON">
Wydawnictwo MON



</doc>
<doc id="2276998" url="https://pl.wikipedia.org/wiki?curid=2276998" title="Brian Stock">
Brian Stock

Brian Benjamin Stock (ur. 24 grudnia 1981 w Winchesterze) – walijski piłkarz występujący na pozycji pomocnika. Zawodnik klubu Burnley.
Kariera klubowa.
Stock zawodową karierę rozpoczynał w 1999 roku w angielskim klubie Bournemouth z Division Two. W tych rozgrywkach zadebiutował 22 stycznia 2000 roku w przegranym 1:3 pojedynku z Colchesterem United. 15 września 2001 roku w wygranym 3:2 spotkaniu z Bury strzelił pierwszego gola w Division Two. W 2002 roku spadł z zespołem do Division Three. Po roku powrócił jednak z nim do Division Two.
W styczniu 2006 roku został wypożyczony do Preston North End z Championship. Pierwszy ligowy mecz zaliczył tam 14 stycznia 2006 roku przeciwko Millwall (2:0). Jeszcze w tym samym miesiącu Stock podpisał kontrakt z Prestonem. 30 kwietnia 2006 roku w wygranym 2:0 pojedynku z Leeds United zdobył pierwszą bramkę w Championship.
We wrześniu 2006 roku został wypożyczony do Doncaster Rovers z League One. Zadebiutował tam 12 września 2006 roku w zremisowanym 0:0 pojedynku z Huddersfield Town. W styczniu 2007 roku podpisał kontrakt z Doncaster. W 2008 roku awansował z nim do Championship.
11 sierpnia 2012 roku podpisał dwuletni kontrakt z Burnley.
Kariera reprezentacyjna.
Stock jest byłym reprezentantem Walii U-21. W pierwszej reprezentacji Walii zadebiutował 9 września 2009 roku w przegranym 1:3 meczu eliminacji Mistrzostw Świata 2010 z Rosją.

</doc>
<doc id="2276999" url="https://pl.wikipedia.org/wiki?curid=2276999" title="Port lotniczy Chimbote-FAP Jaime Montreuil Morales">
Port lotniczy Chimbote-FAP Jaime Montreuil Morales

Port lotniczy Chimbote-FAP Jaime Montreuil Morales (IATA: CHM, IATA: SPEO) – port lotniczy położony w Chimbote, w regionie Ancash, w Peru.

</doc>
<doc id="2277000" url="https://pl.wikipedia.org/wiki?curid=2277000" title="Wasilij Karasew">
Wasilij Karasew



</doc>
<doc id="2277001" url="https://pl.wikipedia.org/wiki?curid=2277001" title="Ismael La Rosa">
Ismael La Rosa

Ismael Armando La Rosa Fernandini (ur. 16 marca 1977 roku w Limie) - peruwiański aktor telewizyjny i filmowy.

</doc>
<doc id="2277005" url="https://pl.wikipedia.org/wiki?curid=2277005" title="Ramon de Termeyer">
Ramon de Termeyer



</doc>
<doc id="2277008" url="https://pl.wikipedia.org/wiki?curid=2277008" title="Bitwa o węzeł Rafah">
Bitwa o węzeł Rafah

Bitwa o węzeł Rafah – bitwa pomiędzy Siłami Obronnymi Izraela a Egipskimi Siłami Zbrojnymi, która miała miejsce 5 czerwca 1967 w trakcie wojny sześciodniowej.
Tło historyczne.
Wybuch wojny sześciodniowej był poprzedzony napięciami izraelsko-arabskimi. Eskalację można było obserwować od 1965 roku, kiedy to Fatah przeprowadził pierwszy atak na izraelskie instalacje, którymi transportowano wodę z Jeziora Galilejskiego na południe kraju. Ponadto w okresie tym nasiliły się izraelsko-syryjskie spory wokół wykorzystywania wody z Jordanu i Jeziora Galilejskiego. Pod koniec 1964 roku Syryjczycy rozpoczęli ostrzał posterunków i gospodarstw izraelskich ze swoich pozycji na Wzgórzach Golan. Doprowadziło to do potyczek granicznych. Nasilające się napięcia doprowadziły Syryjczyków do przekonania o tym, iż Izraelczycy planują zająć Wzgórza Golan. Wobec tego zaczęli wywierać naciski na Egipt i Związek Radziecki w celu otrzymania pomocy. 13 maja wywiad radziecki poinformował Egipcjan, że Izrael przegrupowuje swoje brygady w kierunku granicy z Syrią. 17 maja Egipt postanowił odpowiedzieć dyslokacją ponad 100 tys. żołnierzy na Synaju, wymuszając wycofanie sił ONZ z tego obszaru. 22 maja Egipt ogłosił także zamknięcie Cieśniny Tirańskiej dla Izraelczyków. Państwa arabskie wysyłały swoje kontyngenty na pomoc Syrii i Egiptowi, podczas gdy europejskie mocarstwa nie chciały podjąć mediacji dyplomatycznych. Historiografia podaje różne przyczyny wybuchu wojny. Jedna mówi, iż Izrael, który obawiając się arabskiego ataku i źle interpretując działania Egiptu, podjął decyzję o rozpoczęciu działań uprzedzających i zaatakował Egipt, a potem Syrię. Za inną przyczynę wybuchu wojny podaje się także kulminację napięć w regionie pomiędzy Izraelem i Egiptem. Izraelska wersja z kolei uzasadnia wojnę tym, iż państwa arabskie nie dały innego wyboru Państwu Izrael, jak rozpoczęcie działań wojennych.
Operacja.
Izraelscy wojskowi uważali armię egipską za najpoważniejszego przeciwnika. Dlatego atak na siły egipskie był priorytetem dla armii izraelskiej. Izraelczycy zamierzali najpierw osłabić potencjał powietrzny Egipcjan, a później lądowy. Przed rozpoczęciem działań lądowych przeprowadzili operację Moked, która miała unieszkodliwić egipską obronę przeciwlotniczą i siły powietrzne. Zdobycie węzła Rafah miało natomiast kluczowe znaczenie strategiczne dla opanowania jednej z trzech głównych tras wiodących przez Synaj.
O godzinie 08:00, 5 czerwca, oddziały izraelskie rozpoczęły atak lądowy. Przekroczyły granicę z Egiptem w rejonie Nachal Oz i Chan Junus, kierując się na miejscowość Al-Arisz. Na początku przemieszczała się jednostka rozpoznania 7 Brygady Pancernej pułkownika Szemu’ela Gonena, a za nią jednostki inżynieryjne w poszukiwaniu pól minowych. W rejonie Chan Junus przeciwnik ostrzelał pojazdy rozpoznania. 7 batalion pancerny wyposażony w maszyny Patton M48A2C otrzymał rozkaz ataku z prawej flanki, natomiast 82 batalion pancerny połową swoich czołgów Centurion miał przypuścić atak frontalny, zostawiając resztę jako odwód pod dowództwem podpułkownika Barucha Harela. W rejonie Kerem Szalom pozostała brygada piechoty zmotoryzowanej i jednostka rozpoznania 84 Dywizji Pancernej pod dowództwem podpułkownika Jisra’ela Granita w celu zapobieżenia ewentualnemu atakowi odwetowemu. Jednostki palestyńskie widząc nadciągające czołgi poddały się, jednak brak wsparcia piechoty mogącej je wziąć do niewoli sprawił, że powróciły one do walki. Opór ten nie spowolnił natarcia 7 Brygady Pancernej w kierunku węzła komunikacyjnego w Rafah. Natarcie odbywało się wzdłuż linii kolejowej. Egipcjanie pozwolili wejść jednostce rozpoznania kilkanaście metrów w głąb stanowisk w Rafah, po czym otworzyli ogień. Zmusiło to Izraelczyków do rozdzielenia kolumny czołgów na dwie grupy, które miały zaatakować Egipcjan od zachodu oraz frontalne. Jednostki egipskie miały zostać zaskoczone faktem, iż zaatakowano je z czterech kierunków. Kontratak egipskich czołgów T-34-85 zakończył się niepowodzeniem, przynosząc im znaczne straty.
Około godziny 10:00 na zachód od Rafah i obozu ONZ Izraelczycy napotkali silny opór dział przeciwpancernych. W odpowiedzi na to izraelski ogień dalekiego zasięgu zniszczył kilka egipskich T-34-85. Podpułkownik Harel na czele dwóch kompanii Centurionów wykonał manewr oskrzydlający wroga od południa, ostrzeliwując go podczas jazdy. Następnie rozpoczął szybki rajd na zachód, zaskakując Egipcjan. Przedzierając się przez linie wroga i niszcząc jego czołgi, dwie kompanie ruszyły drogą na Rafah. Tracąc jeden czołg, kolumna 17 Centurionów przejechała przez egipskie umocnienia, docierając do przejazdu kolejowo-drogowego w Jeradi. Dzięki całkowitemu zaskoczeniu czołgi izraelskie szybko znalazły się na drodze 20 km od Al-Arisz. O godzinie 15:45 Al-Arisz znajdowało się w zasięgu strzału izraelskich czołgów. W tym samym czasie, gdy kolumna dowodzona przez Harela wychodziła na tyły przeciwnika, pozostała grupa Pattonów podpułkownika Ehuda Elada starła się na pustyni pod Rafah z głównymi siłami egipskimi. W wyniku tych starć, zniszczonych zostało wiele czołgów po obu stronach.
Trzecie ognisko walk wybuchło na południe od Rafah, gdzie 202 Brygada Spadochronowa pułkownika Rafa’ela Ejtana krok po kroku zdobywała okopy przeciwnika, niszcząc kolejne pozycje bojowe. W tym rejonie doszło również do bitwy pancernej, w której Egipcjanie użyli czołgów IS-3M. Jednostki te zadały znaczne straty Izraelczykom. Z pomocą walczącym przyszedł 46 Batalion Pancerny podpułkownika Uri’ego Bar-Ona. Pododdział kapitana Szaloma Gila szarżą pokonał stanowiska Egipcjan, a krótko później w odległości 2 km ujrzał grupę czołgów IS-3, które toczyły walkę z oddziałem Granita. Niezauważone czołgi Gila przypuściły ostrzał, niszcząc 10 maszyn przeciwnika. Pozostałe czołgi egipskie stały się celem izraelskich samolotów Fouga Magister. Gdy zagrożenie ze strony czołgów minęło, spadochroniarze zdobyli pozostałe okopy. Przy wsparciu Pattonów brygada spadochronowa natarła na tyły przeciwnika, opanowując egipski sztab dywizyjny i niszcząc jego kwaterę. Walki trwały też na północ od Rafah, gdzie 7 Brygada Pancerna nacierała na główną strefę umocnień egipskich. Około godziny 15:00 bitwa weszła w kulminacyjną fazę. Kompania Centurionów przebiła się przez wszystkie stanowiska egipskie, dążąc do połączenia się z siłami Harela. W końcu 7 Brygada Piechoty dotarła do Rafah. Gdy bitwa dobiegła końca, Brygada Pancerna rozpoczęła przygotowania do ataku na stanowiska nieprzyjaciela w Jeradi.

</doc>
<doc id="2277009" url="https://pl.wikipedia.org/wiki?curid=2277009" title="Tramwaje w Antalyi">
Tramwaje w Antalyi

Tramwaje w Antalyi − system komunikacji tramwajowej działający w tureckim mieście Antalya. 
Historia.
Tramwaje w Antalyi uruchomiono w 1999 na trasie o długości 6 km z 9 przystankami. W marcu 2009 otwarto nową linię o długości 11,1 km z 16 przystankami. Planowana docelowa długość tras ma wynieść 41 km. Obie linie mają szerokość toru 1435 mm. 
Tabor.
Do obsługi uruchomionej w 1999 linii otrzymano tramwaje MAN T4 z doczepami MAN B4 z lat 50. z Norymbergi po 6 sztuk. Kursują one w składach złożonych z T4+B4. Dla nowej linii hiszpańska firma Construcciones y Auxiliar de Ferrocarriles (CAF) dostarczyła 14 tramwajów 5 członowych. 

</doc>
<doc id="2277010" url="https://pl.wikipedia.org/wiki?curid=2277010" title="Valeria Răcilă-Roşca">
Valeria Răcilă-Roşca



</doc>
<doc id="2277011" url="https://pl.wikipedia.org/wiki?curid=2277011" title="Johann Marcinowski">
Johann Marcinowski



</doc>
<doc id="2277013" url="https://pl.wikipedia.org/wiki?curid=2277013" title="Prawa technologii Kranzberga">
Prawa technologii Kranzberga

6 praw technologii Melvina Kranzberga:

</doc>
<doc id="2277015" url="https://pl.wikipedia.org/wiki?curid=2277015" title="XVI Krajowy Festiwal Piosenki Polskiej w Opolu">
XVI Krajowy Festiwal Piosenki Polskiej w Opolu

XVI Krajowy Festiwal Piosenki Polskiej w Opolu odbywał się od 19 do 23 czerwca 1978. Widzowie uczestniczyli w dziesięciu koncertach w opolskim amfiteatrze i sali Teatru im. Jana Kochanowskiego. Dyrektorem muzycznym festiwalu i przewodniczącym jury był Jerzy Wasowski.
Laureaci.
I nagroda 
II nagroda
III nagroda
indywidualne:
zespołowe:

</doc>
<doc id="2277016" url="https://pl.wikipedia.org/wiki?curid=2277016" title="Puchar Bośni i Hercegowiny w piłce siatkowej mężczyzn (2010/2011)">
Puchar Bośni i Hercegowiny w piłce siatkowej mężczyzn (2010/2011)

Puchar Bośni i Hercegowiny w piłce siatkowej mężczyzn 2010/2011 (Kupa Bosne i Hercegovine 2010/2011) - 18. sezon rozgrywek o siatkarski Puchar Bośni i Hercegowiny odbywających się od 1994 roku. Zainaugurowane zostały 5 grudnia 2010 roku i trwały do 12 marca 2011 roku. Brały w nich udział kluby z Premijer ligi, I ligi i I ligi Republiki Serbskiej.
Rozgrywki składały się z trzech rund: ćwierćfinałów, półfinałów i finału. W ćwierćfinałach drużyny podzielone w pary rozegrały ze sobą dwumecz. O awansie do półfinałów decydowały kolejno: liczba wygranych meczów, liczba wygranych setów.
Mecz finałowy odbył się w 12 marca 2011 roku w hali sportowej "Kakanj" w Kakanj. Puchar Bośni i Hercegowiny zdobył zespół , pokonując w finale .

</doc>
<doc id="2277021" url="https://pl.wikipedia.org/wiki?curid=2277021" title="Valeria Răcilă">
Valeria Răcilă

Valeria Răcilă-Roşca (ur. 2 czerwca 1957) – rumuńska wioślarka. Dwukrotna medalistka olimpijska.
Brała udział w dwóch igrzyskach (IO 80, IO 84), na obu zdobywała medale. W 1984 triumfowała w jedynce, cztery lata wcześniej była trzecia w dwójce podwójnej. Wspólnie z nią płynęła Olga Homeghi. Trzykrotnie stawała na podium mistrzostw świata. W 1985 (jedynka) sięgnęła po srebro, a w 1979 (dwójka podwójna) i 1981 (czwórka ze sternikiem) po brąz tej imprezy.

</doc>
<doc id="2277022" url="https://pl.wikipedia.org/wiki?curid=2277022" title="Valeria Roşca-Răcilă">
Valeria Roşca-Răcilă



</doc>
<doc id="2277024" url="https://pl.wikipedia.org/wiki?curid=2277024" title="Valeria Racila">
Valeria Racila



</doc>
<doc id="2277025" url="https://pl.wikipedia.org/wiki?curid=2277025" title="Francesco Saverio Romano">
Francesco Saverio Romano

Francesco Saverio Romano (ur. 24 grudnia 1964 w Palermo) – włoski polityk, prawnik, parlamentarzysta, w 2011 minister rolnictwa.
Życiorys.
Ukończył w 1988 studia prawnicze na Uniwersytecie w Palermo, gdzie działał w organizacjach studenckich. Wstąpił następnie do Chrześcijańskiej Demokracji, od 1987 był członkiem władz regionalnych jej organizacji młodzieżowej. Od 1990 był radnym prowincji Palermo, w latach 1993–1994 pełnił funkcję asesora (członka władz wykonawczych) odpowiedzialnego za drogi. W latach 1997–2001 zajmował stanowisko prezesa IRCAC, sycylijskiej instytucji kredytowej.
W 2001, 2006, 2008 i 2013 uzyskiwał mandat posła do Izby Deputowanych XIV, XV, XVI i XVII kadencji. Został jednym z liderów Unii Chrześcijańskich Demokratów i Centrum, kierował jego strukturami na Sycylii. W 2004 został wybrany do Parlamentu Europejskiego VII kadencji, jednak zrezygnował z objęcia mandatu. W 2010 opuścił UDC, opowiadając się za wspieraniem rządu Silvia Berlusconiego. Objął funkcję koordynatora nowo powołanej partii pod nazwą Ludowcy Włoch Jutra. 23 marca 2011 został powołany w skład rządu jako minister polityki rolnej, żywnościowej i leśnej. Pełnił tę funkcję do 16 listopada 2011.
Jego nominacja została skrytykowana przez prezydenta Giorgia Napolitano, który domagał się wyjaśnień w sprawach postępowania karnego wobec przyszłego ministra. Francesco Saverio Romano, współpracownik Salvatore Cuffaro, był w kręgu podejrzeń o przestępstwa korupcyjne, sam jednak nie został oskarżony.
W styczniu 2012 stanął na czele partii Cantiere Popolare, powstałej głównie na bazie PID. Związał się też z ugrupowaniem Noi con l’Italia. W wyniku wyborów w 2022 powrócił w skład niższej izby włoskiego parlamentu.

</doc>
<doc id="2277026" url="https://pl.wikipedia.org/wiki?curid=2277026" title="Saverio Romano">
Saverio Romano



</doc>
<doc id="2277028" url="https://pl.wikipedia.org/wiki?curid=2277028" title="Andy King">
Andy King

Andy King, właśc. Andrew Philip King (ur. 29 października 1988 w Maidenhead) – walijski piłkarz występujący na pozycji pomocnika. Zawodnik klubu Leicester City.
Kariera klubowa.
King treningi rozpoczął w 1998 roku w zespole Chelsea. W 2004 roku przeszedł do juniorów Leicester City, a w 2007 roku został włączony do jego pierwszej drużyny, grającej w Championship. W tych rozgrywkach zadebiutował 2 października 2007 roku w zremisowanym 0:0 pojedynku z Wolverhampton. 1 grudnia 2007 roku w przegranym 1:2 spotkaniu z Southampton strzelił pierwszego gola w Championship. W 2008 roku zajął z klubem 22. miejsce w lidze i spadł z nim do League One. W 2009 roku powrócił z zespołem do Championship. W marcu 2011 roku został kapitanem drużyny Leicester.
Kariera reprezentacyjna.
King urodził się w Anglii, ale ponieważ jego dziadek pochodził z Walii, Andy został uprawniony do gry w reprezentacji Walii. Występował w niej na szczeblach U-19 oraz U-21, a w pierwszej reprezentacji Walii zadebiutował 29 maja 2009 roku w wygranym 1:0 towarzyskim meczu z Estonią. 11 sierpnia 2010 roku w wygranym 5:1 towarzyskim spotkaniu z Luksemburgiem strzelił pierwszego gola w kadrze narodowej.

</doc>
<doc id="2277029" url="https://pl.wikipedia.org/wiki?curid=2277029" title="Bank Ziemi Kaliskiej">
Bank Ziemi Kaliskiej

Bank Ziemi Kaliskiej SA w Kaliszu – bank w Kaliszu, założony w 1921 w wyniku likwidacji Kaliskiego Towarzystwa Wzajemnego Kredytu; pierwszym prezesem banku był Karol Wyganowski. 
Siedziba banku znajdowała się w Kaliszu, w alei Józefiny, w gmachu wzniesionym w latach 1912–1913 według projektu Rogera Sławskiego dla Kaliskiego Towarzystwa Wzajemnego Kredytu.
Bank posiadał oddziały w Słupcy, Turku i Wieluniu.

</doc>
<doc id="2277030" url="https://pl.wikipedia.org/wiki?curid=2277030" title="Anișoara Sorohan">
Anișoara Sorohan

Anișoara Minea-Sorohan (ur. 9 września 1963) – rumuńska wioślarka. Dwukrotna medalistka olimpijska.
Brała udział w dwóch igrzyskach (IO 84, IO 88), na obu zdobywała medale. W 1984 triumfowała w czwórce podwójnej, cztery lata później była trzecia w tej samej konkurencji. Stawała na podium mistrzostw świata. W 1985 sięgnęła po brąz, a w 1986 po srebro w czwórce podwójnej.

</doc>
<doc id="2277031" url="https://pl.wikipedia.org/wiki?curid=2277031" title="Anisoara Sorohan">
Anisoara Sorohan



</doc>
<doc id="2277032" url="https://pl.wikipedia.org/wiki?curid=2277032" title="Anisoara Sorohan-Minea">
Anisoara Sorohan-Minea



</doc>
<doc id="2277034" url="https://pl.wikipedia.org/wiki?curid=2277034" title="John Anders Bjørkøy">
John Anders Bjørkøy

John Anders Bjørkøy (ur. 8 stycznia 1979) – piłkarz norweski grający na pozycji środkowego pomocnika. Od 2009 roku jest piłkarzem klubu Odds BK.
Kariera klubowa.
Karierę piłkarską Bjørkøy rozpoczął w amatorskim klubie Gjelleråsen IF. W 1998 roku przeszedł do Skjetten SK. Na koniec 1998 roku awansował ze Skjetten z trzeciej do drugiej ligi. W 2000 roku odszedł do innego drugoligowca, Raufoss IL, w którym grał do końca 2003 roku. W 2004 roku zawodnik przeszedł do Hønefoss BK. Grał w nim także przez pierwszą połowę 2005 roku.
Latem 2005 Bjørkøy został zawodnikiem pierwszoligowego Fredrikstad FK. Zadebiutował w nim 24 lipca 2005 w zwycięskim 2:1 domowym meczu z Lyn Fotball. W 2006 roku zdobył z Fredrikstad Puchar Norwegii.
W 2008 roku Bjørkøy przeszedł z Fredrikstad do Lillestrøm SK. W nowym zespole po raz pierwszy wystąpił 30 marca 2008 w meczu z Tromsø IL (1:1). W Lillestrøm grał przez półtora roku.
W 2009 roku Bjørkøy odszedł do zespołu Odds BK. Zadebiutował w nim 13 września 2009 w przegranym 2:3 domowym spotkaniu z Lillestrøm.
Kariera reprezentacyjna.
W reprezentacji Norwegii Bjørkøy zadebiutował 7 lutego 2007 roku w przegranym 1:2 towarzyskim spotkaniu z Chorwacją. W kadrze narodowej od 2007 do 2008 rozegrał 4 mecze.

</doc>
<doc id="2277035" url="https://pl.wikipedia.org/wiki?curid=2277035" title="John Anders Bjoerkoey">
John Anders Bjoerkoey



</doc>
<doc id="2277036" url="https://pl.wikipedia.org/wiki?curid=2277036" title="Eurogra">
Eurogra

Eurogra (ang. "eurogame") – gatunek gier planszowych, które charakteryzują się względnie prostymi zasadami, relatywnie krótkim czasem gry, dość wysokim poziomem abstrakcji oraz bardzo ograniczoną interakcją między graczami. Projektanci tego rodzaju gier starają się wyeliminować element losowy i skupiają się na odpowiednich strategiach i optymalizacji ruchów, gdzie każdy z graczy zdobywa najczęściej punkty zwycięstwa i uczestniczy w rozgrywce do końca.
Ojczyzną eurogier są Niemcy, gdzie gry planszowe były tworzone już w XIX wieku. Renesans eurogier rozpoczął się w 1995 roku wraz z premierą gry "Osadnicy z Catanu" autorstwa Klausa Teubera, którą przetłumaczono na 30 języków i sprzedano na świecie w ponad 15 milionach egzemplarzy. Obecnie nie wszystkie eurogry pochodzą z Niemiec czy nawet z Europy, jednak Niemcy pozostają najważniejszym rynkiem, przyznając nagrody Spiel des Jahres i Deutscher Spiele Preis.
Inne nazwy dla tego typu gier to "designer game" i "German-style board game".
Eurogry są często stawiane naprzeciw gier tzw. ameritrashowych, w których ważniejsza jest tematyka i atmosfera rozgrywki (podobnie jak w grach fabularnych) oraz posiadają sporą dozę losowości, zazwyczaj związanej z mechaniką opartą na rzutach kośćmi.

</doc>
<doc id="2277040" url="https://pl.wikipedia.org/wiki?curid=2277040" title="Ksienija Łykina">
Ksienija Łykina

Ksienija Łykina, ros. Ксения Лыкина (ur. 19 czerwca 1990 w Moskwie) – rosyjska tenisistka.
Kariera tenisowa.
Starty na zawodowych turniejach rozpoczęła w czerwcu 2005 roku, biorąc udział z dziką kartą w kwalifikacjach do turnieju ITF w czeskiej miejscowości Stare Splavy. Nie przeszła kwalifikacji, ale wystąpiła za to w pierwszej rundzie turnieju głównego w grze podwójnej. Rok później, na tym samym turnieju, w parze z Haną Birnerovą osiągnęła finał gry podwójnej, który jednak przegrała, natomiast w grze pojedynczej doszła do ćwierćfinału. W 2007 roku kontynuowała grę w zawodach rangi ITF, ale nie dotarła dalej niż do ćwierćfinału. Zagrała także jeden mecz w kwalifikacjach do turnieju WTA w ’s-Hertogenbosch, ale przegrała go z Meghann Shaughnessy.
Rok 2008 był rokiem przełomowym w karierze tenisistki. W styczniu, wraz z partnerką, Anastasiją Pawluczenkową osiągnęła wielki sukces, wygrywając juniorski Australian Open w grze podwójnej. We wrześniu natomiast wygrała swoje pierwsze turnieje w singlu i w deblu, wygrywając na jednym turnieju, we francuskim Clermont-Ferrand, zarówno w grze pojedynczej jak i podwójnej.
W lipcu 2009 roku wzięła udział w Letniej Uniwersjadzie w Belgradzie i zdobyła tam złoty medal w grze pojedynczej, pokonując w finale Klaudię Jans. Jeszcze tego samego roku, w sierpniu, zagrała w kwalifikacjach do turnieju wielkoszlemowego US Open, w których pokonała w pierwszych dwóch rundach Zuzanę Ondráškovą i Olhę Sawczuk, ale w decydującym o awansie meczu przegrała z Petrą Martić. Udanie natomiast przeszła kwalifikacje do turnieju WTA w Taszkencie i po raz pierwszy w karierze zagrała w turnieju głównym. Udział w turnieju zakończyła jednak już na pierwszej rundzie, przegrywając w niej z Akgul Amanmuradovą.
W 2010 roku startowała w eliminacjach do Roland Garros i US Open, ale w obu wypadkach kończyła swój udział na pierwszej rundzie.

</doc>
<doc id="2277041" url="https://pl.wikipedia.org/wiki?curid=2277041" title="Ksenia Lykina">
Ksenia Lykina



</doc>
<doc id="2277042" url="https://pl.wikipedia.org/wiki?curid=2277042" title="6SN7GT">
6SN7GT

6SN7, 6SN7GT – lampa elektronowa (podwójna trioda) o cokole oktalowym i wszechstronnym zastosowaniu.
Polskim oznaczeniem lampy 6SN7GT jest 6N8S.
Lampa 6SN7GT została użyta przez D.T.N. Williamsona we wzmacniaczu wysokiej jakości, który dał nazwę całej klasie podobnych układów i jest uważany za jednego z protoplastów wzmacniaczy HiFi.
Historia i zastosowania.
W latach 1937 amerykańska firma RCA rozpoczęła produkcję podwójnej triody z cokołem oktalowym pod nazwą 6F8G. Parametry obu triod były identyczne z bardzo popularną wówczas triodą 6G5G, której produkcję uruchomiono w 1935, a która była oktalową wersją równie popularnej triody 76, posiadającej cokół kołkowy.
Wkrótce lampę 6F8G zastąpiono przez 6SN7GT, o identycznych parametrach, ale o mniejszej bańce i bez wyprowadzenia jednej z siatek na szczycie bańki. Przyrostek "GT" na końcu nazwy oznacza walcową bańkę szklaną (od "glass tubular"), ale ponieważ nigdy nie produkowano tej lampy w obudowie metalowej (co zwykle oznaczano nazwą typu bez przyrostka), "GT" w nazwie niekiedy się pomija.
Jest to podwójna, pośrednio żarzona trioda o niewielkim wzmocnieniu i małym oporze wewnętrznym, lampa o bardzo wszechstronnym zastosowaniu. Była masowo stosowana w różnorakich układach wzmacniaczy prądu stałego i małej częstotliwości, zarówno w sprzęcie powszechnego użytku, jak układach profesjonalnych i przemysłowych.
W Polsce odpowiedniki lamp 6SN7GT były produkowane pod oznaczeniem 6N8S przez Zakłady Wytwórcze Lamp Elektrycznych im. Róży Luksemburg. Nie stosowano ich w sprzęcie powszechnego użytku, ale w aparaturze profesjonalnej, pomiarowej, wzmacniaczach radiowęzłowych (na przykład Ampli 40) i kinowych. Często znajdowała zastosowanie w konstrukcjach amatorskich.
Lampy 6SN7 zostały w dużej mierze wyparte w latach 50-60 przez konstrukcje z cokołem nowalowym, ale w niewielkich ilościach są jeszcze (w roku 2011) produkowane w Rosji i Chinach (pod nazwą typu 6N8P).
Dane techniczne.
Żarzenie:
Odpowiedniki.
Odpowiednikami 6SN7GT produkowanymi przez różne firmy były lampy B65, E1606, HF3129, 6CC10. W ZSRR stosowano oznaczenie 6Н8С, od niego pochodzi stosowane w Polsce 6N8S i w Chinach 6N8P.
Wersje o zwiększonej niezawodności i trwałości (dla celów wojskowych, przemysłowych, lotniczych itp.) produkowano pod nazwami 6SN7GTA, 6SN7GTB, 6SN7WGT, QA2408, 5692, 6180. W Wielkiej Brytanii lampy przeznaczone do celów wojskowych oznaczano kodem CV1988, w USA zaś VT231.
Wersje lampy 6SN7 z cokołem nowalowym produkowano pod nazwą 6CG7 i 6FQ7, a z loktalowym - 7N7. Produkowano również lampy różniące się od 6SN7 parametrami żarzenia (12SN7GT, 14N7, 25SN7GT).

</doc>
<doc id="2277043" url="https://pl.wikipedia.org/wiki?curid=2277043" title="John Barres">
John Barres

 
John Oliver Barres (ur. 20 września 1960 w Larchmont, Nowy Jork) – amerykański duchowny katolicki, biskup diecezji Rockville Centre od 2017.
Życiorys.
Był piątym z szóstki dzieci Olivera i Marjorie. Rodzice byli protestantami, na katolicyzm nawrócili się w roku 1955. Jego ojciec opisał swą konwersję w książce "Jeden pasterz, jedna owczarnia", do której wstęp napisali późniejszy kardynał Avery Dulles i Benedict Groeschel. Został ochrzczony dnia 2 października 1960 roku przez bpa Fultona Sheena. Kształcił się m.in. na Princeton University, a także na Uniwersytecie Nowojorskim. W roku 1988 uzyskał licencjat z teologii, jak również licencjat z teologii systematycznej na Katolickim Uniwersytecie Ameryki. Po latach kontynuował studia zdobywając licencjat z prawa kanonicznego i doktorat z teologii, które uzyskał w Rzymie w roku 1998 i 1999. Święcenia kapłańskie otrzymał 21 października 1989 z rąk ówczesnego ordynariusza Wilmington, Roberta E. Mulvee. Pracował duszpastersko w diecezji Wilmington do czasu wyjazdu na studia rzymskie. Po powrocie do kraju sprawował funkcję wicekanclerza, a od roku 2000 kanclerza diecezji. Otrzymał wówczas godność kapelana Jego Świątobliwości. W maju 2009 sprawował przez krótki okres funkcję proboszcza parafii Św. Dzieciątka Jezus w Wilmington. 
27 maja 2009 otrzymał nominację na biskupa diecezji Allentown w stanie Pennsylvania. Sakra wraz z uroczystym ingresem miała miejsce 30 lipca 2009 roku. Obrzędu święceń biskupich dokonał w miejscowej katedrze kardynał Justin Francis Rigali, metropolita Filadelfii.
9 grudnia 2016 został mianowany ordynariuszem diecezji Rockville Centre. 31 stycznia 2017 objął kanonicznie diecezję.
Poza językiem ojczystym włada biegle językami włoskim, francuskim i hiszpańskim. Jest członkiem organizacji Opus Dei.

</doc>
<doc id="2277044" url="https://pl.wikipedia.org/wiki?curid=2277044" title="Bank Stowarzyszenia Mechaników">
Bank Stowarzyszenia Mechaników

Bank Stowarzyszenia Mechaników S.A. w Warszawie – bank powołany w 1920 przez Stowarzyszenie Mechaników Polskich w Ameryce ("The Polish Mechanics Co. Inc.") z siedzibą w Nowym Jorku, zlikwidowany w 1925. 
Bank posiadał oddział w Wolnym Mieście Gdańsku (1921–1925), początkowo przy "Pffeferstadt" 43 (obecnie ul. Korzenna) (1921–1922), następnie przy "Böttchergasse" 28 (ul. Bednarska) (1925).
Siedziba.
Siedziba banku mieściła się przy ul. Świętokrzyskiej 35 (1922). 

</doc>
<doc id="2277045" url="https://pl.wikipedia.org/wiki?curid=2277045" title="6SN7">
6SN7



</doc>
<doc id="2277046" url="https://pl.wikipedia.org/wiki?curid=2277046" title="Viorica Ioja">
Viorica Ioja

Viorica Ioja (ur. 26 lutego 1962) – rumuńska wioślarka, sternik. Dwukrotna medalistka olimpijska z Los Angeles.
Zawody w 1984 były jej jedynymi igrzyskami olimpijskimi. Triumfowała w czwórce ze sternikiem, w ósemce zajęła drugie miejsce. Stawała na podium mistrzostw świata. W 1985 sięgnęła po srebro, a w 1986 po złoto w czwórce ze sternikiem.

</doc>
<doc id="2277047" url="https://pl.wikipedia.org/wiki?curid=2277047" title="6N8S">
6N8S



</doc>
<doc id="2277049" url="https://pl.wikipedia.org/wiki?curid=2277049" title="Franciszek I (książę Lotaryngii)">
Franciszek I (książę Lotaryngii)

Franciszek I Lotaryński (ur. 23 sierpnia 1517 w Nancy, zm. 12 czerwca 1545 tamże) – książę Lotaryngii, Bar i markiz de Pont-à-Mousson.
Urodził się jako najstarszy syn księcia Lotaryngii Antoniego II Dobrego i jego żony księżnej Renaty. Na tron wstąpił po śmierci ojca 14 czerwca 1544.
10 lipca 1541 w Brukseli poślubił owdowiałą 24 października 1535 po śmierci księcia Mediolanu Franciszka II Sforzy księżniczkę duńską Krystynę, córkę króla Chrystiana II, zostając jej drugim mężem. Para miała troje dzieci:

</doc>
<doc id="2277053" url="https://pl.wikipedia.org/wiki?curid=2277053" title="Hal Robson-Kanu">
Hal Robson-Kanu

Hal Robson-Kanu (ur. 21 maja 1989 w Londynie) – walijski piłkarz występujący na pozycji pomocnika w West Bromwich Albion.
Kariera klubowa.
Zawodową karierę rozpoczynał w 2007 roku w zespole Reading z Premier League. Przed debiutem w jego barwach, w styczniu 2008 roku został wypożyczony do Southend United z League One. Pierwszy ligowy mecz zaliczył tam 2 lutego 2008 roku przeciwko ekipie Leyton Orient (2:2). 11 marca 2008 roku w zremisowanym 1:1 spotkaniu z Nottingham Forest strzelił pierwszego gola w League One. W maju 2008 roku wrócił do Reading, ale w tym samym roku spadł z nim do Championship.
W sierpniu 2008 roku Robson-Kanu ponownie został wypożyczony do Southend United, nadal grającego w League One. W listopadzie tego samego roku wrócił do Reading, a w styczniu 2009 roku wypożyczono go do Swindon Town, grającego w League One. W czerwcu 2009 roku wrócił do Reading. 8 sierpnia 2009 roku w zremisowanym 0:0 ligowym pojedynku z Nottingham Forest zadebiutował w Championship. 25 września 2010 roku w wygranym 3:0 meczu z Barnsley zdobył pierwszą bramkę w Championship. 9 maja 2016 klub Reading poinformował o tym, że zawodnik nie przedłuży kontraktu i opuści zespół w lipcu wraz z końcem umowy.
Kariera reprezentacyjna.
Robson-Kanu jest byłym reprezentantem Anglii U-19 oraz U-20. W związku z tym, że jego babcia pochodziła z Walii, Hal został uprawniony do gry w reprezentacji Walii. Zadebiutował w niej 23 maja 2010 roku w przegranym 0:2 towarzyskim meczu z Chorwacją.
Został powołany przez selekcjonera Chrisa Colemana na Mistrzostwa Europy we Francji, gdzie zdobył dwie bramki przeciwko Słowacji oraz Belgii.

</doc>
<doc id="2277055" url="https://pl.wikipedia.org/wiki?curid=2277055" title="Ryszard Szewczyk">
Ryszard Szewczyk

Ryszard Szewczyk (ur. 3 kwietnia 1960 w Gdyni) – były polski piłkarz, grający na pozycji obrońcy.
Kariera.
Szewczyk jest wychowankiem Arki Gdynia. 9 marca 1978 roku zadebiutował w I lidze w meczu przeciwko Lechowi Poznań, stając się najmłodszym graczem Arki w najwyższej klasie rozgrywek (rekord ten pobił w 2010 roku Krystian Żołnierewicz). W tym samym roku wraz z reprezentacją Polski zdobył trzecie miejsce na Turnieju Juniorów UEFA. W 1979 został zdobywcą Pucharu Polski. W 1983 roku przeszedł do Lecha Poznań, w którym to klubie zdobył w sezonie 1983/1984 mistrzostwo i Puchar Polski. Następnie grał w Lechii Gdańsk, Arce Gdynia, Polonii Hamburg, Unionie Jemmappes, Zdroju Ciechocinek i FC Sopot. Karierę piłkarską zakończył w 1996 roku.

</doc>
<doc id="2277059" url="https://pl.wikipedia.org/wiki?curid=2277059" title="Ugo La Malfa">
Ugo La Malfa

Ugo La Malfa (ur. 16 maja 1903 w Palermo, zm. 26 marca 1979 w Rzymie) – włoski polityk, działacz antyfaszystowski, parlamentarzysta, minister w różnych rządach, lider włoskich republikanów. Ojciec Giorgia La Malfy.
Życiorys.
Studiował nauki finansowe i ekonomiczne na Università Ca' Foscari Venezia. Pracował w redakcji "Enciclopedia Italiana". Współpracował z ruchem antyfaszystowskim. W 1942 był jednym z założycieli opozycyjnej Partito d'Azione, reprezentował ją w Komitecie Wyzwolenia Narodowego.
W 1946 został wybrany do zgromadzenia konstytucyjnego, które działało do 1948. Następnie uzyskiwał mandat posła do Izby Deputowanych I, II, III, IV, V, VI i VII kadencji, w której zasiadał do czasu swojej śmierci. Również w 1946 przystąpił do Włoskiej Partii Republikańskiej, stając się wkrótce jednym z jej liderów. Pełnił funkcję sekretarza generalnego tej partii (1965–1975), następnie zajmował honorowe stanowisko jej przewodniczącego (do 1979).
Po raz pierwszy w skład rządu wszedł w 1945 jako minister transportu. W latach 1945–1946, 1950–1951 i 1951–1953 sprawował urząd ministra handlu zagranicznego w trzech gabinetach, którymi kierował Alcide De Gasperi. W drugiej połowie lat 50. został redaktorem pisma „La Voce Repubblicana”. W 1962 powrócił do rządu jako minister ds. budżetu w gabinecie Amintore Fanfaniego (do 1963). Od 1973 do 1974 był ministrem skarbu u Mariano Rumora, następnie do 1976 wicepremierem w rządzie, na czele którego stał Aldo Moro. Powrócił na ten urząd 20 marca 1979 w piątym gabinecie Giulia Andreottiego, zmarł jednak kilka dni później.

</doc>
<doc id="2277061" url="https://pl.wikipedia.org/wiki?curid=2277061" title="Bank Krajowy Królestwa Galicji i Lodomerii z Wielkim Księstwem Krakowskim">
Bank Krajowy Królestwa Galicji i Lodomerii z Wielkim Księstwem Krakowskim

Bank Krajowy Królestwa Galicji i Lodomerii z Wielkim Księstwem Krakowskim (niem. "Landesbank für Koenigreich Gazlizien und Lodomerien mit Grossherzogtum Krakau") – publiczna instytucja kredytowa działająca na terenie Galicji w latach 1883–1920, a następnie w latach 1920–1924 na terenie całego kraju
Bank Krajowy Królestwa Galicji i Lodomerii z Wielkim Księstwem Krakowskim potocznie był nazywany Galicyjskim Bankiem Krajowym. Pomysł utworzenia w Galicji banku publicznego wzorowany był na podobnych instytucjach powstałych w innych krajach Przedlitawii. W 1878 Leon Biliński popierany przez innych posłów wystąpił po raz pierwszy z wnioskiem na terenie Sejmu Krajowego, aby zlecić Wydziałowi Krajowemu sporządzenie projektu utworzenia banku krajowego. Jednak opozycja działających już w Galicji banków spowodowała opóźnienie w tworzeniu nowej instytucji kredytowej. Sprawa utworzenia banku ponownie pojawiła się na forum Sejmu ponownie w 1881, z inicjatywy ówczesnego marszałka Mikołaja Zyblikiewicza, który uważał, że istniejący w Galicji system bankowy nie stwarza szans rozbudowy przemysłu, co jego zdaniem stanowiło warunek wyrwania Galicji z zacofania i nędzy. Ostatecznie po burzliwej dyskusji i uwzględnieniu zastrzeżeń rządu austriackiego bank został powołany do życia uchwałą Sejmu Krajowego Królestwa Galicji i Lodomerii z Wielkim Księstwem Krakowskim z dnia 21 października 1881 roku. Jego kapitał założycielski wynosił dwa milionów koron. Dostarczyły go władze krajowe, rozpisując w maju 1883 roku pożyczkę na ten cel. Z czystego zysku banku 30% tworzyło fundusz rezerwowy, 70% zasilało kapitał zakładowy aż do czasu, kiedy osiągnie on 4 min koron. W 1889 roku podwyższono granicę powiększania kapitału do 4,4 min koron. Pułap ten osiągnięto w 1906 roku, a następnie uchwałą Sejmu z 1 października 1907 podwyższono do wysokości 16 milionów koron. Statut banku zatwierdziło c. k. Ministerstwo Spraw Wewnętrznych reskryptem L. 6646 z 2 maja 1881. Był instytucją publiczną i miał prawo do używania w swej pieczęci herbu Galicji i Lodomerii. Jego działalność kontrolowała wybierana przez Sejm Krajowy dwunastoosobowa Rada Nadzorcza, zaś bieżącą działalnością kierowała trzyosobowa Dyrekcja mianowana przez Wydział Krajowy. Działalność rozpoczął w 1883 roku. W okresie istnienia Austro-Węgier prezesami Rady Nadzorczej Banku byli: Hipolit Bochdan (1882–1908); August Gorayski (1908–1913); Kazimierz Laskowski (1913–1918).
Siedzibą centrali banku było miasto Lwów, posiadał filię w Krakowie i ekspozyturę w Białej oraz 73 placówki znajdujące się w miastach powiatowych Galicji. Początkowo zakres działania Banku obejmował dwa działy: hipoteczny i operacyjny. Z biegiem czasu do dwóch istniejących działów doszły jeszcze dwa inne: komunalny i kolejowy. W 1914 roku dzielił się na cztery oddziały: hipoteczny, komunalny, kolejowy i bankowy. Bank Krajowy emitował listy zastawne, obligacje komunalne i obligacje kolejowe. Mogły być używane m.in. jako papiery wartościowe gwarantujące wysokość kapitałów założycielskich fundacji, przedsiębiorstw publicznych i ordynacji ziemiańskich.
Według stanu na 31 grudnia 1900 roku obieg wszystkich emisji wynosił 119.585.900 Koron:
Bank zarządzał pięcioma funduszami pożyczkowymi, dotowanymi z funduszu krajowego (przemysłowy, pożyczkowy dla kółek rolniczych, pożyczkowy dla przemysłu rolniczego, fundusz spółek oszczędności i fundusz pożyczek). Administrował funduszem inwestycyjnym, który tworzony był z zysków banku. Bank finansował pożyczki krajowe, ułatwiając kredyt emisyjny, oraz udzielał różnego rodzaju kredytów. Dużą pomocą służył bank instytucjom autonomicznym i publicznym, udzielając taniego kredytu za pomocą pożyczek skryptowych i dyskonta subwencji krajowych: głodowych, drogowych, koszarowych, kościelnych. Od 1895 rozpoczęto finansowanie zakładania przedsiębiorstw. Największym przedsięwzięciem tego typu było finansowanie spółki akcyjnej budowy wagonów w Sanoku o kapitale zakładowym 1500 tys. koron, zatrudniająca ok. tysiąca robotników. Do tej formy działalności należało także kredytowanie budowy kolei, w latach 1897–1914 Bank Krajowy sfinansował budowę 775 km linii kolejowych. Bank Krajowy ratował także przed upadłościami prywatne instytucje kredytowe, m.in. w 1898 wspomógł Galicyjską Kasę Oszczędności, w 1902 Galicyjski Bank dla Handlu i Przemysłu, a w 1912 – Akcyjny Bank Związkowy. Przeprowadzał także likwidację galicyjskich instytucji finansowych – w latach 1883–1899 Zakładu Kredytowego Włościańskiego we Lwowie, a w latach 1899-1903 Galicyjskiego Zakładu Kredytowego Ziemskiego. Obydwie sprawnie przeprowadzone nie przyniosły strat klientom tych przedsięwzięć. Bank Krajowy uczestniczył też pośrednio w likwidacji jednej z najstarszych galicyjskich instytucji finansowych – Galicyjskiego Banku Kredytowego. Pełnił tym samym funkcje typowe dla banku centralnego, choć nie był instytucją emisyjną. W ciągu trzydziestu lat istnienia Banku Krajowego do chwili wybuchu I wojny światowej rozwijał i rozszerzał swoją działalność. Świadczyła o tym skala przeprowadzanych operacji wekslowych z 3,2 min koron w 1884 do 56,2 min koron w 1913. W całym tym okresie działalności bank wykazał straty tylko w 1912 roku, kiedy to poniósł znaczne ofiary dla podtrzymania kursu swych listów zastawnych. W 1913 roku Bank Krajowy skupiał 30% kapitałów, 70% wkładów, 60% pożyczek hipotecznych i 33% kredytu krótkoterminowego całej bankowości galicyjskiej.
Dyrektorami Banku byli: Antoni Wrotnowski (1882–1888), Władysław Smolka (1882–1887), Alfred Zgórski (1883–1912), Wacław Domaszewski (1887–1911), Józef Milewski (1906–1913 (?), Jerzy Michalski (1911–1921 i 1922–1924), Jan Kanty Steczkowski (1912–1920).
Po powstaniu niepodległej Polski zwierzchnictwo nad bankiem objęło Ministerstwo Skarbu. W 1920 roku zmienił nazwę na Polski Bank Krajowy. Nowy statut nadano mu Rozporządzeniem Ministra Skarbu w przedmiocie statutu Polskiego Banku Krajowego z dnia 29 maja 1922 roku, przenosząc jednocześnie siedzibę jego centrali do Warszawy. Kapitał Polskiego Banku Krajowego w momencie wydania tego rozporządzenia wynosił 1.023.519.980,00 marek polskich. Prezesami Banku w latach II Rzeczypospolitej byli Stanisław Niezabitowski (1918–1922) Jan Kanty Steczkowski (1922–1924). W okresie międzywojennym Bank miał oddziały w Krakowie, Białej, Stanisławowie, Lublinie, Przemyślu, Żywcu, Równem i Bydgoszczy, Cieszynie, Drohobyczu, Kołomyi, Oświęcimiu, Poznaniu, Katowicach, Tarnowie, Andrychowie i Wadowicach. Polski Bank Krajowy został wchłonięty przez utworzony w 1924 roku Bank Gospodarstwa Krajowego, który przejął wszystkie zobowiązania po Banku Krajowym i obsługiwał wyemitowane wcześniej przez ten bank obligacje oraz listy zastawne, które przerachowano na złote.

</doc>
<doc id="2277066" url="https://pl.wikipedia.org/wiki?curid=2277066" title="Fechner">
Fechner

Fechner:

</doc>
<doc id="2277072" url="https://pl.wikipedia.org/wiki?curid=2277072" title="Daksza">
Daksza

Daksza (dewanagari दक्ष, trl. Dakṣa, ang. Daksha, "Rytualna umiejętność") – jeden z synów Brahmy, starożytny natchniony mędrzec indyjski (ryszi - dewanagari ऋषि, trl. ṛṣi, ang. rishi). Teść Dharmy, Kaśjapy, Ćandry i Śiwy. Daksza zaludnił wszechświat. Dzięki swojemu zaangażowaniu, brahmarszi Daksza został uhonorowany godnością pierwszego pośród pradźapatich. Zostawszy najważniejszym z pradźapatich, stał się egoistyczny i obraził samego Śiwę.
Pochodzenie i postacie powiązane.
Żony i potomstwo.
W początkowym okresie tworzenia Brahma w celu zwiększenia populacji wszechświata podzielił swoje ciało na dwie części. Jedna część, to męski aspekt kreacji znany jako Swajambhuwa Manu (dewanagari स्वायम्भुव मनु, trl. svāyambhuva manu, ang. Svayambhuva Manu). Druga część, to żeński aspekt kreacji znany jako Śatarupa (dewanagari शतरूप, trl. śatarūpa, ang. Shatarupa, tłum "literalnie śata-rūpa = posiadająca sto form"). Ci pierwsi rodzice mieli dwóch synów Prijawrata (dewanagari प्रियव्रत, trl. priyavrata, ang. Priyavrata) i Uttanapada (dewanagari उत्तानपादज, trl. uttānapādaja, ang. Uttanapada) oraz dwie córki Akuti (dewanagari आकूति, trl. ākūti, ang. Akuti) i Prasuti (dewanagari प्रसूति, trl. prasūti, ang. Prasuti). "Bhagawatapurana" wspomina jeszcze o trzeciej córce imieniem Dewahuti (dewanagari देवहूति, trl. devahūti ang. Devahuti)
Mędrzec Daksza widząc działania swego ojca Brahmy w zakresie kreacji, również starał się wziąć udział w zaludnianiu świata. Medytując chciał stworzyć synów ze swojego umysłu, ale nie zdołał osiągnąć pożądanych rezultatów. Wówczas Brahma poinstruował go, by poślubił Prasuti ("Prasuti znana jest również pod imieniem Asikli"), aby populacja mogła się zwiększyć w drodze naturalnego procesu reprodukcji. Podążając za wolą ojca, mędrzec Daksza ożenił się z Prasuti i spłodził tysiąc ("niektóre źródła mówią o 5, a nawet 10 tysiącach") synów. Nazywali się oni Harjaśwa (dewanagari हर्यश्व, trl. harjaśwa, ang. Haryashvas, "Szczęśliwe Konie"). Maharszi Narada poinstruował ich, aby podążyli ścieżką samorealizacji.
Następnie Brahmarszi Daksza spłodził kolejnych tysiąc synów, którzy później stali się znani jako Śawalaśwa (ang. Shavalshvas "Szybkie Konie"). Oni również podążyli śladem swoich starszych braci, zgodnie z instrukcją maharsziego Narady. Niestety synowie Dakszy nie spełnili pokładanych w nich przez ojca nadziei i nie uczestniczyli w procesie zaludniania wszechświata podążając ścieżką samorealizacji wskazaną im przez Nardadę.
Następnie Brahmarszi Daksza spłodził 60 córek i wydał je za mąż za godnych tego mężów:
Recepcja w literaturze religijnej.
Historia Sati (Śakti) i Śiwy.
Kiedy dobiegał końca Złoty Wiek Wszechświata - satjajuga (dewanagari सत्य युग, ang. Satya Yuga) i rozpoczynał kolejny okres zwany tretajuga pierwszy wiek degradacji, Śiwa, boski wzór ascetów i joginów, nadal pochłonięty był najgłębszą medytacją. Jej rygory spowodowały taki upał, że ludzkości groziła zagłada. Brahma, Stwórca, martwił się tą sytuacją. Poprosił Paraambę (żeński aspekt absolutu personifikowany jako Śakti), aby oderwała uwagę Śiwy od intensywnej medytacji i wciągnęła go w grę miłosną, by natura mogła się nadal rozwijać, a nie być zniszczona przez suszę. Paraamba zgodziła się przybrać kolejną formę, aby uwieść w niej Śiwę. Dzięki boskiej mocy udało się jej wzniecić zainteresowanie Śiwy nie tylko swą wspaniałą urodą, ale także wielkim ascetyzmem.
Z kolei Brahma polecił swojemu synowi Brahmarsziemu Dakszy aby intensywnie medytował z pragnieniem, by Paraamba narodziła się jako jego córka. Brahmarszi Daksza był bardzo oddanym i posłusznym synem. Z chęcią zaakceptował polecenie ojca i wykonywał bardzo ciężką pokutę przez 3 tysiące boskich lat (według niektórych źródeł hinduskich 1 boska sekunda jest równa 100 latom współczesnej ery). Paraamba była bardzo zadowolona ze starań Dakszy. Po tym wszystkim, pewnego dnia oboje małżonkowie, Daksza i Praśuti, pomodlili się do Paraamby, aby przyszła na świat jako ich córka. Narodziła się ona jako ich pierwsza córka o imieniu Sati (dewanagari सती, trl. Satī, tłum. "Ta, która jest"), zwana również Dakszajani (dewanagari दाक्षायणी, trl. Dākṣāyaṇi, ang. Dakshayani) i wykonywała intensywną medytację, aby zostać żoną Śiwy.
Jadźńa Dakszy.
Brahmarszi Daksza nigdy nie lubił Śiwy, nazywając go brudnym, wędrownym ascetą i śmiejąc się, że jest wielkim joginem kohort goblinów i upiorów.
Jednakże Sati nie zważając na zakazy ojca poślubiła ukochanego Śiwę, a on bardzo pokochał swoją małżonkę. Sati po ślubie z Śiwą opuściła pałac swojego ojca i zamieszkała z ukochanym mężem w jego górskiej pustelni, dlatego też często zwana jest jako "Pani Gór".
Od momentu kiedy Sati wbrew woli ojca poślubiła Śiwę, Brahmarszi Daksza okazywał jeszcze większą niechęć do Śiwy.
Pewnego razu Brahamrszi Daksza postanowił wykonać wielką ceremonię jadźńy na cześć Wisznu. Na tę uroczystość zostali zaproszeni członkowie rodziny i przyjaciele, bogowie i wielcy święci ryszi, nie zabrakło tam dworzan i poddanych. Jednakże Daksza świadomie z tej listy wykluczył swoją córkę Sati i zięcia Śiwę. Dla Śiwy brak zaproszenia ze strony teścia był zupełnie obojętny, natomiast Sati poczuła się znieważona tym, że ojciec nie zaprosił jej i jej ukochanego męża na tak wielką jadźńę. Postanowiła więc za zgodą swojego męża sama bez zaproszenia udać się na dwór ojca przypuszczając, że bez względu na wszystko, jako córka króla będzie mile widziana.
Odrzucona przez ojca i traktowane z lekceważeniem, Sati jednak zachowała spokój, mimo że jej ojciec nie zaprosił jej męża Śiwy, a tym samym według tradycji honorowego członka rodziny, co musiało być bardzo ciężkie do zniesienia dla niej. Jednakże, na widok bezwstydnego obrażania i powtarzających się zniewag rzucanych pod adresem Śiwy przez króla Dakszę i jego dworzan, Sati postanowiła ofiarować siebie i popełnić samobójstwo, rzucając się w ofiarny ogień jadźńy z żalu za obrazy dokonane na ukochanym mężu.
Słysząc co się stało z ukochaną małżonką, Śiwa w swojej strasznej formie niszczyciela Rudry pojawił się od razu na środku sali i zaczął atakować wszystkich obecnych gości, natomiast demony przywołane przez Bhirgu pokonały demony towarzyszące Śiwie i następnie powróciły do swoich siedzib. Śiwa był pełen gniewu na swojego teścia Dakszę, że ten mógł w tak podły sposób zranić swoją własną córkę. Śiwa złapał pukiel jego włosów, obciął go i rzucił na ziemię. Z jednego kosmku powstał okrutny Wirabhadra (dewanagari वीरभद्र, trl. vīrabhadra, ang. Virabhadra lub Veerabhadraa) z drugiego straszna Rudrakali ("forma bogini Kali towarzysząca Wirabhadrdzie"), natomiast z gniewu Sati powstała Bhadrakali. Powstałe w ten sposób demony na rozkaz Śiwy zaatakowały i zabiły wielu gości. W swoim gniewie Śiwa obciął głowę Dakszy i rzucił ją w ogień ofiarny. Przerażeni i z wyrzutami sumienia pozostali goście postanowili przebłagać Śiwę. Błagali go o miłosierdzie, żeby przywrócił życie Dakszy i pozwolił na zakończenie ofiary. Na prośbę samego Brahmy Śiwa okazał się wielce łaskawy, wskrzeszając Dakszę. Jednakże nie mogąc odnaleźć jego głowy, przywrócił go do życia, przyprawiając mu głową kozła.
Powróciwszy do życia, Brahmarszi Daksza zdał sobie sprawę z wielkiego grzechu, który popełnił i pochwalił Śiwę za słuszne ukaranie go i obcięcie głowy, która popełniła grzech. Poprosił o przebaczenie i wyraził swoją wdzięczność za przywrócenie go do życia z głową kozła.
Sati w następnym wcieleniu odrodziła się jako Parwati i ponownie wzięła ślub z Śiwą, od tej pory już nigdy się z nim nie rozstając. To jest powód, dla którego Śiwa, mając dwie żony, pozostał monogamistą, ponieważ była to ta sama dusza w dwóch wcieleniach.
Historia Rohini i Ćandry.
Dwadzieścia siedem z sześćdziesięciu córek Dakszy i Praśuti zostało małżonkami boga księżyca Ćandry. Daksza zawsze dbał o dobro swoich córek (z wyjątkiem Sati), często kosztem złych relacji ze swoimi zięciami. Tak było również w przypadku Ćandry, który ze wszystkich córek Dakszy najbardziej umiłował piękną Rohini (dewanagari रोहिणी, trl. Rohiṇī). Siostry rozmawiały o tym z Rohini, ale ona odpowiedziała, że nie robi nic szczególnego aby taka sytuacja miała miejsce. Rohini postanowiła porozmawiać ze swoim mężem i powiedziała: "Dlaczego nie pójdziesz do innych moich sióstr? czują się samotne i zaniedbane". Ta rozmowa jednak nic nie zmieniła i Ćandra nadal najwięcej uwagi poświęcał Rohini. Pozostałe córki czując się zazdrosne o Rohini i porzucone przez swojego męża powróciły do rodzinnego domu zwróciły się z prośbą o pomoc do swojego ojca Brahmarsziego Dakszy.
Ten wezwał boga Ćandrę i w ostry sposób upomniał go, mówiąc: "Ty ożeniłeś się ze wszystkimi moimi dwudziestoma siedmioma córkami, więc twoim obowiązkiem jest dbać o wszystkie z nich bez rozróżniania między nimi. Jak możesz być tak wybrednym? Nie miałeś prawa do poślubienia wszystkich moich córek jeśli pragniesz tylko Rohini". Ćandra wysłuchał swojego teścia i obiecał, że będzie jednakowo zajmował się wszystkimi swoimi 27 małżonkami. Zadowolony z odpowiedzi Daksza odesłał 26 swoich córek z powrotem do pałacu Ćandry. Jednakże Ćandra wkrótce zapomniał o swojej obietnicy i ponownie całą swoją uwagę poświęcał pięknej Rohini zaniedbując pozostałe 26 swoich żon. Ponownie córki udały się do swojego ojca i opowiedziały jak zaniedbuje je ich mąż.
Tym razem Brahmarszi Daksza wpadł we wściekłość i udał się osobiście do pałacu Ćandry i przeklął go mówiąc: "Ponieważ ignorowałeś dwadzieścia sześć moich córek będących twoimi żonami, przeklinam ciebie. Od teraz będziesz wielkości tylko jednej dwudziestej szóstej twojego obecnego rozmiaru." Ćandra bardzo zachorował i nikt nie potrafił go wyleczyć. Był bardzo chudy i wycieńczony. Rohini widząc zły stan zdrowia swojego męża udała się do ojca z prośbą aby zdjął z niego swoją klątwę. Daksza odpowiedział, że nie może tego zrobić, jednak może zmienić swoje przekleństwo aby złagodzić jego skutki dla Ćandry. Ponownie udał się do swojego zięcia i powiedział: "Odtąd będziesz pozostawał zdrowym i słabym na przemian. Nie możesz być ponownie takim jak dawniej po tym co uczyniłeś moim 26 córkom".
Dlatego obserwujemy, że Księżyc na przemian zmniejsza rozmiar, po czym wraca do swojej normalnej wielkości.
Recepcja w nurtach hinduistycznych.
Adźapajoga.
Guru adźapajogi nauczają, iż technika praktyki jogi zwanej adźapą wywodzi się od dziewięciu synów Brahmy zwanych nawabrahmarszimi. Zgodnie z tą tradycją jednym z brahmarszich jest Daksza. Wszyscy ci brahmarszi biorą udział w kreacji wszechświata i otaczają go swoją opieką. Mając na uwadze powyższe aspekty Guru Janardan Paramahansa, około roku 1970, postanowił stworzyć świątynię ku ich czci. Wizja Guru Janardana została zrealizowana w 1976 roku. Na terenie aśramu adźapajogi w Dimna koło Jamshedpur w Indiach, powstała pierwsza na świecie świątynia poświęcona wszystkim dziewięciu brahmarszim. Następca Guru Janardana, Guru Prasad Paramahansa, około 2001 roku postanowił dokonać przebudowy istniejącej świątyni. Uroczyste otwarcie odnowionej świątyni nastąpiło w dniu 24 grudnia 2006 roku, jest ona wzorowana w swoim wyglądzie na świątyni w Siddhaśramie (dewanagari सिद्धाश्रम, trl. siddhāśrama). Świątynia ta zwana jest Rishi Mandir czyli Świątynia Ryszich.

</doc>
<doc id="2277073" url="https://pl.wikipedia.org/wiki?curid=2277073" title="Piotr Waldo">
Piotr Waldo



</doc>
<doc id="2277074" url="https://pl.wikipedia.org/wiki?curid=2277074" title="Program usługowy (informatyka)">
Program usługowy (informatyka)



</doc>
<doc id="2277075" url="https://pl.wikipedia.org/wiki?curid=2277075" title="Cybermeni">
Cybermeni

Cybermeni (l.p. "Cyberman"; ang. "Cybermen") – fikcyjna rasa cyborgów, związanych z brytyjskim serialem science-fiction pt. "Doktor Who".
Za twórców Cybemenów uważa się dr. Kit Pedlera oraz Gerry'ego Pedlera. Po raz pierwszy w serialu Cybermeni pojawili się w historii "The Tenth Planet" z 1966 roku. Poza serialem Cybermeni pojawili się również w spin-offie "Doktora Who", pt. "Torchwood", w odcinku "Cyberwomen".
Rodzaje Cybermenów.
Pierwszym rodzajem w "The Tenth Planet" byli "Cyber-Mondasowie", którzy doprowadzili do osłabienia pierwszego Doktora i do regeneracji w drugiego. Jednak nigdy więcej nie wystąpili w tej wersji, być może dla tego że twórcy programu chcieli poznawać widownie z coraz lepszymi Cybermenami. Następnym rodzajem był "Cyber-Odłam" w odcinku "The Moonbase" lecz ten rodzaj powrócił w "The Wheel in Space" i "The Invasion". Ten gatunek wystąpił tylko w erze drugiego Doktora. Następnymi gatunkami są "Cyber-Telos" i "Cyber-Kontroler" i oba pochodzą z planety Telos. Występują w odcinku "The Tomb of the Cybermen", tylko Cyber-Kontroler występuje dodatkowo w "Attack of the Cybermen". Cyber-Kontroler jest przywódcą wszystkich Cybermenów. Trzeci Doctor podczas swego czasu w serialu może zobaczyć tylko we wspomnieniach i zdjęciach Cybermanów. W odcinku "Revenge of the Cybermen" Czwarty Doktor, Sara i Harry mają okazje zobaczyć i walczyć z "Cyber-Karczownikem". Najczęściej występującym Cybermanem był "Cyber-Lider", który wystąpił za ery czwartego, piątego, szóstego, siódmego, dziesiątego i jedenastego Doktora, a występując w "The Five Doctors" poznaje również pierwszego, drugiego i trzeciego Doctora. Poza tym jeszcze są Cyber-Porucznik i Cyber-Harcerz. Jedynymi Doktorami z którymi Cybermeni nie walczyli był ósmy i dziewiąty Doktor.
W nowej wersji Cybermeni pochodzą z równoległej ziemi czyli z "Świata Pete'a". Są potężniejsi - chcą nie tylko walczyć z Doktorem, ale też z Dalekami. Po raz pierwszy występują w odcinkach "Bunt Cybermenów" i "Wiek stali" gdzie chcą zaciekle walczyć z Doktorem i przy tym potwierdzają swą obecność. Później występują w odcinkach "Armia duchów" i "Dzień zagłady", gdzie najpierw wszyscy uważają ich za duchy, a później chcą walczyć z Doktorem, ludźmi i Dalekami. Przeszkadzają Doktorowi w odkryciu tajemnicy "Następnego Doktora" w odcinku "Drugi Doktor". W "erze" Jedenastego Doktora występują w odcinkach "Otwarciu Pandoriki", "Godzina zamknięcia" oraz "Srebrny koszmar". W odcinku "Doktor upada" doprowadzają do śmierci dwunastego doktora który wykorzystując energię swojej regeneracji niszczy piętro statku kosmicznego i opóźnia ich inwazje na pozostałe piętra.
Cechy fizyczne.
Ze świata Mondas i Telos.
Niezależnie od konkretnego pochodzenia ich ciało jest odziane w kombinezon z elastycznego metalu. Ów kombinezon posiadał własności bliskie kuloodporności (konwencjonalna broń palna może ich zablokować, ale nie zabić). Prawie u wszystkich kolor owego jest srebrny, wyjątkiem są niektórzy Cybermeni wyższą szarżą, którzy mają kolor czarny. Na wierzchu wszyscy mają przewody oraz rury. Na głowie posiadają hełm, na którym widnieją zarysy oczu oraz ust. Miejsce na oczy są najczęściej puste zaś na usta znajduje się klapka, która otwiera się podczas mowy. Pierwsze formy posiadały melodyjny mechaniczny głos, lecz wraz z rozwojem głos stawał się coraz bardziej monotonny.
Wszystkie są niesamowicie wrażliwe na złoto, które powoduje u nich duszenie się oraz blokowały czujniki. Owe właściwości złota zostały wykorzystane podczas CyberWojny. Istnieje rozpuszczalnik zwany Polly Coctail, który całkowicie ich rozpuszcza. Chociaż głównie są to istoty nieorganiczne to nadal są wrażliwi na promieniowanie.
Doktorowi wydaje się, że ich ewolucja nie przebiega liniowo i nie dotyka wszystkich elementów jednocześnie.
Z równoległej Ziemi.
Wyglądają jak roboty okute w sztywne pancerze. Hełmy mają otwory na oczy i usta, zaś z ich boków wychodzą rurki z miejsca na uszy na czubek głowy. Ów jest odbiornikiem i przekaźnikiem informacji. Każdy ruch wydaje mechaniczny odgłos, podobny do pracy elementów hydraulicznych. Kroczą bardzo głośno. Na środku klatki piersiowej posiadają logo "Cybus Industries". Ich zdolności manualne oraz motoryczne nie należały do szczególnie wybitnych.
Zachowany jest mózg oraz system nerwowy, który staje się siecią całego układu. W klatce piersiowej zamontowane jest urządzenie blokujące emocje. Jego uszkodzenie powoduje, że osobnik odczuwa skrajny ból istnienia, co doprowadza go do śmierci z powodu eksplozji głowy.
Cyber-Cienie oparte zostały o technologię podobną. Ich hełmy posiadały brązową barwę i ograniczone były do maski. Zamiast stalowej zbroi posiadają futropodobny uniform, zaś mózgi kotów i psów zostały odpowiednio wzmocnione. Nie miały konieczności montowania implantu blokującego emocji. Pierwotnie tworzone były w formie pionowej, lecz samoczynnie przechodziły do pozycji "na czworaka". Ich zdolności były godne pochwały - z miejsca skakały na wysokość 5 metrów, spadek z wysokości nie powodował im uszkodzeń zaś siły mieli tyle, by zniszczyć ścianę budynku.
Broń i technologia.
Podstawową bronią wszystkich Cybermenów jest ich siła fizyczna. Bez problemów jeden osobnik jest w stanie pokonać ludzkiego osiłka czy rzucić wielkim człowiekiem. Z czasem uzyskali możliwość porażenia prądem za pomocą dotyku. Ich podstawową bronią była krótka broń energetyczna lub elektryczna. Niektórzy posiadali ją zamontowaną w hełmie.
Ogólnie posiadają wielki, interesujący arsenał. Do ukazanych należą Promienie Śmierci, Armata działająca w warunkach zerowej grawitacji oraz bomba Megatron (była w stanie zniszczyć wszystko co organiczne na planecie).
W technologii warto wspomnieć o systemie hibernacji oraz Cybermatów. Pierwszy miał za zadanie "wyłączyć" oraz "włączyć" oddziały Cybermenów w odpowiednich sytuacjach. Osobniki musiały wejść do odpowiednich kapsuł i tam leżeć. "Obudzenie" nie było automatyczne i natychmiastowe - można było je zatrzymać. Cybermaci natomiast to małe urządzenia, kształtem przypominające wszy drzewne. Są małe i spełniają wiele zadań jak neutralizacja przeciwnika czy uruchamianie i zwiad. Cybermaty u Cybermenów nieznanego pochodzenia posiadały możliwość wszczepiania nanomaszyn, których zadaniem była przemienia ludzi w Cyberniewolników.

</doc>
<doc id="2277076" url="https://pl.wikipedia.org/wiki?curid=2277076" title="Conall mac Comgaill">
Conall mac Comgaill

Conall mac Comgaill – król Dalriady od około 558 r. n.e. do roku 574.
Syn Comgalla mac Domangairt, prawdopodobnie przekazał Iona we władanie Świętemu Kolumba. Pieśń Duan Albanach podaje, że okres jego rządów był spokojny, ale przekazy mówią o ekspedycji na 'Iardoaman' wraz z Irlandzkim królem Colmánem Bec mac Diarmato z południowej części klanu Uí Néill, informacja jest zawarta w Annałach Ulsteru w roczniku 568. Znacznie dłuższy zapis znajduje się w mniej wiernym prawdzie Kroniki Czterech Mistrzów, informując że; "Flota została zgromadzona przez Colmana Beg, syna Diarmaida, syna Fearghusa Cerrbheoila oraz przez Conalla syna Comgalla, Pana Dalriady i wyruszyła na Sol (Seil) i Ile (Islay), gdzie zdobyła wiele łupów". Na podstawie powyższych zapisów można się domyślić, że Conall rządził dzięki koalicji politycznej, której spójność była testowana.
Senchus fer n-Alban podaje że Conall miał siedmiu synów, Loingsech, Nechtan, Artan, Tuathan, Tutio oraz Coirpe. Jakkolwiek Connad Cerr jest uznawany za syna Conalla, oraz wiadomo jest o śmierci kolejnego syna, Dúnchada, wzmiankowanej w Rocznikach Ulsteru oraz Rocznikach Tigernach, z wzmianką, że prowadził armię "synów Gabrán" w Kintyre.

</doc>
<doc id="2277077" url="https://pl.wikipedia.org/wiki?curid=2277077" title="Markus Henriksen">
Markus Henriksen

Markus Henriksen (ur. 25 lipca 1992 w Trondheim) – piłkarz norweski grający na pozycji środkowego pomocnika.
Kariera klubowa.
Karierę piłkarską Henriksen rozpoczął w amatorskim klubie Trond IL. Następnie został zawodnikiem Rosenborg BK. W 2009 roku awansował do kadry pierwszego zespołu Rosenborga. W barwach Rosenborga zadebiutował 10 maja 2009 w meczu Pucharu Norwegii z FK Gjøvik-Lyn (4:0). Z kolei swój pierwszy ligowy mecz rozegrał 20 września 2009, wygrany 4:0 z Sandefjordem. W 2009 roku wywalczył swoje pierwsze w karierze mistrzostwo Norwegii. W sezonie 2010 ponownie został mistrzem kraju i stał się wówczas podstawowym zawodnikiem Rosenborga. 11 kwietnia 2010 w meczu z Odds BK (3:1) strzelił swoje pierwsze 2 gole w lidze.
Kariera reprezentacyjna.
W swojej karierze Henriksen grał już w młodzieżowych reprezentacjach Norwegii: U-19 i U-21. 
W dorosłej reprezentacji zadebiutował 12 października 2010 roku w przegranym 1:2 towarzyskim spotkaniu z Chorwacją.

</doc>
<doc id="2277078" url="https://pl.wikipedia.org/wiki?curid=2277078" title="Program usługowy">
Program usługowy



</doc>
<doc id="2277080" url="https://pl.wikipedia.org/wiki?curid=2277080" title="Piumhi">
Piumhi

Piumhi – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2277081" url="https://pl.wikipedia.org/wiki?curid=2277081" title="Franciszek Olszewski (ułan)">
Franciszek Olszewski (ułan)

Franciszek Olszewski (ur. 1769 pod Warszawą – zm. ok. 1869) – pułkownik ułanów.
Był uczestnikiem insurekcji kościuszkowskiej, walczył w Legionach Polskich we Włoszech, Egipcie, Syrii i na San Domingo. W czasie wojny 1812 roku dostał się do niewoli rosyjskiej. Zesłany na Syberię. Po zakończeniu zesłania wyjechał do Szwecji. Walczył w powstaniu listopadowym, ponownie wzięty przez Rosjan do niewoli, został zesłany do Tomska. Do kraju powrócił w 1837 roku. Odbył pielgrzymki do Jerozolimy i Santiago de Compostella. 

</doc>
<doc id="2277082" url="https://pl.wikipedia.org/wiki?curid=2277082" title="São Roque de Minas">
São Roque de Minas

São Roque de Minas – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2277083" url="https://pl.wikipedia.org/wiki?curid=2277083" title="Elektrobank">
Elektrobank

Elektrobank (Bank dla Elektryfikacji Polski „Elektrobank” SA w Warszawie) − bank prywatny powstały w 1921 roku, miał siedzibę w Warszawie. Został założony z inicjatywy Antoniego Staromirskiego. Pierwszym prezesem był Józef Lipkowski. Przedmiotem działalności banku było inicjowanie, popieranie i finansowanie przedsiębiorstw mających na celu przenoszenie lub użytkowanie prądu elektrycznego. Został zlikwidowany około roku 1925.

</doc>
<doc id="2277085" url="https://pl.wikipedia.org/wiki?curid=2277085" title="Tapiraí (Minas Gerais)">
Tapiraí (Minas Gerais)

Tapiraí – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2277086" url="https://pl.wikipedia.org/wiki?curid=2277086" title="KS Murowana Goślina (piłka siatkowa kobiet)">
KS Murowana Goślina (piłka siatkowa kobiet)



</doc>
<doc id="2277091" url="https://pl.wikipedia.org/wiki?curid=2277091" title="Vargem Bonita (Minas Gerais)">
Vargem Bonita (Minas Gerais)

Vargem Bonita – miasto i gmina w Brazylii, w stanie Minas Gerais. Znajduje się w mezoregionie Oeste de Minas i mikroregionie Piumhi.

</doc>
<doc id="2277093" url="https://pl.wikipedia.org/wiki?curid=2277093" title="José Alfredo Castillo">
José Alfredo Castillo

José Alfredo Castillo Parada (ur. 9 lutego 1983 w Santa Cruz) – boliwijski piłkarz występujący najczęściej na pozycji napastnika, obecnie zawodnik Bolívaru.
Kariera klubowa.
Castillo jest wychowankiem słynnej akademii piłkarskiej Tahuichi, w której terminował w latach 1995–1998. Profesjonalną karierę rozpoczął w barwach Oriente Petrolero. Najlepszym okresem gry piłkarza podczas pobytu w Oriente był sezon 2001. Zespół z siedzibą w Santa Cruz wywalczył wówczas mistrzostwo Boliwii, natomiast zaledwie 18–letni Castillo został nie tylko najskuteczniejszym zawodnikiem rozgrywek, ale także najlepszym strzelcem ligowym świata według IFFHS, zdobywając 42 gole. W kolejnym sezonie strzelił 46 goli w 39 meczach.
Latem 2002 został piłkarzem meksykańskiego klubu Tecos UAG z Guadalajarze. Premierowy sezon w drużynie, Clausura 2003, zakończył z bilansem 8 goli w 18 spotkaniach. Wiosnę 2004 Castillo spędził w ojczyźnie, na wypożyczeniu w stołecznym Bolívarze, z którym po raz drugi w karierze został mistrzem Boliwii, brał także udział w Copa Libertadores. Po powrocie do Meksyku wywalczył z Tecos wicemistrzostwo kraju, jednak jego wkład w sukces był niewielki – jeden gol w 12 spotkaniach. Mimo to zatrudnieniem zawodnik były zainteresowane kluby europejskie; bliski pozyskania Boliwijczyka był niemiecki zespół 1. FC Köln.
Ostatecznie Castillo został wypożyczony do Argentyny, do występującego w Copa Libertadores Rosario Central. Był także wypożyczany do ojczystego Oriente Petrolero, chilijskiego O’Higgins, brazylijskiego Atlético Mineiro oraz South China z Hongkongu, jednak z żadnym z tym zespołów nie odniósł większych sukcesów. Udanym etapem w karierze Castillo był za to sezon 2010. 27–latek przebywał wówczas na wypożyczeniu w rodzinnym kraju, gdzie w barwach Blooming został wicemistrzem Boliwii i czołowym strzelcem rozgrywek z 22 golami na koncie.
Latem 2011 Castillo definitywnie odszedł z Tecos i po raz trzeci w karierze został piłkarzem stołecznego Bolívaru.
Kariera reprezentacyjna.
W dorosłej reprezentacji Boliwii Castillo zadebiutował w 2001 roku, wcześniej występował w kadrach młodzieżowych. Występował m.in. w eliminacjach do MŚ 2002, MŚ 2006 i MŚ 2010. Boliwia nie zakwalifikowała się na żaden z tych turniejów.

</doc>
<doc id="2277094" url="https://pl.wikipedia.org/wiki?curid=2277094" title="Michał Matuszewicz">
Michał Matuszewicz

Michał Matuszewicz – polski dowódca powstania listopadowego w Oszmiańskiem. Został zesłany w szeregi wojska rosyjskiego na Syberii. Zmarł w Kireńsku nad Leną.

</doc>
<doc id="2277099" url="https://pl.wikipedia.org/wiki?curid=2277099" title="Program usługowy (infrastruktura)">
Program usługowy (infrastruktura)

Program usługowy – koncepcja i termin określający komponowanie i organizację powiązanego funkcjonalnie obszaru przestrzeni publicznej rozumianego jako obiekty infrastruktury łącznie z ich funkcjami (oferowanymi usługami). Odnoszone jest to też do pojedynczej budowli w kontekście jest części, np. lokali usługowych, handlowych, garaży, spa itd.

</doc>
<doc id="2277100" url="https://pl.wikipedia.org/wiki?curid=2277100" title="Test Babcocka">
Test Babcocka



</doc>
<doc id="2277101" url="https://pl.wikipedia.org/wiki?curid=2277101" title="Adam Choiński">
Adam Choiński

Adam Janusz Choiński (ur. 25 kwietnia 1951 w Koszalinie) – polski geograf, hydrolog i limnolog, profesor nauk o Ziemi, profesor Uniwersytetu im. Adama Mickiewicza w Poznaniu, dziekan Wydziału Nauk Geograficznych i Geologicznych UAM w kadencji 2002–2005.
Życiorys.
Absolwent Uniwersytetu im. Adama Mickiewicza w Poznaniu (1975). Na uczelni tej uzyskał stopnie naukowe doktora (1979) i doktora habilitowanego (1988). Tytuł profesora nauk o Ziemi otrzymał 18 lutego 2002. Specjalizuje się w hydrologii i limnologii.
Zawodowo związany z Uniwersytetem im. Adama Mickiewicza, na którym doszedł do stanowiska profesora. W latach 2002–2005 był dziekanem Wydziału Nauk Geograficznych i Geologicznych UAM, zaś w latach 2006–2016 pełnił funkcję dyrektora Instytutu Geografii Fizycznej i Kształtowania Środowiska Przyrodniczego. W 2006 objął kierownictwo Zakładu Hydrologii i Gospodarki Wodnej.
Współzałożyciel i pierwszy prezes Polskiego Towarzystwa Limnologicznego, otrzymał tytuł honorowego członka tej organizacji. Był także członkiem Komitetu Nauk Geograficznych PAN i Komitetu Narodowego do spraw Współpracy z Międzynarodową Unią Geograficzną (IGU). Członek Akademickiego Klubu Obywatelskiego im. Prezydenta Lecha Kaczyńskiego w Poznaniu.
Autor ponad 330 publikacji, w tym prac zwartych, artykułów i rozdziałów w monografiach oraz map hydrograficznych.

</doc>
<doc id="2277103" url="https://pl.wikipedia.org/wiki?curid=2277103" title="Sandra Laugier">
Sandra Laugier

Sandra Laugier (ur. 30 kwietnia 1961 w Paryżu) – francuska filozofka, zajmująca się etyką, filozofią języka, filozofią działania i filozofią nauki. Jest obecnie profesorem na Uniwersytecie Paryż 1 oraz dyrektorką ds naukowych Instytutu Badań Humanistycznych i Społecznych (INSHS, "Institut des sciences humaines et sociales") w CNRS; wcześniej była profesorem na Uniwersytecie Pikardyjskim w Amiens (do 2010).
Sandra Laugier pracowała nad filozofią J. L. Austina i L. Wittgensteina; przedstawiła również czytelnikowi francuskiemu wiele aspektów filozofii typowo amerykańskiej (m.in. dzieła Emersona, Thoreau oraz Cavella). W chwili obecnej zajmuje się przede wszystkim etyką, etyką troski i gender studies.

</doc>
<doc id="2277104" url="https://pl.wikipedia.org/wiki?curid=2277104" title="Bocaiúva">
Bocaiúva

Bocaiúva – miasto i gmina w Brazylii, w stanie Minas Gerais. Znajduje się w mezoregionie Norte de Minas i mikroregionie Bocaiúva.

</doc>
<doc id="2277106" url="https://pl.wikipedia.org/wiki?curid=2277106" title="Engenheiro Navarro">
Engenheiro Navarro

Engenheiro Navarro – miasto i gmina w Brazylii, w stanie Minas Gerais. Znajduje się w mezoregionie Norte de Minas i mikroregionie Bocaiúva.

</doc>
<doc id="2277107" url="https://pl.wikipedia.org/wiki?curid=2277107" title="Ministrowie Spraw Zagranicznych Republiki Czeskiej">
Ministrowie Spraw Zagranicznych Republiki Czeskiej



</doc>
<doc id="2277108" url="https://pl.wikipedia.org/wiki?curid=2277108" title="Bank Galicyjski dla Handlu i Przemysłu">
Bank Galicyjski dla Handlu i Przemysłu

Bank Galicyjski dla Handlu i Przemysłu powstał w 1862 roku, miał siedzibę w Krakowie. 
Bank był spółką akcyjną. W 1920 roku zmieniono jego nazwę na: Bank Małopolski SA w Krakowie.

</doc>
<doc id="2277109" url="https://pl.wikipedia.org/wiki?curid=2277109" title="Francisco Dumont">
Francisco Dumont

Francisco Dumont – miasto i gmina w Brazylii, w stanie Minas Gerais. Znajduje się w mezoregionie Norte de Minas i mikroregionie Bocaiúva.

</doc>
<doc id="2277111" url="https://pl.wikipedia.org/wiki?curid=2277111" title="Tramwaje w Eskişehirze">
Tramwaje w Eskişehirze

Tramwaje w Eskişehirze − system komunikacji tramwajowej działający w tureckim mieście Eskişehir. 
Historia.
Budowę pierwszej linii tramwajowej w Eskişehirze rozpoczęto w marcu 2002. Tramwaje otwarto 24 grudnia 2004. Tramwaje kursują na dwóch trasach o łącznej długości 14,5 km:
Tabor.
Do obsługi dwóch linii zamówiono 18 wieloczłonowych tramwajów produkcji Bombardier Transportation typu Flexity Outlook. Każdy tramwaj jest w 100% niskopodłogowy o długości 29,5 m ze 101 miejscami dla pasażerów, maksymalna prędkość to 70 km/h.

</doc>
<doc id="2277112" url="https://pl.wikipedia.org/wiki?curid=2277112" title="Guaraciama">
Guaraciama

Guaraciama – miasto i gmina w Brazylii, w stanie Minas Gerais. Znajduje się w mezoregionie Norte de Minas i mikroregionie Bocaiúva.

</doc>
<doc id="2277113" url="https://pl.wikipedia.org/wiki?curid=2277113" title="Dionaea (owad)">
Dionaea (owad)

Dionaea – rodzaj muchówek z rodziny rączycowatych (Tachinidae).

</doc>
<doc id="2277114" url="https://pl.wikipedia.org/wiki?curid=2277114" title="Université Panthéon-Sorbonne">
Université Panthéon-Sorbonne

Université Panthéon-Sorbonne lub Université Paris 1 – jeden z 13 autonomicznych uniwersytetów paryskich, powstałych po podziale Uniwersytetu Paryskiego. Jego specjalizacje obejmują ekonomię, zarządzanie, historię sztuki, filozofię, nauki humanistyczne, prawo i nauki polityczne. Centrum administracyjne uniwersytetu znajduje się w pod adresem 12, place du Panthéon, w 5. dzielnicy Paryża, kilka wydziałów ma siedzibę w historycznym budynku Sorbony, uniwersytet posiada też około dwudziestu ośrodków w różnych częściach miasta. Uniwersytet specjalizuje się w domenach takich jak prawo, nauki ekonomiczne oraz polityczne, zarządzanie, sztuka oraz nauki społeczne. Jest członkiem PRES i HESAM.

</doc>
<doc id="2277115" url="https://pl.wikipedia.org/wiki?curid=2277115" title="Adolf Jeziorański">
Adolf Jeziorański

Adolf Jeziorański – podporucznik w powstaniu listopadowym. Wzięty do niewoli rosyjskiej, zesłany do Jarańska w guberni wiackiej.

</doc>
<doc id="2277116" url="https://pl.wikipedia.org/wiki?curid=2277116" title="Olhos-d’Água">
Olhos-d’Água

Olhos-d'Água – miasto i gmina w Brazylii, w stanie Minas Gerais. Znajduje się w mezoregionie Norte de Minas i mikroregionie Bocaiúva.

</doc>
<doc id="2277117" url="https://pl.wikipedia.org/wiki?curid=2277117" title="Feliks Jezierski">
Feliks Jezierski

Feliks Jezierski – podporucznik strzelców sandomierskich, uczestnik powstania listopadowego. Wywieziony do Wiatki, później wcielony do Korpusu Syberyjskiego. Służył w garnizonie w Tarze w guberni tobolskiej.

</doc>
<doc id="2277124" url="https://pl.wikipedia.org/wiki?curid=2277124" title="Bank Małopolski">
Bank Małopolski



</doc>
<doc id="2277126" url="https://pl.wikipedia.org/wiki?curid=2277126" title="Campina Verde">
Campina Verde

Campina Verde – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277127" url="https://pl.wikipedia.org/wiki?curid=2277127" title="Teodor Kalinkowski">
Teodor Kalinkowski

Teodor Marcin Kalinkowski herbu Lubicz (ur. 11 listopada 1780 w Wojciechowie - zm. 24 lipca 1840 w Janikowicach) – pułkownik powstania listopadowego.
Syn Piotra i Petroneli z Tworowskich Był porucznikiem w armii Księstwa Warszawskiego, majorem wojsk Królestwa Kongresowego. Wzięty do niewoli w czasie powstania listopadowego, zesłany do Wiatki. Ożenił się z Marią z Komornickich córką porucznika Gwardii Pieszej Koronnej Aleksandra Komornickiego herbu Nałęcz szambelana Stanisława Augusta i Marii Elżbiety de Kahle I voto du Laurans wdowy po Generale Gwardii Pieszej Koronnej Wilhelmie du Laurans, miał syna Stefana i córkę Teodorę.

</doc>
<doc id="2277128" url="https://pl.wikipedia.org/wiki?curid=2277128" title="William Russell">
William Russell



</doc>
<doc id="2277133" url="https://pl.wikipedia.org/wiki?curid=2277133" title="Edward Malinowski">
Edward Malinowski

Edward Malinowski (ur. 1946, zm. 6 września 2013) – polski lekarz weterynarii, profesor nauk weterynaryjnych, specjalność fizjopatologia gruczołu mlekowego i rozrodu. 
Kierownik Zakładu Fizjopatologii Rozrodu i Gruczołu Mlekowego Państwowego Instytutu Weterynaryjnego w Puławach, oddział w Bydgoszczy, wykładowca Katedry Chorób Dużych Zwierząt z Kliniką Wydziału Medycyny Weterynaryjnej SGGW w Warszawie, Zastępca Przewodniczącego Komitetu Nauk Weterynaryjnych przy Wydziale V - Nauk Rolniczych, Leśnych i Weterynaryjnych Polskiej Akademii Nauk oraz przewodniczący Polskiego Towarzystwa Bujatrycznego, kierownik specjalizacji lekarsko-weterynaryjnej "Choroby przeżuwaczy". Zmarł w wyniku udaru. Został pochowany 12 września 2013 roku na Cmentarzu Parafialnym Rzymskokatolickim przy Alei Kardynała Stefan Wyszyńskiego 58 w Bydgoszczy Bielawkach.

</doc>
<doc id="2277134" url="https://pl.wikipedia.org/wiki?curid=2277134" title="Franciszek Kamiński (zakonnik)">
Franciszek Kamiński (zakonnik)

Franciszek Kamiński – zakonnik z klasztoru kartuzów w Berezie Kartuskiej.
Działał w czasie powstania listopadowego, szerząc propagandę antyrosyjską, dostarczał broń oddziałom powstańczym. Aresztowany, odesłany do Grodna, oddany pod sąd wojenny. Wyrokiem z 11 września 1834, konfirmowanym przez Mikołaja I 21 września skazany na pozbawienie sakry i wcielenie do Korpusu Kaukaskiego. 

</doc>
<doc id="2277137" url="https://pl.wikipedia.org/wiki?curid=2277137" title="Józef Łempicki (sybirak)">
Józef Łempicki (sybirak)

Józef Łempicki (zm. 1861) – właściciel ziemski.
W 1833 roku był zamieszany wraz z żoną Wiktorią w sprawę Marcelego Szymańskiego. Zesłany na Syberię. Jego pogrzeb w 1861 roku w Warszawie przerodził się w manifestację patriotyczną.

</doc>
<doc id="2277138" url="https://pl.wikipedia.org/wiki?curid=2277138" title="Józef Reinhold">
Józef Reinhold

Józef Reinhold – podporucznik Jazdy Krakusów w powstaniu listopadowym.
21 sierpnia 1831 przydzielony do oficerskiej gwardii honorowej. Wzięty do niewoli rosyjskiej, zesłany do Urzumu w guberni wiackiej.

</doc>
<doc id="2277140" url="https://pl.wikipedia.org/wiki?curid=2277140" title="Partia Chrześcijańska (Wielka Brytania)">
Partia Chrześcijańska (Wielka Brytania)

Partia Chrześcijańska (ang. "Christian Party") – brytyjska prawicowa partia polityczna o ideologii chrześcijańskiej, której przewodniczącym jest George Hargreaves. Założona w 2005 roku i wywodząca się z powstałej rok wcześniej organizacji Operation Christian Vote, partia działa w Anglii, Szkocji (jako Szkocka Partia Chrześcijańska – "Scottish Christian Party") oraz Walii (jako Walijska Partia Chrześcijańska – "Welsh Christian Party").
Program.
Główne postulaty głoszone przez Partię Chrześcijańską:
Poparcie.
Partia cieszy się znikomym poparciem. Podczas wyborów do parlamentu Szkocji w 2007 roku Partia Chrześcijańska otrzymała 4586 głosów (0,2%) w okręgach wyborczych oraz 26 575 głosów (1,3%) w regionach wyborczych, nie uzyskując żadnych miejsc w parlamencie. W przeprowadzonych równolegle wyborach do Walijskiego Zgromadzenia Narodowego na partię zagłosowało 8963 (0,9%) wyborców.
W 2009 roku, podczas brytyjskich wyborów do Parlamentu Europejskiego Partia Chrześcijańska wspólnie z partią Christian Peoples Alliance otrzymała 249 493 głosów (1,6%), również nie uzyskując żadnego mandatu. W wyborach do brytyjskiego parlamentu w 2010 roku na partię zagłosowało 18 623 (0,1%) wyborców.

</doc>
<doc id="2277141" url="https://pl.wikipedia.org/wiki?curid=2277141" title="Antoni Grochowski">
Antoni Grochowski

Antoni Grochowski – podporucznik w powstaniu listopadowym.
Wzięty do rosyjskiej niewoli, został zesłany do Głazowa w guberni wiackiej.

</doc>
<doc id="2277143" url="https://pl.wikipedia.org/wiki?curid=2277143" title="Bank Ziemi Polskiej w Lublinie">
Bank Ziemi Polskiej w Lublinie

Bank Ziemi Polskiej w Lublinie − bank prywatny powstały w 1918 roku, był spółką akcyjną. Miał siedzibę w Lublinie, oddziały w Chełmie, Dubnie, Krasnymstawie, Krzemieńcu, Łucku, Opocznie, Pińczowie, Puławach, Tomaszowie Lubelskim, Wilnie, Zamościu. Pierwszym prezesem był Aleksander Drucki-Lubecki.
Bank zatrudniał ok. 260 pracowników. 

</doc>
<doc id="2277145" url="https://pl.wikipedia.org/wiki?curid=2277145" title="Christian Party">
Christian Party



</doc>
<doc id="2277147" url="https://pl.wikipedia.org/wiki?curid=2277147" title="Partia Chrześcijańska">
Partia Chrześcijańska



</doc>
<doc id="2277149" url="https://pl.wikipedia.org/wiki?curid=2277149" title="Mistrzostwa Europy w Boksie Kobiet 2004">
Mistrzostwa Europy w Boksie Kobiet 2004

III. Mistrzostwa Europy w Boksie Kobiet odbyły się w dniach 3-10 października 2004 we włoskiej miejscowości Riccione. Po raz trzeci, w tabeli medalowej zwyciężyły Rosjanki, zdobywając 3 złote, 2 srebrne i 5 brązowych krążków.

</doc>
<doc id="2277153" url="https://pl.wikipedia.org/wiki?curid=2277153" title="Ignacy Odachowski">
Ignacy Odachowski

Ignacy Odachowski – jeden z polskich organizatorów i przywódców powstania listopadowego w powiecie wilejskim.
Był szlachcicem z powiatu oszmiańskiego, właścicielem ziemskim. Dymisjonowany kapitan WP. Za udział w kilku starciach z wojskiem rosyjskim w charakterze dowódcy oddziału i przejęcie pieniędzy z kasy powiatowej i poczty witebskiej wyrokiem Komisji Śledczej w Mińsku w 1832 został zaliczony do kategorii I przestępców. Ułaskawiony przez wodza naczelnego Armii Czynnej i Mikołaja I. Karę śmierci zamieniono mu na katorgę. Od maja do listopada 1835 roku ukrywał się, później oddany został w rekruty.

</doc>
<doc id="2277155" url="https://pl.wikipedia.org/wiki?curid=2277155" title="Karol Olszewski (powstaniec listopadowy)">
Karol Olszewski (powstaniec listopadowy)

Karol Olszewski – podporucznik 11. Pułku Piechoty Liniowej w powstaniu listopadowym. Wzięty do niewoli rosyjskiej, zesłany do Kotelnicza w guberni wiackiej.

</doc>
<doc id="2277156" url="https://pl.wikipedia.org/wiki?curid=2277156" title="Wilhelm Normann">
Wilhelm Normann

Wilhelm Normann (1870-1939) – niemiecki chemik. Wynalazł i opatentował metodę katalitycznego utwardzania (uwodorniania) tłuszczów. Jego odkrycie miało duże znaczenie w przemyśle spożywczym, między innymi w produkcji margaryny. Prace Normanna pozwoliły uzyskiwać tłuszcze typu trans.

</doc>
<doc id="2277157" url="https://pl.wikipedia.org/wiki?curid=2277157" title="Bank Ziemski dla Kresów">
Bank Ziemski dla Kresów

Powstał latem 1918 jako Bank Ziemski dla Galicji, Śląska i Bukowiny SA. Od 1919 działał pod nazwą Bank Ziemski dla Kresów SA. Było to towarzystwo akcyjne z kapitałem założycielskim w wysokości miliona koron austriackich. Siedzibą banku był Łańcut. Przedmiotem działalności banku było parcelowanie posiadłości ziemskich i wszelkie operacje bankowe. W 1924 został połączony z istniejącym od 1905 krakowskim Galicyjskim Bankiem Ziemskim Sp. z o.o. W wyniku tej fuzji centralę banku przeniesiono do Krakowa, zaś w Łańcucie pozostawiono jego oddział. Mimo starań nie rozwinął on szerszej działalności w 1926 jego kapitał wynosił 700 tys. zł. Ostatecznie został zlikwidowany w 1927. 
Siedziba.
Mieściła się przy ul. Andrzeja Potockiego 3.

</doc>
<doc id="2277158" url="https://pl.wikipedia.org/wiki?curid=2277158" title="Mistrzowie science-fiction">
Mistrzowie science-fiction

Mistrzowie science-fiction (ang. "Masters of Science Fiction", 2007) – amerykański serial science-fiction nadawany przez stację ABC od 4 do 25 sierpnia 2007 roku. W Polsce był nadawany na kanałach AXN i AXN SciFi.
Opis fabuły.
Narratorem serialu jest fizyk Stephen Hawking, który wprowadza w tematykę zagrożeń związanych z automatyzacją społeczeństwa i podróży kosmicznych.

</doc>
<doc id="2277161" url="https://pl.wikipedia.org/wiki?curid=2277161" title="Mark Bradley">
Mark Bradley

Mark Simon Bradley (ur. 14 stycznia 1988 w Wordsley) – walijski piłkarz występujący na pozycji pomocnika. Zawodnik klubu Rotherham United.
Kariera klubowa.
Bradley zawodową karierę rozpoczynał w 2004 roku w zespole Walsall z League One. W tych rozgrywkach zadebiutował 7 maja 2005 roku w wygranym 3:0 pojedynku ze Stockport County. W 2006 roku spadł z zespołem do League Two, ale w 2007 roku wrócił z klubem do League One. Wówczas stał się również podstawowym graczem składu Walsall, gdyż wcześniej pełnił tam rolę rezerwowego. W Walsall spędził w sumie 6 lat. Łącznie rozegrał tam 95 spotkań i zdobył 5 bramek.
W 2010 roku Bradley odszedł do ekipy Rotherham United z League Two. Pierwszy ligowy mecz zaliczył tam 7 sierpnia 2010 roku przeciwko Lincoln City (2:1).
Kariera reprezentacyjna.
Bradley jest byłym reprezentantem Walii U-21. W pierwszej reprezentacji Walii zadebiutował w niej 23 maja 2010 roku w przegranym 0:2 towarzyskim meczu z Chorwacją.

</doc>
<doc id="2277167" url="https://pl.wikipedia.org/wiki?curid=2277167" title="Adil Safar">
Adil Safar

Adil Ahmad Safar (ur. 11 lutego 1953 w Damaszku) – syryjski polityk, minister rolnictwa w latach 2003–2011, premier Syrii od 14 kwietnia 2011 do 26 czerwca 2012.
Życiorys.
W 1977 ukończył nauki rolnicze na Uniwersytecie Damasceńskim. W 1987 obronił doktorat z tej dziedziny na francuskiej uczelni Ecole Nationale de l'Agriculture et des Industries Alimentaires w Nancy.
W latach 1977–1978 pracował jako inżynier w Arabskim Centrum Studiów Stref Suchych i Ziem Wysuszonych (ACSAD, "Arab Center for the Study of Arid Zones and Dry Lands"). Od 1978 do 1981 był asystentem na Wydziale Rolnictwa Uniwersytetu Damasceńskiego, następnie wykładowcą na tym wydziale (1987–1992), dyrektorem (1992–1997) oraz dziekanem Wydziału Rolnictwa (1997–2000). Od 2002 do 2003 pełnił funkcję dyrektora ACSAD. 10 września 2003 objął stanowisko ministra rolnictwa w rządzie premiera Muhammada Nadżi al-Utriego. Zajmował je do czasu dymisji gabinetu 29 marca 2011.
3 kwietnia 2011 prezydent Baszszar al-Asad, w czasie trwania antyrządowych protestów, powierzył mu misję sformowania nowego gabinetu. Adil Safar zastąpił w ten sposób zdymisjonowanego 29 marca 2011 premiera al-Utriego. 14 kwietnia 2011 prezydent powołał nowy rząd. 23 czerwca 2012 prezydent al-Asad zdymisjonował rząd Safara.
6 czerwca 2012 prezydent al-Asad, w następstwie wyborów parlamentarnych z maja 2012, desygnował na stanowisko nowego premiera Rijada Hidżaba. Nowy rząd mianowany został 23 czerwca 2012 i składał się w większości z dotychczasowych ministrów. 26 czerwca 2012 został oficjalnie zaprzysiężony i rozpoczął urzędowanie.

</doc>
<doc id="2277170" url="https://pl.wikipedia.org/wiki?curid=2277170" title="Lista akwariów i oceanariów">
Lista akwariów i oceanariów



</doc>
<doc id="2277171" url="https://pl.wikipedia.org/wiki?curid=2277171" title="Bank Krajowy Królestwa Galicji i Lodomerii">
Bank Krajowy Królestwa Galicji i Lodomerii



</doc>
<doc id="2277174" url="https://pl.wikipedia.org/wiki?curid=2277174" title="Japan Basketball League">
Japan Basketball League

 - japońska profesjonalna liga koszykówki utworzona w 2007 roku. Rywalizuje w niej 8 japońskich drużyn. Pierwszy mecz miał miejsce 11 października 2007 roku. Jej poprzedniczką była liga , która istniała w latach 1967–2007.
Historia.
Tworzenie ligi.
W lipcu 2006 roku wybrano 8 drużyn do nowej japońskiej ligi w koszykówkę. Pod koniec tego samego roku oficjalnie nadano nazwę Japan Basketball League. W lipcu 2007 roku wybrano zarząd JBL.
Sezon 2007/2008.
Sezon regularny.
11 października 2007 roku został rozegrany pierwszy mecz. Rywalizowały ze sobą oraz . Mecz zakończył się wynikiem 67:57 dla Seahorses. Sezon składał się z 18 tygodni sezonu zasadniczego i 2 tygodni rozgrywek pucharowych ("play-off"). Co tydzień miało miejsce 8 meczów.
JBL All-Star.
25 grudnia 2007 roku, w 11 tygodniu rozgrywek,odbył się JBL All-Star 2007-2008, gdzie rywalizowali najlepsi zawodnicy(według fanów) z zachodnich i wschodnich drużyn. Mecz został rozegrany w Tsukisamu Green Dome w Sapporo.
Zawodnicy:
W tym tygodniu odbyło się wyjątkowo tylko 4 rozgrywki sezonu regularnego.
Play-off.
15 marca 2008 roku rozpoczęły się półfinały ligi. Brało w nich udział 4 najlepsze drużyny sezonu regularnego:
Do finału dostały się Aisin Seahorses i Toyota Alvark. Mecze finałowe rozpoczęły się 20 marca 2008 roku, a drużyny grały do 3 zwycięstw.
Ostatecznie mistrzostwo ligi JBL w sezonie 2007/2008 zdobył Aisin Seahorses.
Sezon 2008/2009.
Sezon zasadniczy.
Sezon rozpoczął się 26 września 2008 roku. W lidze pozostały wszystkie drużyny oprócz Hamamatsu Higashimikawa Phoenix. Na jej miejsce wszedł Link Tochigi Brex. Sezon zasadniczy trwał 21 tygodni i zakończył się 8 marca 2009 roku.
JBL All-Star.
23 grudnia 2008 roku miał miejsce JBL All-Star.Uczestniczących w tym przedsięwzięciu, jak we wcześniejszym sezonie, wybrali fani poprzez głosowanie.
Zawodnicy:
Play-off.
14 marca 2009 roku rozpoczęły się półfinały rozgrywek pucharowych. Podobnie jak w poprzednim sezonie, zakwalifikowało się 4 najlepsze drużyny. Pary półfinałowe były dobrane tak, aby pierwsze miejsce sezonu regularnego grało z czwartym miejsce, a drugie z trzecim. W każdej dwójce gospodarzem spotkań były zespoły lepsze w sezonie regularnym. Pary grały do dwóch zwycięstw.
Do finału zakwalifikowały się Aisin Seahorses i Hitachi SunRockers. Mecze finałowe rozegrałno od 20 do 25 marca 2009 roku.
Drużyna Aisin Seahorses została mistrzem JBL w sezonie 2008/2009. Jest to już ich drugie zwycięstwo w tej lidze.
Sezon 2009/2010.
Sezon zasadniczy.
Pierwszy mecz odbył się 3 października 2009 roku. Sezon zasadniczy składał się z 21 tygodni i zakończył się 28 marca 2010 roku. W każdym tygodniu rozegrano 8 meczów.
JBL All-Star.
23 grudnia 2009 roku miał miejsce JBL All-Star. Gracze byli wybierani przez głosy fanów.
Play-off.
Półfinały play-off rozpoczęły się stosunkowo późno, bo dopiero 3 kwietnia 2010 roku. Pierwsze cztery zespoły, które w sezonie regularnym miały najwięcej zwycięstw zostały podzielone na dwie pary i zmierzyły się w półfinałach rundy pucharowej. Podobnie jak we wcześniejszych sezonach pierwsze miejsce sezonu regularnego grało z czwartym, zaś drugie z trzecim. Zgodnie z zasadą wprowadzoną sezon wcześniej, gospodarzami meczów półfinałowych była drużyna Aisin Seahorses w pierwszej parze i Link Tochigi Brex w drugiej parze.
W finale zmierzyli się zawodnicy z Aisin Seahorses i Link Tochigi Brex. Mecze finałowe odbyły się od 10 do 12 kwietnia 2010 roku.
Tytuł mistrza ligi JBL w sezonie 2009/2010 zdobył zespół Link Tochigi Brex.
Sezon 2010/2011.
Sezon zasadniczy.
Sezon rozpoczął się 19 września 2010 roku. Trwał 18 tygodni, po 8 meczów w tygodniu.
JBL All-Star.
23 grudnia 2010 roku został rozegrany JBL All-Star, gdzie zagrali najlepsi zawodnicy(według fanów) ligi. Mecz odbył się w . Zawodnicy:
Play-off.
W dniu 11 marca 2011 roku odwołano wszystkie rozgrywki pucharowe ze względu na trzęsienie ziemi w Japonii. Półfinały play-off planowano na dni od 9 do 12 kwietnia, zaś finały na od 20 do 25 kwietnia.
Drużyny.
Obecnie grające drużyny to:
W sezonie 2007/2008 grał zespół Hamamatsu Higashimikawa Phoenix(OSG). Link Tochigi Brex gra dopiero od sezonu 2008/2009. W trakcie sezonu 2010/2011 tymczasowy Klub Koszykarski Hokkaido zastąpił Rera Kamuy Hokkaido.

</doc>
<doc id="2277175" url="https://pl.wikipedia.org/wiki?curid=2277175" title="Glabotki">
Glabotki



</doc>
<doc id="2277178" url="https://pl.wikipedia.org/wiki?curid=2277178" title="Darcy Blake">
Darcy Blake

Darcy James Blake (ur. 13 grudnia 1988 w New Tredegar) – walijski piłkarz występujący na pozycji obrońcy lub pomocnika.
Kariera klubowa.
Blake zawodową karierę rozpoczynał w 2005 roku w zespole Cardiff City z Championship. W rozgrywkach tych zadebiutował 17 kwietnia 2006 w zremisowanym 1:1 pojedynku z Crewe Alexandra. W 2008 roku wraz z zespołem dotarł do finału Pucharu Anglii, jednak ekipa Cardiff przegrała tam 0:1 z Portsmouth.
W sierpniu 2009 Blake został wypożyczony do Plymouth Argyle, także grającego w Championship. Pierwszy ligowy mecz zaliczył tam 29 sierpnia 2009 przeciwko Sheffield Wednesday (1:3). W barwach Plymouth rozegrał 7 spotkań, a w styczniu 2010 wrócił do Cardiff.
W 2012 roku został zawodnikiem Crystal Palace, z którym w sezonie 2012/2013 awansował z Championship do Premier League. W lidze tej nie rozegrał jednak żadnego spotkania. W styczniu 2014 odszedł z klubu, a w marcu tego samego roku podpisał kontrakt z Newport County z League Two, którego graczem był do końca sezonu 2013/2014.
W kolejnych latach występował już tylko w amatorskich drużynach Tredegar Arms oraz Aberbargoed Buds.
Kariera reprezentacyjna.
Blake jest byłym reprezentantem Walii U-17, U-19 oraz U-21. W pierwszej reprezentacji Walii zadebiutował 12 października 2010 w przegranym 1:4 meczu eliminacji Mistrzostw Europy 2012 ze Szwajcarią. W latach 2010–2012 w drużynie narodowej rozegrał 14 spotkań i zdobył 1 bramkę.

</doc>
<doc id="2277180" url="https://pl.wikipedia.org/wiki?curid=2277180" title="Normand">
Normand

Normand - nazwisko rodziny znanych francuskich konstruktorów okrętów, działających w XIX wieku. Najbardziej znaczącymi przedstawicielami rodziny byli:

</doc>
<doc id="2277182" url="https://pl.wikipedia.org/wiki?curid=2277182" title="Amortyzator gumowy">
Amortyzator gumowy

Amortyzator gumowy – element konstrukcyjny o właściwościach sprężysto-tłumiących wykonany z elastomeru (np. gumy).
Ponieważ guma jest praktycznie nieściśliwa, element sprężynujący gumowy powinien stykać się z innymi elementami konstrukcyjnymi tylko na powierzchniach przenoszących obciążenie, a pozostałe powierzchnie powinny być swobodne, tak aby element mógł się odkształcaćswobodnie. Elementy gumowe łączy się najczęściej z obciążającymi je elementami metalowymi przez przywulkanizowanie (wytrzymałość takiego połączenia jest bliska wytrzymałości gumy).
Amortyzator gumowy walcowy.
Ugięcie amortyzatora pod wpływem siły formula_1
Przy obciążeniach długotrwałych zaleca się by formula_3
Siła dopuszczalna:
Współczynnik kształtu:
gdzie:

</doc>
<doc id="2277183" url="https://pl.wikipedia.org/wiki?curid=2277183" title="Rafał Taracha">
Rafał Taracha

Rafał "Taracha" Taracha (ur. 16 kwietnia 1969 roku w Siemianowicach Śląskich) – polski muzyk rockowy, wokalista grup Tuff Enuff, Novak, M.A.S.H.
Życiorys.
W 1986 roku Rafał Taracha założył swój pierwszy zespół Fantom, pełnił w nim równocześnie rolę wokalisty i perkusisty. Grupa zarejestrowała dwa utwory w studiu CSR w Katowicach i zakwalifikowała się na FMR Jarocin 86.
W 1990 roku Taracha sformował nowy skład pod nazwą M.A.S.H. Z tym zespołem wkroczył na profesjonalną drogę kariery. Zespół zagrał wiele koncertów i brał udział w festiwalach Mayday Rock Festiwal (którego został zwycięzcą w 1995 roku), Metalmania, Festiwal w Jarocinie, zebrał bardzo dobre recenzje w prasie oraz dorobił się szerokiego grona swoich fanów. Grupa M.A.S.H. wydała dwa albumy: "New Power" (1992) i "Animal" (1994). Stylistycznie muzyka zawarta na tych wydawnictwach to thrash metal z domieszką wpływów hardcore i grunge.
W międzyczasie Rafał Taracha nawiązał współpracę z grupą Tuff Enuff, śpiewając równocześnie w obu zespołach. Z uwagi na rosnącą popularność grupy Tuff Enuff i związany z tym brak czasu, grupa M.A.S.H. zawiesiła działalność.
W 1995 roku Taracha dołączył na stałe do składu grupy Tuff Enuff. Wraz z nią zagrał na wielu edycjach festiwali muzyki rockowej i metalowej, między innymi: Mayday Rock Festiwal, Odjazdy, Metal Hammer Festiwal, Metalmania, Intermedia, Sopot Rock Festiwal. Wraz z zespołem odbywał trasy koncertowe, towarzysząc zespołom: Fear Factory, Testament, Paradise Lost, Acid Drinkers, Vader, Illusion, Hunter, Kazik Na Żywo, Flapjack, Corozone oraz Blenders.
W 1996 roku Taracha nagrał z zespołem Tuff Enuff debiutancką płytę grupy pt. "Cyborgs Don’t Sleep", która została rewelacyjnie przyjęta na rynku muzycznym. W zawartej na niej muzyce zespół ukazał połączenie gatunków thrash metal, hardcore punk, industrial, potrafiąc podejść z dystansem i humorem do wykonywanej stylistyki. Za najbardziej znany przejaw tego uchodzi przeróbka utworu "Ob-La-Di, Ob-La-Da" grupy The Beatles, zatytułowana przez Tuff Enuff "Piosenka z filmu o Korkim" - w nawiązaniu do znanego w Polsce amerykańskiego serialu telewizyjnego "Dzień za dniem" emitowanego na początku lat 90. w TVP1, który poprzedzany był ww. utworem The Beatles). Na albumie znalazł się także utwór o wymownym tytule Disco Relax odnoszący się do audycji telewizyjnej "Disco Relax" emitowanej w latach 1994-2002 na antenie telewizji Polsat.
Po odejściu z Tuff Enuff w 1997 roku Taracha założył grupę Novak, z którą zagrał wiele koncertów i festiwali, będąc laureatem i zwycięzcą wielu nagród i wyróżnień w branży muzycznej. W 1999 roku podpisał kontrakt płytowy z firmą Warner Bros. Records Poland.
Rok 2000 przyniósł płytę "Supermagol" grupy Novak. "...To organiczna fuzja popu i rocka z echami takich gatunków, jak techno, drum &amp; bass, hip hop. Równie bogata w wątki, jak szeroki jest przekrój fascynacji członków grupy..." - tak pisano o tej płycie.
Do utworu "Ja to mam dobre" powstał teledysk, za którym jako producent i scenarzysta stał Kuba Wojewódzki. Klip był nominowany w kategorii scenariusz roku na Yach Film 2000. Grupa Novak zawiesiła działalność w 2003 roku.
W 2004 roku stworzył projekt muzyczna pod nazwą Transistor, z którym stworzył m.in. cover utworu "What a Wonderful World" Louisa Armstronga.
W 2005 roku Taracha zamieszkał na stałe w stolicy Norwegii w Oslo. Tam został członkiem zespołu Your Name, skupiających polskich muzyków zamieszkujących w tym kraju.
Rok 2011 przyniósł reaktywację Tuff Enuff z Rafałem Taracha w składzie i powrót do czynnego koncertowania i działań promocyjnych. Na początku 2016 poinformowano o odejściu Rafała Tarachy z grupy Tuff Enuff.

</doc>
<doc id="2277184" url="https://pl.wikipedia.org/wiki?curid=2277184" title="Platinum – świat hip-hopu">
Platinum – świat hip-hopu

Platinum – świat hip-hopu (ang. "Platinum", 2003) – sześcioodcinkowy amerykański serial kryminalny nadawany przez stację UPN. W Polsce nadawany był na kanale TVP1. Opowieść została zainspirowana wojną rapowców w latach 90. o dominację na rynku.
Fabuła.
Przyrodni bracia Jackson (Jason George) i Grady Rhames (Sticky Fingaz) prowadzą wytwórnię płytową, promującą wykonawców z kręgu hip-hopu. Pod swoimi skrzydłami skupiają ponad dwudziestu świetnych artystów. Poszczęściło im się w życiu: wychowani jako dzieci czarnej nowojorskiej ulicy, dziś mają u swych stóp cały świat. Ich życie to modne kluby, piękne kobiety, luksusowe samochody i wielkie pieniądze. Ale o pozycję na rynku muzycznym trzeba walczyć nieustannie i to nie zawsze uczciwymi metodami. Kiedy wszystkie inne możliwości zostaną wyczerpane, może nawet polać się krew.

</doc>
<doc id="2277188" url="https://pl.wikipedia.org/wiki?curid=2277188" title="Neil Taylor (piłkarz)">
Neil Taylor (piłkarz)

Neil John Taylor (ur. 7 lutego 1989 w St Asaph) – walijski piłkarz występujący na pozycji obrońcy w Aston Villi.
Kariera klubowa.
Taylor zawodową karierę rozpoczynał w 2007 roku w Wrexhamie z League Two. W tych rozgrywkach zadebiutował 22 września 2007 roku w przegranym 1:2 pojedynku ze Stockport County. W 2008 roku spadł z zespołem do Conference National. We Wrexhamie spędził jeszcze 2 lata. Łącznie rozegrał tam 73 spotkania i zdobył 3 bramki.
W 2010 roku Taylor przeszedł do Swansea City z Championship. Pierwszy ligowy mecz zaliczył tam 21 sierpnia 2010 roku przeciwko Norwich City (0:2).
31 stycznia 2017 roku Taylor przeszedł do Aston Villi jako część zapłaty za Jordana Ayew.
Kariera reprezentacyjna.
Taylor był reprezentantem Walii U-17, U-19 oraz U-21. W pierwszej reprezentacji Walii zadebiutował 23 maja 2010 roku w przegranym 0:2 towarzyskim meczu z Chorwacją.

</doc>
<doc id="2277190" url="https://pl.wikipedia.org/wiki?curid=2277190" title="Erland Nordenskiöld">
Erland Nordenskiöld

Erland Nordenskiöld, właśc. Nils Erland Herbert Nordenskiöld (ur. 19 lipca 1877 w Strömm, zm. 5 lipca 1932 w Sztokholmie) – szwedzki archeolog i etnolog. Był synem Adolfa Erika Nordenskiölda i kuzynem Otto Nordenskjölda. Prowadził badania terenowe wśród Indian w Ameryce Południowej. Był profesorem Uniwersytetu w Göteborgu, a także dyrektorem muzeum etnograficznego w Göteborgu.

</doc>
<doc id="2277191" url="https://pl.wikipedia.org/wiki?curid=2277191" title="Bank Przemysłowców Polskich">
Bank Przemysłowców Polskich

Bank Przemysłowców Polskich − bank powstały w listopadzie 1920 na bazie założonej w 1870 Kasy Pożyczkowej Przemysłowców Warszawskich, jako spółka akcyjna z siedzibą w Warszawie i oddziałem w Wierzbniku. Kapitał założycielski wynosił 30 mln marek polskich. 
Dyrektorem banku był Artur Ferencowicz.
W 1928 z bankiem połączył się Bank Kredytu Hipotecznego.
Siedziba.
W latach 1921-1927 siedziba mieściła się przy ul. Zgody 7.

</doc>
<doc id="2277192" url="https://pl.wikipedia.org/wiki?curid=2277192" title="Vegard Skogheim">
Vegard Skogheim

Vegard Skogheim (ur. 28 kwietnia 1966 w Hamar) – norweski piłkarz grający na pozycji środkowego pomocnika. W reprezentacji Norwegii rozegrał 13 meczów i strzelił 1 gola.
Kariera klubowa.
Karierę piłkarską Skogheim rozpoczął w klubie Hamarkameratene z rodzinnego Hamar. W 1983 roku zadebiutował w jego barwach w pierwszej lidze norweskiej. Na koniec 1983 roku spadł z Ham-Kam do drugiej ligi norweskiej. W 1985 roku powrócił z Ham-Kam do pierwszej ligi, a w 1987 roku klub z Hamar ponownie zaliczył degradację do drugiej ligi. W Hamarkameratene Skogheim grał do lata 1988.
Latem 1988 Skogheim przeszedł z Hamarkameratene do niemieckiego Werderu Brema, w którym grał wraz z rodakiem Rune Bratsethem. W Bundeslidze zadebiutował 22 października 1988 w przegranym 0:2 wyjazdowym meczu z 1. FC Köln. W Werderze rozegrał 3 ligowe spotkania i dotarł do finału Pucharu Niemiec, przegranego 1:4 z Borussią Dortmund.
W 1989 roku Skogheim wrócił do Hamarkameratene. W 1991 roku awansował z Ham-Kam z drugiej do pierwszej ligi. W Hamarkameratene grał do końca 1995 roku. W 1996 roku przeszedł do Vikinga. Grał w nim przez trzy sezony. W 1999 roku wrócił do Ham-Kam i na koniec 1999 roku zakończył karierę piłkarską.
Kariera reprezentacyjna.
W swojej karierze Skogheim grał w młodzieżowych reprezentacjach Norwegii: U-19 i U-21. W dorosłej reprezentacji zadebiutował 17 grudnia 1984 roku w wygranym 1:0 towarzyskim spotkaniu z Egiptem. W swojej karierze grał m.in. w eliminacjach do Euro 88. Od 1984 do 1992 roku rozegrał w kadrze narodowej 13 meczów i strzelił 1 gola.

</doc>
<doc id="2277194" url="https://pl.wikipedia.org/wiki?curid=2277194" title="Impreza motywacyjna">
Impreza motywacyjna

Impreza motywacyjna (ang. "incentive event") – opłacana przez przedsiębiorstwo lub inną organizację impreza (np. podróż motywacyjna) organizowana dla pracowników, partnerów biznesowych lub klientów jako nagroda za realizację określonych zadań, szczególne osiągnięcia lub też jako zachęta na przyszłość.
Rozwiązanie to stosowane jest też w celu zwiększenia lojalności pracowników lub klientów oraz do wpływu na zachowania jednostki, sprzyjające celom przedsiębiorstwa czy organizacji, stosującej to narzędzie.
Najczęstszą formą imprez motywacyjnych są podróże motywacyjne, organizowane w przedsiębiorstwach (najczęściej w dużych, rzadziej w średnich, a już bardzo rzadko w małych, z uwagi na wysokie koszty tego narzędzia). Wyjazdy te są z jednej strony rekreacją i wypoczynkiem, a z drugiej strony mają cele biznesowe. Zmiana otoczenia, klimatu, kuchni czy nawet strefy czasowej, powoduje „oderwanie” od codziennej rzeczywistości.

</doc>
<doc id="2277195" url="https://pl.wikipedia.org/wiki?curid=2277195" title="Erland Nordenskiold">
Erland Nordenskiold



</doc>
<doc id="2277198" url="https://pl.wikipedia.org/wiki?curid=2277198" title="Bank Kredytu Hipotecznego">
Bank Kredytu Hipotecznego

Bank Kredytu Hipotecznego − powstał w styczniu 1919 jako spółka akcyjna z siedzibą w Warszawie, posiadał agencje w Łodzi i Kaliszu. Pierwszym prezesem banku był Henryk Dziewulski.
Przedmiotem działalności banku było udzielanie kredytu hipotecznego, emitowanie listów zastawnych i wszelkie operacje bankowe. Kapitał założycielski wynosił 10 milionów marek polskich. W 1928 połączył się z Bankiem Przemysłowców Polskich.

</doc>
<doc id="2277200" url="https://pl.wikipedia.org/wiki?curid=2277200" title="Point games">
Point games

Point game – gra lub zabawa stosowana na teambuildingach i innych eventach, które mają na celu odwrócenie uwagi uczestnika poprzez nakierowanie go na mechaniczne wykonywanie jakieś czynności. Uczestnik wykonując narzuconą czynność, skupia się na niej bardzo mocno (obiera ją jako kierunek, jako „point”) i w tym czasie dużo łatwiej jest „przemycić” właściwy cel gry, zabawy czy ćwiczenia, który rozgrywa się jakby jednocześnie, ale jest na dalszym, czasami nieuświadomionym planie.

</doc>
<doc id="2277202" url="https://pl.wikipedia.org/wiki?curid=2277202" title="SeaWorld (parki rozrywki)">
SeaWorld (parki rozrywki)

SeaWorld (pełna nazwa: SeaWorld Parks &amp; Entertainment) – amerykańska sieć morskich parków rozrywki. 
Placówki:

</doc>
<doc id="2277204" url="https://pl.wikipedia.org/wiki?curid=2277204" title="Shaun MacDonald">
Shaun MacDonald

Shaun Benjamin MacDonald (ur. 17 czerwca 1988 w Swansea) – walijski piłkarz występujący na pozycji pomocnika. Zawodnik Wigan.
Kariera klubowa.
MacDonald zawodową karierę rozpoczynał w 2005 roku w Swansea City z League One. W tych rozgrywkach zadebiutował 27 sierpnia 2005 roku w wygranym 5:2 pojedynku z Walsall. W 2006 roku zdobył z klubem Football League Trophy. W 2008 roku awansował z nim do Championship. W tych rozgrywkach pierwszy mecz zaliczył 20 września 2008 roku przeciwko Burnley (1:1). Między styczniem 2009 roku a styczniem 2011 roku czterokrotnie był wypożyczany do Yeovil Town (League One). W marcu 2011 roku po raz piąty został wypożyczony do tego klubu.
Kariera reprezentacyjna.
MacDonald jest byłym reprezentantem Walii U-19 oraz U-21. W pierwszej reprezentacji Walii zadebiutował 12 października 2010 roku w przegranym 1:4 meczu eliminacji Mistrzostw Europy 2012 ze Szwajcarią.

</doc>
<doc id="2277205" url="https://pl.wikipedia.org/wiki?curid=2277205" title="Glorioza">
Glorioza

Glorioza ("Gloriosa" L.) – rodzaj wieloletnich, ziemnopączkowych pnączy z rodziny zimowitowatych, obejmujący 10 gatunków pochodzących z tropikalnej i południowej Afryki. Zasięg jednego gatunku, gloriozy wspaniałej ("Gloriosa superba" L.) obejmuje również subkontynent indyjski i Azję Południowo-Wschodnią; został on również naturalizowany w Australii i Oceanii. 
Zasięg geograficzny.
W Afryce gloriozy występują naturalnie od Gambii i Gwinea Bissau przez Burkina Faso, Niger, Czad do Erytrei na północy po Kraj Przylądkowy na południu, a także na Madagaskarze i Seszelach. Jedynym gatunkiem występującym naturalnie poza Afryką jest glorioza wspaniała, której zasięg występowania obejmuje subkontynent indyjski (z wyjątkiem Bangladeszu), Półwysep Indochiński, południowo-środkowe Chiny, Półwysep Malajski oraz Jawę, Małe Wyspy Sundajskie i Sulawesi. Gatunek ten został naturalizowany również w Papuazji, na Wyspach Salomona, w Australii, na terytorium Nowej Południowej Walii i Queensland), a także na Wyspie Norfolk, oraz w Oceanii, na Fidżi, Wyspach Gilberta, Nauru i Sporadach Środkowopolinezyjskich. Poza tym glorioza wspaniała oraz jej kultywary uprawiane są na całym świecie.

</doc>
<doc id="2277206" url="https://pl.wikipedia.org/wiki?curid=2277206" title="Otto Nordenskjöld">
Otto Nordenskjöld

Nils Otto Gustaf Nordenskjöld (ur. 6 grudnia 1869 w Sjögelö w Smalandii, zm. 2 czerwca 1928 w Göteborgu) – szwedzki geolog, geograf i badacz polarny, kierownik Szwedzkiej Wyprawy Antarktycznej (1901–1904).
Życiorys.
Nils Otto Gustaf Nordenskjöld urodził się 6 grudnia 1869 roku w Sjögelö w Smalandii. Jego ojcem był pułkownik Otto Gustaf Nordenskjöld a matką Anna Elisabet Sofia Nordenskiöld. Był bratankiem szwedzkiego polarnika Adolfa Erika Nordenskiölda (1832–1901), który jako pierwszy człowiek przepłynął Przejście Północno-Wschodnie z północnej Norwegii do Cieśniny Beringa.
Od 1886 roku studiował na uniwersytecie w Uppsali, a w 1893 roku spędził semestr zimowy na uniwersyteci w Greifswaldzie.
W 1894 roku został wykładowcą mineralogii i geologii na uniwersytecie w Uppsali. 
Ekspedycja w okolice Cieśniny Magellana.
W latach 1895–1897 poprowadził wyprawę geologiczną do Ameryki Południowej, gdzie prowadził obszerne badania z zakresu glacjologii na terenie Patagonii i Ziemi Ognistej. Badania Nordenskjöld przyniosły cenne informacje dotyczące rozmieszczenia lodowców w Patagonii. Wyniki swoich badań opublikował w trzy tomowej pracy i wydanym w 1898 roku dzienniku "Från Eldslandet. Skildringar från den svenska expeditionen till Magellansländerna 1895–97". 
W 1898 roku uczestniczył w wyprawie do Klondike w Ameryce Północnej a dwa lata później w duńskiej ekspedycji na wschodnią Grenlandię, kierowanej przez duńskiego polarnika Georga Carla Amdrupa (1866–1947). 
Szwedzka Wyprawa Antarktyczna.
W latach 1901–1904 zorganizował i poprowadził wyprawę do Antarktyki, której celem były studia klimatyczne, badania geomagnetyzmu, a także badania z zakresu biologii, zoologii, glacjologii i hydrografii. Ekspedycja miała dotrzeć jak najdalej na południe na wschodnim wybrzeżu Półwyspu Antarktycznego na Ziemi Grahama. Wyprawa wyruszyła z Göteborga 16 października 1901 roku. Wskutek niezwykle trudnych warunków, wyprawa została rozdzielona na trzy grupy, które przetrwały zimę w trzech różnych lokalizacjach – w obozie zimowym w Snow Hill, w Zatoce Nadziei i na Paulet Island. Nordenskjöld spędził zimę z pięcioma towarzyszami w obozie na Snow Hill Island. Statek wyprawy „Antarctic” dowodzony przez norweskiego wielorybnika Carla Antona Larsena (1860–1924) utknął w lodzie w zatoce Erebus and Terror Gulf a 12 lutego 1903 roku zatonął na Morzu Weddella na wschód od Paulet Island. Uczestnicy ekspedycji zostali uratowani przez argentyński statek . Pomimo niepomyślnego zakończenia ekspedycja została uznana za sukces z uwagi na dokonane odkrycia geograficzne i zmapowanie kolejnych obszarów Antarktydy.
W 1905 roku Nordenskjöld został profesorem geografii, wraz z geografią ekonomiczną i etnografią na uniwersytecie w Göteborgu, gdzie później został również prorektorem. W 1909 roku ponownie wybrał się na Grenlandię. Planował zorganizowanie kolejnej wyprawy antarktycznej, która nie doszła do skutku z uwagi na wybuch I wojny światowej.
Ekspedycja do Ameryki Południowej (1920–1921).
Fundusze zebrane na wyprawę antarktyczną wykorzystał do sfinansowania kolejnej ekspedycji do Ameryki Południowej w latach 1920–1921. Celem wyprawy były badania Andów w Peru i kontynuacja badań nad lodowcami w Patagonii.
Nordenskjöld został potrącony przed swoim domem przez autobus i zmarł 2 czerwca 1928 roku w Göteborgu. 
Upamiętnienie.
Na cześć Nordenskjölda nazwano m.in. część wschodniego wybrzeża Ziemi Grahama na Półwyspie Antarktycznym – Nordenskjöld Coast i jęzor lodowca na Morzu Rossa – Nordenskjöld Ice Tongue.

</doc>
<doc id="2277207" url="https://pl.wikipedia.org/wiki?curid=2277207" title="Glorioza wspaniała">
Glorioza wspaniała

Glorioza wspaniała ("Gloriosa superba" L.) – gatunek pnącza z rodziny zimowitowatych, pochodzący z Afryki i Azji, naturalizowany w Australii i Oceanii, uprawiany w Europie i Ameryce. Glorioza wspaniała znajduje zastosowanie przede wszystkim jako roślina ozdobna i lecznicza. Z uwagi na obecność kolchicyny cała roślina jest śmiertelnie trująca.
Zasięg geograficzny.
W Afryce glorioza wspaniała występuje naturalnie na obszarze od Gambii i Gwinei Bissau przez Burkina Faso, Niger, Czad do Erytrei na północy po Kraj Przylądkowy na południu, a także na Madagaskarze i Seszelach. W Azji naturalny zasięg występowania tego gatunku obejmuje subkontynent indyjski (z wyjątkiem Bangladeszu), Półwysep Indochiński, południowo-środkowe Chiny, Półwysep Malajski oraz Jawę, Małe Wyspy Sundajskie i Sulawesi.
Roślina ta została introdukowana na Florydzie, Malediwach, w Australii (na terytorium Nowej Południowej Walii, Terytorium Północnego i Queensland oraz na Wyspie Norfolk, Lord Howe i Wyspie Bożego Narodzenia), w Polinezji (na Wyspach Cooka, Wyspach Towarzystwa, Wyspach Tuamotu, Archipelagu Tubuai, Sporadach Środkowopolinezyjskich, Wallis i Futuna, Niue i Hawajach), Mikronezji (na Wyspach Marshalla, Wyspach Gilberta i Nauru) oraz Melanezji (na Wyspach Salomona, Fidżi i Nowej Kaledonii). Gatunek ten został uznany za naturalizowany w wielu miejscach introdukcji, między innymi na terytorium Australii oraz niektórych wyspach Oceanii.
Poza tym glorioza wspaniała oraz jej kultywary uprawiane są między innymi w Europie i Stanach Zjednoczonych.
Morfologia.
Zielne pnącza osiągające wysokość do 3 metrów.
Pędem podziemnym jest nieregularna (najczęściej przyjmująca kształt litery V), mięsista bulwa pędowa (według niektórych autorów skrócone, bulwiaste kłącze), o średnicy 1 cm i długości nawet 25–30 cm, okryta białożółtą skórką. Pęd naziemny smukły, wzniesiony lub wydłużony i pnący, niekiedy rozgałęziony.
Ulistnienie skrętoległe, rzadziej naprzeciwległe lub okółkowe. Liście łodygowe, siedzące lub krótko ogonkowe. Blaszki liściowe lancetowate, lancetowato-jajowate lub jajowate, o długości 7–13 cm, wierzchołkowo przechodzące w haptotropiczny wąs czepny.
Rośliny tworzą kilka dużych, obupłciowych, sześciopręcikowych kwiatów, wyrastających z pachwin górnych liści na szypułkach o długości 10–15 cm, pojedynczo lub kilka zebranych w baldachogrono. Liczba kwiatów odpowiada mniej więcej długości kłącza wyrażonej w centymetrach. Okwiat pojedynczy, sześciolistkowy, rozpostarty do odgiętego. Listki okwiatu równowąsko-odwrotnielancetowate, o długości 4,5–5 cm i szerokości 7–9 mm, żółto-pomarańczowo-czerwone, często z falistymi brzegami. Pręciki umieszczone u nasady listków okwiatu, krótsze od nich. Nitki pręcików nitkowate, o długości 3–4 cm. Główki pręcików równowąsko-podługowate, o długości 1 cm. Zalążnia siedząca, górna, podługowata, trójkomorowa. Szyjka słupka u nasady ostro odgięta, nitkowata, długości 2,5–3,5 cm, wierzchołkowo rozwidlona na trzy szydłowate końcówki, zakończone doosiowo ukośnymi znamionami o długości 6–7 mm.
Twarde torebki, jajowate do cylindrycznych, pękające przegrodowo. Zawierają po około 90 nasion, niemal kulistych, gąbczastych, o jasnoczerwonej łupinie. Zarodek bardzo drobny.
Biologia.
Komórki epidermy na parenchymatycznych wiązkach przewodzących są wydłużone, z prostymi, antyklinalnymi ścianami. Komórki epidermy między wiązkami posiadają ściany faliste. Aparat szparkowy jest anomocytyczny, umiejscowiony odosiowo. Mezofil zbudowany z miękiszu gąbczastego.
Byliny, geofity ryzomowe. W porze suchej nadziemne części gloriozy wspaniałej obumierają i rośliny przechodzą okres spoczynku. W porze deszczowej ponownie wyrastają, zakwitając po 5–8 tygodniach, w lipcu i sierpniu. Kwitnienie trwa 6–8 tygodni. W okresie wegetacji z pojedynczej bulwy rozwijają się dwie lub więcej bulwy potomne. W przypadku rozmnażania generatywnego rośliny zakwitają po 3–4 latach po wykiełkowaniu. Owoce dojrzewają po około 6–10 tygodniach od zapylenia.
Kolor okwiatu gloriozy wspaniałej jest zależny od etapu kwitnienia. W fazie otwierania pąku (trwającej ok. 3 dni) okwiat jest jasnozielonkawy. Następnie, w okresie receptywności słupka (około 2 dni), końcówki listków okwiatu zmieniają kolor na czerwony, środek staje się żółty, a nasada pozostaje zielonkawa. Po zapyleniu górna połowa okwiatu czerwienieje, a dolna żółknie. Faza ta utrzymuje się od 3 do 5 dni. W końcu cały okwiat staje się czerwony i zaczyna schnąć.
Specyficzna budowa kwiatów tych roślin, w szczególności ich wielkość, odgięcie listków okwiatu do tyłu, a szyjki słupka pod kątem 90°, stanowi o przystosowaniu tych roślin do zapylania przez duże owady, takie jak trzmiele, oraz długodziobe ptaki, przede wszystkim nektarniki z rodzaju "Nectarinia". Gloriozy rozwinęły mechanizmy zapobiegające samozapyleniu – ich kwiaty są dichogamiczne, a także nigdy nie znajdują się w tej samej fazie rozwoju – kolejny kwiat na tej samej roślinie rozwija się dopiero po zakończeniu fazy receptywności słupka kwiatu poprzedniego. Rośliny z tego rodzaju charakteryzują się bardzo niskim poziomem wiązania nasion, co wiąże się przede wszystkim ze wspomnianymi mechanizmami zapobiegającymi samozapyleniu oraz naturalnym ograniczeniem liczby potencjalnych zapylaczy.
Liczba chromosomów homologicznych u roślin zaliczanych do tego gatunku wynosi x = 11. Rośliny te są funkcjonalnymi diploidami (2n = 22), jednak ich liczba diploidalna 2n może wynosić także 4x i 8x. Poliploidalność i polimorfizm gloriozy wspaniałej tłumaczone są antymitotycznym działaniem kolchicyny.
Z uwagi na zawartość alkaloidów: kolchicyny, kolchikozydu (odpowiednio 0,9% i 0,82% w suchej masie), gloriozyny i superbiny oraz pochodnych kolchicyny całe rośliny są silnie trujące. W tkankach roślin obecne są również kwas salicylowy oraz żywica, a w nasionach także glikozydy kolchicynowe, np. 3-"O"-demetylokolchicyno-3-"O"-α--glukopiranozyd.
Szczególnie wysoką zawartość kolchicyny notuje się w nasionach, a także bulwach tych roślin. Potencjalnie śmiertelna dawka kłącza wynosi około 4 gramów. Śmiertelna dawka kolchicyny dla dorosłego człowieka to około 3 mg. Superbina obecna jest głównie w kwiatach. Dawka śmiertelna tego alkaloidu dla kota domowego wynosi 0,0107 g.
Kolchicyna i gloriozyna mają działanie antymitotyczne, zatrzymując podział komórek poprzez przerwanie wrzeciona podziałowego w czasie metafazy. Alkaloidy te wykazują najsilniejsze działanie na najszybciej dzielące się komórki szpiku kostnego, nabłonka jelitowego, komórek twórczych włosów oraz komórek nowotworowych. Po spożyciu gloriozy występuje pieczenie i drętwienie śluzówki jamy ustnej, przechodzące w silnie pragnienie, gwałtowne wymioty, silny ból brzucha i krwistą biegunkę. Po kilku dniach od spożycia dochodzi do zahamowania czynności szpiku kostnego, odrętwienia skóry, osłabienia kończyn, silnej nadwrażliwości na światło, obniżenia ciśnienia tętniczego krwi oraz zatrzymania moczu. Kolejnym etapem zatrucia jest paraliż centralnego układu nerwowego oraz utrata reakcji na bodźce, prowadzące do śmierci w wyniku niewydolności oddechowej. W przypadku lżejszych zatruć, w okresie od 12 do 28 dni po spożyciu gloriozy następuje całkowita utrata włosów. Funkcje szpiku kostnego, wzrost włosów oraz odruchy powracają po miesiącu od zatrucia. Nie istnieje specyficzne antidotum na zatrucie gloriozą.
Ekologia.
Gloriozy wspaniałe żyją w stosunkowo suchych regionach, o rocznej ilości opadów nieprzekraczającej 750 mm. Szczególnie często występują na glebach czerwonych, gliniastych. Są bardzo tolerancyjne na gleby ubogie w składniki odżywcze. Występują na granicy lasu i sawanny, na wysokości od poziomu morza do 2500 m n.p.m.. Zasiedlają łąki, busz, zarośla i żywopłoty, gdzie wspinają się po innych roślinach, głównie krzewach.
W jednym z miejsc naturalizacji, na australijskiej wyspie Lord Howe, glorioza wspaniała uznana została za szkodliwy chwast, silnie konkurujący z rodzimą florą. Zgodnie z prawem stanu Nowa Południowa Walia zaleca się całkowite zniszczenie stanowisk tego gatunku na tej wyspie.
Glorioza wspaniała jest rośliną żywicielską dla sówkowatych z gatunków "Polytela gloriosae" i "Chrysodeixis chalcites", zwójkowatych z gatunku "Archips machlopis" oraz piersiodziobych pluskwiaków równoskrzydłych z gatunku "Aleurothrixus floccosus". Z gloriozą wspaniałą współżyje jako endofit promieniowca "Saccharopolyspora gloriosae".
Badania przeprowadzone w rejonie Tamilnadu wykazały silną współzależność siedliskową między gloriozą wspaniałą a roślinami z gatunków: "Cocculus hirsutus", "Memecylon umbellatum", "Scleria lithosperma", "Stenosiphonium parviflorum" i "Maytenus heyneana".
Systematyka i zmienność.
Holotyp tego gatunku nie został wskazany. W 1983 holenderski botanik Dirk Onno Wijnands wyznaczył jako lektotyp tego gatunku okaz zielnikowy z "The Hermann Herbarium" (wolumin 3, strona 31), przechowywany w Muzeum Historii Naturalnej w Londynie.
Znanych jest wiele odmian uprawnych gloriozy wspaniałej. Niektóre z nich były w przeszłości podnoszone do rangi odrębnych gatunków. Najpopularniejszymi kultywarami są:
Gatunek ten tworzy mieszańce z innymi gatunkami gloriozy, np. z "Gloriosa modesta", a także z sandersonią pomarańczową, zaliczaną do tego samego plemienia ("Colchiceae").
Nazewnictwo.
Nazwa rodzaju pochodzi od łacińskiego słowa "gloriosa" – wspaniała, pełna chwały. Epitet gatunkowy w języku łacińskim oznacza wspaniała, wyniosła, dumna.
W roku 1852 Ignacy Rafał Czerwiakowski w pracy "Opisanie roślin jednolistniowych lekarskich i przemysłowych" opisał ten gatunek (jako "Methonica superba") pod nazwą pysznokwiat właściwy, podając nazwę oboczną, lilia malabarska. Glorioza wspaniała nie została ujęta w "Słowniku roślin użytkowych" Zbigniewa Podbielkowskiego z 1989 roku i w "Słowniku roślin zielnych łacińsko-polskim" Wiesława Gawrysia z 2008 roku. Wymieniana pod nazwą synonimiczną jako "Gloriosa rothschildiana" określana jest nazwą „glorioza Rotszylda”.
Zastosowanie.
Glorioza wspaniała oraz jej kultywary uprawiane są na kwiat cięty oraz jako rośliny ogrodowe (w krajach o klimacie gorącym) lub pod osłonami (w chłodniejszych rejonach), a także jako rośliny pokojowe. Kwiaty cięte mają trwałość 7–8 dni. Ścina się szczyty pędów lub pojedyncze kwiaty.
Roślina ta znajduje różnorodne zastosowania w medycynie tradycyjnej Afryki. Wywar z liści stosowany jest zewnętrznie w postaci płynu do nacierania w celu łagodzenia kaszlu, przeciwbólowo i przeciwobrzękowo oraz w dnie moczanowej. Miazga z liści aplikowana jest w postaci okładów na reumatyzm oraz, na klatkę piersiową, do leczenia astmy. Sok z liści stosowany jest jako krople do nosa w razie zasłabnięcia. Popiół z ziela gloriozy wspaniałej służy jako zasypka na rany w celu przyspieszenia procesu gojenia. Pędy podziemne tej rośliny stosowane są tradycyjnie w niewielkich dawkach wewnętrznie w kuracjach antynowotworowych oraz jako środek przeczyszczający, w postaci okładów w celu łagodzenia nerwobóli oraz miejscowo do łagodzenia reumatyzmu, obrzęków stawów, skręceń i zwichnięć. Wywarowi z bulw przypisywane jest działanie neutralizujące jad węży. Macerat z bulw używany jest w ospie wietrznej, trądzie, wypryskach skórnych, świądzie i grzybicach. Sok z bulw stosowany jest miejscowo w postaci kropli na bóle oczu i zębów. Owoce, liście i bulwy gloriozy wykazują działanie przeciwrobacze i są stosowane w leczeniu drakunkulozy, schistosomatozy, tasiemczycy, filariozy oraz przeciwko nicieniom i motylicy wątrobowej. Sok z liści oraz miazga z niedojrzałych owoców zmieszane z masłem lub miazga z bulw stosowane są również w przypadku wszawicy. Również w Azji glorioza wspaniała znana jest od wieków jako roślina lecznicza. W starożytnym traktacie ajurwedyjskim "Ćarakasanhita" zalecano stosować świeże lub suszone, sproszkowane listki okwiatu tej rośliny w postaci inhalacji na złagodzenie bóli porodowych oraz wewnętrznie na świąd, choroby skóry i jako środek przeczyszczający. W traktacie "Sushrutasamhita" glorioza wspaniała opisana była jako lek na zatrzymanie łożyska, otyłość i choroby skóry oraz składnik olejku stosowanego na wrzody. W pracy tej wywar z gloriozy zalecany był do przemywania jako środek antyseptyczny. W innych pracach ajurwedyjskich, takich jak "Gadanidraha" i "Ashtanga Hridaya Samhita", zalecano stosowanie pasty ze sproszkowanych nasion i bulw tej rośliny na hemoroidy i skrofulozę. Obecnie w hinduskiej medycynie ludowej bulwy gloriozy wspaniałej uznawane są za środek przeciwrobaczy, a także stosowany na choroby skórne i problemy żołądkowe.
Działanie farmakologiczne gloriozy wspaniałej jest w ostatnich latach przedmiotem badań naukowych. W 1998 roku przeprowadzono badania cytotoksyczności ekstraktów z suszonych bulw tej rośliny na komórki nowotworowe. Wykazano, że dawka skuteczna (ED50) ekstraktu chloroformowego (0,02 μg/ml) jest zbliżona do dawki skutecznej fluorouracylu (0,0189 μg/ml). Wykazano też silną aktywność wyciągu z bulwy gloriozy wobec komórek raka płuc, raka prostaty i raka piersi. Eksperymenty na szczurach potwierdziły silne przeciwzapalne działanie ekstraktów wodnych z bulw tych roślin. Badania przeprowadzone w roku 2008 udowodniły, że wyciąg metanolowy z bulw gloriozy wykazuje silne działanie przeciwgrzybicze przeciwko "Candida albicans" i "Candida glabrata" (do 90%), "Microsporum canis" (80%) i "Trichophyton longifusum" (78%), oraz łagodne lub umiarkowane działanie antybakteryjne przeciwko gronkowcowi złocistemu (88%). Badania przeprowadzone w 2010 na dżdżownicach z gatunku "Pheretima posthuma" wykazały znaczną aktywność przeciwrobaczą wyciągów wodnych i alkoholowych z całych roślin, w porównaniu z cytrynianem piperazyny i roztworem soli fizjologicznej. Badania naukowe potwierdziły również właściwości przeciwzakrzepowe wyciągu z liści gloriozy wspaniałej, polegające na hamowaniu trombiny.
Kwiaty gloriozy wspaniałej używane są w Tamilnadu w Indiach w praktykach religijnych, a w wielu krajach Afryki do celów magicznych
W Nigerii wyciąg z bulw gloriozy wspaniałej oraz nasion strofantu wdzięcznego służy do zatruwania strzał. W Kenii i Tanzanii oraz Indiach i Mjanmie sproszkowane bulwy używane są często do popełniania samobójstw i zabójstw.
Uprawa.
Glorioza wspaniała została wprowadzona do uprawy przemysłowej na początku XX wieku. Obecnie głównym producentem tych roślin do celów ogrodniczych jest Holandia. Indie, Sri Lanka, Kamerun, Nigeria i Zimbabwe prowadzą uprawy gloriozy głównie dla przemysłu farmaceutycznego, jako źródło kolchicyny, używanej do produkcji leków na dnę moczanową. Przeciętnie ze 100 bulw otrzymuje się od 440 do 679 kwiatów. W pierwszym roku plony nasion wynoszą 50–70 kg z akra. W kolejnych latach plony sięgają 150–200 kg.
Najlepszym podłożem do uprawy gloriozy jest piaszczysta glina o pH w przedziale 6,5–7,5. Bulwy należy wysadzać na przełomie kwietnia i maja lub nawet do lipca, ostrożnie układając je poziomo na głębokości 5–12 cm. W okresie wegetacji gloriozy wymagają temperatury od 22–32 °C w dzień i 15–20 °C w nocy, umiarkowanego podlewania oraz regularnego nawożenia nawozami suplementującymi potas i cynk. Rozwijający się pęd nadziemny powinien być prowadzony przy paliku do ok. 1 m wysokości, powyżej roślina powinna mieć podpory do wysokości ok. 2 m, do których mogłaby przyczepiać się wąsami. Gloriozy powinny być uprawiane na stanowiskach jasnych o umiarkowanej wilgotności powietrza. Przy bezpośrednim nasłonecznieniu kwiaty są lepiej wybarwione, jednak rośliny słabiej rosną. Przy wilgotności powietrza przekraczającej 70% gloriozy są atakowane przez choroby grzybowe. Rośliny lepiej wytrzymują suszę niż nadmierne przelewanie, które może prowadzić do ich śmierci. Po przekwitnięciu należy zaniechać podlewania roślin na około 6–8 tygodni. Bulwę można pozostawić w doniczce i przezimować w temperaturze 10–12 °C lub wydobyć i przechowywać w suchym piasku lub torfie w temperaturze 17 °C i wilgotności 70%. Glorioza wspaniała nie jest gatunkiem mrozoodpornym (strefy mrozoodporności 10–12).
Gloriozy rozmnaża się z nasion lub przez podział bulw. Nasiona należy wysiewać pod koniec marca, w podłożu torfowym. W temperaturze 30 °C i jasnym miejscu kiełkują po około 8 dniach. W temperaturze ok. 20 °C kiełkowanie następuje po 60 dniach. W warunkach środkowoeuropejskich młode rośliny można wysadzać do ogrodu na okres letni w drugim roku ich życia. Duże, V-kształne bulwy należy dzielić na dwie tak, aby każda bulwa miała pąk szczytowy. Przełamane miejsca należy zdezynfekować posypując sproszkowanym węglem drzewnym. Rozmnażanie wegetatywne jest preferowane, ponieważ rośliny otrzymane z nasion są bardzo zmienne w stosunku do formy wyjściowej pod względem ubarwienia kwiatów i innych cech.
Glorioza wspaniała jest atakowana przez grzyby z gatunku "Cochliobolus lunatus", wywołujące zarazę liści, oraz z rodzaju "Sclerotium" i "Fusarium", wywołujące zgniliznę bulw. Szkodnikami atakującymi te rośliny w warunkach szklarniowych są przede wszystkim wciornastki, poza tym mszyce.
Obecność w kulturze i symbolice.
Glorioza wspaniała została uznana za oficjalny kwiat Zambii, Zimbabwe i Tamilnadu.

</doc>
<doc id="2277208" url="https://pl.wikipedia.org/wiki?curid=2277208" title="Teraz Tu">
Teraz Tu



</doc>
<doc id="2277209" url="https://pl.wikipedia.org/wiki?curid=2277209" title="Bank Towarzystw Spółdzielczych">
Bank Towarzystw Spółdzielczych

Bank Towarzystw Spółdzielczych − bank utworzony w 1909 roku jako spółka akcyjna spółdzielni kredytowych z siedzibą w Warszawie. 
Opis.
Kapitał założycielski podmiotu wynosił milion rubli. Pierwszym prezesem został Zygmunt Chrzanowski. Bank miał oddziały w Warszawie i Wilnie.
W latach 1912–1917 przy ulicy Jasnej 1 w Warszawie powstał budynek (dom Pod Orłami) z przeznaczeniem na reprezentacyjną siedzibę banku, zaprojektowany przez Jana Heuricha.

</doc>
<doc id="2277211" url="https://pl.wikipedia.org/wiki?curid=2277211" title="The Hand That Rocks the Coffin">
The Hand That Rocks the Coffin

The Hand That Rocks the Coffin – drugie DVD polskiej grupy muzycznej Acid Drinkers. Jest to zapis koncertu z festiwalu Metalmania 2006. 
Na płycie umieszczono film dokumentalny pt. "W pogoni za Acid Drinkers", zapis audio z koncertu oraz wiele różnych dodatków.
Lista utworów.
DVD
Dodatki
CD Audio

</doc>
<doc id="2277212" url="https://pl.wikipedia.org/wiki?curid=2277212" title="Vitali Rəhimov">
Vitali Rəhimov

Vitali Rəhimov (ur. 27 sierpnia 1984 w Meghri) – azerski zapaśnik w stylu klasycznym, wicemistrz olimpijski z Pekinu 2008 i czternasty w Atenach 2004, dwukrotny brązowy medalista świata, mistrz Europy.
Sześciokrotny uczestnik mistrzostw świata, brązowy medalista w 2009 i w 2010 roku oraz złoty (2005) i brązowy (2011) medalista mistrzostw Europy. 
Szósty w Pucharze Świata w 2011. Mistrz kraju w 2010 i drugi w 2011 roku.

</doc>
<doc id="2277213" url="https://pl.wikipedia.org/wiki?curid=2277213" title="Zenobi (Korzinkin)">
Zenobi (Korzinkin)

Zenobi, imię świeckie Anatolij Aleksiejewicz Korzinkin (ur. 19 czerwca 1948 w Słowiańsku) – rosyjski biskup prawosławny.
Życiorys.
Urodził się w rodzinie konserwatora zabytków. Oprócz edukacji ogólnokształcącej ukończył szkołę muzyczną w Doniecku, a następnie Państwowy Instytut Muzyczno-Pedagogicznym w tym samym mieście w klasie skrzypiec. Po ukończeniu stażu w konserwatorium moskiewskim został skierowany do pracy pedagogicznej w szkole muzycznej w Zaporożu. W latach 1972–1973 odbył zasadniczą służbę wojskową. 
29 kwietnia 1978 arcybiskup kurski i biełgorodzki Chryzostom wyświęcił go na diakona i skierował do służby w cerkwi Opieki Matki Bożej w Rylsku. 25 października 1978 został wyświęcony na kapłana i skierowany do cerkwi Zaśnięcia Matki Bożej we wsi Kastornoje. 22 lutego 1984 złożył wieczyste śluby mnisze z imieniem Zenobi. W tym samym roku objął funkcję dziekana dekanatu kastorienskiego eparchii kurskiej. Od 1987 był proboszczem parafii Trójcy Świętej w Szczygrach oraz dziekanem dekanatu szczygierskiego. 4 listopada 1988 otrzymał godność ihumena. 
We wrześniu 1998 został dziekanem wydziału teologicznego uniwersytetu w Kursku. Rok później uzyskał stopień kandydata nauk pedagogicznych, zaś w 2003 otrzymał tytuł docenta w dziedzinie religioznawstwa. W 1999 otrzymał godność archimandryty. 
22 marca 2011 Święty Synod Rosyjskiego Kościoła Prawosławnego nominował go na biskupa elisteńskiego i kałmuckiego. Jego chirotonia biskupia odbyła się 3 kwietnia tego samego roku w soborze Chrystusa Zbawiciela w Moskwie z udziałem patriarchy moskiewskiego i całej Rusi Cyryla, metropolitów krutickiego i kołomieńskiego Juwenaliusza, sarańskiego i mordowskiego Warsonofiusza, woroneskiego i borysoglebskiego Sergiusza, arcybiskupów kurskiego i rylskiego Hermana, biełgorodzkiego i starooskolskiego Jana, naro-fomińskiego Justyniana, władykaukaskiego i machaczkalskiego Zosimy, siergijewo-posadskiego Teognosta, biskupów zarajskiego Merkuriusza, archangielskiego i chołmogorskiego Daniela oraz sołnecznogorskiego Sergiusza. 
W 2014 otrzymał godność arcybiskupa. W tym samym roku został przeniesiony na katedrę sarańską i mordowską. W związku z tą decyzją otrzymał godność metropolity.

</doc>
<doc id="2277214" url="https://pl.wikipedia.org/wiki?curid=2277214" title="Tramwaje w Piatigorsku">
Tramwaje w Piatigorsku

Tramwaje w Piatigorsku − system komunikacji tramwajowej działający w rosyjskim mieście Piatigorsk. 
Historia.
Pierwsze prace budowlane nad linią tramwajową ruszyły w lutym 1903. Tramwaje w Piatigorsku uruchomiono 1 września 1903 na dwóch liniach. Natomiast regularny ruch rozpoczęto 5 maja 1904. Łączna długość linii wynosiła 8,2 km. Obie linie były jednotorowe. W 1924 otwarto trzecią trasę Железнодорожный вокзал – Скачки, długość tras w Piatigorsku wzrosła do 13,2 km. Kolejną linę otwarto 25 czerwca 1926 na trasie Радоновые ванны - Горячеводская площадь. Po otwarciu tej linii długość tras wzrosła do 16,7 km. W 1957 długość tras wyniosła 17,5 km. W 1963 otwarto dwie nowe linie: 
Po otwarciu tych tras długość tras w Piatigorsku wyniosła 27,2 km. W 1981 otwarto nową zajezdnię, długość tras wyniosła 41,5 km. 1 stycznia 1996 otwarto dwie nowe trasy po których kursują linie nr 7 i 8, długość tras wyniosła 47,8 km z czego 42,8 km są wykorzystywane w ruchu liniowym. Obecnie w Piatigorsku funkcjonuje jedna zajezdnia tramwajowa zlokalizowana przy pętli 5. Pierieułok, druga starsza zajezdnia zlokalizowana przy dworcu kolejowym pełni funkcję bazy dla służb torowo-sieciowych.
Linie.
W Piatigorsku funkcjonuje obecnie 8 linii:
Tabor.
W 1903 posiadano 11 wagonów silnikowych oraz 8 wagonów doczepnych. Do 1940 w Piatigorsku było 40 tramwajów w tym:
Najstarszymi tramwajami kursującymi po Piatigorsku są wagony Tatra T3. W latach 1988−1994, dostarczono 35 tramwajów Tatra KT4, łącznie 35 wagonów o nr 120−154. W następnych latach dostarczono 8 używanych tramwajów z Erfurtu i Chociebuża. Jedynymi tramwajami produkcji rosyjskiej w Piatigorsku są dostarczone w latach 1995−1997 wagony KTM-15 w ilości 11 sztuk. Ostatnimi dostarczonymi tramwajami są wagony z Halle typu Tatra T4. Łącznie w Piatigorsku jest 75 wagonów:
Tabor techniczny składa się z 6 tramwajów Tatra T3SU.

</doc>
<doc id="2277217" url="https://pl.wikipedia.org/wiki?curid=2277217" title="Kongres Nowej Prawicy">
Kongres Nowej Prawicy

Kongres Nowej Prawicy (Nowa Prawica, KNP) – polska prawicowa partia polityczna o charakterze konserwatywno-liberalnym i eurosceptycznym. Powołana została przez działaczy Wolności i Praworządności oraz grupy byłych działaczy Unii Polityki Realnej skupionych wokół Stanisława Żółtka. Zarejestrowana została 25 marca 2011 jako Unia Polityki Realnej – Wolność i Praworządność. 12 maja 2011 partia przyjęła nazwę „Kongres Nowej Prawicy”. Na czele ugrupowania stanął Janusz Korwin-Mikke, którego 5 stycznia 2015 zastąpił Michał Marusik. 28 stycznia 2017 na nowego prezesa został wybrany Stanisław Żółtek. Symbolem partii jest trójkolorowy feniks.
Historia.
Geneza.
Ugrupowanie utworzyli zwolennicy prezesa partii Wolność i Praworządność Janusza Korwin-Mikkego, który uzyskał w wyborach prezydenckich w 2010 416 898 głosów poparcia (2,48%), co dało mu 4. wynik spośród dziesięciu kandydatów. 9 października 2010 politycy wyrejestrowanej 3 dni wcześniej WiP oraz popierający Janusza Korwin-Mikkego działacze z jego dawnej partii Unii Polityki Realnej podjęli decyzję o „połączeniu” i utworzeniu partii o nazwie „Unia Polityki Realnej – Wolność i Praworządność”. Grupy te w wyborach samorządowych w 2010 organizowały Komitet Wyborczy Wyborców Ruch Wyborców Janusza Korwin-Mikke, którego pełnomocnikiem wyborczym był Tomasz Sommer. Komitet wystawił listy kandydatów głównie do sejmików, co miało miejsce w 13 województwach. Najlepsze rezultaty RW JKM uzyskał w województwach małopolskim (2,69%) i mazowieckim (2,32%). W skali kraju kandydaci RW JKM uzyskali 1,22% głosów, co dało 7. miejsce spośród wszystkich komitetów. Komitet wystawił również kilku kandydatów na prezydentów miast. Lider WiP-u Janusz Korwin-Mikke wystartował na prezydenta Warszawy, zajmując 4. miejsce z wynikiem 3,9% głosów. Wniosek o rejestrację partii UPR-WiP został złożony do sądu 3 grudnia 2010. Ugrupowanie zostało zarejestrowane 25 marca 2011 (dzień wcześniej doszło do zakończenia prawnej likwidacji WiP-u).
Działalność.
2011–2013.
Pierwszą inicjatywą partii UPR-WiP była organizacja "Kongresu Nowej Prawicy", który odbył się 16 kwietnia 2011 w warszawskim PKiN-ie. Pojawiło się na nim około 2 tys. osób, głównie sympatyków partii. Występowali m.in. Krzysztof Rybiński, Andrzej Sośnierz, Rafał Ziemkiewicz, Krzysztof Bosak, Artur Zawisza, Romuald Szeremietiew, Stanisław Michalkiewicz, Władysław Reichelt, Tomasz Sommer i Adam Wielomski. 12 maja „Kongres Nowej Prawicy” został nową nazwą partii, przyjętą przez konwentykl.
Na wybory parlamentarne w 2011 partia zarejestrowała własny komitet wyborczy, pod nazwą oficjalnego skrótu ugrupowania („Nowa Prawica – Janusza Korwin-Mikke”). Państwowa Komisja Wyborcza zarejestrowała listy ugrupowania do Sejmu w 21 z 41 okręgów wyborczych. Działacze partii złożyli petycję do Sądu Najwyższego z prośbą o wyjaśnienie, czy PKW miała prawo odmówić im rejestracji list we wszystkich okręgach. Nie została ona rozpatrzona, podobnie jak skarga do Wojewódzkiego Sądu Administracyjnego. Z powodu braku rejestracji części list w wyborach nie wystartował m.in. Janusz Korwin-Mikke. Na listach KNP znalazła się nieliczna grupa członków innych partii: UPR, Partii Zielonych Rzeczypospolitej Polskiej oraz LPR. W wyborach do Senatu kandydaci Nowej Prawicy zostali zarejestrowani w 10 ze 100 okręgów wyborczych. W wyborach do Sejmu komitet otrzymał 151 837 (1,06%) głosów, zajmując 7. miejsce (niemal dwukrotnie wyprzedzając PPP-Sierpień 80, która startowała we wszystkich okręgach). W wyborach do Senatu kandydaci Kongresu także nie uzyskali mandatów.
W listopadzie 2012 oficjalnie powołano młodzieżówkę partii (Sekcję Młodzieżową KNP), która nieformalnie działała już wcześniej (jej prezesem został krakowski działacz Lech Walicki). Przyjmowane są do niej osoby pełnoletnie, jednak współpracuje też z osobami niepełnoletnimi. Wcześniej osoby niepełnoletnie związane z ugrupowaniem skupiały się w stowarzyszeniu Liberalni, które jednak w październiku 2012 zakończyło współpracę z partią, z której odeszła wówczas grupa działaczy na czele z jednym z wiceprezesów Olafem Wojakiem.
W 2013 Janusz Korwin-Mikke był kandydatem partii w wyborach uzupełniających do Senatu w okręgu rybnickim, uzyskując 2160 (7,92%) głosów i zajmując 6. miejsce spośród 8 kandydatów. W tym samym roku w przedterminowych wyborach samorządowych w Elblągu KNP wystartował wspólnie z PJN i SD w ramach komitetu Naszą Partią jest Elbląg, który na prezydenta miasta wystawił działacza PJN. Komitet nie uzyskał mandatów w radzie miasta.
2014.
W lutym 2014 Nowa Prawica zainaugurowała kampanię wyborczą do Parlamentu Europejskiego pod hasłem „Nowa Prawica – Wolna Europa”. 10 marca partia nawiązała współpracę z posłem Przemysławem Wiplerem (szefem Stowarzyszenia „Republikanie”, byłym wiceszefem partii Polska Razem).
23 marca odbył się II Kongres Nowej Prawicy organizowany przez partię oraz Fundację „Najwyższy Czas!”. Podczas kongresu oprócz liderów ugrupowania wystąpili m.in. eurodeputowany Polski Razem Marek Migalski, poseł Przemysław Wipler, publicysta i wykładowca Adam Wielomski oraz filozof, prof. Bogusław Wolniewicz. Zaprezentowano również liderów list w wyborach do Parlamentu Europejskiego. KNP (ponownie występujący jako NP JKM) zarejestrował w tych wyborach listy we wszystkich okręgach.
15 maja poseł Przemysław Wipler przystąpił do KNP, stając się pierwszym parlamentarzystą tej partii. Tego samego dnia z Kongresem związał się dotychczasowy radny PO w sejmiku pomorskim Sylwester Pruś (zostając jedynym radnym wojewódzkim tego ugrupowania).
25 maja w wyborach do Parlamentu Europejskiego KNP osiągnął wynik 7,15%, zajmując 4. miejsce. Do Parlamentu Europejskiego dostali się Janusz Korwin-Mikke, Stanisław Żółtek, Michał Marusik i Robert Iwaszkiewicz.
28 lipca do partii przystąpił kolejny poseł niezrzeszony wybrany z listy PiS Jarosław Jagiełło, jednak już 32 dni później zdecydował on o opuszczeniu ugrupowania.
7 września w wyborach uzupełniających do Senatu w okręgu nr 73 kandydat Nowej Prawicy Maciej Urbańczyk zdobył 5,31% ważnych głosów, zajmując 3. miejsce spośród 4 kandydatów, a w okręgu nr 82 Jacek Wójcicki 4,91% (zajął 5. miejsce spośród 6 kandydatów).
W dniach 11–12 października odbył się konwent partii, na którym doszło do znaczących zmian w jej władzach. Jego ważność została zakwestionowana przez sąd naczelny KNP, jednak sąd powszechny wpisał nowo wybrane władze do ewidencji.
Eurodeputowany Robert Iwaszkiewicz przystąpił w październiku do grupy Europa Wolności i Demokracji Bezpośredniej, zostając jej wiceprzewodniczącym (reszta deputowanych KNP do PE pozostała niezrzeszona).
W wyborach samorządowych KNP wystawił listy we wszystkich okręgach do sejmików województw (jako jeden z pięciu komitetów), a także m.in. kilkudziesięciu kandydatów na prezydentów miast. W wyborach do sejmików uzyskał 3,89% głosów w skali kraju (co było 5. wynikiem spośród wszystkich komitetów), nie wprowadzając żadnych radnych. Najwyższe poparcie (4,77%) partia otrzymała w województwie małopolskim, najniższe (2,76%) w województwie lubuskim. Żaden z kandydatów KNP nie przeszedł też do II tury w wyborach prezydentów miast.
Od 2015.
5 stycznia 2015 Janusz Korwin-Mikke został zastąpiony na stanowisku prezesa partii przez Michała Marusika. 22 stycznia były prezes KNP ogłosił powstanie nowej partii pod nazwą KORWiN: Koalicja Odnowy Rzeczypospolitej Wolność i Nadzieja (zarejestrowanej sądownie 23 czerwca). Nowe ugrupowanie współtworzyli także poseł Przemysław Wipler (kilka tygodni po powołaniu KORWiN-u usunięty z KNP) i eurodeputowany Robert Iwaszkiewicz. Według założyciela nowej formacji miała być ona bardziej otwarta na osoby niepodzielające wszystkich jej postulatów. Akces do KORWiN-u zgłosiła znaczna część działaczy KNP.
W wyborach prezydenckich w 2015, pomimo wcześniejszego poparcia kandydatury Janusza Korwin-Mikkego, KNP wystawił ostatecznie Jacka Wilka. Zdobył on 68 186 głosów (0,46%), zajmując przedostatnie, 10. miejsce. Ponadto jako reprezentant KORWiN-u w wyborach uczestniczył – wciąż formalnie należący wówczas do KNP – Janusz Korwin-Mikke, osiągając 3,26% poparcia (486 084 głosy), co dało mu 4. miejsce.
16 czerwca dwaj eurodeputowani reprezentujący KNP (Michał Marusik i Stanisław Żółtek) współtworzyli frakcję Europa Narodów i Wolności.
Niektórzy działacze KNP zaangażowali się potem w działalność ruchu organizowanego przez Pawła Kukiza.
W wyborach parlamentarnych partia zarejestrowała (tym razem pod nazwą Kongres Nowej Prawicy) własne listy wyborcze w 6 z 41 okręgów do Sejmu oraz wystawiła ośmiu kandydatów na senatorów. W wyborach do Sejmu uzyskała 4852 (0,03%) głosy, zajmując 14. miejsce. Ponadto 17 członków KNP kandydowało z ramienia KWW Kukiz’15, siedmioro z list KWW Grzegorza Brauna „Szczęść Boże!” oraz pięcioro z list partii KORWiN. Do Sejmu dostał się Jacek Wilk, startujący z komitetu Kukiz’15 (zasiadł w klubie o tej nazwie).
28 stycznia 2017 Michał Marusik zrezygnował z pełnienia funkcji prezesa partii, a zastąpił go inny europoseł Stanisław Żółtek. 3 listopada tego samego roku z ugrupowania odszedł jego poseł na Sejm i I wiceprezes Jacek Wilk, przechodząc do KORWiN-u.
W wyborach samorządowych w 2018 KNP zbojkotował elekcję do sejmików. Partia wystawiła kandydata na prezydenta Rzeszowa Łukasza Beltera, który zajął ostatnie, 5. miejsce. Członek KNP Zbigniew Jarząbek wystartował także na prezydenta Wrocławia z ramienia Kukiz’15, zajmując 5. miejsce spośród 10 kandydatów. W Łodzi KNP poparł na prezydenta kandydata należącego do KORWiN-u, a w Gdańsku kandydata PiS. Spośród kandydatów na radnych, mandat komitetowi KNP przypadł w gminie Osina.
W marcu 2019 zostały zarejestrowane dwie partie powołane przez jednoczesnych liderów KNP: PolEXIT (także pod przywództwem Stanisława Żółtka) i Odpowiedzialność (początkowo pod przywództwem Leszka Samborskiego – po kilku miesiącach odseparowała się ona od środowiska KNP). W wyborach do Parlamentu Europejskiego w 2019 KNP (w tym jego prezes, eurodeputowany Stanisław Żółtek) wystartował w ramach Koalicyjnego Komitetu Wyborczego PolEXIT – Koalicja, który zarejestrował listy jedynie w dwóch okręgach, otrzymując 0,06% głosów. W lipcu tego samego roku PolEXIT został przerejestrowany na partię Zgoda, założoną przez lidera AGROunii Michała Kołodziejczaka (który jednak formalnie do niej nie przystąpił i wycofał się z udziału w projekcie), jednak w styczniu 2020 powrócił do pierwotnej nazwy.
W sierpniu 2019 ogłoszono start Kongresu Nowej Prawicy w wyborach parlamentarnych z list Prawicy Rzeczypospolitej. Wystartowała ona ostatecznie jedynie w okręgu krakowskim, gdzie na liście znalazło się kilku działaczy KNP, w tym otwierający ją prezes Stanisław Żółtek.
Kandydatem KNP i PolExit-u w wyborach prezydenckich w 2020 został prezes obu partii Stanisław Żółtek. W czerwcowym głosowaniu zajął on 7. miejsce wśród 11 kandydatów, otrzymując 45 419 głosów (0,23%). W II turze nie poparł żadnego z kandydatów.
Program.
Kongres Nowej Prawicy, jako partia konserwatywno-liberalna, głosi wolność w sferze gospodarczej i konserwatyzm w systemie światopoglądowym. Swój program wyprowadza z czterech głównych zasad:
Program Kongresu Nowej Prawicy w znaczącej mierze czerpie z myśli i dzieł ekonomistów, będących przedstawicielami ekonomii klasycznej i propagatorami wolnego rynku, w tym laureatów Nagrody Nobla. Należą do nich m.in.: Adam Smith, Jean-Baptiste Say, Frédéric Bastiat, Ludwig von Mises, Edward Taylor, Roman Rybarski, Adam Heydel, Friedrich August von Hayek czy Milton Friedman.
Gospodarka.
Kongres Nowej Prawicy opowiada się za przywróceniem wolnego rynku, opartego wyłącznie na własności prywatnej, a wszelkie ingerencje rządu w gospodarkę uważa za szkodliwe. Partia postuluje całkowitą likwidację wielu podatków, przede wszystkim podatku dochodowego PIT i CIT oraz podatków od darowizn i kupna-sprzedaży (PCC – podatek od czynności cywilnoprawnych). Ponadto chce radykalnego i szybkiego obniżenia i uproszczenia pozostałych podatków (w tym VAT-u do 15%), zniesienia redystrybucji podatkowej (uważa za niedopuszczalne przymusowe przenoszenie przez państwo pieniędzy między ludźmi, np. od bogatych do biednych lub odwrotnie), przeprowadzenia prywatyzacji z publicznej licytacji (w tym szkolnictwa, służby zdrowia, mediów publicznych) oraz przywrócenia założeń ustawy Wilczka. Jest za całkowitym zniesieniem płacy minimalnej i przywilejów dla związków zawodowych.
Nowa Prawica chce wprowadzić konstytucyjny zakaz uchwalania budżetu z deficytem oraz radykalnie zredukować liczbę urzędników poprzez likwidację większości urzędów, agencji rządowych, pozwoleń, licencji, koncesji i decyzji administracyjnych. Sprzeciwia się wprowadzeniu waluty euro oraz dąży do zmniejszenia ingerencji UE w polską gospodarkę.
Podatki.
Zdaniem Kongresu Nowej Prawicy, dochody budżetu z podatków mają prawo finansować wyłącznie cele wspólne w zakresie: obronności (wojsko, policja, służby specjalne), administracji państwowej i ochrony środowiska. Według KNP pozwoli to na 7-krotne obniżenie podatków. W okresie przejściowym wpływy podatkowe z VAT przeznaczane byłyby na spłatę zadłużenia oraz realizację zobowiązań emerytalno-ubezpieczeniowych wobec pracowników i emerytów obecnych w dotychczasowym systemie. Za nadrzędną zasadę KNP przyjmuje 6-letnie "vacatio legis" dla nowych ustaw podatkowych, w celu powstrzymania rządzących przed podnoszeniem podatków dla ich doraźnych potrzeb oraz zapewnienia stabilnych warunków dla rozwoju przedsiębiorczości.
KNP postuluje wprowadzenie nowego, powszechnego systemu podatkowego, opartego na zasadzie, że dochód obywatela nie podlega opodatkowaniu, a tym samym kontroli ze strony urzędu skarbowego. Nowa Prawica za najmniej szkodliwe dla ludzi i gospodarki uznaje cztery rodzaje podatków:
Wymiar sprawiedliwości.
KNP opowiada się za gruntowną reformą wymiaru sprawiedliwości, tj. sądów i prokuratur, m.in. poprzez wprowadzenie amerykańskiej zasady o ciągłości prowadzonej sprawy sądowej (proces rozpoczyna się i trwa dzień po dniu, aż do wyroku), losowy przydział sędziów do spraw sądowych oraz lokalne wybory prokuratorów rejonowych. Postuluje odejście od prewencji na rzecz surowszego karania przestępstw (m.in. poprzez usunięcie wielu martwych przepisów prawnych, w zamian za rzeczywiste egzekwowanie pozostałych). Popiera wprowadzenie kary śmierci za morderstwo, rozumiane jako zabójstwo z premedytacją.
Sprawy społeczne.
Nowa Prawica jest za likwidacją przymusu emerytalnego i ubezpieczeniowego, a w konsekwencji docelowo ZUS-u, KRUS-u oraz NFZ-u – respektując przy tym wszystkie dotychczasowe obowiązki państwa, wynikające z zawartych już umów i zobowiązań. Jest za wolnym wyborem pomiędzy prywatnym ubezpieczaniem się, inwestowaniem w majątek/rodzinę i samodzielnym oszczędzaniem – zgodnie z zasadą, że każdy człowiek ma prawo do dowolnego dysponowania zarobionymi przez siebie pieniędzmi.
Nowa Prawica za najlepszą uznaje wyłącznie prywatną opiekę zdrowotną, uzupełnianą przez rozwinięte charytatywność i dobroczynność. Według programu partii, edukacja powinna odbywać się na zasadzie dobrowolności i poprzez prywatne finansowanie na wszystkich szczeblach – co ma zapewnić konkurencyjność, niezależność, niższe koszty i najlepsze dopasowanie do potrzeb rynku.
Światopogląd partii jest konserwatywny. Opowiada się za prawem opartym na normach i zasadach cywilizacji europejskiej. Sprzeciwia się legalności aborcji i eutanazji oraz rejestracji związków partnerskich, a także finansowaniu z budżetu państwa badań nad zarodkami ludzkimi, zabiegów "in vitro" oraz antykoncepcji. Uważa, że kościoły i związki wyznaniowe oraz państwo powinny być względem siebie autonomiczne i niezależne – również finansowo. Popiera dostęp do broni oraz postuluje zniesienie regulacji dotyczących zakazu narkotyków.
Ustrój państwa.
Program Kongresu Nowej Prawicy zakłada wprowadzenie ustroju republikańskiego, opartego na rzeczywistym trójpodziale władz i modelu prezydenckim. Postuluje uchwalenie nowej konstytucji w duchu konserwatywno-liberalnym, staranną separację władzy wykonawczej i ustawodawczej (m.in. odebranie władzy wykonawczej, czyli rządowi, inicjatywy ustawodawczej), zmniejszenie liczby senatorów do 32 oraz utworzenie 11-osobowej Rady Stanu, która przejęłaby od zredukowanego do 120 posłów Sejmu kompetencje tworzenia ustaw.
Według programu partii, nowy rząd powinien dysponować wyłącznie kompetencjami wykonawczymi i składać się z premiera oraz sześciu ministrów:
Nowa Prawica jest przeciwko decydowaniu o zmianie praw w głosowaniu większościowym, akceptuje natomiast głosowanie nad wyborem osób w jednomandatowych okręgach wyborczych. Popiera armię zawodową. Opowiada się również za autonomią wszystkich regionów, zachowując jednak pierwszeństwo prawa państwowego nad regionalnym.
Unia Europejska.
Kongres Nowej Prawicy – określający się jako partia antyunijna, a zarazem proeuropejska – krytykuje Unię Europejską za, jej zdaniem, lewicową ideologię, biurokrację, etatyzm i silne interwencjonistyczne działania wobec gospodarek krajów członkowskich. Domaga się jej likwidacji i przywrócenia pierwotnej strefy wolnego handlu, jaką była Europejska Wspólnota Gospodarcza. Popiera utrzymanie i rozszerzanie Układu z Schengen.
Struktura i działacze.
Partia dzieli się na 5 makroregionów (Północ, Zachód, Wschód, Południe i Centrum) oraz na 16 regionów odpowiadających województwom.
Organy władzy w partii.
"Źródło:" 
Zarząd.
Prezes:
I wiceprezes:
II wiceprezes:
III wiceprezes:
Sekretarz:
Skarbnik:
Posłowie do Parlamentu Europejskiego VIII kadencji.
Wcześniejsi eurodeputowani KNP VIII kadencji:
Organy prasowe.
W czasie wyborów w 2011 powstał „Tygodnik Nowej Prawicy”, na czele którego stał wiceprezes Mieczysław Burchert oraz Łukasz Pilarski i Marek Nowakowski. W 2012 Łukasz Cichy zainicjował powstanie i został redaktorem naczelnym „Biuletynu Nowej Prawicy”, który istniał do 2015.
Poparcie w wyborach.
Wybory do Parlamentu Europejskiego.
W wyborach do Parlamentu Europejskiego w 2014 najlepszy wynik Kongres Nowej Prawicy uzyskał wśród Polaków mieszkających w Irlandii, gdzie zwyciężył i zdobył 39,36% oddanych głosów ważnych. Kongres zwyciężył również wśród Polonii w Wielkiej Brytanii, gdzie zdobył 37% oddanych głosów, w Islandii – 30,25% oraz w Norwegii – 27,60%.
Partie powołane przez jednoczesnych działaczy KNP.
PolEXIT.
PolExit (PolEXIT) to partia polityczna, której powołanie ogłosił w styczniu 2019 w Parlamencie Europejskim prezes Kongresu Nowej Prawicy Stanisław Żółtek. 14 marca tego samego roku został zarejestrowany sądownie. Prezesem partii został Stanisław Żółtek, a w zarządzie zasiedli również inni działacze KNP: jego skarbnik Janusz Żurek, a także Tomasz Krzciuk i Antoni Sajdak. Jednym z liderów partii został także drugi z eurodeputowanych KNP Michał Marusik. Na wybory do Parlamentu Europejskiego powołany został Koalicyjny Komitet Wyborczy PolEXIT – Koalicja, który zarejestrował listy jedynie w okręgach podkarpackim i małopolsko-świętokrzyskim (liderem tej drugiej listy został Stanisław Żółtek) i otrzymał 7900 głosów (0,06% w skali kraju; dało to 7. miejsce na 8 komitetów). 25 lipca tego samego roku PolEXIT został przerejestrowany na partię Zgoda, założoną przez lidera AGROunii Michała Kołodziejczaka, który jednak formalnie do niej nie przystąpił i wkrótce wycofał się z jej tworzenia. W wyborach parlamentarnych w tym samym roku partia pomimo rejestracji komitetu nie wystartowała, a jej działacze jako przedstawiciele KNP znaleźli się na liście Prawicy Rzeczypospolitej, która wystartowała jedynie w okręgu krakowskim (otworzył ją prezes KNP i Zgody Stanisław Żółtek). Na konwencie Zgody w styczniu 2020 powróciła ona do dawnej nazwy PolExit. Kandydatem KNP i PolExit-u w wyborach prezydenckich w tym samym roku został Stanisław Żółtek. W czerwcowym głosowaniu zajął on 7. miejsce wśród 11 kandydatów, otrzymując 0,23% głosów. W II turze nie poparł żadnego z kandydatów.
Odpowiedzialność.
Odpowiedzialność to partia polityczna powołana w grudniu 2018 przez członków władz Kongresu Nowej Prawicy. Zarejestrowana sądownie została 15 marca 2019. Jej prezesem został sekretarz KNP Leszek Samborski (w latach 2004–2005 poseł PO), skarbnikiem Janusz Żurek (pełniący tę samą funkcję w KNP, zasiadający także w zarządzie partii PolEXIT), a w zarządzie zasiedli również Łukasz Belter (do wiosny 2019 I wiceprezes KNP) oraz prezes KNP i PolEXIT-u, eurodeputowany Stanisław Żółtek (otwierający jedną z dwóch list KKW PolEXIT-Koalicja w eurowyborach w 2019, na które Odpowiedzialność powołała własny komitet, jednak nie zarejestrowała list). W wyborach parlamentarnych w tym samym roku partia ponownie pomimo rejestracji komitetu nie wystartowała. Wezwała do oddawania w tych wyborach głosów nieważnych. Pierwszy konwent zwyczajny partii, która rozluźniła związki z KNP i Zgodą, odbył się 30 listopada 2019. Wybrano na nim nowe władze, prezesem pozostał Leszek Samborski (Stanisław Żółtek i Janusz Żurek nie znaleźli się ponownie we władzach). W wyborach prezydenckich w 2020 start ogłosił Leszek Samborski (nie pełniący już funkcji sekretarza KNP, który jako kandydata na prezydenta wystawił swojego prezesa Stanisława Żółtka). Jego kandydatura nie została jednak zarejestrowana przez PKW. 13 sierpnia 2020, po rezygnacji Leszka Samborskiego z funkcji prezesa partii, konwentykl wybrał na nią Łukasza Beltera.

</doc>
<doc id="2277218" url="https://pl.wikipedia.org/wiki?curid=2277218" title="Puchar Króla Hiszpanii w piłce siatkowej mężczyzn (2011)">
Puchar Króla Hiszpanii w piłce siatkowej mężczyzn (2011)

Puchar Króla Hiszpanii w piłce siatkowej mężczyzn 2011 (hiszp. Copa de SM el Rey 2011) - 36. sezon rozgrywek o siatkarski Puchar Króla Hiszpanii odbywających się od 1976 roku. Zainaugurowane zostały 23 marca i trwały do 26 marca 2011 roku. Brało w nich udział 8 najlepszych klubów fazy zasadniczej SVM. W miejsce klubu wystąpił .
Rozgrywki składały się z ćwierćfinałów, półfinałów i finału. O miejscu w klasyfikacji końcowej decydowały kolejno: liczba wygranych meczów, liczba wygranych setów, liczba zdobytych małych punktów.
Mecz finałowy odbył się 26 marca 2011 roku w Pabellón Municipal Deportes Santa Lucia w Santa Lucía de Tirajana (Gran Canaria). Puchar Króla Hiszpanii zdobył zespół , pokonując w finale drużynę .

</doc>
<doc id="2277219" url="https://pl.wikipedia.org/wiki?curid=2277219" title="Dla was">
Dla was

Dla was – trzeci album zespołu Impuls wydany w 2009 roku w firmie fonograficznej Folk.
Lista utworów.
Opracowano na podstawie materiału źródłowego.

</doc>
<doc id="2277222" url="https://pl.wikipedia.org/wiki?curid=2277222" title="Otto Gustav Nordenskiold">
Otto Gustav Nordenskiold



</doc>
<doc id="2277223" url="https://pl.wikipedia.org/wiki?curid=2277223" title="Otto Nordenskiöld">
Otto Nordenskiöld



</doc>
<doc id="2277224" url="https://pl.wikipedia.org/wiki?curid=2277224" title="Otto Gustaw Nordenskiöld">
Otto Gustaw Nordenskiöld



</doc>
<doc id="2277225" url="https://pl.wikipedia.org/wiki?curid=2277225" title="Otto Gustaw Nordenskiold">
Otto Gustaw Nordenskiold



</doc>
<doc id="2277226" url="https://pl.wikipedia.org/wiki?curid=2277226" title="Otto Nordenskiold">
Otto Nordenskiold



</doc>
<doc id="2277227" url="https://pl.wikipedia.org/wiki?curid=2277227" title="Stanisław Lack">
Stanisław Lack

Stanisław Izrael Lack (ur. 11 stycznia 1876, zm. 20 stycznia 1909) – polski poeta, myśliciel, tłumacz oraz krytyk literacki i teatralny żydowskiego pochodzenia.
Ukończył prawo na Uniwersytecie Jagiellońskim. Od 1897 publikował w tygodniku "Życie" m.in. artykuły krytyczne i recenzje. W latach 1900–1902 odbył podróże do Stanów Zjednoczonych, Włoch i Francji. W latach 1902–1903 był kierownikiem działu literackiego krakowskiego dwutygodnika "Nowe Słowo". Od 1908 przebywał w Zakopanem, gdzie zasiadał w redakcji pisma "Zakopane", publikował również artykuły w czasopiśmie "Witeź". Pochowany jest na nowym cmentarzu żydowskim przy ulicy Miodowej w Krakowie.
Za jego życia ukazał się zbiór "Notatki i uwagi" (1906). Pośmiertnie wydano m.in. "Studia o Stanisławie Wyspiańskim" (1924) oraz "Wybór pism krytycznych" (1980), "Spór o pomnik" (2010) i "Notatki i uwagi" (2010). W 2006 wydano książkę "Kultura małomówna Stanisława Lacka" Mateusza Antoniuka, która poświęcona została próbie rekonstrukcji estetycznych i filozoficznych poglądów Stanisława Lacka.
Przetłumaczył na język polski:
Stanisław Lack był znawcą twórczości Stanisława Wyspiańskiego.

</doc>
<doc id="2277230" url="https://pl.wikipedia.org/wiki?curid=2277230" title="TurkuaZoo w Stambule">
TurkuaZoo w Stambule

TurkuaZoo Akvaryum – otwarte 22 października 2009 akwarium publiczne w Stambule, pierwsze w Turcji. Największe (liczy 8 tysięcy metrów kwadratowych) w Europie, a trzecie na świecie akwarium, zawiera ryby słodkowodne, morskie i tropikalne, pięć gatunków rekinów, ośmiornice, żółwie morskie oraz zagrożone wyginięciem graniki wielkie. Łącznie akwarium posiada ponad 10 tysięcy zwierząt wodnych. Akwarium posiada najdłuższy na świecie 80-metrowy tunel podwodny (Marinescape SeaTube).

</doc>
<doc id="2277232" url="https://pl.wikipedia.org/wiki?curid=2277232" title="Nikołaj Nasonow">
Nikołaj Nasonow

Nikołaj Wiktorowicz Nasonow (ros. Николай Викторович Насонов, ur. w Moskwie, zm. 11 lutego 1939 tamże) – rosyjski zoolog, profesor Uniwersytetu Warszawskiego.
W 1879 roku ukończył studia na wydziale matematyczno-fizycznym Uniwersytecie Moskiewskim. W 1889 powołany na katedrę zoologii Uniwersytetu Warszawskiego, kierował nią do 1906 roku. Od 1906 do 1921 dyrektor Muzeum Zoologicznego Cesarskiej Akademii Nauk, od 1921 do 1931 kierował pracownią zoologii doświadczalnej Akademii Nauk ZSRR. W 1897 został członkiem korespondentem Cesarskiej Akademii Nauk, w 1906 członkiem zwyczajnym.
Był autorem prac z zakresu faunistyki, embriologii, morfologii, zoogeografii i biologii eksperymentalnej. Jako pierwszy opisał w 1883 roku gruczoł znajdujący się na odwłokach pszczół, nazwany gruczołem Nasonowa.
Jego synem był cytofizjolog Dmitrij Nasonow.

</doc>
<doc id="2277233" url="https://pl.wikipedia.org/wiki?curid=2277233" title="Płuca książkowe">
Płuca książkowe



</doc>
<doc id="2277236" url="https://pl.wikipedia.org/wiki?curid=2277236" title="Nikołaj Wiktorowicz Nasonow">
Nikołaj Wiktorowicz Nasonow



</doc>
<doc id="2277237" url="https://pl.wikipedia.org/wiki?curid=2277237" title="Shōchū">
Shōchū



</doc>
<doc id="2277239" url="https://pl.wikipedia.org/wiki?curid=2277239" title="Nikołaj W. Nasonow">
Nikołaj W. Nasonow



</doc>
<doc id="2277246" url="https://pl.wikipedia.org/wiki?curid=2277246" title="Jan Riabinin">
Jan Riabinin

Jan Riabinin (ur. 22 sierpnia 1878 w Lublinie, zm. 20 lipca 1942 tamże) – polski historyk i archiwista, badacz i popularyzator dziejów Lublina. W latach 1928–1938 kustosz Archiwum Państwowego w Lublinie. Członek Towarzystwa Przyjaciół Nauk w Lublinie.
Życiorys.
Naukę rozpoczął w rosyjskim gimnazjum w Lublinie, następnie z powodu stanu zdrowia (postępująca głuchota) przeniósł się do IV Gimnazjum w Moskwie. W roku 1901 rozpoczął studia historyczne na Uniwersytecie Moskiewskim. W latach 1904–1918 pracował w Archiwum Głównym Ministerstwa Spraw Zagranicznych w Moskwie, gdzie zajmował się m.in. porządkowaniem Archiwum Królestwa Polskiego, tj. akt władz Rzeczypospolitej wywiezionych z Warszawy w 1794 roku. W okresie wojny polsko-bolszewickiej pracował w Biurze Statystycznym w Mariupolu na Ukrainie. W roku 1921 na stałe wrócił do Polski. Pracował w Archiwum Państwowym w Kielcach (1921) oraz w Archiwum Państwowym w Lublinie (1921–1938).
Zmarł w Lublinie. Pochowany na Cmentarzu przy ul. Lipowej (część prawosławna).
Życie prywatne.
Był czwartym dzieckiem Sergiusza Riabinina i Pauliny Stanisławy Laury z domu Goetz. 16 kwietnia 1914 roku w lubelskiej cerkwi wstąpił w związek małżeński z Taisą Krapiwun (Krapiwin) (1878–1961). Mieszkał w Lublinie w należącej do rodziny kamienicy przy ul. Złotej 3 (obecnie siedziba Muzeum Literackiego im. Józefa Czechowicza). Jego synem był Sergiusz Riabinin (1918–1997), fenolog i poeta.

</doc>
<doc id="2277247" url="https://pl.wikipedia.org/wiki?curid=2277247" title="Russian Red">
Russian Red

Russian Red właśc. Lourdes Hernández (ur. 1985 w Madrycie) – hiszpańska piosenkarka, przedstawicielka gatunku piosenki autorskiej.
Russian Red komponuje i wykonuje wszystkie swoje utwory w języku angielskim i jak sama podkreśla robi to instynktownie, gdyż zawsze słuchała muzyki w tym języku, wskazując zespół The Beatles jako jeden z najważniejszych dla niej wpływów.
Porównywana jest do artystów takich jak PJ Harvey, Feist, Laura Marling, Cat Power. Jej pseudonim artystyczny pochodzi od ulubionego koloru szminki.
Historia.
Początek kariery muzycznej.
W wieku 18 lat Hernández rozpoczęła studia prawnicze z których jednak szybko zrezygnowała. Nie wiedząc co dokładnie robić w życiu przerwała naukę i rozpoczęła pracę. Po roku rozpoczęła kolejne studia, tym razem tłumaczenia pisemne i ustne na Uniwersytecie Autonomicznym w Madrycie. Wtedy też zaczęła grać niewielkie koncerty w klubach w całym mieście.
Projekt Russian Red rozpoczął się, gdy Hernández poznała hiszpańsko-amerykańskiego muzyka, Briana Hunta, z którym wkrótce związała się prywatnie. Z Huntem nagrała demo, które szybko osiągnęło ponad 70 000 odsłuchów na MySpace.
Stopniowo zaczęła być rozpoznawalna w kręgach hiszpańskiego indie folku, dając ponad 60 koncertów w 2007 roku, w tym między innymi na festiwalu Primavera Sound.
2007–2009: Pierwszy album "I love your glasses" i opinie krytyków.
Wiosną 2007 roku Hernández spotkała producenta Fernando Vacas Cordovan, który szybko zaproponował nagranie debiutanckiego albumu w niezależnej wytwórni Eureka. Pierwszy album przyjął nazwę „I love your glasses”, a w nagraniu jako muzyk i wokalista wziął udział również Brian Hunt, mimo że ich związek się rozpadł.
Album szybko stał się bestsellerem i został potraktowany przez część krytyków jako „muzyczne objawienie roku”. „I love your glasses” sprzedano w ilości 40 000 egzemplarzy i album otrzymał Złotą Płytę (w Hiszpanii Złota Płyta przypada za sprzedaż 30 000 egzemplarzy). Ten kamień milowy zbiegł się z końcem trasy po ponad dwóch latach i setkach koncertów w Hiszpanii i Ameryce Łacińskiej oraz obecności Russian Red na wielu najważniejszych festiwalach muzycznych w Europie.
Piosenka „Nice Thick Feathers” została użyta do reklamy lodów Häagen Dazs, a „Cigarettes” była częścią ścieżki dźwiękowej do filmu w reżyserii Javiera Fesser Road.
2009–2011: Umocnienie na rynku muzycznym, "Noc w Rzymie" i pierwsza oficjalna trasa.
Zdobyte nagrody za Najlepszy Album Objawienie Roku w 2008 i Najlepszy Kobiecy Głos w 2009 roku oraz 3 inne nominacje w 2009 roku scementowały pozycję Hernández na rynku muzycznym. Jednocześnie jej muzyka została wykorzystana w wielu kampaniach reklamowych, programach telewizyjnych i filmach, takich jak "Noc w Rzymie" w reżyserii Julio Medema, za który była nominowana do XXV edycji Nagród Goya za utwór "Loving Stangers". W 2010 roku Russian Red zaśpiewała w wirtualnym duecie piosenkę "Love Me Tender" z Elvisem Presleyem w specjalnej hiszpańskiej edycji albumu "Viva Elvis".
2011–2012: Drugi album "Fuerteventura", "Merida Waleczna" (film) i inne projekty.
10 maja premierę miał drugi album Russian Red - "Fuerteventura". Został on nagrany w Glasgow, produkcją zajął się Tony Doogan we współpracy z częścią zespołu Belle &amp; Sebastian. Po wydaniu albumu zaczyna się trasa promocyjna po największych miastach w Hiszpanii. Latem 2011 roku otwiera się dla artystki rynek w Azji i wyjeżdża ona na Tajwan promując z wielkim sukcesem swoją muzykę. W październiku 2011 roku Russian Red zdobywa nagrodę MTV dla najlepszego hiszpańskiego artysty. W tym samym miesiącu piosenkarka nagrywa cover Leonarda Cohena "So Long, Marianne" w hołdzie dla artysty.
Po małej przerwie w trasie Fuerteventura w grudniu 2011, Russian Red wyrusza ponownie w drogę, w zmienionym okrojonym składzie muzycznym, z Brianem Huntem (pierwszy raz od "I love your glasses") i Pablo Serrano. Przez resztę roku w trio koncertują w Hiszpanii i poza jej granicami. Odwiedzają między innymi część Europy (Francja, Szwecja, Szwajcaria, Belgia, Wielka Brytania, Portugalia, Holandia...) oraz Azję (Chiny, Japonię, Tajwan i Koreę Południową), wiele z tych krajów, gdzie "Fuerteventura" trafiła do sprzedaży.
2 maja 2012 roku prezes Wspólnoty Madrytu, Esperanza Aguirre, odznacza medalem Wspólnoty Madrytu Hernández Hernández (Russian Red) w zasłudze za jej pracę artystyczną.
Latem 2012 roku artystka nagrywa utwory "A la luz del sol" i "Volaré", które pojawiają się na ścieżce dźwiękowej do filmu produkcji Disney/Pixar – "Merida Waleczna". Hernández czuje się "uprzywilejowana" faktem, iż to ona ona może brać udział w tym projekcie: "To jest cel do osiągnięcia przez każdą dziewczynę, która wychowywała się na produkcjach Disneya".
Późnym latem 2012 Juan Diego Gosálvez zastąpił w zespole dotychczasowego perkusistę – Pablo Serrano i w trójkę (Hernández, Hunt i Gosálvez) kontynuowali trasę łącząc ją z mini tournée 5 koncertów w hołdzie The Beatles. Do tych 5 występów jako basista i wokalista dołączył Alex Ferreira.
W grudniu 2012 roku kończy się wycieczka promująca płytę "Fuertaventura" pozostawiając kilka krajów Ameryki Łacińskiej na rok 2013.
Po 2013 Życie w Los Angeles i trzeci album "Agent Cooper".
W styczniu 2013 roku piosenkarka przenosi się do Los Angeles, gdzie przygotowuje swój trzeci album. Nagranie odbywa się w Sunset Studios w Los Angeles i skupia najlepszych specjalistów amerykańskiej sceny muzycznej. Nagrany i wyprodukowany przez Joe Chiccarelli, pracującego z White Stripes, The Strokes, Morrisey, U2, The Shins, czy Beck. Do współpracy dołączyli również Mark Needham (Killers, Fleetwood Mac,Block Party, Blondie, Chris Isaak), który miksował album oraz Emily Lazar (Vampire Weekend, Bjork, David Bowie, Lou Reed) odpowiedzialna za mastering.
Premiera albumu odbyła się 24 lutego 2014 roku. Tytułowy "Agent Cooper", który został zaczerpnięty z serialu "Miasteczko Twin Peaks" ma być wspólnym mianownikiem do tematu jaki Hernández podjęła w swoich piosenkach, czyli poszukiwaniem miłości i dojrzewaniem w różnych relacjach z mężczyznami.

</doc>
<doc id="2277248" url="https://pl.wikipedia.org/wiki?curid=2277248" title="10 Pułk Artylerii Ciężkiej">
10 Pułk Artylerii Ciężkiej



</doc>
<doc id="2277250" url="https://pl.wikipedia.org/wiki?curid=2277250" title="Bronisław Włodarski">
Bronisław Włodarski

Bronisław Włodarski (ur. 2 listopada 1895 w Tarnopolu, zm. 9 kwietnia 1974 w Gdyni) – polski historyk, specjalizujący się w historii średniowiecznej Polski i powszechnej oraz naukach pomocniczych historii.
Życiorys.
W 1913 roku ukończył siódmą klasę II Gimnazjum z językiem wykładowym polskim w Tarnopolu. Od 1920 roku pracował jako nauczyciel w VIII Państwowym Gimnazjum i Liceum we Lwowie. W 1923 roku ukończył studia historyczne na Uniwersytecie Jana Kazimierza i uzyskał stopień doktora. Tematem rozprawy doktorskiej była "Polityka ruska Leszka Białego 1202-1227", a promotorem Stanisław Zakrzewski.
W latach 1926–1927 przebywał na stypendium rządu czechosłowackiego na Uniwersytecie Karola w Pradze u Václava Novotnego. W latach 1932-1933 odbywał badania archiwistyczne we Włoszech (głównie w Archiwum Watykańskim. W 1932 roku zmienił szkołę w jakiej pracował na VI Państwowe Gimnazjum i Liceum we Lwowie. Pracował w nim do 1941 roku (w latach 1937-1941 jako dyrektor). W 1934 roku złożył rozprawę habilitacyjną "Polska i Czechy w drugiej połowie XIII i początkach XIV wieku" i został zatrudniony na stanowisku docenta na UJK.
Po wkroczeniu Niemców do Lwowa w 1941 roku, zaangażował się w tajne nauczanie, koordynując działalność lwowskich tajnych szkół średnich. Pracował jako pracownik w biurze budowlanym oraz jako pracownik fizyczny przy plantacjach miejskich.
Po wojnie trafił do Torunia, gdzie 30 września 1945 zatrudnił się na organizowanym Uniwersytecie Mikołaja Kopernika. W 1946 roku otrzymał stanowisko profesora nadzwyczajnego, a w 1957 tytuł profesora zwyczajnego. W latach 1946-1952 pracował też w Wyższej Szkoły Pedagogicznej w Gdańsku.
W latach 1948–1950 pełnił funkcję prodziekana, a od 1950 do 1952 roku dziekana Wydziału Humanistycznego UMK. W 1950 roku organizował Zespół Katedr Historii, którego kierownikiem został w 1952 roku. Po przekształceniu Zespołu Katedr Historii w Instytut Historii piastował stanowisko jego dyrektora w latach 1956–1959 i 1963–1966. Od 1956 do 1962 roku pełnił funkcję prorektora UMK ds. nauczania.
Wśród licznych odznaczeń nadanych B. Włodarskiemu są Krzyż Oficerski i Krzyż Komandorski Orderu Odrodzenia Polski.
W 1966 roku przeszedł na emeryturę. Zmarł w 1974 roku w Gdyni, ale pochowany został na Cmentarzu św. Jerzego w Toruniu.

</doc>
<doc id="2277252" url="https://pl.wikipedia.org/wiki?curid=2277252" title="Ashley Fink">
Ashley Fink

Ashley Fink (ur. 20 listopada 1986) – amerykańska aktorka. Występowała w roli Lauren Zizes w serialu "Glee" oraz jako Carter McMahon w "Huge".

</doc>
<doc id="2277255" url="https://pl.wikipedia.org/wiki?curid=2277255" title="Lord Wind">
Lord Wind



</doc>
<doc id="2277256" url="https://pl.wikipedia.org/wiki?curid=2277256" title="MPK Chełm">
MPK Chełm



</doc>
<doc id="2277257" url="https://pl.wikipedia.org/wiki?curid=2277257" title="Robert Fudali">
Robert Fudali

Robert Fudali, ps. Rob Darken (ur. 13 grudnia 1969 we Wrocławiu), znany również jako Lord Wind – polski grafik, wokalista, kompozytor, autor tekstów i multiinstrumentalista, muzyk sesyjny. Były członek Zrzeszenia Rodzimej Wiary „Ślężanie”. Fudali działalność artystyczną rozpoczął w 1992 roku w grupie Graveland, której był założycielem. Do 1995 roku formacja funkcjonowała jako trio. W latach 1999-2015 Fudali pozostawał jednym członkiem zespołu, samodzielnie produkował, śpiewał i nagrywał, w tym partie gitar, perkusji oraz instrumentów klawiszowych. Do 2009 roku ukazało się jedenaście albumów studyjnych Graveland.
W 1993 roku jako Darken nagrał solowe demo zatytułowane "My Celtic Blood". Również w 1993 roku Fudali pod pseudonimem Icaunis dołączył do formacji Infernum. Muzyk objął stanowisko keyboardzisty. Z zespołem nagrał wydane w 1993 roku demo "Damned Majesty" oraz wydany rok później album "Taur - Nu - Fuin". W międzyczasie Darken współpracował także z grupą Oppressor, przekształconą w 1998 roku w Baphomets Throne.
W 1994 roku Darken wraz ze znanym z występów w zespole Mysteries instrumentalistą Leinadem oraz perkusistą Maciejem Dąbrowskim (pseud. Capricornus) założył zespół Legion. Efektem współpracy było wydane przez sam zespół demo pt. "Blood on My Knife" (1994). Nagrania ukazały się ponownie w 1995 roku dzięki firmie Dead Christ Commune jako split z grupą Perunwit. Kolejna reedycja ukazała się w 2004 roku nakładem No Colours Records jako split z zespołem Veles. 
W 1995 roku Darken powołał projekt Lord Wind, w ramach którego prezentuje muzykę z pogranicza dark wave i folku. Do 2012 roku ukazało się pięć albumów studyjnych projektu. W 2007 roku Fudali wraz gitarzystą i wokalistą zespołu Selbstmord - Necro i perkusistą Dark Fury (pseud. Raborym) powołał formację Thoth. Do 2010 roku grupa wydała dwa albumy studyjne: wydany w 2008 roku "From the Abyss of Dungeons of Darkness" oraz "Zamglenie" z 2010 roku. 
Gościnnie oraz jako muzyk sesyjny Fudali współpracował z takimi zespołami jak: Behemoth, Honor, Veles, Wolfkhan oraz The Wolves of Avalon. W pierwszej połowie lat 90. XX w. Darken prowadził wytwórnię muzyczną Isengard Distribution, w latach późniejszych przekształconą w Eastclan. Nakładem obu wydawnictw ukazały się m.in. płyty takich zespołów jak: Thunderbolt, Perunwit, Thor’s Hammer, Gehenna, Iuvenes oraz Kataxu.
Twórczość.
W swej twórczości Fudali odwołuje się m.in. do: wierzeń celtyckich, pogaństwa oraz wotanizmu. Teksty Graveland pozbawione są wyraźnego radykalizmu, pomimo to formacja pozostaje jedną z najbardziej liczących się z nurtu NSBM. Jednakże Rob Darken oficjalnie zaprzecza, jakoby muzyka Graveland należała do tego podgatunku black metalu. Przyczyną kategoryzacji jest postawa muzyka, wypowiedzi w udzielonych wywiadach o charakterze ekstremistycznie prawicowym. Darken określający się jako poganin, postrzega m.in. chrześcijaństwo jako największego wroga białych Europejczyków. Poszukuje powrotu białych Europejczyków do domniemanego dziedzictwa ich przodków. Jednak jego interpretacja neopogaństwa jest naznaczona piętnem ksenofobii, rasizmu, antysemityzmu i teorii spiskowych. Muzyka Graveland cieszy się na świecie znaczną popularnością, jednakże spotka się z różnymi rekcjami. Wielu fanów wyraża zainteresowanie jedynie muzyką, pomimo poglądów i wypowiedzi Darkena o charakterze politycznym.

</doc>
<doc id="2277258" url="https://pl.wikipedia.org/wiki?curid=2277258" title="Paweł Nowacki">
Paweł Nowacki

Paweł Jan Nowacki (ur. 25 czerwca 1905 w Berlinie, zm. 23 maja 1979 w Warszawie) – polski automatyk i elektrotechnik. Profesor Politechniki Wrocławskiej i Politechniki Warszawskiej. 
Życiorys.
Członek Polskiej Akademii Nauk i Królewskiej Szwedzkiej Akademii Nauk. W latach 1958−1970 pełnił funkcję dyrektora Instytutu Badań Jądrowych. 
Jest autorem prac z dziedziny automatyki, miernictwa elektrycznego, magnetohydrodynamiki, elektrotechniki teoretycznej, energetyki klasycznej oraz energetyki jądrowej. 
Został pochowany na cmentarzu Wojskowym na Powązkach (kwatera B37-3-16). 

</doc>
<doc id="2277263" url="https://pl.wikipedia.org/wiki?curid=2277263" title="Geografia Dalekich Wysp Mniejszych Stanów Zjednoczonych">
Geografia Dalekich Wysp Mniejszych Stanów Zjednoczonych

Dalekie Wyspy Mniejsze Stanów Zjednoczonych – zbiorcza nazwa zamorskich terytoriów należących do Stanów Zjednoczonych Ameryki. Terytoria te są niewielkimi wyspami i atolami leżącymi na Oceanie Spokojnym, z wyjątkiem Navassy, która leży na Morzu Karaibskim. Wyspy te mają różny status prawny, większość z nich jest niezamieszkana.
Baker.
Niewielka wyspa Baker leży w centralnej części Oceanu Spokojnego, na 0°11′41″ N i 176°28′46″ W.
Ukształtowanie poziome i pionowe, geologia
Wyspa jest zbudowana z koralowców na wierzchołku podmorskiego, wygasłego wulkanu. Jej powierzchnia charakteryzuje się znaczną przepuszczalnością. Jest nizinna, płaska, najwyższy punkt znajduje się na wysokości 8 m n.p.m. Długość linii brzegowej wynosi 4,9 km, wybrzeże jest niskie i słabo urozmaicone (brak półwyspów itp.) Wyspę otacza wąski pas raf koralowych.
Klimat i wody
Wyspa leży w strefie klimatu równikowego, jednak opady są tam niewielkie ze względu na słabe oddziaływanie pasatów. Temperatury typowe dla klimatu równikowego, ze średnią roczną 24 °C. Różnice w skali rocznej są niewielkie. Wyspa cechuje się dużym nasłonecznieniem.
Całkowity brak sieci rzecznej, na wyspie nie ma naturalnych źródeł wody słodkiej.
Flora i fauna
Szata roślinna wyspy jest dość uboga, na wyspie nie ma subtropikalnych lasów, ani pojedynczych drzew. Powszechna jest roślinność krzaczasta i trawiasta. Wyspę otaczają rafy koralowe.
Wyspa stanowi Rezerwat Dzikiej Przyrody Wyspy Baker (Baker Island National Wildlife Refuge) obejmujący całe terytorium wyspy oraz otaczające ją wody o powierzchni 123,45 km². Zarządzany jest przez Służbę Stanów Zjednoczonych ds. Zasobów Połowowych i Dzikiej Przyrody (United States Fish and Wildlife Service).
Świat zwierząt ogranicza się do ptaków morskich, mających na Baker Island kolonie lęgowe. Wyspa jest miejscem bytowania wielu gatunków ptaków zagrożonych wyginięciem. Na wyspie występują żółwie morskie .
Howland.
Wyspa Howland znajduje się w centralnej części Oceanu Spokojnego, niecałe 70 km na północ od wyspy Baker, na 0°48'07” N i 176°38'3” W.
Ukształtowanie poziome i pionowe, oraz geologia
Wyspa Howland, podobnie jak Baker, znajduje się na podmorskim, wygasłym stożku wulkanicznym i jest zbudowana z koralowców. Podłoże wyspy, jak na innych wyspach koralowych i atolach, jest łatwo przepuszczalne. Jest płaska i wybitnie nizinna. Jej najwyższy punkt znajduje się na wysokości 6 m n.p.m. Wyspa ma podłużny kształt, jest pozbawiona półwyspów i innych urozmaiceń linii brzegowej, której długość wynosi 6,4 km. Howland otacza wąski pas raf koralowych.
Klimat i wody
Wyspa leży w strefie klimatu równikowego i jak Baker Island, cechuje się suchym klimatem. Klimat kształtowany jest przez pasaty wiejące z południowego wschodu. Temperatury są typowe dla klimatu równikowego, ale dość łagodne ze względu na wiejące ze wschodu wiatry. Pogoda na Howland Island cechuje się wysokim nasłonecznieniem.
Brak wód powierzchniowych, co jest związane z budową podłoża oraz niskim poziomem opadów deszczu.
Flora i fauna
Szata roślinna jest uboga. Ogranicza się do traw i roślin krzewiastych. Pierwotnie na wyspie rosły drzewa "Cordia subcordata" zwane kou. Obecnie jest bezdrzewna.
Świat zwierząt jest ograniczony do ptaków morskich. Wyspa jest miejscem ich żerowania i lęgów. Poza ptakami na wyspie okresowo występują żółwie morskie.
Jarvis.
Jarvis jest niewielką wyspą leżącą na południowy zachód od Kiribati. Wyspa leży na 0°22'S i 160°01'W.
Ukształtowanie poziome i pionowe, oraz geologia
Jarvis jest skalistą, koralową, płaską, nizinną wyspą, która powstała na wierzchołku dawnego, podmorskiego wulkanu. Jej podłoże uniemożliwia rozwój bujnej roślinności. Wierzchnia część podłoża jest piaszczysta. Najwyższy punkt znajduje się na wysokości 7 m n.p.m. Wyspa – jak wiele innych, niskich wysp koralowych – jest zagrożona zalaniem przez ocean w wyniku globalnego ocieplenia.
Klimat i wody
Jarvis leży na równiku, ale klimat wyspy jest suchy, ponieważ na region ten nie oddziałują pasaty, które na Pacyfiku i w innych regionach Ziemi przynoszą opady deszczu. Temperatury są dość wysokie w ciągu dnia i łagodne w nocy, wartościami odpowiadającymi bardziej strefie podrównikowej niż równikowej. Roczna amplituda jest niewielka. Poziom opadów jest niski, przez cały rok utrzymują się stałe, silne wiatry, które łagodzą wysokie temperatury. Wyspa cechuje się małą ilością dni pochmurnych.
Brak wód powierzchniowych, na wyspie nie ma jezior, ani cieków wodnych. Wyspa jest niezamieszkana.
Flora i fauna
Roślinność bardzo uboga, ogranicza się do traw i niewielkich krzewów. Świat zwierząt reprezentują głównie duże kolonie ptaków morskich. Wyspa jest miejscem żerowania i lęgu rybitw i innych gatunków ptaków morskich oraz wędrownych. Na wyspie bytują także różne gatunki zwierząt prowadzących wodno-lądowy tryb życia jak np. żółwie morskie.
Johnston.
Johnston jest koralowym atolem, w skład którego wchodzą cztery wyspy, z których największa to Johnston Island. Leży ona w północnej części Oceanu Spokojnego, 1400 km na zachód od Hawajów, na 16°45'N i 169°31'W.
Ukształtowanie poziome i pionowe, geologia
Johnston jest atolem zbudowanym ze skał koralowych, otoczonym rafą koralową. Główna wyspa pierwotnie miała powierzchnię 19 ha. Obecnie w wyniku rozbudowy na potrzeby lotniska, Johnston Island ma powierzchnię 2,41 km2. Do wyspy zaliczane są także trzy wysepki, a łączna powierzchnia tego terytorium wynosi 2,67 km2. Wyspy są płaskie i niskie, a najwyższy punkt, Summit Peak, wznosi się na wysokość 5 m n.p.m. Wybrzeże największej wyspy zostało całkowicie zmienione przez człowieka.
Klimat i wody
Wyspy leżą strefie klimatu podrównikowego, który cechuje się niskim poziomem opadów deszczu. Pogodę kształtują północno-wschodnie pasaty. Temperatury typowe dla klimatu równikowego z niewielkimi wahaniami rocznymi.
Brak wód powierzchniowych. Wody gruntowe są zasolone.
Flora i fauna
Roślinność jest uboga, brak drzew. Występuje roślinność trawiasta i krzaczasta. Należy zwrócić uwagę na to, iż na głównej wyspie roślinność została prawie całkowicie wyniszczona. Prawie całą przeobrażoną powierzchnię wyspy zajmuje lotnisko. W wodach oblewających obszar Johnston znajdują się rafy koralowe.
Świat zwierząt ogranicza się do ptaków morskich i migrujących ptaków brodzących. Poza ptakami na wyspach spotkać można żółwia zielonego.
Midway.
Midway stanowi kompleks koralowych wysp i atoli tworzących archipelag ciągnący się na długości około 750 km. Leżą one w północnej części Oceanu Spokojnego, a główna wyspa Sand leży na 28°12'N i 177°22'W.
Ukształtowanie poziome i pionowe, geologia
Wyspy stanowią atol na północno-zachodnim skraju archipelagu Hawajów. W jego skład wchodzą trzy większe wyspy i kilkadziesiąt małych wysepek koralowych. Główne wyspy to: Sand Island o powierzchni 1,2 km2, Eastern Island o powierzchni 0,33 km2 i Spit Island o powierzchni 15 ha. Najdalej na wschód wysuniętą wyspą jest Laysan Island o powierzchni 4,11 km2 Wyspy zbudowane są ze skał koralowych i są częścią łańcucha dawnych wysp wulkanicznych, na których powstały atole i koralowe wyspy. Wulkaniczne góry, na których powstały wyspy, wyłoniły się około 27 mln lat temu. Wszystkie wyspy są wybitnie nizinne i płaskie. Średnia wysokość na poziomie morza wynosi około 5 m.
Klimat i wody
Wyspy znajdują się w strefie zwrotnikowego morskiego klimatu, kształtowanego przez północno-wschodnie pasaty. Temperatury cechują się dużymi, jak na obszar morski, wahaniami. Latem średnie wartości wynoszą się od 21 °C do około 30 °C, gdzie noce są chłodne. Zimą średnie wartości wynoszą 19-22 °C. Najniższa zanotowana temperatura miała wartość 13 °C. Opady są dość niskie i średnia roczna wynosi 420 mm. Największe opady notuje się zimą, ale zasadniczo w ciągu całego roku mogą zdarzać się opady. Klimat jest dość suchy.
Wody powierzchniowe są bardzo ograniczone, a na większości wysp, szczególnie na atolach, wody powierzchniowe nie istnieją. Wody gruntowe często są zasolone.
Flora i fauna
Roślinność wysp jest dość uboga, przeważają trawy i roślinność krzewiasta. Na większych wyspach, przede wszystkim na Laysan Island, występują zbiorowiska palm i paproci.
Midway odwiedza rocznie prawie trzy miliony ptaków. Są to głównie ptaki wędrowne. Wyspy są przystankiem dla albatrosów. Na brzegach wysp występują także gatunki zwierząt prowadzących wodno-lądowy tryb życia, m.in. żółwi morskich. W obrębie raf koralowych liczne są różne gatunki ryb, kalmarów, ośmiornic i skorupiaków.
Navassa.
Navassa jest terytorium Stanów Zjednoczonych leżącym na Morzu Karaibskim.
Palmyra.
Palmyra jest atolem koralowym, leżącym w północnej części Oceanu Spokojnego w archipelagu Sporad Środkowopolinezyjskich, na południe od Hawajów, w połowie drogi między nimi a Samoa Amerykańskim. Palmyra leży na 5°53'N i 162°04'W.
Ukształtowanie poziome i pionowe, geologia
Palmyra jest koralowym atolem o podłużnym kształcie. Wewnątrz znajdują się dwie płytkie laguny. Atol leży na podmorskiej górze i zbudowany jest ze skał koralowych. Jak pozostałe atole i wyspy koralowe, powstał w okresie czwartorzędu, po wypiętrzeniu się podmorskich gór i stożków wulkanicznych. Palmyra jest wybitnie nizinnym atolem, ale cechującym się stosunkowo dużymi wysokościami nad poziom morza. Największe wyspy, a jest ich około 50, wznoszą się średnio na wysokość 12–15 m n.p.m. Mniejsze wysepki wznoszą się na 5–6 m n.p.m. Linia brzegowa ma 14,5 km długości, wybrzeże przeważnie jest piaszczyste.
Klimat i wody
Atol leży w strefie wilgotnego klimatu równikowego i znajduje się w strefie niskiego ciśnienia, w tzw. konwergencji międzyzwrotnikowej. Na klimat wpływ mają ciepłe prądy okołorównikowe i wiatry wiejące przeważnie ze wschodu. Temperatury są typowe dla klimatu równikowego, bez wyraźnych różnic w ciągu roku oraz między dniem a nocą. Średnie temperatury wynoszą 26-29 °C. Poziom opadów jest wysoki, osiągając wartość 4000 – 5000 mm rocznie.
Wody powierzchniowe są ograniczone, ze względu na budowę podłoża. Atol Palmyra pokryty jest łatwo przepuszczalnymi glebami piaszczystymi.
Flora i fauna
Szata roślinna jest dobrze zachowana, znaczną część wyspy pokrywają subtropikalne lasy z takimi gatunkami, jak powszechnie rosnąca na wysepkach palma kokosowa, a także Scaevola i pisonie. Liczne są rafy koralowe stwarzające dogodne warunki do rozwoju fauny morskiej. W skład flory wchodzą także pandanusy, paprocie i winorośla
Wśród fauny morskiej występują liczne gatunki skorupiaków (kraby kokosowe i lądowe), płaszczki, rekiny i wiele gatunków ryb. Liczne ptaki morskie i wędrowne, dla których Palmyra jest przystankiem.
Wake.
Wake jest atolem koralowym, usytuowanym w zachodniej części Oceanu Spokojnego i składa się z trzech niewielkich wysepek. Wake leży na 19°18'N i 166°38'E.
Ukształtowanie poziome i pionowe, geologia
Atol Wake, o powierzchni 6,5 km², znajduje się na podmorskiej górze.2 Wykształcił się w okresie czwartorzędu i jest zbudowany głównie z wapieni koralowych i jest przykryty piaszczystymi glebami. Wyspy są płaskie i wybitnie nizinne o średniej wysokości 3 m n.p.m., z najwyższym punktem na wysokości 6 m n.p.m. Linia brzegowa ma długość 33,8 km, wybrzeże jest piaszczyste. Wyspę otacza bariera raf koralowych.
Klimat i wody
Atol leży w strefie klimatu podrównikowego o dość suchym charakterze. Poziom opadów jest niski (poniżej 1000 mm rocznie). Występują dwie pory: sucha od grudnia do kwietnia i deszczowa od kwietnia do grudnia. Temperatury wysokie, średnia roczna 28-29 °C, bez wyraźnych wahań rocznych. Maksymalne wartości sięgają 322C. W czasie burzy i sztormu jest chłodno. Wake jest czasami nawiedzany przez tajfuny, niekiedy o niszczycielskim charakterze. Tajfun o prędkości wiatru prawie 300 km/h był powodem ewakuacji personelu amerykańskiej bazy wojskowej w 2006 roku.
Brak wód powierzchniowych, podobnie jak na pozostałych atolach. Wody gruntowe są zazwyczaj zasolone.
Flora i fauna
Szata roślinna jest dość uboga i w wielu miejscach wyniszczona (obszar zajęty przez bazę wojskową). Wyspy otaczają rafy koralowe. Charakterystycznym drzewem jest palma kokosowa, liczne są subtropikalne formacje krzewiaste, a także kolczaste krzewy.
Fauna ogranicza się do ptactwa morskiego i zwierząt żyjących w oceanie.

</doc>
<doc id="2277264" url="https://pl.wikipedia.org/wiki?curid=2277264" title="Paweł Jan Nowacki">
Paweł Jan Nowacki



</doc>
<doc id="2277265" url="https://pl.wikipedia.org/wiki?curid=2277265" title="DaDa (album Blue Café)">
DaDa (album Blue Café)

DaDa – piąty album studyjny polskiej grupy muzycznej Blue Café. Płytę wydano 1 kwietnia 2011 roku, nakładem wydawnictwa muzycznego Universal Music Polska. Krążek promuje singiel „DaDa” wydany w styczniu, oraz „Buena” w marcu 2011 roku. Do drugiego singla nakręcono teledysk. Nazwa albumu powstała od nurtu w sztuce zwanego dadaizmem, symbolizującym zmiany i dążenie do nowoczesności. Singiel „Buena”, cover utworu „Chan Chan” wykonywanego przez zespół Buena Vista Social Club, przez cztery tygodnie z rzędu zajmował pierwsze miejsce na prestiżowej liście Polish Airplay Chart. „Matahari” jest ostatnim singlem z płyty „DaDa”.
Album osiągnął status platynowej płyty.

</doc>
<doc id="2277268" url="https://pl.wikipedia.org/wiki?curid=2277268" title="Krzywa chłodzenia">
Krzywa chłodzenia

Krzywa chłodzenia, krzywa stygnięcia, krzywa termograficzna – wykres zależności temperatury chłodzonego materiału (najczęściej metalu) od czasu. Jest to sposób graficznej prezentacji wyników bezpośredniej analizy termicznej stopów metali, prowadzonej w celu sporządzenia wykresów równowag fazowych, umożliwiających planowanie obróbki cieplnej. Jej planowanie polega na określeniu – dla każdego z etapów procesu – odpowiedniej temperatury, właściwej szybkości nagrzewania i chłodzenia oraz czasu wygrzewania lub studzenia. Właściwie przeprowadzona obróbka pozwala uzyskać metale o określonej strukturze i pożądanych właściwościach mechanicznych, na przykład:
Historia obróbki cieplnej stopów.
Obróbka cieplna stopów, na przykład stopów żelaza z węglem, była znana już w starożytności (Egipt, Indie, Chiny i Grecja). W średniowieczu opanowano technologię wytwarzania stali damasceńskiej. W wieku XIX i XX zostały stworzone teoretyczne podstawy tych procesów. Zaczęto stosować techniki analizy termicznej, opracowane przez F. Osmonda i W.C. Robertsa-Austena (zobacz: austenit). Wśród badaczy, którzy wnieśli duży wkład w tę dziedzinę wiedzy, wymienia się nazwiska D.K. Czernowa (zjawisko hartowania stali), K.C. Sorby’ego (zobacz: sorbit), H. Le Châteliera, A. Martensa (zobacz: martenzyt), N.S. Kurnakowa, A. Ledebura (zobacz: ledeburyt), E. Baina (zobacz: bainit), E. Davenporta, S.S. Sztejnberga, A.P. Gulajewa, A.M. Portevina. Duży wkład wnieśli uczeni polscy, między innymi A. Rzeszotarski, L. Anczyc, W. Broniewski.
Fizykochemiczne podstawy obróbki cieplnej stopów.
Metody rejestracji krzywych chłodzenia (m.in. opracowane przez W.C. Robertsa-Austena i F. Osmonda) oraz metody termodynamicznej i kinetycznej interpretacji tych krzywych pozwoliły stworzyć teoretyczne podstawy procesów obróbki cieplnej. Fundamentem tych teorii jest wiedza o strukturze kryształów, a zwłaszcza metali (w tym roztworów stałych i faz międzymetalicznych), zgromadzona z użyciem takich metod badawczych, jak np. rentgenografia strukturalna, mikroskopia optyczna, mikroskopia elektronowa. Jednoznacznie zdefiniowano pojęcie fazy i określono warunki współistnienia faz w stanie równowagi. Zbadano zależność mechanicznych właściwości metali od rodzaju faz – typu sieci krystalicznej i stopnia jej zdefektowania – oraz od wielkości, kształtu i rozmieszczenia ziaren.
Wnioski dotyczące liczby faz wynikają z kształtu „krzywych termograficznych” – zapisów temperatury formula_1 rejestrowanej z czasie formula_2 chłodzenia lub ogrzewania (bezpośrednia analiza termiczna). Jeżeli chłodzenie jest bardzo powolne, przemiany fazowe przebiegają w warunkach zbliżonych do równowagi termodynamicznej. Na krzywych formula_3 występują charakterystyczne załamania, pozwalające określić temperatury rozpoczęcia i zakończenia kolejnych przemian w warunkach równowagi, czyli punkty na wykresach fazowych. Możliwe jest również określenie, w jakiej temperaturze liczba faz jest maksymalna – układ nie ma żadnego stopnia swobody zgodnie z regułą faz Gibbsa:
gdzie:
Rzeczywiste przemiany fazowe przebiegają w warunkach chłodzenia stopu z różną prędkością, np. w czasie hartowania, polegającego na szybkim chłodzeniu w wodzie. Zależności uwzględniające odchylenia od stanu równowagi są przedstawiane na wykresach CTP – czas–temperatura–przemiana.
Rejestracja krzywych chłodzenia.
Stosowane są różne techniki pomiarów, zależnie od temperatur, w których zachodzą badane przemiany, oraz celu analizy termicznej. W przypadku, gdy celem jest przedstawienie zasady pomiarów, a temperatura przemian jest umiarkowana, stosowane są tygle laboratoryjne i termometry o odpowiednim zakresie skali. Temperaturę stygnącego stopu notuje się ręcznie, np. co 5 minut, do chwili osiągnięcia temperatury otoczenia. Pomiary profesjonalne są wykonywane z użyciem pieca o programowanej temperaturze (np. regulowana szybkość chłodzenia), elektronicznych mierników temperatury (np. termopary, termistory) i rejestratorów. Umożliwia to obserwację zmian temperatury w warunkach bardzo powolnego chłodzenia (stan zbliżony do stanu równowagi w całym zakresie temperatur).
Przykłady krzywych chłodzenia.
Spośród wielu różnych rodzajów krzywych chłodzenia stopów metali poniżej przedstawiono przykłady, dotyczące najbardziej charakterystycznych układów dwuskładnikowych:
Krystalizacja ciągłego roztworu stałego.
Roztworem stałym ciągłym nazywa się taką fazę krystaliczną, w której sieci składniki stopu mogą się wzajemnie zastępować bez ograniczeń – w całym zakresie stężeń. Charakterystycznymi przykładami są stopy miedzi z niklem (miedzionikiel, Cu–Ni) i żelaza z chromem (ważnym składnikiem stali nierdzewnych).
Chłodzenie stopionego materiału o określonej zawartości obu składników pod ustalonym ciśnieniem rozpoczyna się od sytuacji, w której stop, jako układ termodynamiczny, ma dwa stopnie swobody:
Oznacza to, że zmiany temperatury lub zmiany składu (dwa parametry stanu układu) nie powodują zmiany liczby i rodzaju występujących w nim faz – stop pozostaje cieczą. Powolne ochładzając ciecz osiąga się stan jej nasycenia, czyli górną granicę obszaru współistnienia cieczy i kryształów roztworu stałego ("likwidus").
W chwili powstania pierwszego kryształu zmienia się liczba stopni swobody układu:
Od tej chwili temperatura i skład faz nie mogą się zmieniać niezależnie od siebie (swobodnie). Jeżeli układ pozostaje w stanie równowagi, każdej zmianie temperatury odpowiada zmiana składu, która jest ściśle określona warunkami zachowania tego stanu. Punkty opisujące składy cieczy i kryształów w każdej z temperatur z zakresu krystalizacji leżą na krzywych "solidus" i "likwidus" (dolna i górna granica obszaru współistnienia faz). Układ odzyskuje stopień swobody po zakończeniu krystalizacji (ponownie formula_18 formula_19).
Z wystąpieniem sytuacji, w której formula_20 wiąże się zmiana nachylenia krzywej chłodzenia. Od chwili rozpoczęcia do zakończenia krystalizacji temperatura stopu nie może być obniżana dowolnie szybko. Szybkość tych zmian jest bezpośrednio związana z szybkością procesu krystalizacji, obejmującego:
Po zarejestrowaniu serii krzywych chłodzenia stopów o różnych proporcjach obu składników można wyznaczyć kształt krzywych "likwidus" i "solidus" badanego stopu. Linie te zbiegają się w punktach odpowiadających czystym składnikom, krystalizującym w stałej temperaturze (plateau):
Układy dwuskładnikowe z punktem inwariantnym.
W przypadku stopów dwuskładnikowych punkty inwariantne (przy zachowaniu p = const) występują wówczas, gdy w układzie występują w równowadze trzy fazy, na przykład ciecz i dwie fazy stałe (eutektyka, perytektyka) lub trzy współistniejące fazy stałe (eutektoid, perytektoid).
Jeżeli skład stopu odpowiada składowi eutektyku, krystalizacja przebiega w stałej temperaturze, od równoczesnego pojawienia się pierwszych zarodków krystalicznych obu współistniejących faz stałych, do zaniku ostatniej porcji cieczy. W tym okresie:
Powyżej temperatury krystalizacji układ ma dwa stopnie swobody, co wyraża stromy odcinek krzywej chłodzenia.
Liczba stopni swobody układu po zakończeniu krystalizacji zależy od tego, czy w otrzymane fazy stałe ulegają dalszym przemianom, zgodnych z zasadami termodynamiki. Takie przemiany zachodzą np. wtedy, gdy wraz z temperaturą zmieniają się graniczne stężenia domieszek w roztworach stałych. Z ziaren przesyconych roztworów stałych wydziela się składnik rozpuszczony, np. tworząc nowe drobne ziarna własnej fazy w przestrzeniach między ziarnami eutektyku lub wewnątrz tych ziaren.
W niektórych próbkach stopów metali, które tworzą eutektyk, charakterystyczne plateau nie występuje. Dotyczy to sytuacji, gdy fazy stałe są roztworami stałymi, a stężenie jednego ze składników jest mniejsze od granicznej rozpuszczalności w sieci drugiego. W takich przypadkach krystalizuje tylko roztwór stały – układ zachowuje stopień swobody przez cały okres krystalizacji i krzywa chłodzenia przypomina zapisywane w czasie krystalizacji roztworu stałego ciągłego.
W przypadku większych stężeń domieszki stopowej krystalizacja eutektyku (wyrażona przez plateau), jest poprzedzona krystalizacją składnika występującego w nadmiarze w stosunku o składu eutektyku („primer”; krystality odpowiedniego składnika czystego lub roztworu stałego). Krzywe chłodzenia stopów o różnym składzie różnią się wysokością mało stromego odcinka krzywej (s = 1) oraz długością odcinka poziomego (s = 0). Odcinek plateau jest tym krótszy, im bardziej skład stopu różni się od składu eutektyku.
W strukturze otrzymanych metali występują duże i mało zdefektowane kryształy powstające w pierwszym okresie krystalizacji, które są otoczone drobnoziarnistą mieszaniną eutektyczną.
W czasie dalszego chłodzenia materiału w jego strukturze mogą zachodzić dalsze przemiany fazowe. Jeżeli jest osiągany stan nasycenia roztworu stałego, składnik rozpuszczony w sieci obcej zaczyna tworzyć krystality własnej sieci. Powstają wewnątrz ziaren roztworu stałego lub na powierzchni tych ziaren (proces dyfuzyjny). W wyniku tego procesu zmienia się struktura (wielkość i rozmieszczenie faz), co powoduje zmiany właściwości mechanicznych. Najważniejszym przykładem przemiany tego rodzaju jest powstawanie kryształów cementytu II i III rzędowego w strukturze stali (krystalizacja Fe3C z sieci przesyconych ziaren austenitu i ferrytu).
Wykresy temperatura–czas–przemiana (CTP).
Rejestrowanie krzywych termograficznych w warunkach chłodzenia „nieskończenie powolnego” jest stosowane w celu opracowania wykresów fazowych i poznania mechanizmów procesów fazowych. W praktyce są stosowane wykresy sporządzane w warunkach chłodzenia:
Wykresy CTP umożliwiają np. określanie, czy przy danej szybkości chłodzenia stopu o ustalonym składzie może zajść określona przemiana dyfuzyjna (wymagająca czasu), np. przemiana austenitu w mieszaninę ferrytu i cementytu (perlit) albo przemiana bezdyfuzyjna – powstawanie martenzytu, poprzedzone lub nie poprzedzone powstawaniem eutektoidu – perlitu lub bainitu. Wykresy pozwalają też odczytać czas, po którym określona przemiana się rozpoczyna, osiąga 50% i kończy w warunkach wygrzewania w wybranej temperaturze.
Oba rodzaje wykresów są wykorzystywane w czasie planowania procesów obróbki cieplnej, prowadzonych w celu uzyskania pożądanych mechanicznych właściwości wyrobów, a polegających na cyklu zabiegów wygrzewania tych wyrobów w określonej temperaturze i chłodzenia z określoną szybkością (np. hartowanie, odpuszczanie, wyżarzanie).

</doc>
<doc id="2277272" url="https://pl.wikipedia.org/wiki?curid=2277272" title="Goszczyce Małe (przystanek kolejowy)">
Goszczyce Małe (przystanek kolejowy)



</doc>
<doc id="2277273" url="https://pl.wikipedia.org/wiki?curid=2277273" title="Goszczyce Wielkie (przystanek kolejowy)">
Goszczyce Wielkie (przystanek kolejowy)



</doc>
<doc id="2277274" url="https://pl.wikipedia.org/wiki?curid=2277274" title="Zhuchengtyrannus">
Zhuchengtyrannus

Zhuchengtyrannus – rodzaj teropoda z rodziny tyranozaurów (Tyrannosauridae) żyjącego w późnej kredzie na terenach współczesnych Chin. Został opisany w 2011 roku przez Davida Hone'a i współpracowników w oparciu o niemal kompletną prawą kość szczękową i połączoną z nią lewą kością zębową, obie z zębami zachowanymi "in situ". Skamieniałości te odkryto w górnokredowych osadach grupy Wangshi, w Zangjiazhuang w okolicach miasta Zhucheng w prowincji Szantung. Na stanowisku tym odnaleziono również szczątki innych dinozaurów: "Tyrannosaurus zhuchengensis" (uznawany za "nomen dubium"), nienazwany dotąd tyranozauryd, hadrozaury, prawdopodobnie należące do rodzaju "Shantungosaurus", niezidentyfikowane ankylozaury oraz ceratopsy.
Kość szczękowa jest duża, masywna i w przybliżeniu trójkątna, z dwoma skierowanymi ku tyłowi gałęziami. Jej zachowany fragment mierzy 64 cm długości i 30 wysokości. "Zhuchengtyrannus" miał duże, pięciokątne płyty międzyzębowe, niezrośnięte ze sobą ani z kością szczękową. Uzębienie było typowe dla przedstawicieli Tyrannosauridae. Największy z zachowanych zębów kości szczękowej – M4 – ma koronę mierzącą blisko 10 cm. Kość zębowa jest długa i niska, mierzy 76 cm długości i 23,5 wysokości w najwyższym miejscu. Jej zęby są przeważnie lepiej zachowane niż zęby kości szczękowej. Na podstawie rozmiarów i struktury kości autorzy twierdzą, że należą one do osobnika dorosłego lub bliskiego jej osiągnięcia. Rozmiary "Zhuchengtyrannus" oceniają na porównywalne z największymi znanymi przedstawicielami Tyrannosauridae – tyranozaurem i tarbozaurem, czyli 10–12 m, ale nie wykluczają, że mógł osiągać jeszcze większe rozmiary.
Budowa kości holotypu jest podobna do tyranozaura i tarbozaura, co wskazuje na przynależność "Zhuchengtyrannus" do Tyrannosaurinae, ze względu na niekompletność materiału kopalnego autorzy nie przeprowadzili jednak analizy filogenetycznej. Od pozostałych Tyrannosaurinae odróżnia go kilka cech kości szczękowej oraz niewystępująca u nich kombinacja cech. Z analizy filogenetycznej przeprowadzonej przez Loewena i współpracowników (2013) wynika, że "Zhuchengtyrannus" był taksonem siostrzanym do tarbozaura; z kolei taksonem siostrzanym do kladu obejmującego te dwa rodzaje był tyranozaur.
Nazwa "Zhuchengtyrannus" pochodzi od miasta Zhucheng, w pobliżu którego odnaleziono skamieniałości tego teropoda, oraz łacińskiego słowa "tyrannus", oznaczającego „tyran”. Epitet gatunkowy gatunku typowego, "magnus", po łacinie oznacza „wielki”, co odnosi się do dużych rozmiarów osiąganych przez przedstawicieli tego gatunku.

</doc>
<doc id="2277275" url="https://pl.wikipedia.org/wiki?curid=2277275" title="Zhuchengtyrannus magnus">
Zhuchengtyrannus magnus



</doc>
<doc id="2277276" url="https://pl.wikipedia.org/wiki?curid=2277276" title="Partyworking">
Partyworking

Partyworking - nowoczesna forma pracy socjalnej, działanie o charakterze profilaktycznym, które realizowane są niestacjonarnie (poza instytucjami pomocy społecznej). Stanowi przykład metody „outreach” (wyjście - sięganie - poza - do), czyli pracy poza instytucjami, w środowisku przebywania klienta.
Miejscem działań są najczęściej imprezy masowe, kluby, dyskoteki. 
Mają na celu działania profilaktyczno-edukacyjne dotyczące tematyki uzależnień, informacje o skutkach mieszania narkotyków z innymi substancjami psychoaktywnymi a także bezpiecznych zachowań seksualnych.
Podobną formą działania pozainstytucjonalnego jest streetworking.

</doc>
<doc id="2277297" url="https://pl.wikipedia.org/wiki?curid=2277297" title="Vuelta al País Vasco 2011">
Vuelta al País Vasco 2011

51. edycja wyścigu kolarskiego Vuelta al País Vasco odbyła się od 4 do 9 kwietnia 2011 roku. Liczyła sześć etapów, o łącznym dystansie 873,5 km. Wyścig zaliczany był do rankingu światowego UCI World Tour 2011. 
Wyścig wygrał po raz drugi (poprzednio w 2000 roku) Niemiec Andreas Klöden z grupy Team RadioShack, drugi był jego kolega z drużyny Amerykanin Chris Horner, a trzeci kolarz Rabobanku Holender Robert Gesink.
W wyścigu startowało trzech polskich kolarzy. Najlepiej spisał się Przemysław Niemiec z grupy Lampre ISD (19. miejsce w klasyfikacji generalnej), Maciej Paterski z Liquigas-Cannondale był 52., Michał Gołaś z Vacansoleil-DCM zajął 100. miejsce.
Uczestnicy.
Na starcie tego wieloetapowego wyścigu wystartowało 20 zawodowych ekip jeżdżących w UCI World Tour 2011 i dwie na zaproszenie organizatorów.
Lista drużyn uczestniczących w wyścigu:

</doc>
<doc id="2277302" url="https://pl.wikipedia.org/wiki?curid=2277302" title="Robert Ford (przestępca)">
Robert Ford (przestępca)

Robert Newton Ford (ur. 31 stycznia 1862 w Ray County w Missouri, zm. 8 czerwca 1892 w Creede w Colorado) – amerykański bandyta, znany ze zdrady i zabójstwa szefa swojego gangu, Jesse’ego Jamesa.
Robert i jego starszy brat Charles (1857–1884) wstąpili do bandy we wrześniu 1881. Kiedy gang Jamesa zaczął chylić się ku upadkowi, bracia byli jego jedynymi godnymi zaufania ludźmi. 3 kwietnia 1882 w St. Joseph Robert zabił swego szefa: gdy James ścierał kurz z pewnego obrazu, morderca strzelił mu w tył głowy.
Ford działał na zlecenie gubernatora Missouri, który za głowę Jamesa wyznaczył wcześniej 5000 dolarów. Ale przestępca otrzymał tylko część nagrody; został skazany na śmierć przez powieszenie (udało mu się jednak uniknąć wyroku), a cały Zachód okrzyknął go "tchórzem". W późniejszych latach stał się właścicielem baru, gdzie Edward Capehart O’Kelley, fan Jamesa, zastrzelił go.
Pochowano go w Creed, ale później ekshumowano jego zwłoki do rodzinnych stron.

</doc>
<doc id="2277303" url="https://pl.wikipedia.org/wiki?curid=2277303" title="Zigadenus">
Zigadenus



</doc>
<doc id="2277304" url="https://pl.wikipedia.org/wiki?curid=2277304" title="Josef Weiler">
Josef Weiler

Josef "Sepp" Weiler (ur. 22 stycznia 1921 w Oberstdorfie, zm. 24 maja 1997 w Kempten) – niemiecki skoczek narciarski, który w latach 1937–1957 występował w reprezentacji III Rzeszy, a następnie Niemiec Zachodnich.
Życiorys.
Zadebiutował w reprezentacji swego państwa w 1937 na zawodach w Oslo, na skoczni Holmenkollen. W 1938 wziął już udział w zawodach rozgrywanych na mistrzostwach świata w narciarstwie klasycznym w Lahti, w których zajął 29. miejsce. Następne mistrzostwa świata, w których brał on udział były rozgrywane w 1941 w Cortina d’Ampezzo. W 1946 Międzynarodowa Federacja Narciarska (FIS) unieważniła te mistrzostwa, na których Josef Weiler zajął 4. miejsce.
W czasie II wojny światowej służył w armii niemieckiej na terenie Związku Radzieckiego. Jednakże po jej zakończeniu kontynuował swoją karierę sportową.
W czasie pobytu na Węgrzech, mimo że rozpoznał i uścisnął dłoń Stanisława Marusarza w trakcie zawodów, który jako kurier AK pod zmienionym nazwiskiem ukrywał się w Budapeszcie, nie wydał go.
Po wojnie sportowcy niemieccy zostali wykluczeni z zawodów rozgrywanych za granicą. Z tego powodu również Josef Weiler nie startował w konkursie skoków narciarskich podczas V Zimowych Igrzysk Olimpijskich 1948 w Sankt Moritz.
W zawodach rangi mistrzowskiej wziął udział dopiero w konkursach skoków narciarskich rozegraych podczas VI Zimowych Igrzysk Olimpijskich 1952 w Oslo, gdzie zajął 8. miejsce oraz na Mistrzostwach Świata w Narciarstwie Klasycznym 1954 w Falun, gdzie zajął 26. miejsce. W 1956 był członkiem reprezentacji swojego państwa podczas VII Zimowych Igrzysk Olimpijskich 1956 w Cortina d’Ampezzo, ale wrócił do domu jeszcze przed zawodami, po tym gdy zmarła jego matka. Wystartował także w 1953 w pierwszej edycji Turnieju Czterech Skoczni, w którym został sklasyfikowany na 5. miejscu. Wziął jeszcze udział w tej imprezie w sezonach 1953/1954 oraz 1955/1956.
Ponadto wraz z dwoma innymi narciarzami pochodzącymi z Oberstdorfu, Heini Klopferem i Toni Brutscherem, podjął inicjatywę budowy skoczni mamuciej w Oberstdorfie. Pierwsze zawody na nowym obiekcie przeprowadzono w 1950 roku. Josef Weiler był pierwszym zwycięzcą Międzynarodowego Tygodnia Lotów Narciarskich. Był także jednym z trzech skoczków, którzy ustanowili podczas tych zawodów rekord świata w długości skoku. Jego rekordowy skok na odległość 127 m miał miejsce 2 marca 1950 roku. W 1952 roku po raz drugi został zwycięzcą Tygodnia Lotów Narciarskich, wygrywając tę imprezę "ex aequo" z Hansem Bjørnstadem.
W 1953 roku wystartował w pierwszej edycji Turnieju Czterech Skoczni, w klasyfikacji generalnej imprezy uplasował się na piątym miejscu "ex aequo" z Toivo Laurenem. W późniejszym czasie pojawiał się jeszcze w pojedynczych konkursach rozgrywanych w ramach Turnieju Czterech Skoczni. W 1951 roku wystartował natomiast w Turnieju Szwajcarskim, zajął w nim czternaste miejsce.
Był dziadkiem innego niemieckiego skoczka narciarskiego, Franka Löfflera.

</doc>
<doc id="2277305" url="https://pl.wikipedia.org/wiki?curid=2277305" title="Networking (profilaktyka)">
Networking (profilaktyka)

Networking – nowoczesna forma pracy socjalnej, działanie o charakterze profilaktycznym, które realizowane są niestacjonarnie (poza ). Stanowi przykład metody „outreach” (wyjście – sięganie – poza – do), czyli pracy poza instytucjami, w środowisku przebywania klienta.
Przestrzenią działania networkerów jest Internet, najczęściej czaty internetowe, portale społecznościowe i różnego rodzaju platformy dyskusji.
Metoda ta przybiera charakter działań:

</doc>
<doc id="2277306" url="https://pl.wikipedia.org/wiki?curid=2277306" title="Schoenocaulon">
Schoenocaulon



</doc>
<doc id="2277307" url="https://pl.wikipedia.org/wiki?curid=2277307" title="Amianthium">
Amianthium



</doc>
<doc id="2277308" url="https://pl.wikipedia.org/wiki?curid=2277308" title="Trzcianka (dopływ Łagi)">
Trzcianka (dopływ Łagi)

Trzcianka (pot. Trzcianica, Trzcinica) – rzeka o długości 28,8 km, dopływ Łagi i Noteci. Powierzchnia dorzecza wynosi 101,9 km².
Górny bieg rzeki do jeziora Sarcze nosi nazwę Niekurska Struga. Ma ona źródło na południowy wschód od jeziora Jeleń, skąd płynie w kierunku południowo-wschodnim przez wieś Niekursko, następnie płynie pomiędzy jeziorem Sarcze a Okunie. Ok. 0,3 km na wschód od Sarczego – Niekurska Struga rozdziela się na mały ciek uchodzący do Sarczego oraz rzekę Trzciankę, która dalej płynie w kierunku południowym przez miasto Trzcianka, a za nim na południowy wschód przy wsi Radolin.
Punkt ujścia Trzcianki oraz recypient są niejednoznaczne i zależne od publikacji, co jest związane z rozbudowanym systemem wodnym doliny Noteci. Znaczną część wód Trzcianki odbiera obecnie odchodzący za Radolinem kanał (o dł. 1,7 km) biegnący na wschód do Noteci, przy drodze powiatowej Radolin–Walkowice, który przecina także Łagę.
Nazwę "Trzcianka" ustalono urzędowo w 1949 roku, zastępując poprzednią niemiecką nazwę "Schönlanker Mühlenfließ".

</doc>
<doc id="2277312" url="https://pl.wikipedia.org/wiki?curid=2277312" title="Polskie Stowarzyszenie Energetyki Wiatrowej">
Polskie Stowarzyszenie Energetyki Wiatrowej

Polskie Stowarzyszenie Energetyki Wiatrowej (PSEW) – organizacja pozarządowa wspierająca i promująca rozwój energetyki wiatrowej. Pod obecną nazwą stowarzyszenie działa od 1999 roku, wcześniej funkcjonowało jako "Towarzystwo Wspierania Elektrowni Wiatrowych VIS VENTI". 
Stowarzyszenie skupia najważniejsze firmy rynku energetyki wiatrowej w Polsce oraz inwestorów oraz producentów turbin i podzespołów do elektrowni zarówno z Polski, jak i innych krajów. Jest członkiem Europejskiego Stowarzyszenia Energetyki Wiatrowej i Światowej Rady Energetyki Wiatrowej.
Członkowie stowarzyszenia.
Członkowie sponsorzy

</doc>
<doc id="2277313" url="https://pl.wikipedia.org/wiki?curid=2277313" title="Olivier Chastel">
Olivier Chastel

Olivier Chastel (ur. 22 listopada 1964 w Liège) – belgijski i waloński polityk, w 2011 minister ds. kooperacji i ds. europejskich, następnie do 2014 minister budżetu i deregulacji, w latach 2014–2019 przewodniczący Ruchu Reformatorskiego, poseł do Parlamentu Europejskiego IX kadencji.
Życiorys.
W 1987 ukończył farmację na Université Libre de Bruxelles (ULB).
Od 1988 był zastępcą radnego w Charleroi, w 1993 wszedł w skład rady miejskiej. Od 2006 do 2007 pełnił funkcję pierwszego zastępcy burmistrza ds. gospodarczych, zatrudnienia, handlu i kwestii społecznych. W latach 90. był zastępcą poselskim na poziomie krajowym i regionalnym. Od 1998 do 1999 wchodził w skład Parlamentu Walońskiego i parlamentu wspólnoty francuskiej. Następnie do 2008 w trakcie trzech kadencji posłował do federalnej Izby Reprezentantów.
Działalność polityczną rozpoczynał w organizacjach młodych liberałów. Od końca lat 80. związany z Partią Reformatorsko-Liberalną, obejmował różne funkcje w strukturach partyjnych. Wraz z PRL współtworzył w 2002 Ruch Reformatorski, został sekretarzem politycznym, a w 2004 przewodniczącym tego ugrupowania w prowincji Hainaut.
W marcu 2008 Yves Leterme powierzył mu stanowisko sekretarza stanu ds. stosunków europejskich w swoim pierwszym rządzie. Pozostał na tym stanowisku w kolejnych gabinetach, na czele których stali Herman Van Rompuy i ponownie Yves Leterme. W lutym 2011 Olivier Chastel wszedł w skład ścisłej rady ministrów jako minister współpracy na rzecz rozwoju (gdy z tego urzędu zrezygnował Charles Michel) oraz minister ds. stosunków europejskich. W grudniu 2011 został ministrem budżetu i deregulacji w rządzie, na czele którego stanął Elio Di Rupo.
W 2014 ponownie wybrany na posła do Izby Reprezentantów, został następnie przewodniczącym Ruchu Reformatorskiego, pełnił tę funkcję do 2019. W wyborach w tym samym roku uzyskał mandat deputowanego do Parlamentu Europejskiego IX kadencji.

</doc>
<doc id="2277317" url="https://pl.wikipedia.org/wiki?curid=2277317" title="Diabelska Biblia">
Diabelska Biblia



</doc>
<doc id="2277318" url="https://pl.wikipedia.org/wiki?curid=2277318" title="Wielki Kodeks">
Wielki Kodeks



</doc>
<doc id="2277319" url="https://pl.wikipedia.org/wiki?curid=2277319" title="Ōtsu-juku">
Ōtsu-juku

 – ostatnia z 53 stacji szlaku Tōkaidō i 69 stacji szlaku Nakasendō, położona obecnie w mieście Ōtsu, 14 km od poprzedniej stacji - Kusatsu-juku. Znajdowało się tu 350 domów, dwa honjiny i 71 zajazdów.

</doc>
<doc id="2277320" url="https://pl.wikipedia.org/wiki?curid=2277320" title="DB Cargo Spedkol">
DB Cargo Spedkol

DB Cargo Spedkol Sp. z o.o. – polski przewoźnik kolejowy.
Spółka powstała pod nazwą Sped-Kol Blachownia Sp. z o.o. z podziału majątku Zakładów Chemicznych Blachownia. Pierwotnie należała do spółki Blachownia Holding S.A. W latach 2000–2009 pod nazwą PCC Spedkol spółka wchodziła w skład holdingu PCC Rail. Obecnie jest własnością DB Cargo Polska.
Przedsiębiorstwo DB Cargo Spedkol zajmuje się spedycją towarów, przewozem artykułów chemicznych w cysternach kolejowych, materiałów niebezpiecznych, obsługą bocznic kolejowych i usługami z zakresu wynajmu, napraw i konserwacji taboru kolejowego.
Głównymi klientami przedsiębiorstwa są zakłady chemiczne w Kędzierzynie-Koźlu i Brzegu Dolnym.

</doc>
<doc id="2277324" url="https://pl.wikipedia.org/wiki?curid=2277324" title="Śląski Bank Eskontowy">
Śląski Bank Eskontowy

Śląski Bank Eskontowy (niem. "Schlesischen Eskomptebank") powstał w 1893 roku jako towarzystwo akcyjne z siedzibą w Bielsku. Początkowo nosił nazwę: Bielsko-Bialski Bank Eskontowy i Wymienny (niem. "Bielitz-Bialaer Escompte- und Wechsler-Bank"). Kapitał założycielski wynosił 1,5 miliona koron austriackich. Akcje banku były notowane na giełdzie w Wiedniu.
Bank miał oddziały w Cieszynie, Krakowie i Warszawie oraz ekspozytury w Oświęcimiu, Skoczowie i Żywcu. Przedmiotem działalności banku były operacje związane z obrotem solą, cukrem, węglem, cementem i materiałami budowlanymi.
Po I wojnie światowej, w ostatnich latach istnienia Księstwa Cieszyńskiego, został zaangażowany przez polską Radę Narodową Księstwa Cieszyńskiego do prowadzenia obsługi dewiz. W 1925 z banku wycofał się kapitał austriacki. W 1929 rozpoczęły się kłopoty z wypłacalnością, którym miało zaradzić przejęcie przez Bank Handlowy w Warszawie. Ostatecznie jednak do tego nie doszło i po wdrożeniu postępowania ugodowego od lutego 1931 r. komitet wierzycieli przystąpił do likwidacji. 

</doc>
<doc id="2277325" url="https://pl.wikipedia.org/wiki?curid=2277325" title="Rafał Majka">
Rafał Majka

Rafał Majka (ur. 12 września 1989 w Zegartowicach) – polski kolarz szosowy, zawodnik należącej do dywizji UCI WorldTeams drużyny UAE Team Emirates.
Kariera.
Jest wychowankiem krakowskiego klubu WLKS Krakus Swoszowice. Absolwent Szkoły Mistrzostwa Sportowego o profilu kolarskim w Świdnicy. W lutym 2011 został zawodowym kolarzem duńskiej (później rosyjskiej) ekipy Saxo Bank.
W 2012 roku Majka miał wziąć udział w Giro d’Italia, ale uniemożliwiła mu to kontuzja kolana, odniesiona podczas wyścigu Tirreno-Adriático. Leczenie było długotrwałe i zaowocowało brakiem wyników w pierwszej części sezonu.
Pięciokrotny uczestnik Vuelta a España (2011, 2012, 2013, 2015, 2017). Najlepszy wynik zanotował w 2015 roku. Podczas startu w Vuelcie zajął 3. miejsce w klasyfikacji generalnej. Wcześniej zajął 7. miejsce w Giro d’Italia (przez 7 etapów jadąc w białej koszulce lidera klasyfikacji młodzieżowej) i 4. w Tour de Pologne, jadąc przez trzy etapy w koszulce lidera klasyfikacji generalnej. W październiku 2013 zajął 2. miejsce w prestiżowym wyścigu klasycznym Mediolan-Turyn, przegrywając jedynie z Włochem Diego Ulissim oraz 3. miejsce w Giro di Lombardia, przedostatnim wyścigu sezonu w najwyższej kategorii wyścigów UCI World Tour 2013. 19 lipca 2014 jako drugi Polak w historii wygrał etap Tour de France, cztery dni później, podczas 17. etapu, powtórzył to osiągnięcie.
24 lipca, jako pierwszy polski kolarz w historii, zapewnił sobie wygraną w klasyfikacji górskiej Tour de France 2014. Jednocześnie jest to pierwsze zwycięstwo polskiego kolarza w jakiejkolwiek klasyfikacji Tour de France w historii.
7 sierpnia 2014 roku wygrał 5. etap Tour de Pologne z Zakopanego do Štrbskiego Plesa na Słowacji. Następnego dnia powtórzył to osiągnięcie wygrywając etap z Termy Bukowiny do Bukowiny Tatrzańskiej i został liderem wyścigu. 9 sierpnia 2014 został zwycięzcą całego wyścigu.
15 lipca 2015 roku wygrał 11. etap Tour de France z Pau do Cauterets-Vallée de Saint-Savin. W tym samym roku jako pierwszy Polak w historii stanął na podium wyścigu Vuelta a España zajmując 3. miejsce w klasyfikacji generalnej.
24 lipca 2016 roku po raz drugi został zwycięzcą klasyfikacji górskiej w Tour de France.
6 sierpnia 2016 roku zdobył brązowy medal w wyścigu ze startu wspólnego na XXXI Letnich Igrzyskach Olimpijskich w Rio de Janeiro.
1 stycznia 2021 roku dołączył do zespołu UAE Team Emirates.

</doc>
<doc id="2277330" url="https://pl.wikipedia.org/wiki?curid=2277330" title="Jarl-André Storbæk">
Jarl-André Storbæk

Jarl-André Storbæk (ur. 21 września 1978 w Trysil) – piłkarz norweski grający na pozycji bocznego obrońcy. Od 2015 roku jest piłkarzem klubu Nybergsund IL. Jest kuzynem Håvarda Storbæka, także piłkarza, zawodnika klubu Odds BK.
Kariera klubowa.
Karierę piłkarską Storbæk rozpoczął w amatorskim klubie Østre Trysil. W 1999 roku przeszedł do Nybergsund IL. W barwach Nybergsund grał w trzeciej lidze. W 2000 roku odszedł do drugoligowca, Raufoss IL, w którym grał do końca 2003 roku. W 2004 roku zawodnik przeszedł do pierwszoligowego Hamarkameratene. Zadebiutował w nim 12 kwietnia 2004 w zremisowanym 1:1 wyjazdowym meczu z Songdal Fotball. W Ham-Kam grał w latach 2004-2005.
W listopadzie 2005 roku Storbæk przeszedł z Hamarkameratene do Vålerenga Fotball. W nowym zespole po raz pierwszy wystąpił 9 kwietnia 2006 w meczu z Odds BK (0:0). W Vålerendze grał przez 4 lata. W 2008 roku zdobył z Vålerengą Puchar Norwegii.
Na początku 2010 roku Storbæk został piłkarzem greckiego drugoligowca, Panetolikosu. Latem tamtego roku przeszedł do duńskiego SønderjyskE Fodbold. W duńskiej lidze swój debiut zanotował 18 lipca 2010 w meczu z FC København (1:3).
W 2012 roku Storbæk przeszedł do Strømsgodset IF. Zadebiutował w nim 2 września 2012 w zremisowanym 1:1 wyjazdowym meczu z Sogndal Fotball. W spotkaniu tym pełnił funkcję kapitana z powodu absencji Alexandra Aasa i Adama Larsena Kwaraseya. W 2013 roku wywalczył ze Strømsgodset mistrzostwo Norwegii. W 2015 przeszedł do Nybergsund IL.
Kariera reprezentacyjna.
W reprezentacji Norwegii Storbæk zadebiutował 22 stycznia 2005 roku w zremisowanym 1:1 towarzyskim spotkaniu z Kuwejtem. W swojej karierze grał m.in. w eliminacjach do Euro 2008. W kadrze narodowej od 2005 do 2008 rozegrał 17 meczów.

</doc>
<doc id="2277331" url="https://pl.wikipedia.org/wiki?curid=2277331" title="Jarl-Andre Storbaek">
Jarl-Andre Storbaek



</doc>
<doc id="2277332" url="https://pl.wikipedia.org/wiki?curid=2277332" title="Jarl André Storbæk">
Jarl André Storbæk



</doc>
<doc id="2277333" url="https://pl.wikipedia.org/wiki?curid=2277333" title="Jarl Andre Storbaek">
Jarl Andre Storbaek



</doc>
<doc id="2277339" url="https://pl.wikipedia.org/wiki?curid=2277339" title="DeJuan Blair">
DeJuan Blair

DeJuan Lamont Blair (ur. 22 kwietnia 1989 w Pittsburghu) – amerykański koszykarz, grający na pozycji środkowego, aktualnie zawodnik Consultinvest VL Pesaro.
Wcześniej grał w college'u University of Pittsburgh przez 2 lata. Po dwóch latach gry na uczelni, Blair przystąpił do draftu NBA 2009, w którym został wybrany w drugiej rundzie, z numerem 37 przez San Antonio Spurs.
Po czterech sezonach w San Antonio, gdzie średnio notował 7,8 punktu i 5,8 zbiórki, Blair podpisał roczny kontrakt z Dallas Mavericks.
16 lipca 2014 przeszedł do Washington Wizards w ramach wymiany na zasadzie sign and trade, w zamian za prawa do Emira Preldžicia.
18 lutego 2016 wraz z Krisem Humphriesem i chronionym wyborem w pierwszej rundzie draftu 2016 trafił do Phoenix Suns w zamian za Markieffa Morrisa. Cztery dni później został zwolniony.
12 kwietnia 2019 dołączył do urugwajskiego Malvin Montevideo. 5 sierpnia został zawodnikiem włoskiego Consultinvest VL Pesaro.

</doc>
<doc id="2277340" url="https://pl.wikipedia.org/wiki?curid=2277340" title="Eochaid Buide">
Eochaid Buide

Eochaid Buide (Eochaid mac Áedáin) – król Dalriady od 608 r. do 629 r. n.e. "Buide" odnosi się do koloru włosów, więc po polsku brzmi to Eochaid Blondyn.
Był młodszym synem Áedán mac Gabráina i został wybrany przez ojca jako jego następca po śmierci starszych braci. Adomnán z Iony podaje, jakoby Kolumba przepowiedział, że Eochaid, wtedy jeszcze dziecko, zastąpi ojca na tronie, raczej niż jego starsi bracia Artúr, Eochaid Find lub Domangart.
W czasie ostatnich dwóch lat swoich rządów (627-629), miał on współrządzić z Connad Cerrem, który jednak zmarł przed nim. Jego następcą został syn, Domnall Brecc.
Pozostali synowie Eochaida, zostali nazwani w Senchus fer n-Alban jako:
Zgodnie z "Fled Dúin na nGéd", Eochaid Buide był dziadkiem Congala Cáech. Ta opowieść ma pewne anachronizmy, jako że podaje jakoby Eochaid był wciąż żył w czasie bitwy pod Mag Rath (637r.), ale część rodzinna jest chronologicznie możliwa jeśli Congal był synem córki Eochaida i datowanie śmierci Cú-cen-máthair jest poprawne.

</doc>
<doc id="2277341" url="https://pl.wikipedia.org/wiki?curid=2277341" title="Jan Molleson">
Jan Molleson

Jan Molleson (ur. ok. 1806) – członek organizacji spiskowej w Kiejdanach, zesłaniec.
Życiorys.
Syn Jana (ur. 1769) i Felicjanny. Ojciec był wicesuperintendentem kościoła ewangelicko-reformowanego w Kiejdanach i prefektem tamtejszej szkoły. Pochodził z rodziny szwedzkiej osiadłej na Litwie.
Jan Molleson junior założył w listopadzie 1823 roku w Kiejdanach organizację spiskową, aktywną do stycznia 1824 roku. Powziął zamiar zamordowania wielkiego księcia Konstantego, gdy ten miał przejeżdżać przez Kiejdany do Petersburga. Ojciec Mollesona, prefekt tamtejszego gimnazjum, w obliczu pojawiania się napisów wywrotowych w mieście zawiadomił rektora Józefa Twardowskiego. Ten poinformował senatora Nikołaja Nowosilcowa, który przyjechał do Kiejdan "incognito" 29 stycznia 1824 roku. Nowosilcow ściągnął do miasta komisję śledczą z Leonem Bajkowem i prokuratorem Hieronimem Botwinką. Molleson junior został aresztowany na przełomie stycznia i lutego, 2 lutego 1824 roku brutalnie przesłuchiwany przez Botwinkę i Bajkowa złożył zeznania. Zgodnie z raportem Nowosilcowa z 17 lutego dla wielkiego księcia Konstantego uczniów z Kiejdan oddano pod sąd wojskowy w Wilnie. Postępowaniem sądowym objęto także jego ojca. Prośby matki do senatora Nowosilcowa zostały zignorowane. Reskryptem cesarskim z 3 marca zamknięto szkołę w Kiejdanach. 8 kwietnia 1824 roku zapadł zaakceptowany przez Nowosilcowa wyrok, który 29 kwietnia konfirmowali wielki książę Konstanty i cesarz Aleksander I Romanow. Jan Molleson junior skazany został na karę śmierci, a po konfirmacji na ciężkie roboty na katordze nerczyńskiej.
Pochowany został na górze nad Szyłką z głową zwróconą na zachód, ku ojczyźnie. Górę tę Buriaci nazywali „Górą Mollesona”.
Molleson należy do najbardziej zmitologizowanych postaci okresu procesu Filomatów i Filaretów. Adam Mickiewicz uwiecznił postać spiskowca i jego matki jako Rollisonów w III części "Dziadów".

</doc>
<doc id="2277342" url="https://pl.wikipedia.org/wiki?curid=2277342" title="Elżbieta Paczkowska-Łagowska">
Elżbieta Paczkowska-Łagowska

Elżbieta Maria Paczkowska-Łagowska (ur. 25 kwietnia 1948 w Grudziądzu, zm. 1 lutego 2021 w Krakowie) – polska historyczka filozofii współczesnej, tłumaczka i wykładowczyni Uniwersytetu Jagiellońskiego.
Życiorys.
W 1970 ukończyła studia na Wydziale Nauk Społecznych Uniwersytetu Warszawskiego. W 1975 obroniła na Uniwersytecie Jagiellońskim napisany pod kierunkiem Michała Hempolińskiego doktorat zatytułowany "Poglądy epistemologiczne Kazimierza Twardowskiego". W 1982 habilitowała się na podstawie książki "Filozofia nauk humanistycznych w ujęciu Wilhelma Diltheya." W roku 1993 wykładała na uniwersytecie w Trewirze. W 2002 otrzymała tytuł profesora. Przez kilkanaście lat redagowała roczniki „Reports on Philosophy”, przełożyła i skomentowała m.in. rozprawy Wilhelma Diltheya i Helmutha Plessnera. Wydała eseje Golo Manna pt. "Ludzie myśli, ludzie władzy, historia" (Kraków 1997). 
Odznaczona Medalem Komisji Edukacji Narodowej. Żona Bronisława Łagowskiego. 

</doc>
<doc id="2277345" url="https://pl.wikipedia.org/wiki?curid=2277345" title="II wojna domowa na Wybrzeżu Kości Słoniowej">
II wojna domowa na Wybrzeżu Kości Słoniowej

II wojna domowa na Wybrzeżu Kości Słoniowej – konflikt zbrojny, zapoczątkowany 24 lutego 2011, będący efektem kryzysu politycznego w kraju, po zaprzysiężeniu w grudniu 2010 dwóch prezydentów Laurenta Gbagbo i Alassane Outtary. Wojna zakończyła się 11 kwietnia 2011 pojmaniem Laurenta Gbagbo.
Geneza konfliktu.
Wybrzeże Kości Słoniowej to kraj który w latach 1960-1993 był rządzony przez jednego prezydenta, którym był Félix Houphouët-Boigny. Jego polityka uchroniła kraj od zamachów stanu, powszechnych w tym okresie w Afryce. Jednak śmierć pierwszego prezydenta zachwiała stabilizację na scenie politycznej. Jego następcą został Henri Konan Bédié, który w 1995 wygrał wybory prezydenckie. Zostały one zbojkotowane przez opozycję. 24 grudnia 1999 prezydent Bédié został obalony w pierwszym w historii kraju zamachu stanu. Na czele junty wojskowej stanął generał Robert Guéï.
19 września 2002 wybuchła I wojna domowa na Wybrzeżu Kości Słoniowej. Pierwszego dnia konfliktu został zamordowany prezydent Guéï. Przyczyny wybuchu wojny domowej należy rozważać na wielu płaszczyznach. Scena polityczna destabilizowała się po 1993. Wpływ na wojnę miał kryzys gospodarczy i co za tym idzie obniżenie poziomu życia mieszkańców. Ponadto do przyczyn należy dodać dyskryminację muzułmańskiej północy kraju w życiu społeczno-politycznym i gospodarczym, a także napięcia etniczno-religijne oraz w końcu słabe rządy Laurenta Gbagbo i związane z tym próby przejmowania władzy w drodze zamachu stanu.
I wojna domowa toczyła się na Wybrzeżu Kości Słoniowej w latach między 2002-2007 między urzędującym prezydent Laurentem Gbagbo i siłami rebeliantów "Nouvelles de Côte d'Ivoire" (Nowych Sił), reprezentujących muzułmanów z północy kraju, którzy czuli że są dyskryminowani przez dominującą politycznie południową część kraju zamieszkałą przez chrześcijan.
W 2002 roku Francja wysłała swoje wojska do Wybrzeża Kości Słoniowej (operacja Unicorn) jako siły pokojowe. W lutym 2004 r. ONZ rozpoczęła misję pokojową UNOCI. Większość walk zakończyła się pod koniec 2004, z podziałem kraju na zajętą północ przez rebeliantów i chrześcijańskie południe. W marcu 2007 obie strony podpisały ostateczne porozumienie pokojowe. Po podpisaniu porozumienia pokojowego kończącego wojnę domową i utworzeniu rządu jedności narodowej, obie strony konfliktu zobowiązały się do przeprowadzenia demokratycznych wyborów prezydenckich, które zgodnie z konstytucją miały mieć miejsce w 2005, jednak wybory były wielokrotnie przekładane.
W listopadzie 2007, kiedy mijał mandat prezydencki ONZ, prezydent Gbagbo i premier Guillaume Soro uzgodnili, że wybory prezydenckie odbędą się przed końcem czerwca 2008. Pomimo tego w kwietniu 2008 władze ogłosiły, że wybory odbędą się 30 listopada 2008. W połowie października 2008 prezydent i premier raz jeszcze uzgodnili przesunięcie wyborów, z powodu opóźnień w procesie tworzenia nowego spisu wyborców i problemów z zapewnieniem bezpieczeństwa w trakcie głosowania. 14 maja 2009 premier Soro ogłosił, że wybory odbędą się 29 listopada 2009.
W połowie października 2009 członkowie komisji wyborczej ("Commission Electorale Indépendante", CEI) poinformowali o opóźnieniach w procesie rejestracji wyborców. Oświadczyli, że spis wyborców w formie elektronicznej otrzymali dopiero wraz z początkiem miesiąca i w związku z tym niemożliwe będzie jego ostateczne opracowanie do listopada. 11 listopada komisja oficjalnie orzekła, że organizacja wyborów będzie niemożliwa z przyczyn technicznych. W celu zażegnania kryzysu w mediację zaangażował się prezydent Burkina Faso Blaise Compaoré. 3 grudnia 2009 w Wagadugu strony ustaliły, że wybory odbędą się na przełomie lutego i marca 2010.
Wybory odbyły się 28 listopada 2010. 2 grudnia komisja wyborcza ogłosiła zwycięstwo Ouattary, jednak dzień później Rada Konstytucyjna ogłosiła zwycięstwo Laurenta Gbagbo. 4 grudnia obaj kandydaci zostali zaprzysiężeni na prezydentów kraju i powołali swoich premierów. Powstanie dwóch ośrodków władzy państwowej doprowadziło do kryzysu politycznego.
Wybuch konfliktu spowodował starcia między zwolennikami obu prezydentów. Społeczność międzynarodowa zażądała od prezydenta Laurenta Gbagbo ustąpienia z urzędu, a po jego odmowie wprowadziła przeciwko niemu szereg sankcji. Mimo tego Gbagbo pozostał na stanowisku wobec pogarszającej się sytuacji w kraju. Zwiększono więc o 2 tys. żołnierzy kontyngent sił UNOCI.
Podczas gdy prezydenta Gbagbo poparło wojsko i kontrolowane przez niego publiczne media, prezydent Ouattara posiadał poparcie byłych rebeliantów z Nowych Sił, kontrolujących wciąż północne regiony kraju po wojnie domowej z lat 2002-2007. Społeczność międzynarodowa, w tym ONZ, za prawomocnego prezydenta uznała w zdecydowanej większości Ouattarę, który po wyborach schronił się w jednym z hoteli w Abidżanie pod eskortą sił ONZ. Solidarność z prezydentem Gbagbo wyraziły tylko władze Angoli i Gambii.
Mimo tego walki zaostrzały się. Nowa fala walk rozpoczęła się wraz z początkiem 2011. W największym mieście na Wybrzeżu Kości Słoniowej - Abidżanie, trwały walki między zwolennikami prezydentów a na prowincji dochodziło do walk między grupami etnicznymi.
Przebieg konfliktu.
Starcia w Abidżanie.
21 lutego 2011 walki w Abidżanie wybuchły na nowo. Zwolennicy Ouattary przeprowadzili atak w którym zginęło 12 osób, w tym 14-letni chłopiec. Kolejnego dnia przeprowadzono zasadzkę na prorządowe siły paramilitarne, zabijając 10-15 funkcjonariuszy. 24 lutego w Abidżanie wybuchła nowa fala starć. Miasto było kontrolowane formalnie przez siły Gbagbo. Siły Gbagbo zaatakowały 1 marca biuro ONZ w Abidżanie. Doszło tam do krwawych walk między zwolennikami obu prezydentów. W dniach 2-3 marca zginęło 26 osób, w tym sześć kobiet które demonstrowały swoje niezadowolenie z postawy Gbagbo. Ponad 300 tys. osób uciekło z Abidżanu.
Na ulicach Abidżanu w marcu 2011 panował niepokój. Bojownicy Gbagbo atakowali politycznych przeciwników, mordując ich lub zaciągając na tortury. W mieście znajdowało się 10 tysięcy żołnierzy ONZ, którzy nie mając pozwolenia na użycie broni nie byli w stanie skutecznie interweniować. 8 marca, w Dzień Kobiet demonstranci ponownie wyszli na ulice Abidżanu. W zamieszkach uczestniczyły także kobiety. Wojsko krwawo stłumiło demonstracje, mordując cztery osoby. Kolejna seria walk w Abidżanie rozegrała się 14 marca. Między 21, a 26 marca w Abidżanie śmierć poniosły 52 osoby.
Ofensywa Nowych Sił.
24 lutego 2011 w mieście Téapleu w regionie Moyen-Cavally na zachodzie kraju przy granicy z Liberią miało miejsce pierwsze od wojny domowej z lat 2002-2007 przekroczenie wyznaczonej wówczas linii demarkacyjnej i tym samym zerwanie rozejmu. Byli rebelianci z Nowych Sił, popierający prezydenta Alassane Ouattarę, wszczęli walkę przeciwko żołnierzom wiernym prezydentowi Laurentowi Gbagbo. 25 lutego siły Ouattary po całonocnych walkach zdobyli kontrolę nad leżącym na zachodzie miastem Zouan-Hounien.Nowe Siły po ciężkich walkach przejęły kontrolę 6 marca nad miastem Téapleu, leżącym przy granicy z Liberią, natomiast 12 marca zajęły miasto Doke.
28 marca Nowe Siły ponowiły ofensywę. Tego dnia rozpoczęła się bitwa o Duékoué, którą zdobyli lojaliści Ouattary. W dniach 27-29 marca doszło do masakry cywilów w mieście Duékoué. W czasie walk zginęło co najmniej 1000 osób. Na ciałach zabitych były widoczne ślady kul i rany szarpane po uderzeniach maczet. Nie jest jasne kto stoi za masakrą. Według Międzynarodowego Czerwonego Krzyża obie strony mordowały cywilów, ponadto gdy armia Ouattary weszła do miasto mogło dojść do walk etnicznych grupy Guere popierającą Laurenta Gbagbo z grupą Mandinka popierającą prezydenta Ouattarę. Ocaleni z masakry oskarżali siły Ouattary. Według nich, czystki rozpoczęły się kiedy wojsko weszło do dzielnicy kontrolowanej przez zwolenników Gbagbo. Winę za masakrę organizacje międzynarodowe oskarżają obie strony. Rząd prezydenta Ouattary, oskarżył ONZ, że ich siły nie zapobiegły krwawej łaźni. 30 marca wojsko Ouattary zajęło stolice kraju Jamusukro i miasto portowe San Pédro. Tuż przed wkroczeniem wojska, zwolennicy Gbagbo uciekli z miasta. Ci którzy pozostali stawili niewielki opór, a niektórzy przyłączyli się do armii Ouattary.
Bitwa o Abidżan.
Wieczorem 31 marca Nowe Siły weszły do Abidżanu, gdzie podjęły kolejny szturm. Wprowadzono godzinę policyjną trwającą od 22:00 do 7:00 czasu lokalnego (). Ciężkie walki toczyły się przez cały dzień 1 kwietnia wokół pałacu prezydenckiego rezydencji Gbagbo w dzielnicy Cocody oraz obozu wojskowego. W walkach 1 kwietnia zginęła szwedzka pracownica ONZ. Siły Ouattary przejęły kontrolę nad państwową telewizją, a nad lotniskiem siły ONZ, które prowadziły misję pokojową UNOCI. Na lotnisku chronionym przez francuskich żołnierzy schronienie znalazło 1200 cywilów. 50 tys. żołnierzy, którzy wcześniej walczyli w armii Gbagbo, dezerterowało. W Gwardii Republikańskiej pozostało ok. 2 tys. żołnierzy i uzbrojonych ochotników. Sytuacja w Abidżanie została określona jako dramatyczna. Od początku walk w mieście zginęło ok. 500 osób, a milion musiało opuścić swoje domy.
W trakcie walk w Abidżanie rannych zostało m.in. czterech żołnierzy ONZ, do których z granatnika przeciwpancernego strzelali zwolennicy Gbagbo. 31 marca gen. Phelippe Mangou główny dowódca armii Gbagbo, wypowiedział uzurpatorowi posłuszeństwo i poprosił o azyl w RPA. 2 kwietnia ciężkie walki artyleryjskie kontynuowano pod pałacem prezydenckim, kwatery telewizji państwowej oraz obozu wojskowego. Państwowa telewizja RTI została odbita przez siły Gbagbo. Po tym jeden z żołnierzy odczytał oświadczenie, wzywające do mobilizacji wojsk do ochrony instytucji państwowych. Ponadto wojsko Gbagbo rekrutowało i uzbrajało młodych mężczyzn.
4 kwietnia 2011 wojska ONZ rozpoczęły ostrzał z powietrza celów wojskowych opanowanych przez wojska Gbagbo. Działanie to opierały na swoim mandacie, który zakładał ochronę cywilów oraz dopuszczał samoobronę. Wojska ONZ wsparły również wojska francuskie. Śmigłowce ONZ Mi-24 były pilotowane przez ukraińskich lotników. Ataki sił Narodów Zjednoczonych zostały skrytykowane i uznane za nielegalne przez siły Gbagbo. Tego dnia do wojska Gbagbo powrócił gen. Phelippe Mangou.
Rano 5 kwietnia siły Ouattary oblegały pałac prezydencki w Abidżanie. Po tym gen. Philippe Mangou wezwał do zawieszenia broni. 6 kwietnia po wezwaniu do ustanowienia rozejmu walki w Abidżanie ustały. Laurent Gbagbo zaczął negocjować warunki swojego ustąpienia. Blok ECOWAS obiecał zapewnienie bezpieczeństwa dla Gbagbo jeżeli ten przekaże władzę rywalowi. Jednak siły Ouattary po niepowodzeniu negocjacji zajęły rezydencję Gbagbo. Rano 7 kwietnia francuskie siły zniszczyły kilka pojazdów opancerzonych należących do lojalistów Gbagbo.
7 kwietnia podano, że ciała 40 osób znaleziono w mieście Blolequin. Sprawcami masakry byli najemnicy z Liberii, który oszczędził Guere po oddzieleniu ich od innych grup. Z kolei w Guiglo znaleziono ciała 60 osób, w tym wielu mieszkańców Afryki Zachodniej. 8 kwietnia siły Ouattary oblegały nadal pałac prezydencki czekając aż sam Laurent Gbagbo się podda. Blokada została ustanowiona na całym obwodzie do dzielnic mieszkalnych. Tymczasem siły Gbagbo wznowiły walki w Abidżanie zdobywając dzielnice Plateau i Cocody. W walkach użyto czołgów i granatników przeciwpancernych. 9 kwietnia siły Gbagbo ostrzelały Golf Hotel, gdzie znajdował się Ouattara. Napastnicy użyli zarówno karabinów snajperskich jak i moździerzy. Siły ONZ strzegące hotelu odpowiedziały ogniem. 10 kwietnia wieczorem helikoptery ONZ i francuskie dokonały nalotu na rezydencję Gbagbo w Abidżanie. Kilka budynków zostało zniszczonych.
11 kwietnia 2011 Laurent Gbagbo został ostatecznie pojmany i aresztowany przez siły Ouattary przy wsparciu wojsk ONZ (UNOCI) i francuskich (LICORNE). Uzurpator od początku kwietnia ukrywał się w bunkrze pod swoją rezydencją. Gbagbo poddał się bez stawiania oporu, kiedy 30 francuskich czołgów szturmowało jego rezydencję.
Następstwa.
Premier w rządzie Ouattary Guillaume Soro powiedział, że zatrzymanie Gbagbo zakończyło koszmar mieszkańców kraju. Wieczorem 11 kwietnia Alassane Ouattara w państwowej telewizji zapowiedział, że postawi przed sądem Laurenta Gbagbo. Wykluczył jednak postawienie jego przed Międzynarodowym Trybunałem Karnym, zapowiadając jedynie śledztwo w kraju. W tym celu zapowiedział powołanie Komisji Prawdy i Pojednania, która zajmie się nadużyciami obu stron podczas wojny domowej. Ponadto prezydent zaapelował do narodu o spokój.
12 kwietnia żołnierze, którzy walczyli po stronie Gbagbo zaprzysięgli wierność Alassanowi Ouattarze.
21 kwietnia przeprowadzono w Abidżanie operację rozbrajania uzbrojonych bojówkarzy, wcześniej lojalistów Gbagbo. 22 kwietnia Alassane Ouattara zarządził powrót do koszar wszystkich żołnierzy.
5 maja po pięciu miesiącach kryzysu politycznego, Alassana Ouattara został ogłoszony przez Radę Konstytucyjną prezydentem Republiki Wybrzeża Kości Słoniowej.
Po zakończeniu wojny domowej do połowy maja, siły które były lojalne Gbagbo nadal dopuszczały się przemocy. Po tym jak lojaliści Gbagbo wyszli 4 maja z Abidżanu skierowali się na zachód na granicę z Liberią. Po drodze atakowali cywili, mordując 220 osób, a 17 osób zostało rannych. Zabito też ponad 30 najemników Gbagbo.
21 maja Alassane Ouattara został zaprzysiężony na prezydenta Wybrzeża Kości Słoniowej w stolicy kraju Jamusukro i nastąpiła inauguracja prezydentury.
30 listopada Laurent Gbagbo został przewieziony do Holandii. Tam Międzynarodowy Trybunał Karny w Hadze postawił mu cztery zarzuty zbrodni przeciw ludzkości.
Kwestia najemników.
Generał Gueu Michel, dowódca sił Ouattary w zachodnim Wybrzeżu Kości Słoniowej, powiedział, że najemnicy z Liberii walczyli po stronie Laurenta Gbagbo. Przedstawiciele Liberii i ONZ przyznali, że najemnicy walczą w Wybrzeżu Kości Słoniowej, aby pomóc Gbagbo pozostać przy władzy. Harrison S. Karnwea Sr, minister spraw wewnętrznych Liberii powiedział jednak, że obie strony konfliktu rekrutowały najemników z Liberii.
7 kwietnia odkryto ciała 100 osób zamordowanych na zachodzie kraju. O mord zostali oskarżeni najemnicy z Liberii.
Uchodźcy.
Z powodu nieustannych aktów przemocy co najmniej 112 tys. ludzi uciekło z kraju do sąsiedniej Liberii, a około miliona opuściło swoje domostwa w obawie przed przemocą. Prezydent Liberii Ellen Johnson-Sirleaf przyznała, że exodus cywilów to poważne zagrożenie dla stabilizacji w regionie. Uchodźcy znaleźli schronieni także w Ghanie. Do końca marca zginęły co najmniej 494 osoby (bez ofiar masakry w Duékoué).

</doc>
<doc id="2277352" url="https://pl.wikipedia.org/wiki?curid=2277352" title="Bogdan Markowski">
Bogdan Markowski

Bogdan Markowski (ur. 14 kwietnia 1946 w Rudzie Śląskiej) – polski lekkoatleta, skoczek o tyczce, halowy mistrz Polski.
Startował na halowych mistrzostwach Europy w 1975 w Katowicach, gdzie zajął w finale 4. miejsce.
Był brązowym medalistą mistrzostw Polski w 1967 oraz w 1969, a także halowym mistrzem Polski w 1975. Startował w mistrzostwach Polski przez wiele lat; po raz pierwszy został sklasyfikowany w wąskim finale w 1965, a po raz ostatni w 1981 (w obu konkursach zajął 7. miejsce).
W latach 1967-1975 siedem razy startował w meczach reprezentacji Polski, odnosząc 2 zwycięstwa indywidualne.
Rekord życiowy:
Przez całą karierę był zawodnikiem Górnika Zabrze.

</doc>
<doc id="2277355" url="https://pl.wikipedia.org/wiki?curid=2277355" title="Metronom Eisenbahngesellschaft">
Metronom Eisenbahngesellschaft

metronom Eisenbahngesellschaft mbH – przedsiębiorstwo zajmujące się kolejowymi przewozami pasażerskimi na terenie Niemiec.
Lokomotywami eksploatowanymi przez Metronom są Baureihe 146 i Traxx P160 DE (Baureihe 246).
Spółka posiada również wagony piętrowe.

</doc>
<doc id="2277357" url="https://pl.wikipedia.org/wiki?curid=2277357" title="15 Screwed Years">
15 Screwed Years

15 Screwed Years – pierwsze DVD polskiej grupy muzycznej Acid Drinkers. Materiał został
nakręcony podczas koncertu w Krakowie w 1995 i 1998 roku. DVD zawiera również wywiady z Titusem
i Litzą, teledyski oraz inne dodatki.
DVD.
Koncert 1.
Teatr Buckleina, Kraków, 1998
Koncert 2.
Łęg TV Studio, Kraków, 1995

</doc>
<doc id="2277363" url="https://pl.wikipedia.org/wiki?curid=2277363" title="Niedostosowanie społeczne">
Niedostosowanie społeczne



</doc>
<doc id="2277370" url="https://pl.wikipedia.org/wiki?curid=2277370" title="Kernek">
Kernek

Kernek (ros. Кернек) – średniowieczny gród Bułgarów Kamskich. Znajdował się we południowej lub wschodniej części Bułgarii nadwołżańskiej, na lewym brzegu Wołgi.
Historia.
Osadę założono najprawdopodobniej w X w. Kernek nigdy nie stał się jednak znaczniejszym ośrodkiem administracyjnym państwa bułgarskiego. Jesienią 1223 Bułgarzy Kamscy rozbili pod Kernek armię mongolską. Inną nazwą tego starcia jest bitwa w Zakolu Samary. Do dziś nie udało się jednak ustalić dokładnego położenia grodu. Zakole Samary leży na południe od Bilär, ówczesnej stolicy państwa i jest to przybliżony rejon położenia grodu.
Kernek został zdobyty i zrównany z ziemią podczas jednej z kolejnych ekspedycji mongolskich na Bułgarów Kamskich w roku 1236. Część mieszkańców uciekła zapewne bardziej na północ lub północny wschód. Świadectwem tego jest fakt, że obecnie za potomków dawnych mieszkańców Kerneku uważają się mieszkańcy wsi Stara Sahcha w obwodzie uljanowskim na terenie Nadwołżańskiego Okręgu Federalnego.

</doc>
<doc id="2277379" url="https://pl.wikipedia.org/wiki?curid=2277379" title="Wajnberg">
Wajnberg

Wajnberg:
Zobacz też Weinberg

</doc>
<doc id="2277380" url="https://pl.wikipedia.org/wiki?curid=2277380" title="Jonathan Mostow">
Jonathan Mostow

Jonathan Mostow (ur. 28 listopada 1961 w Woodbridge) – amerykański reżyser, scenarzysta oraz producent filmowy.

</doc>
<doc id="2277381" url="https://pl.wikipedia.org/wiki?curid=2277381" title="Gołuszkowa Góra">
Gołuszkowa Góra

Gołuszkowa Góra (715 m) – góra w Grupie Żurawnicy w Beskidzie Małym
Wznosi się w centralnej części pasma, w jego głównym grzbiecie, pomiędzy Żurawnicą (na zachodzie) a Żmijową (na wschodzie). Z uwagi na usytuowanie i rozległość stanowi centralny element pasma. Jej dość strome i mocno rozczłonkowane, północne stoki, opadają ku dolinie Tarnawki, znacznie bardziej zwarte stoki południowe – ku dolince lokalnego dopływu Stryszawki, natomiast południowo-wschodnie – ku amfiteatralnie zakończonej dolinie potoku Błądzonka.
Północnymi stokami Gołuszkowej Góry, nieco poniżej jej szczytu, biegnie czerwono znakowany szlak turystyczny z Zembrzyc na Groń Jana Pawła II, natomiast stokami wschodnimi a następnie północnymi kopuły szczytowej – zielono znakowany szlak z Suchej Beskidzkiej w masyw Łamanej Skały.
Niegdyś Gołuszkowa Góra była w większości pokryta polami uprawnymi, obecnie coraz więcej z nich zarasta lasem. Nadal jednak z położonych na południowych stokach, dość wysoko pod szczytem, polan rozciągają się rozległe widoki na Beskid Makowski i Beskid Żywiecki z Babią Górą włącznie.

</doc>
<doc id="2277385" url="https://pl.wikipedia.org/wiki?curid=2277385" title="Willer Bordon">
Willer Bordon

Willer Bordon (ur. 16 stycznia 1949 w Muggii, zm. 14 lipca 2015 w Rzymie) – włoski polityk, samorządowiec, wieloletni parlamentarzysta, minister.
Życiorys.
Z zawodu dziennikarz. Zajął się działalnością polityczną, m.in. przez szereg lat pełnił funkcję burmistrza swojej rodzinnej miejscowości.
W 1987 został posłem do Izby Deputowanych X kadencji. Uzyskiwał reelekcję w kolejnych wyborach, w niższej izbie włoskiego parlamentu zasiadał do 2001 (w ramach XI, XII i XIII kadencji). Następnie do 2008 był członkiem Senatu XIV i XV kadencji.
Należał do Włoskiej Partii Komunistycznej, współpracował także ze środowiskiem radykałów. Po rozwiązaniu partii komunistycznej był członkiem Demokratycznej Partii Lewicy. W 1993 z grupą postkomunistów i liberałów organizował Sojusz Demokratyczny. W 1996 został jednym z liderów Unii Demokratycznej. Później działał w partii Włochy Wartości (od 1998), z którą rok później współtworzył partię Demokraci.
W rządzie Romano Prodiego (1996–1998) był podsekretarzem stanu w resorcie kultury. Sprawował urząd ministra robót publicznych w gabinecie Massima D’Alemy (1999–2000) i następnie urząd ministra środowiska w rządzie Giuliana Amato (2000–2001).
W 2002 wraz z Demokratami przystąpił do stronnictwa Margherita. Odszedł z niej w 2007 proteście przeciwko powołaniu Partii Demokratycznej. W tym samym roku stanął na czele nowej partii pod nazwą Unia Demokratyczna na rzecz Konsumentów.

</doc>
<doc id="2277389" url="https://pl.wikipedia.org/wiki?curid=2277389" title="From The Inside">
From The Inside



</doc>
<doc id="2277393" url="https://pl.wikipedia.org/wiki?curid=2277393" title="Danuta Frąckowiak">
Danuta Frąckowiak



</doc>
<doc id="2277394" url="https://pl.wikipedia.org/wiki?curid=2277394" title="SZD-56 Diana">
SZD-56 Diana

SZD-56 Diana – polski, jednomiejscowy szybowiec zawodniczy. Zaprojektowany w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej.
Historia.
Prace konstrukcyjne Diany rozpoczęto w listopadzie 1987 r. pod kierunkiem mgr. inż. Bogumiła Beresia. Sporządzanie dokumentacji prototypu zostało zakończone w lutym 1989 r. Oblatany 29 listopada 1990 r. przez pilota doświadczalnego Jacka Żaka. W badaniach tego szybowca brał też udział pilot doświadczalny Jacek Marszałek. W związku z upadkiem Zakładów Szybowcowych zdołano wyprodukować tylko cztery egzemplarze. Jeden trafił do Wojciecha Kosa z Aeroklubu Bielsko-Bialskiego. Drugi w 2000 został wystawiony przez Aeroklub Polski na sprzedaż. Dwa pozostałe trafiły do USA. Po upadku Zakładów Szybowcowych inż. Bogumił Bereś odkupując od syndyka prawa do produkcji Diany założył własną firmę. Nowo powstała firma zajęła się wdrożeniem do produkcji tego szybowca. 12 stycznia 2005 r. oblatano zmodernizowaną wersję szybowca Diana 2 z całkowicie nowym skrzydłem projektu dr. Krzysztofa Kubryńskiego. Poprawie uległa doskonałość szybowca (do 52 jednostek), doskonałość dla wysokich prędkości, odporność na zanieczyszczenia i opad, większe są zbiorniki balastowe poprawiające osiągi szybowca podczas silnej termiki.
Konstrukcja.
Szybowiec jednomiejscowy, zawodniczy klasy 15-metrowej jest średniopłatem z usterzeniem T podzielonym na ster i statecznik konstrukcji laminatowej (węgiel i kevlar).
Skrzydło dwudzielne profilu NN-27-13 konstrukcji skorupowej w wersji Diana 1. Dla wersji Diana 2 dr Krzysztof Kubryński zaprojektował nowe skrzydło o zmiennym profilu z rodziny KL-002. Konstrukcja skrzydła minimalizuje opór interferencyjny skrzydło-kadłub, w tym celu m.in. skrzydło jest "cieńsze" w miejscu zamocowania niż w dalszej od kadłuba części. Projekt został wykonany przy pomocy symulacji numerycznej. Skrzydło jest (foremnik) produkowane w całości w technologii CNC ze względu na zmienność profilu. W skrzydłach zabudowane zbiorniki balastowe o łącznej pojemności 160 litrów.
Kadłub w kształcie kijanki konstrukcji bezprzekładkowej z limuzyną otwieraną do góry.
Podwozie z chowanym kołem głównym 260x85 (z hamulcem bębnowym) i kółkiem tylnym o średnicy 80 mm.

</doc>
<doc id="2277395" url="https://pl.wikipedia.org/wiki?curid=2277395" title="Julius Hermann Krohl">
Julius Hermann Krohl

Julius Hermann Kröhl (ur. w 1820 w Kłajpedzie, zm. 9 września 1867 w Panamie) – amerykański wynalazca i inżynier niemieckiego pochodzenia.
Pochodził z rodziny kupieckiej. W 1828 przeniósł się wraz z rodziną do Berlina. 29 lipca 1844 przybył do USA na pokładzie statku Fairfield. Wynalazca zaginarki i konstruktor okrętu podwodnego "Sub Marine Explorer".

</doc>
<doc id="2277399" url="https://pl.wikipedia.org/wiki?curid=2277399" title="Radusz (rekonstrukcja grodu)">
Radusz (rekonstrukcja grodu)

Radusz (serb. "Raduš", ) – rekonstrukcja słowiańskiego grodu łużyckiego sprzed 1000 lat.
Położenie.
Gród leży na Łużycach Dolnych w pobliżu wioski Raddusch (dolnołuż. Raduš), w okolicach miasta Vetschau (dolnołuż. Wětošow/Błota) w Brandenburgii, w Niemczech wschodnich.
Historia.
Gród zbudowali ok. IX–X wieku członkowie słowiańskiego plemienia Łużyczan należących do plemion serbskich z grupy Słowian zachodnich zamieszkujących Dolne Łużyce. Była to jedna z 20 osad grodowych przypisywanych Serbołużyczanom przez tzw. Geografa Bawarskiego. Gród odkryto podczas wykopalisk archeologicznych przeprowadzonych w latach 1984 oraz 1989/1990. Rekonstrukcja została zakończona w roku 1990 i stanowi obecnie jedną z atrakcji regionu.

</doc>
<doc id="2277400" url="https://pl.wikipedia.org/wiki?curid=2277400" title="Dorka Gryllus">
Dorka Gryllus

Dorka Gryllus (ur. 26 grudnia 1972 w Budapeszcie) – węgierska aktorka, reżyserka i wokalistka.
Życiorys.
Córka muzyka Dániela Gryllusa. W roku 1998 ukończyła studia na wydziale reżyserii w Akademii Teatralno-Filmowej w Budapeszcie. Po studiach związała się z grupą teatralną Kaposvár, gdzie zadebiutowała w repertuarze klasycznym (Carlo Goldoni, Molier).
Na dużym ekranie zadebiutowała w 1994 niewielką rolą w filmie "Csajok" (reż. Ildikó Szabó). Na swoim koncie ma ponad 30 ról filmowych.
W latach 1990–1994 śpiewała w zespole Zámbó Happy Dead Band, od 2003 występowała z międzynarodowym zespołem ragamuffin z Berlina Rotfront.

</doc>
<doc id="2277404" url="https://pl.wikipedia.org/wiki?curid=2277404" title="Wybory do Parlamentu Europejskiego w Belgii w 1999 roku">
Wybory do Parlamentu Europejskiego w Belgii w 1999 roku

Wybory do Parlamentu Europejskiego V kadencji w Belgii zostały przeprowadzone 13 czerwca 1999. W ich wyniku zostało wybranych 25 deputowanych.

</doc>
<doc id="2277409" url="https://pl.wikipedia.org/wiki?curid=2277409" title="Czapski">
Czapski

Czapski – polski herb hrabiowski, odmiana herbu Leliwa, nadany w zaborze pruskim.
Opis herbu.
W polu błękitnym nad półksiężycem złotym rogami do góry – sześciopromienna gwiazda złota. Nad tarczą w koronie hrabiowskiej na pawim ogonie taki sam półksiężyc i gwiazdy.
Najwcześniejsze wzmianki.
Według Adama Amilkara Kosińskiego herb nadany został w 1804 generałom Mikołajowi i Józefowi braciom Czapskim, przez króla pruskiego Fryderyka Wilhelma III.

</doc>
<doc id="2277411" url="https://pl.wikipedia.org/wiki?curid=2277411" title="Yulián Anchico">
Yulián Anchico

Yulián José Anchico Patiño (ur. 28 maja 1984 w Cúcucie) – kolumbijski piłkarz występujący najczęściej na pozycji prawego lub środkowego pomocnika, obecnie zawodnik Independiente Santa Fe.
Kariera klubowa.
Anchico jest wychowankiem drużyny Deportes Tolima z siedzibą w mieście Ibagué. Do seniorskiego składu drużyny został włączony w 2002 roku. Wkrótce został podstawowym graczem zespołu, zdobywając z nim jesienią 2003 pierwsze w historii klubu mistrzostwo Kolumbii, a także tytuł wicemistrzowski trzy lata później. Wziął także udział w trzech turniejach międzynarodowych – Copa Libertadores 2004 i 2007, a także Copa Sudamericana 2006. Wiosną 2008 przeszedł do innej kolumbijskiej drużyny, Independiente Santa Fe, gdzie od razu wywalczył sobie miejsce w wyjściowym składzie. Stołeczna drużyna nie osiągnęła większych sukcesów w lidze, jednak zdołała zdobyć krajowy puchar w roku 2009 oraz zakwalifikować się do turnieju Copa Libertadores 2010.
Na początku 2011 roku Anchico został wypożyczony do meksykańskiej Pachuki. 9 stycznia, w swoim debiucie w zespole "Tuzos", wpisał się na listę strzelców w meczu z Américą. W barwach Pachuki wystąpił w 15 spotkaniach ligowych, zdobywając 3 gole.
Kariera reprezentacyjna.
Pierwszy mecz w dorosłej reprezentacji Kolumbii Anchico rozegrał w 2005, mając 21 lat. W tym samym roku został powołany przez selekcjonera Reinaldo Ruedę na Złoty Puchar CONCACAF, gdzie "Cafeteros" odpadli po półfinałowej konfrontacji z Panamą. Anchico brał także udział w eliminacjach do Mistrzostw Świata 2010, występując wówczas w trzech meczach kwalifikacyjnych.
W 2011 roku został powołany na Copa América, gdzie jego drużyna odpadła w ćwierćfinale.

</doc>
<doc id="2277412" url="https://pl.wikipedia.org/wiki?curid=2277412" title="Sammuramat">
Sammuramat



</doc>
<doc id="2277414" url="https://pl.wikipedia.org/wiki?curid=2277414" title="Janusz Mulewicz">
Janusz Mulewicz

Janusz Mulewicz (ur. 1936, zm. 17 marca 2011 w Warszawie) – polski aktor, muzyk, kompozytor, popularyzator folkloru warszawskiego.
W 1961 r., ukończył warszawską Państwową Wyższą Szkołę Teatralną uzyskując dyplom aktora dramatycznego. Był wieloletnim liderem Orkiestry z Chmielnej, z którą nagrał liczne płyty, nagrania radiowe i telewizyjne oraz współpracownikiem Kapeli Czerniakowskiej, z oboma tymi formacjami koncertował w ZSRR, NRD, Czechosłowacji a w 2001 r., w Belgii i Niemczech. Współpracował z zespołem Stasiek Wielanek i Kapela Warszawską, a także z Hanką Bielicką (dwukrotnie występował z nią w USA i Kanadzie). 
Zmarł po długiej chorobie. Został pochowany 24 marca 2011 r., na cmentarzu Powązkowskim w Warszawie. W czasie pogrzebu zagrała Orkiestra z Chmielnej. 

</doc>
<doc id="2277419" url="https://pl.wikipedia.org/wiki?curid=2277419" title="Charles Wurtz">
Charles Wurtz



</doc>
<doc id="2277420" url="https://pl.wikipedia.org/wiki?curid=2277420" title="Adolphe Wurtz">
Adolphe Wurtz



</doc>
<doc id="2277421" url="https://pl.wikipedia.org/wiki?curid=2277421" title="Spis powszechny w Polsce 2011">
Spis powszechny w Polsce 2011



</doc>
<doc id="2277422" url="https://pl.wikipedia.org/wiki?curid=2277422" title="Spis ludności w Polsce 2011">
Spis ludności w Polsce 2011



</doc>
<doc id="2277423" url="https://pl.wikipedia.org/wiki?curid=2277423" title="Spis statystyczny w Polsce 2011">
Spis statystyczny w Polsce 2011



</doc>
<doc id="2277424" url="https://pl.wikipedia.org/wiki?curid=2277424" title="Honda CBR 1000RR Fireblade">
Honda CBR 1000RR Fireblade

Honda CBR 1000RR Fireblade – sportowy motocykl Hondy produkowany od 2004 roku będący następcą modelu CBR 954RR Fireblade.
2004 - 2005 (SC57a).
W motocyklu zastosowano większość rozwiązań konstrukcyjnych i stylistycznych z mniejszego motocykla CBR 600RR. Wielką zmianą w stosunku do poprzednika jest wprowadzenie nowego silnika o pojemności 998 cm³, dzięki czemu motocykl mógł na równi konkurować z motocyklami klasy 1000 cm³. Wprowadzono kilka rozwiązań które później zastosowano również w CBR 600RR. Są to m.in. zaciski hamulcowe montowane promieniowo, zawieszenie przednie typu Upside-Down, elektronicznie sterowany amortyzator skrętu, zawór sterujący przepływem spalin, kasetowa skrzynia biegów, alternator z magnesami neodymowymi, pokrywy silnika wykonane z magnezu.
Model 2005 różni się jedynie malowaniem motocykla.
2006 - 2007 (SC57b).
W modelu 2006 wprowadzono głównie zmiany stylistyczne oraz wprowadzono kilka zmian w silniku oraz podwoziu.
Model 2007 różni się jedynie malowaniem motocykla.
2008 - 2011 (SC59).
Model 2008 znacząco przebudowano. Nowa stylistyka nadwozia - w szczególności przednia owiewka - jest najbardziej rozpoznawalną cechą modelu. Nowy układ wydechowy, zwany "underslung" z charakterystyczną krótką końcówką i właściwym tłumikiem umieszczonym pod silnikiem poprawia uzyskanie odpowiedniego rozkładu mas. Nowy, lżejszy i bardziej kompaktowy silnik ma pojemność 999,8 cm³. Moc silnika zwiększono o 8 KM. Wprowadzono sprzęgło antyhoppingowe, redukujące efekt hamowania silnikiem. Rama jest wykonana z czterech odlewów dzięki czemu zmniejszono masę o 2,5 kg. Zastosowano zaciski hamulcowe typu monoblock.
Modele 2009, 2010, 2011 różnią się malowaniem motocykla.
2012.
Na rok 2012 Honda przygotowała nową wersję Fireblade'a, podstawowe zmiany to: nowa przednia owiewka, ulepszony układ wtryskowy, przedni widelec w układzie Big Piston, w tylnym wahaczu zastosowano dwururowy amortyzator Showa, nowe 12 ramienne felgi, zintegrowany spoiler pod lampami oraz wyświetlacz LCD ,zamiast analogowych wskaźników.

</doc>
<doc id="2277426" url="https://pl.wikipedia.org/wiki?curid=2277426" title="X-Factor">
X-Factor



</doc>
<doc id="2277430" url="https://pl.wikipedia.org/wiki?curid=2277430" title="USS Macon (ZRS-5)">
USS Macon (ZRS-5)

USS Macon (ZRS-5) - helowy sterowiec szkieletowy amerykańskiej marynarki wojennej, eksploatowany w latach 1933 - 1935.
Sterowiec o długości 239 metrów, o 6 metrów krótszy od niemieckiego LZ 129 Hindenburg, wraz ze swym siostrzanym sterowcem USS Akron (ZRS-4) był jednym z największych obiektów latających na świecie w tamtym czasie. Jednostki amerykańskie były największymi sterowcami wypełnionymi helem (Hindenburg był napełniony wodorem).
Statek został zbudowany w Goodyear Airdock w Springfield Township w pobliżu Akron, w stanie Ohio przez firmę Goodyear-Zeppelin Corporation przez zespół doświadczonych inżynierów niemieckich pod kierownictwem głównego projektanta Karla Arnsteina. 
11 marca 1933 roku Macon został ochrzony przez Jeanette Whitton Moffett (żonę kontradmirała Williama A. Moffett, szefa Biura Aeronautyki Marynarki Wojennej), nadane imię pochodzi od największego miasta w obwodzie Carla Vinsona, ówczesnego przewodniczącego Izby Reprezentantów w Komisji Spraw Morskich - Macon w stanie Georgia. Miesiąc później odbył się dziewiczy lot, a 23 czerwca 1933 został oficjalnie wprowadzony do służby, pod dowództwem komandora porucznika Algera H. Dresela.
6 lipca 1933 w czasie próbnego lotu z Lakehurst w New Jersey, sterowiec przyjął na pokład pierwszy ze swych dwupłatowców F9C Sparrowhawk. Samoloty te były przechowywane w hangarach wewnątrz kadłuba, skąd były wyprowadzane za pomocą trapezu.
Macon w czasie swej kariery miał więcej osiągnięć, niż siostrzany statek Akron. Dowódcy Macona rozwijali doktrynę i techniki zwiadowcze samolotów sterowca, jako statku powietrznego pozostającego poza zasięgiem obserwacji sił przeciwnika w ćwiczebnych manewrach floty.
12 lutego 1935 roku, podczas powrotu z manewrów floty do Sunnyvale w Kalifornii, Macon napotkał sztorm w pobliżu Point Sur w Kalifornii. Podczas burzy uszkodzeniom strukturalnym uległ jeden z pierścieni szkieletu, podtrzymujący jeden z płatów ogona, który się następnie oderwał. Fragmenty płata przebiły komory gazowe, powodując wyciek helu. Ubytki gazu doprowadziły do osadzenia sterowca w oceanie, doprowadzając do jego zatonięcia w okolicach Monterey Bay. Podczas tej katastrofy zginęło dwóch spośród 76 członków załogi. Pozostali uratowali się m.in. dzięki kamizelkom ratowniczym, wprowadzonym po katastrofie Akrona.

</doc>
<doc id="2277432" url="https://pl.wikipedia.org/wiki?curid=2277432" title="Gołuchowski (herb szlachecki)">
Gołuchowski (herb szlachecki)

Gołuchowski – polski herb hrabiowski, odmiana herbu Leliwa, nadany w zaborze austriackim.
Opis herbu.
Opis stworzony zgodnie z klasycznymi regułami blazonowania:
"Na tarczy ściętej, w polu górnym złotym – orzeł dwugłowy czarny o językach czerwonych, z mieczem i berłem złotym w szponie prawym, z jabłkiem złotym w szponie lewym; nad głowami korona cesarska czerwona z kabłąkiem złotym; na piersi cyfra cesarska "I(osepho) II"; w polu dolnym, błękitnym, półksiężyc złoty, nad którym takaż gwiazda. Nad tarczą korona hrabiowska, nad którą hełm w koronie z klejnotem: ogon pawi z półksiężycem i gwiazdą jak na tarczy. Labry z prawej strony czarne, z lewej błękitne – podbite złotem."
Najwcześniejsze wzmianki.
Herb nadany został 17 czerwca 1783 Józefowi Wincentemu Gołuchowskiemu z predykatem "hoch- und wohlgeboren" ("wysoko urodzony i wielmożny") przez cesarza Józefa II Habsburga. Obdarowany był posłem sandeckim i podczaszym chełmskim. Podstawą nadania było stwierdzone pochodzenie szlacheckie oraz dygnitarze powiatowi wśród przodków.
Herbowni.
Jedna rodzina herbownych:
graf von Gołuchowski.

</doc>
<doc id="2277434" url="https://pl.wikipedia.org/wiki?curid=2277434" title="Jacek Michał Szpak">
Jacek Michał Szpak

Jacek Michał Szpak (ur. 3 lipca 1959 w Dynowie) – polski rzeźbiarz, malarz i ceramik. Współzałożyciel Związku Artystów Pedagogów Ceramików i Rzeźbiarzy.
Prezydent Okręgu Mazowieckiego Związku Polskich Artystów Rzeźbiarzy w Warszawie. Komisarz i kurator wielu plenerów w kraju i za granicą.
Uczestnik sympozjów i seminariów naukowych we Francji, Włoszech, Wielkiej Brytanii, Grecji, Niemczech oraz Hiszpanii.
Życiorys.
Absolwent Państwowego Liceum Sztuk Plastycznych im. St. Wyspiańskiego w Jarosławiu – specjalność Wystawiennictwo, 2-letniego Studium Fotografii i Filmu, Wydziału Sztuk Pięknych UMCS w Lublinie, Akademii Sztuk Pięknych im. J. Matejki w Krakowie, Wydziału Zarządzania Uniwersytetu Warszawskiego.
Pracuje jako nauczyciel w szkolnictwie artystycznym od 1987 r. – Studium Nauczycielskie, Politechnika Radomska. Obecnie Zespół Szkół Plastycznych im. J. Brandta i J. Malczewskiego w Radomiu.

</doc>
<doc id="2277439" url="https://pl.wikipedia.org/wiki?curid=2277439" title="Joseph Starlinger">
Joseph Starlinger



</doc>
<doc id="2277440" url="https://pl.wikipedia.org/wiki?curid=2277440" title="Władcy Dalriady">
Władcy Dalriady

Lista królów Dalriady, królestwa celtyckiego (szkockiego) rozciągającego się na wybrzeżach Irlandii i dzisiejszej Szkocji. Większość władców Daliady, Alby i Szkocji swój rodowód wywodziła od wspólnego protoplasty Fergusa Mór mac Eirc. Jeszcze w XVI wieku Jakub I Stuart uważał się za potomka Fergusa.
Pierwsze wzmianki dotyczące władców Dalriady pochodzą z Kroniki Irlandzkiej gdzie zawarte zostały informacje o śmierci Comgalla (538-545r.) oraz Gabrána (558-560r.). Ostatnim potwierdzony królem tego państwa był Fergus McEchdach.
Dokładne informacje często są nieznane w odniesieniu do tego państwa, z powodu braku źródeł, oraz częstego mylenia przez średniowiecznych autorów Dalriady z Dalaradią w Irlandii.

</doc>
<doc id="2277444" url="https://pl.wikipedia.org/wiki?curid=2277444" title="Przejście graniczne Opawa-Malé Hoštice (kolejowe)">
Przejście graniczne Opawa-Malé Hoštice (kolejowe)

Przejście graniczne Opawa-Malé Hoštice – zlikwidowane kolejowe przejście graniczne położone pomiędzy Opawą (wówczas niemieckim "Troppau"), a Malymi Hošticami (niem. "Klein Hoschütz"; dziś część Opawy). Istniało od powstania linii z Raciborza do Opawy w 1895 roku jako przejście graniczne Cesarstwa Niemieckiego i Austro-Węgier. Granica przebiegała na rzece Opawie. Przejście przestało istnieć w 1920 roku, kiedy w granicach powstałej w 1918 roku Czechosłowacji znalazł się kraik hulczyński, co spowodowało przesunięcie granicy na północ i powstanie kolejowego przejścia granicznego Krzanowice-Chuchelná.

</doc>
<doc id="2277448" url="https://pl.wikipedia.org/wiki?curid=2277448" title="FSO Polonez 2000 Rally">
FSO Polonez 2000 Rally

FSO Polonez 2000 Rally – polski samochód rajdowy produkowany przez Fabrykę Samochodów Osobowych oraz Ośrodek Badawczo-Rozwojowy Samochodów Osobowych w Warszawie. Powstał w 1978 zaraz po premierze seryjnego Poloneza. Startował na licznych imprezach ale dopiero 1 stycznia 1979 roku otrzymał homologację do Grupy IV.
FSO Polonez 2000 Grupy IV.
Historia rajdowego Poloneza rozpoczyna się w 1978. Startował on na imprezach sportowych jako auto pokazowe, dopiero 1 stycznia 1979 roku dostał homologację do Grupy IV.
Nadwozie zostało odchudzone, wewnątrz znajdowała się klatka bezpieczeństwa spełniające minimum homologacyjne. Samochód z zewnątrz wyglądał następująco: nie miał listew bocznych, poszycie było w pełni metalowe, maska została pozbawiona wszystkich wzmocnień. Stosowano osłony antykorozyjne zamiast poszerzeń, samochód posiadał felgi i lusterka chromowane Cromodora. Samochód posiadał lakier biały z czerwonym pasem na boku. Z przodu był zamocowany zestaw baterii firmy Cibie. Samochód posiadał zderzaki bayfleksowe z wyciętymi otworami dla zmniejszenia masy pojazdu. Przy przednim zderzaku zamontowano chlapacze po obu stronach aby woda nie przelewała się przez maskę. W środku pojazdu została zamontowana odchudzona deska rozdzielcza z seryjnego Poloneza, która posiadała dodatkowe wskaźniki i całe rajdowe wyposażenie. W pojeździe zastosowano dwa liczniki Halda Twinmaster oraz radiotelefon firmy Unitra.
Samochód posiadał system bezpieczeństwa z którego należy wymienić centralny wyłącznik prądu oraz system gaśniczy na trzech gaśnicach halonowych. Pojazd miał zbiornik paliwa o pojemności 72 litrów.
Samochód jeździł na zmodyfikowanym silniku 2.0 DOHC który posiadał cztery gaźniki marki Weber po jeden na każdy cylinder lub wtrysk mechaniczny. Osiągał moc 170/185 KM. Zastosowano sprzęgło metalowe, kłową skrzynię biegów marki Colotti w pięciu wersjach przełożeń, tylny most ze szperą także tej marki. Zawieszenie było na uniballach, amortyzatory marki Bilstein. Tylny most był wzmocniony drążkiem Panharda. Samochód posiadał układ hamulcowy z Porsche 911 RS z tarczami wentylowanymi 254 mm.
Walter Wolf Racing.
Samochód po otrzymaniu homologacji do grupy IV zostaje oficjalnie sponosorowany przez Walter Wolf Racing i startuje w kolorze ciemnogranatowym z czerwonym pasem na boku karoserii. Polonez w barwach Walter Wolf Racing startował na drogach szutrowych w felgach produkcji Cromodora a na rajdach asfaltowych w felgach marki ATS. Jeden egzemplarz Poloneza Walter Wolf Racing został eksportowany do Kanady.
FSO Polonez 2000 Grupy II.
1 kwietnia 1980 Polonez otrzymał homologację do grupy II. Z samochodu znikają malowania Walter Wolf Racing na rzecz malowań narodowych, białe nadwozie i czerwony pas na boku karoserii. W samochodzie zostają stosowane tylko silniki na gaźniku. Felgi z Cromodora zmieniają się na felgi marki ATS z kutego magnezu, pojazd otrzymuje laminatowe klapy, błotniki i poszycia drzwi. W samochodzie zamontowano laminatowe poszerzenia, deskę rozdzielczą marki VDO, lusterka firmy Vitaloni. Reflektory Cibie zamontowane w zwykłej konfiguracji lub w jednej linii pod zderzakiem.
Tym samochodem załoga Maciej Stawowiak i Ryszard Żyszkowski zdobywa punkty w klasyfikacji generalnej WRC podczas rajdu Portugalii w 1980 roku.
FSO Polonez 2000 Grupy B.
1 kwietnia 1984 Polonez otrzymał homologację do grupy B. W samochodzie tym stosowano gaźniki, wtrysk mechaniczny i wtrysk elektroniczny. Zastosowano szyby boczne z poliwęglanu, małe stalowe zderzaki z seryjnego Poloneza C. Zamontowano przednie spoilery z kierownicami strug powietrza, które kierowały powietrze na wycięte wloty pod zderzakiem w celu chłodzenia hamulców. Z Poloneza zdemontowano chromowane dodatki i gumową lotkę sprzed przedniej maski. Polonez ten posiadał moc około 210 koni mechanicznych.
Zastosowano żółty lakier z ciemnoniebieskimi czworobokami i pasami czyli malowanie FSO Sport.
Na początku lat 90 FSO Sport i OBRSO wycofało się ze startów w rajdach samochodowych. Wszystkie egzemplarze zostały rozebrane i sprzedane na części. Dziś można spotkać tylko repliki rajdowych Polonezów.
Dane techniczne.
Nadwozie.
Typ - pięciodrzwiowe hatchback

</doc>
<doc id="2277454" url="https://pl.wikipedia.org/wiki?curid=2277454" title="Jurkiewicz">
Jurkiewicz

Jurkiewicz:

</doc>
<doc id="2277456" url="https://pl.wikipedia.org/wiki?curid=2277456" title="Anna Jedynak">
Anna Jedynak

Anna Dorota Jedynak – polska filozofka, zajmująca się filozofią języka, logiką oraz rolą poznawczą języka, profesor nauk humanistycznych.
Życiorys.
Jest absolwentką Uniwersytetu Warszawskiego (1978). Doktoryzowała się w 1983 na podstawie rozprawy zatytułowanej "Konwencjonalizm Ajdukiewicza, Poincarégo i Le Roy", której promotorem była profesor Halina Mortimer-Szymczak. Habilitację uzyskała w 1998 na podstawie oceny dorobku naukowego oraz pracy pt. "Empiryzm i znaczenie," której recenzentami byli Jacek Jadacki, Adam Nowaczyk i Michał Tempczyk. Tytuł naukowy profesora nauk humanistycznych został jej nadany na mocy postanowienia prezydenta RP z 12 stycznia 2012.
Wykłada w Zakładzie Logiki Filozoficznej na Wydziale Filozofii Uniwersytetu Warszawskiego na stanowisku profesora. Pracowała również w Szkole Wyższej Psychologii Społecznej w Warszawie.
Jest sekretarzem Rady Naukowej Collegium Invisibile.

</doc>
<doc id="2277459" url="https://pl.wikipedia.org/wiki?curid=2277459" title="Amandil">
Amandil



</doc>
<doc id="2277460" url="https://pl.wikipedia.org/wiki?curid=2277460" title="Eärendur (książę Andúnië)">
Eärendur (książę Andúnië)



</doc>
<doc id="2277461" url="https://pl.wikipedia.org/wiki?curid=2277461" title="Númendil">
Númendil



</doc>
<doc id="2277462" url="https://pl.wikipedia.org/wiki?curid=2277462" title="Valandil (książę Andúnië)">
Valandil (książę Andúnië)



</doc>
<doc id="2277463" url="https://pl.wikipedia.org/wiki?curid=2277463" title="Mons Ivar Mjelde">
Mons Ivar Mjelde

Mons Ivar Mjelde (ur. 17 listopada 1967 w Osterøy) – piłkarz norweski grający na pozycji napastnika. W reprezentacji Norwegii rozegrał 3 mecze i strzelił 2 gole.
Kariera klubowa.
Karierę piłkarską Mjelde rozpoczął w klubie SK Brann. W 1989 roku awansował do kadry pierwszej drużyny i wówczas zadebiutował w niej w rozgrywkach pierwszej ligi norweskiej. W Brann grał także w 1990 roku, a w 1991 roku odszedł do Bryne FK, grającego w drugiej lidze norweskiej.
Po roku gry w Bryne Mjelde przeszedł do Lillestrøm SK. W 1992 roku wystąpił w przegranym przez Lillestrøm 2:3 finale Pucharu Norwegii. W 1993 roku ze strzelonymi 19 golami został królem strzelców norweskiej ligi. Z kolei w 1994 roku wywalczył z Lillestrøm wicemistrzostwo kraju.
W 1994 roku Mjelde odszedł do Austrii Wiedeń. W Austrii grał przez półtora roku i tworzył atak z takimi zawodnikami jak Andreas Ogris i Peter Pacult. W austriackiej Bundeslidze strzelił 29 goli w 53 meczach.
W 1996 roku Mjelde wrócił do Norwegii, do SK Brann. W tamtym roku otrzymał Nagrodę Kniksena dla najlepszego napastnika rozgrywek ligowych. W 2000 roku wywalczył z Brann wicemistrzostwo Norwegii. W 2001 roku przeszedł do Sogndal IL, w którym po sezonie gry zakończył karierę.
Kariera reprezentacyjna.
W reprezentacji Norwegii Mjelde zadebiutował 11 sierpnia 1993 roku w wygranym 7:0 towarzyskim spotkaniu z Wyspami Owczymi, w którym zdobył 2 gole. W kadrze narodowej od 1993 do 1995 rozegrał 3 mecze i strzelił 2 gole.
Kariera trenerska.
Po zakończeniu kariery piłkarskiej Mjelde został trenerem. W 2003 roku został mianowany pierwszym szkoleniowcem SK Brann. W 2004 roku doprowadził ten klub do zdobycia Pucharu Norwegii. Z kolei w 2007 roku wywalczył z Brann mistrzostwo kraju. Został też wybrany Trenerem Roku. W 2008 roku odszedł z Brann, a w 2009 został zatrudniony w Bryne FK, w którym pracował przez rok.

</doc>
<doc id="2277474" url="https://pl.wikipedia.org/wiki?curid=2277474" title="Józef Palka">
Józef Palka

Józef Palka (ur. 12 września 1935 w Krasowach, zm. 26 marca 2011 w Katowicach) — ksiądz katolicki, proboszcz parafii Najświętszego Serca Pana Jezusa w Piaśnikach, dzielnicy Świętochłowic.
Urodził w Krasowach jako syn Ludwika i Marty z domu Blaut. W kościele parafialnym w Krasowach przyjął: chrzest - 15 września 1935, I komunię świętą – 14 lipca 1946 i bierzmowanie - 1 października 1950. W swojej rodzinnej miejscowości uczęszczał do Szkoły Podstawowej (od 1942 do niemieckiej, w latach 1945-1950 do polskiej). Następnie uczył się w Liceum Ogólnokształcącym w Mysłowicach. Od 1948 był członkiem Krucjaty Eucharystycznej.
Po zdaniu w 1954 egzaminu dojrzałości został przyjęty do Śląskiego Seminarium Duchownego w Krakowie. Święceń diakonatu udzielił mu 10 kwietnia 1960 w kaplicy seminaryjnej w Krakowie biskup Herbert Bednorz. Z rąk tego samego biskupa przyjął w katedrze w Katowicach święcenia prezbiteratu, dnia 26 czerwca 1960.
Posługę duszpasterską pełnił jako wikariusz w parafiach: Matki Bożej Nieustającej Pomocy w Szopienicach (1960-1965), Chrystusa Króla w Golejowie (1965-1968), Narodzenia NMP w Kończycach Małych (1968-1970), św. Wawrzyńca w Wirku (1970-1974) i św. Katarzyny w Jastrzębiu Górnym.
W 1977 rozpoczął służbę kapłańską w parafii Najświętszego Serca Pana Jezusa w Świętochłowicach – Piaśnikach, najpierw jako wikariusz ekonom, a już po czterech miesiącach jako proboszcz. Cennym pomnikiem jego 25-letniej pracy w tej parafii jest nowo wybudowany kościół i probostwo.
W 2002 przeszedł na emeryturę i zamieszkał w Piaśnikach. W tym samym też roku otrzymał Sokoli Laur im. Augustyna Świdra. Był członkiem zarządu i kapelanem klubu piłkarskiego Śląsk Świętochłowice. Ostatnie miesiące życia, ze względu na pogarszający się stan zdrowia, spędził w Domu Świętego Józefa w Katowicach. Zmarł 26 marca 2011 w szpitalu w Katowicach. Pochowany został na cmentarzu w Piaśnikach.

</doc>
<doc id="2277478" url="https://pl.wikipedia.org/wiki?curid=2277478" title="Janusz Majcher">
Janusz Majcher

Janusz Wojciech Majcher (ur. 7 stycznia 1951 w Zakopanem) – polski samorządowiec i przedsiębiorca, od 2006 do 2014 burmistrz Zakopanego.
Życiorys.
Z wykształcenia inżynier, ukończył studia na Wydziale Mechanicznym Energetycznym Politechniki Śląskiej. Pracował jako asystent w Instytucie Energetyki Gazowej PŚ, w drugiej połowie lat 70. został naczelnikiem wydziału w katowickiej Dyrekcji Okręgowej Dróg Publicznych. Później powrócił do Zakopanego, był dyrektorem handlowym w przedsiębiorstwie państwowym, następnie zajął się prowadzeniem własnej działalności gospodarczej. Współtworzył lokalne organizacje gospodarcze (m.in. oddział Krakowskiej Kongregacji Kupieckiej i Tatrzańską Izbę Gospodarczą). Działał jednocześnie w samorządzie miejskim jako radny i wiceprzewodniczący rady miejskiej.
Był członkiem Unii Wolności, zasiadał w ostatnich władzach krajowych tej partii. Później pozostał bezpartyjny. W drugiej turze wyborów w 2006 został wybrany na urząd burmistrza Zakopanego z ramienia lokalnego komitetu wyborczego Twoje Zakopane, pokonując dotychczas zajmującego to stanowisko Piotra Bąka. W 2010 z powodzeniem ubiegał się o reelekcję jako kandydat ugrupowania Twoje Zakopane z poparciem Platformy Obywatelskiej. W 2014 nie został wybrany na kolejną kadencję.

</doc>
<doc id="2277482" url="https://pl.wikipedia.org/wiki?curid=2277482" title="Czyste niebo">
Czyste niebo

Czyste niebo (org. "Чистое небо") – radziecki melodramat z 1961 roku w reż. Grigorija Czuchraja.
Fabuła.
Sasza, młodziutka studentka, na zabawie sylwestrowej poznaje starszego od niej, przystojnego lotnika Aleksieja w którym zakochuje się od pierwszego wejrzenia. Aleksiej nie zwraca jednak na nią żadnej uwagi. Wybucha wojna. Sasza rozpoczyna pracę w fabryce. Pewnego dnia, przypadkowo, podczas nalotu spotyka w schronie Aleksieja, który jest teraz pilotem frontowym. On nawet jej nie zauważa, jednak Saszy udaje się podsłuchać numer telefonu do jednostki w której służy Aleksiej. Dzwoni do niego i umawia się z nim. Ponieważ lotnik ma akurat cztery dni urlopu i nie zna nikogo w mieście, przystaje na propozycję spotkań z Saszą. Są to dla niej cztery wspaniałe dni z ukochanym. Wkrótce spotyka go jeszcze raz, jako bohatera, który staranował wrogą maszynę. Niedługo potem dowiaduje się, że jej ukochany poległ w walce. Efektem ich ostatniego spotkania jest jak się wkrótce okazuje syn Jegor. Sasza nie wierzy jednak w śmierć ukochanego i czeka na jego powrót, odrzucając oświadczyny Pietii – starego przyjaciela (również lotnika). Jej nadzieje się spełniają – kończy się wojna i pewnego dnia, Aleksiej z oszpeconą twarzą staje u progu jej mieszkania. Nie zginął, ale został ranny i trafił do niemieckiej niewoli. W ZSRR okresu stalinizmu jest jednak jako były jeniec „wrogiem ludu” i zdrajcą. Ze względu na Saszę – wtedy już przodownicę pracy – nie zostaje uwięziony, jednak nie może znaleźć żadnej dobrej pracy, odmawia się mu powrotu w szeregi partii, a przede wszystkim nie może już latać. Zaczyna pić i coraz bardziej się staczać. Jednak Sasza cały czas jest przy nim i wierzy w niego, podtrzymuje go na duchu.
Umiera Stalin i nadchodzi odwilż. W ostatniej scenie filmu Aleksiej znowu jest pilotem i oblatuje nowoczesny samolot, a zatroskana Sasza z niepokojem patrzy w niebo, obserwując niebezpieczny lot.

</doc>
<doc id="2277484" url="https://pl.wikipedia.org/wiki?curid=2277484" title="Richard Marquand">
Richard Marquand

Richard Alfred Marquand (ur. 22 września 1937 w Cardiff, zm. 4 września 1987 w Tunbridge Wells) – brytyjski reżyser filmowy.
Kariera.
Zasłynął głównie jako reżyser zrealizowanej w 1983 legendarnego cyklu "Gwiezdne wojny" (wystąpił w niej również w roli cameo). Dwa lata później nakręcił uznany thriller pt. "Nóż" (1985; inny tytuł – "Zębate ostrze") z Glenn Close i Jeffem Bridgesem w rolach głównych.
Reżyserską karierę Marquanda przerwała nagła śmierć. Zmarł w 1987 roku w wieku 49 lat w wyniku wylewu krwi do mózgu.
Życie prywatne.
W latach 1960-1970 jego żoną była Josephine Elwyn-Jones. Od 1981 roku do swojej śmierci był związany z Carol Bell. Z obiema żonami miał dwoje dzieci.

</doc>
<doc id="2277486" url="https://pl.wikipedia.org/wiki?curid=2277486" title="Bank Śląski – Banque de Silésie">
Bank Śląski – Banque de Silésie

Bank Śląski – Banque de Silésie SA – bank powstały w 1922 roku jako polsko-francuska spółka z siedzibą w Katowicach przy ul. 3 Maja 9. Kapitał założycielski wynosił 250 milionów marek niemieckich. 50% udziałów wniosła strona polska: grupa banków komercyjnych z Bankiem Handlowym w Warszawie SA na czele oraz rząd reprezentowany przez państwowy Bank Gospodarstwa Krajowego. Kapitał francuski reprezentowały dwie spółki przemysłowe i cztery banki, m.in. Société Générale.
Statutowym celem banku było w szczególności wspieranie handlu i przemysłu na woj. śląskiego oraz rozwój handlu między woj. śląskim a innymi województwami. Bank został zlikwidowany w 1934 roku.

</doc>
<doc id="2277487" url="https://pl.wikipedia.org/wiki?curid=2277487" title="Władysław Jania">
Władysław Jania

Władysław Jania (ur. 8 sierpnia 1913 we wsi Słomka (Mszana Dolna), zm. 22 marca 2008 w Warszawie) − artysta rzeźbiarz, uczeń Xawerego Dunikowskiego, adiunkt Akademii Sztuk Pięknych w Warszawie, autor między innymi pomników Jana Kochanowskiego w Zwoleniu i Sycynie oraz Janusza Korczaka w Warszawie.
Życiorys.
Władysław Jania urodził się w dawnej wsi Słomka (współcześnie część miasta Mszana Dolna). Jego rodzicami byli Szymon i Anna. Po ukończeniu w 1928 roku szkoły powszechnej w Mszanie Dolnej, przez kolejne dwa lata pracował w miejscowej fabryce. W latach 1930−1934 uczył się na Wydziale Rzeźby w Państwowej Szkole Przemysłu Drzewnego w Zakopanem. Powołany do służby wojskowej w 1 Batalionie Mostów Kolejowych w Krakowie, zakończył ją w stopniu kaprala. W 1936 roku rozpoczął studia na Wydziale Rzeźby w Miejskiej Szkole Sztuk Zdobniczych i Malarstwa w Warszawie. Zmobilizowany w sierpniu 1939 roku, wziął udział w walkach podczas kampanii wrześniowej. Dostał się do niewoli niemieckiej, do Mszany Dolnej powrócił pod koniec roku.
Od 1940 roku pracował w miejscowym Urzędzie Gminy, nawiązał kontakt z miejscową placówką Związku Walki Zbrojnej „Mnich”, kierowaną przez porucznika Władysława Szczypka „Lecha”. W konspiracji używał pseudonimu „Czarny”. Z racji pracy w urzędzie pełnił służbę wywiadowczą, przekazując ruchowi oporu pozyskane informacje oraz ułatwiał zdobycie fałszywych dokumentów. Swoje umiejętności plastyczne wykorzystywał także do wykonywania plakatów i ulotek. Zdemobilizowany w styczniu 1945 roku, wyjechał wkrótce do Bożkowa na Dolnym Śląsku, gdzie pracował jako urzędnik Stanu Cywilnego i zastępca burmistrza.
W 1947 roku rozpoczął studia na Wydziale Rzeźby Akademii Sztuk Pięknych w Krakowie. Był uczniem Xawerego Dunikowskiego, brał udział w pracach nad wykonaniem "Pomnika Czynu Powstańczego" na Górze Świętej Anny. Studia ukończył w 1950 roku, wyjechał na stałe do Warszawy. W tym samym czasie ożenił się z Hanną Smoleńską.
Był członkiem .
Do przejścia na emeryturę w 1970 roku był adiunktem na Akademii Sztuk Pięknych. 
Zmarł 22 marca 2008 roku w Warszawie i został pochowany na cmentarzu Wawrzyszewskim. Miał troje dzieci. 
Prace.
Wykonywał rzeźby sakralne (ok. 30) i popiersia osób prywatnych, wchodził w skład zespołu wykonującego wystrój prosektury Akademii Medycznej w Warszawie. Kierował pracami konstrukcyjnymi bądź rekonstrukcyjnymi przy pomnikach: "Warszawskiej Nike", Fryderyka Chopina w Łazienkach, Powstańców Śląskich w Katowicach oraz Mauzoleum Żołnierzy Radzieckich w Warszawie, współpracował przy wykonaniu lub rekonstrukcji między innymi pomników Jazdy Polskiej, Mikołaja Kopernika i Braterstwa Broni w Warszawie, Wyzwolenia w Radomiu, Stanisława Moniuszki w Raciborzu, Adama Moniuszki w Gliwicach, Ludwika Zamenhofa w Białymstoku, Wdzięczności w Ostrowcu Świętokrzyskim.
Mszana Dolna.
Jedną z pierwszych prac Władysława Jani był pomnik ofiar okupacji hitlerowskiej i stalinowskiej (1948) w Mszanie Dolnej.
Pomnik Kazimierza Wielkiego (przed 1996; przy wejściu do magistratu).
Warszawa.
Pomnik Janusza Korczaka.
Inne miasta.
Trzy pomniki Jana Kochanowskiego: na rynku (1961) i przed gimnazjum imienia poety (1981) w Zwoleniu, oraz w Sycynie (1980). W Muzeum Regionalnym w Zwoleniu znajduje się rzeźba jego autorstwa - głowa Jana Kochanowskiego (1980).
Płaskorzeźba Władysława Orkana (fronton I Liceum Ogólnokształcącego), oraz rzeźba w drewnie (1968) w Limanowej.
Popiersie Józefa Piłsudskiego w Bobrownikach.

</doc>
<doc id="2277493" url="https://pl.wikipedia.org/wiki?curid=2277493" title="Operacja Chastise">
Operacja Chastise

Operacja Chastise (dosł. „wychłostać”) – kryptonim akcji zbombardowania w nocy z 16 na 17 maja 1943 roku niemieckich zapór na rzekach w Zagłębiu Ruhry przez 617 Dywizjon Bombowy RAF-u nazywany od tego czasu "Dambusters" (dosł. „Niszczycielami Tam”), który dokonał tego przy użyciu specjalnie w tym celu skonstruowanych „skaczących bomb” wynalezionych i zbudowanych przez brytyjskiego inżyniera Barnesa Wallisa. W wyniku bombardowania zapory na zbiornikach Möhne i Edersee zostały przerwane, powodując katastrofalne zniszczenia w dolinie rzeki Ruhry. Ziemna tama na rzece Sorpe została jedynie nieznacznie uszkodzona.
Tło historyczne.
Na długo przed wybuchem II wojny światowej brytyjskie władze wojskowe uznały uprzemysłowione Zagłębie Ruhry, a szczególnie zapory wodne na jego rzekach, za ważny cel strategiczny, bowiem nie dość, że dostarczały one energii elektrycznej, to były także źródłem wody pitnej w regionie i zapewniały transport w systemie rzek i kanałów. Nad sposobem ewentualnego zniszczenia zapór pracowano od dawna. W grę wchodziły wyłącznie ataki lotnicze z użyciem bomb dużej mocy, jednak Bomber Command w trakcie pierwszych dwóch lat wojny nie było jeszcze w stanie osiągnąć wystarczającej precyzji bombardowań, szczególnie wobec silnej obrony przeciwlotniczej nieprzyjaciela.
Koncepcję ataku newralgicznych elektrowni i zapór wodnych Wallis opracował jeszcze przed II wojną światową. W memorandum do dowództwa RAF zaproponował, aby bombardowanie strategiczne ograniczyć jedynie do tego typu celów. Uważał, że bombardowanie dużych celów przemysłowych jest nieekonomiczne, równie dobre jego zdaniem byłoby pozbawienie fabryk potrzebnego im prądu (poprzez zniszczenie elektrowni) oraz surowców potrzebnych do produkcji (poprzez zniszczenie infrastruktury kolejowej, w szczególności mostów). W późniejszym okresie II wojny światowej Wallis opracował mające służyć tym celom bomby typu Grand Slam i Tallboy.
Przygotowania.
Atak na zapory stał się możliwy do przeprowadzenia z chwilą skonstruowania przez Barnesa Wallisa i jego zespół z zakładów Vickersa bomby przeznaczonej właśnie do tego celu. Początkowo Wallis myślał o zrzuceniu bomby o wadze 10 ton z wysokości 12 000 metrów, co miałoby wywołać efekt „trzęsienia ziemi”. Problem polegał na tym, że alianci nie dysponowali bombowcem, który mógłby wznieść się na taką wysokość z takim ładunkiem. Do zniszczenia zapory wystarczyłaby znacznie mniejsza bomba, ale pod warunkiem, że eksplodowałaby tuż przy ścianie zapory poniżej poziomu wody, tymczasem tamy niemieckich zbiorników chronione były skutecznie sieciami przeciwtorpedowymi.
Wallis opracował więc bombę w kształcie beczki obracającą się z prędkością ponad 500 obr./min, która zrzucona z odpowiednio małej wysokości i przy właściwej szybkości samolotu miała pokonać znaczny dystans, skacząc po powierzchni wody aż do osiągnięcia ściany zapory. Ostatnie obroty winny pozwolić bombie toczyć się po ścianie zapory aż do jej podstawy.
Próby zapoczątkowało wysadzenie gipsowego modelu zapory w zakładach doświadczalnych w Watford pod Londynem, a zakończyło przerwanie istniejącej, ale nie używanej zapory na zbiorniku wodnym Elan w Walii.
Nowa broń Wallisa została zaakceptowana do użytku 26 lutego 1943 roku. Bomba otrzymała nazwę kodową „Upkeep”, zaś termin ataku wyznaczono na maj, kiedy poziom wód w zbiornikach miał być najwyższy, a przerwanie zapór spowodować największe szkody.
Wykonawcy i cele.
Do wykonania zadania wybrano 5. Grupę RAF-u, z której wyłoniony został nowy 617 Dywizjon Bombowy przeznaczony do przeprowadzenia operacji bombowej przeciw zaporom. Nazwano go początkowo Dywizjonem „X”, jako że dowództwo RAF-u nie zdążyło z nadaniem zgodnej z przepisami nazwy.
Dowódca, Wing Commander Guy Gibson, doświadczony pilot (mający ogółem ponad 170 lotów bojowych na bombowcach i nocnych myśliwcach), z rozmysłem wybrał 21 załóg z dywizjonów istniejących w 5. Grupie. Załogi te składały się z personelu RAF-u kilku różnych narodowości, w tym z Royal Australian Air Force (RAAF), Royal Canadian Air Force (RCAF) i Royal New Zealand Air Force (RNZAF). Dywizjon stacjonował w bazie RAF-u w Scampton, około 8 km na północ od miejscowości Lincoln w Lincolnshire.
Jako cele wybrano dwie kluczowe zapory na zbiornikach wodnych położonych powyżej zagłębia Ruhry: Möhne i Sorpe oraz zaporę na rzece Eder, która uchodzi do Wezery, jako cel dodatkowy. Wprawdzie przerwanie dostaw energii z hydroelektrowni miało duże znaczenie, większą wagę przykładano jednak do przerw w zaopatrzeniu w wodę ośrodków przemysłowych, miast oraz kanałów żeglownych. Ponadto po przerwaniu zapór spodziewano się niszczących powodzi.
Samolotami były zmodyfikowane Avro Lancastery Mk III typu B Mark III Special (464 Provisioning). Dla zmniejszenia wagi maszyn usunięto większość ich uzbrojenia, między innymi wieżyczki górnych strzelców. Rozmiary bomb i ich nietypowy kształt wymagały usunięcia drzwi luków bombowych, a bomby musiały być podwieszane i częściowo wystawać z kadłubów samolotów. Były montowane na widłowym zawieszeniu, a przed zrzuceniem wprowadzane w ruch wirowy przez dodatkowe silniki elektryczne montowane pod kadłubem.
Ćwiczenia i organizacja.
Bombardowanie z wysokości 20 m przy szybkości 400 km/h, jak również precyzyjne ustalenie odległości od celu, wymagało doświadczonych załóg, dlatego natychmiast podjęto intensywne ćwiczenia w nocnych lotach na małych wysokościach.
Do tego dochodziły problemy techniczne. Pierwszym było ustalenie momentu, kiedy samolot znajdzie się w odpowiedniej dla zrzucenia bomby odległości od zapory. Zarówno zapora Möhne, jak i Eder miały wieże na obu końcach. Skonstruowano więc specjalne urządzenie celownicze z dwoma ustawionymi pod odpowiednim kątem ramionami, przez które pilot w momencie ataku obserwował cel. Bombę można było zrzucić, gdy obie wieże pokryły się z krańcami ramion.
Drugi problem stanowiło ustalenie wysokości lotu, bowiem używane wówczas wysokościomierze barometryczne nie zapewniały wystarczającej dokładności. Poradzono sobie z tym w ten sposób, że pod nosem i kadłubem maszyny zamontowano reflektory pod takim kątem, że widziane na wodzie strumienie ich świateł zbiegały się z sobą dokładnie podczas lotu na pożądanej wysokości 20 m. Załogi ćwiczyły loty nad zbiornikami wodnymi w Leicestershire, Derbyshire i w pobliżu Dorset.
Bomby dostarczono do dywizjonu 13 maja. O godzinie 18:00 15 maja Gibson i Wallis odbyli odprawę z udziałem czterech oficerów: Henry’ego Maudsleya, H.M. „Dinghy” Younga, zastępcy Gibsona w ataku na Möhne, Johna Hopgooda i Boba Haya. Reszta załóg była odprawiana w serii spotkań następnego dnia; kolejno odprawiano pilotów, nawigatorów i bombardierów.
Dywizjon został podzielony na trzy formacje.
Formacja nr 1 składała się z dziewięciu samolotów w trzech grupach: (według nazwisk pilotów) Gibsona, Hopgooda i H.B. „Micky’ego” Martina (Australijczyka służącego w RAF-ie); Younga, Davida Maltby’ego i Dave’a Shannona (RAAF); Maudsleya, Billa Astella i Lesa Knighta (RAAF). Celem formacji była zapora Möhne; każdy samolot, który nie zrzuciłby bomb, miał następnie atakować zaporę Eder.
Formacja nr 2 składała się z pięciu samolotów pilotowanych przez Joe McCarthy’ego (Amerykanina służącego w RCAF), Vernona Byersa, Boba Barlowa (RAAF), Geoffa Rice’a i Lesa Munro (RNZAF). Celem formacji była zapora Sorpe.
Formacja nr 3 stanowiła mobilną rezerwę, składającą się z samolotów pilotowanych przez Cyrila Andersona, Billa Townsenda, Kena Browna (RCAF), Warnera Ottleya i Lewisa Burpee (RCAF). Formacja ta wystartowała dwie godziny później, z zadaniem bombardowania celów głównych lub zapór o mniejszym znaczeniu w Schwelm, Ennepe i Diemel.
Dwie załogi nie mogły wziąć udziału w nalocie z powodu chorób.
Główna kwatera operacji znajdowała się w Grantham w hrabstwie Lincolnshire. Załogi samolotów miały przekazywać tam (nadawane kodem Morse’a) kluczowe dla nalotu informacje: "Goner", co znaczyło „bomba zrzucona”; "Nigger", „Möhne przerwana” i "Dinghy", „Eder przerwana”.
Nalot.
Samoloty leciały dwiema trasami, starając się omijać znane koncentracje niemieckiej artylerii przeciwlotniczej, a jednocześnie tak zsynchronizować lot, by przekroczyć nieprzyjacielski brzeg w tym samym czasie. Pierwsze samoloty z formacji nr 2, lecące dłuższą, północną trasą, zaczęły startować o godzinie 21:28. Bombowiec McCarthy’ego miał problemy z układem hydraulicznym, więc załoga wystartowała na zapasowej maszynie 20 minut później.
Formacja nr 1 startowała w grupach po trzy samoloty w 10-minutowych odstępach, rozpoczynając o 21:39. Formacja rezerwowa zaczęła startować dopiero o 0:09 17 maja.
Formacja nr 1 weszła nad kontynent pomiędzy wyspami Walcheren i Schouwen, przeleciała nad Holandią, ominęła łukiem bazy lotnicze w Gilze-Rijen i Eindhoven, a następnie stanowiska obronne Zagłębia Ruhry, po czym skręciła na północ, by ominąć Hamm, a w końcu na południe ku dolinie rzeki Möhne. Formacja nr 2 leciała dalej na północ, przekraczając linię brzegową na wysokości Vlieland, przecinając IJsselmeer, by dołączyć do pierwszej trasy w pobliżu Wesel i opuścić ją za Möhne, kierując się ku rzece Sorpe.
Bombowce leciały nisko, na wysokości około 30 m, dla uniknięcia wykrycia przez radar. Sierżant George Chalmers, radiooperator na pokładzie O jak Orange, wyjrzał przez kopułkę astronawigacyjną i zamarł, widząc, że jego pilot prowadzi samolot do celu przecinką leśną poniżej linii szczytów drzew.
Pierwsze straty.
Pierwsze straty atakujący odnotowali zaraz po osiągnięciu brzegów Holandii. Szczególnie nie wiodło się formacji nr 2: samolot Munro stracił radio od wybuchu pocisku przeciwlotniczego i zawrócił nad Ijsselmeer. Z kolei Rice leciał za nisko i uderzył o falę tracąc bombę – pozbawiony swej głównej broni również wrócił do bazy. Lancastery Barlowa i Byersa wleciały nad kontynent w okolicach wyspy Texel. Bombowiec Byersa został zestrzelony niemal natychmiast i rozbił się w wodach Waddenzee, a Barlowa roztrzaskał się po uderzeniu o linię wysokiego napięcia. Jedynie opóźniony bombowiec McCarthy’ego przeleciał bezpiecznie nad Holandią. Podobnie w formacji nr 1: samolot Astella rozbił się na polu koło niemieckiej osady Marbeck po zahaczeniu o linię wysokiego napięcia.
Atak na zaporę Möhne.
Formacja nr 1 przybyła nad jezioro Möhne i samolot Gibsona (G jak George) jako pierwszy przystąpił do ataku, zaraz za nim leciał Hopgood na swoim (M jak Mother). Bombowiec Hopgooda został trafiony, gdy leciał nisko nad wodą, przy czym pocisk z „flaka” spowodował wybuch jego własnej bomby, zniszczeniu uległo jedno ze skrzydeł, a samolot zwalił się do wody. Trzej członkowie załogi zdołali opuścić tonący samolot, ale przeżyło tylko dwóch. Gibson zawrócił, przelatując ponownie nad zaporą, by odciągnąć ogień dział przeciwlotniczych od samolotu Martina. Martin (P jak Popsie) atakował jako trzeci; jego samolot został uszkodzony, ale atak się powiódł. Następnie zaporę bombardował Young (A jak Apple), a tuż za nim Maltby (J jak Johnny), kiedy to ostatecznie zapora została przerwana. Następnie Gibson z Youngiem poprowadzili samoloty Shannona, Maudslaya i Knighta w kierunku Eder. W czasie ataku na Möhne jeden z bombowców przesłał do bazy meldunek, ale odległość była zbyt duża dla radiostacji pokładowych.
Atak na zaporę Eder.
Dolina rzeki Eder tonęła w gęstej mgle, ale nie była broniona. Myląca topografia otaczających jezioro wzgórz czyniła nalot nadzwyczaj trudnym i pierwszy samolot, Shannona, próbował sześć razy podejść do ataku, po czym zdecydował się tymczasowo wycofać. Maudslay (Z jak Zebra) zaatakował jako drugi, ale bomba wybuchła uderzywszy w szczyt tamy, poważnie uszkadzając bombowiec. Shannon podjął jeszcze jedną próbę i tym razem udało mu się. Ostatni bombowiec formacji, Knighta (N jak Nut), ostatecznie doprowadził do przerwania zapory.
Ataki na zapory Sorpe i Ennepe.
Zapora Sorpe była najtrudniejsza do przerwania. To wielka, ziemna tama, zupełnie inna niż zapory ze zbrojonego betonu, które udało się przerwać niemal bez trudu. Pomijając inne problemy, tylko trzy Lancastery dotarły do zapory Sorpe: Joe McCarthy’ego (T jak Tommy, spóźniony samolot z drugiej fali), a później Browna (F jak Freddie) i Andersona (Y jak York), oba z trzeciej formacji. Te ataki różniły się od poprzednich dwojako: bomby nie były wprawiane w ruch wirowy, a podejścia do miejsc bombardowania znajdowały się nie na wprost, a wzdłuż zapory, co wynikało z układu przestrzennego doliny.
Samolot McCarthy’ego pojedynczo dotarł nad zaporę Sorpe o godzinie 00.15. Pilot zrozumiał, że atak jest trudniejszy, niż należało się spodziewać: dobieg wiódł znad wzgórz na wysoką wieżę kościoła we wsi Langscheid. Pilot w ciągu kilku sekund musiał podnieść samolot w górę, by uniknąć zderzenia ze zboczem wzgórza po drugiej stronie zapory. W tej sytuacji bombardier George Johnson nie miał czasu, by skorygować wysokość i odległość od celu. McCarthy dziewięć razy podchodził do ataku zanim Johnson uznał, że nalot może się powieść. Bomba została zrzucona przy dziesiątym nawrocie (dzięki Niemcom, którzy uznali, że zapory nie można zniszczyć w ataku z powietrza, w związku z czym nie rozmieścili w okolicy dział przeciwlotniczych). Bomba eksplodowała, ale gdy McCarthy zawrócił swego Lancastera, by ocenić zniszczenia, uznał, że tylko fragment wału ziemnego został uszkodzony, a zapora nadal spełnia swoje funkcje.
Trzy rezerwowe samoloty zostały również skierowane na zaporę Sorpe. Samolot Burpee (S jak Sugar) nigdy do niej nie dotarł; później ustalono, że został zestrzelony przy próbie ominięcia niemieckiej bazy lotniczej Gilze-Rijen. Brown (F jak Freddy) dotarł do celu: w gęstniejącej mgle bomba została zrzucona bez namiarów i również nie zniszczyła zapory. Anderson (Y jak York) nadleciał jako ostatni, ale mgła stała się tak gęsta, że nie mógł podejść do bombardowania. Pozostałe dwa bombowce zostały wysłane przeciw drugorzędnym celom, przy czym Ottley (C jak Charlie) został zestrzelony w drodze do zapory Listera. Townsend (O jak Orange) zrzucił bombę na zaporę Ennepe, ale nawet jej nie uszkodził.
Możliwy atak na zaporę Bever.
Pewne poszlaki wskazują, że Townsend mógł zaatakować – przez pomyłkę – zaporę Bever zamiast Ennepe. Townsend meldował o trudnościach ze znalezieniem celu, a w swym raporcie po powrocie skarżył się, że mapa jeziora i zapory Ennepe zawierała błędy. Zapora Bever znajduje się zaledwie 8 km na południowy zachód od Ennepe, a oba zbiorniki są do siebie podobne. Tyle tylko, że zapora Bever znajduje się na południowym krańcu jeziora, podczas gdy Ennepe na północnym. Przy mgle zalegającej doliny we wczesnych godzinach rannych pomyłka wydaje się całkiem możliwa. Z zapisków niemieckiego sztabu generalnego wynika, że zapora Bever była atakowana niemal dokładnie w tym samym czasie co Sorpe. W dodatku "Wupperverband", organizacja mająca pieczę nad zaporą Bever, miała wydobyć z dna jeziora pozostałości „miny”. Paul Keiser, 19-letni żołnierz przebywający na przepustce w swym domu w pobliżu jeziora, opowiadał o samolocie dokonującym kilkakrotnie nalotów nad zaporę, po czym nastąpiła głośna eksplozja i widać było wysoki słup ognia.
John Sweetman, autor książki "The Dambusters’ Raid", uważa, że wzmiankowane w raporcie Townsenda odbicie światła księżycowego od warstw mgły świadczy, że atakował zaporę Bever, a nie Ennepe, o czym świadczyć ma wysokość Księżyca i jego położenie względem osi ataku. Sweetman podkreśla równocześnie, że zdaniem organizacji "Ennepe-Wasserverband" w pobliżu zapory Ennepe zrzucono tylko jedną bombę w czasie całej wojny i że bomba ta spadła na las w pobliżu zapory, a nie w wodę, jak informował raport Townsenda. I na koniec, członkowie załogi samolotu Townsenda informowali niezależnie od siebie, że widzieli na brzegu dwór, zaś atakowana przez nich zapora była tamą ziemną, a nie betonową, co również wskazuje na Bever. O tym, że celem ataku była Ennepe, świadczy jedynie raport Townsenda, który napisał, że atakował zaporę lecąc kursem „355 degrees magnetic”. Jeśli przyjmiemy, że kurs podany został nieprawidłowo, wszystkie pozostałe przesłanki wskazują na Bever.
Droga powrotna.
W drodze powrotnej, ponownie na bardzo niskiej wysokości, stracono dwie kolejne maszyny. Uszkodzony Lancaster „Z jak Zebra” został trafiony pociskiem przeciwlotniczym w pobliżu Netterden, zaś „A jak Apple” na północ od IJmuiden. Bombowiec rozbił się w Morzu Północnym niedaleko brzegów Holandii. Gdy samoloty przelatywały nad wybrzeżem, niektóre niemieckie działa przeciwlotnicze strzelały pod tak niskim kątem, że widziano jak pociski odbijały się od wody.
Jedenaście pozostałych samolotów zaczęło lądować w Scampton o godzinie 3:11, przy czym Gibson wrócił 4:15. Ostatni samolot, Townsenda, znalazł się na ziemi o 6:15.
Ocena zniszczeń.
Bomber Command chciało jak najszybciej otrzymać raport o skutkach bombardowań, w związku z czym dowódca Dywizjonu 542 został powiadomiony o przewidywanym czasie ataków. Jeden ze zwiadowczych spitfire’ów, pilotowany przez Franka „Jerry’ego” Fraya, wystartował z lotniska w Benson o 7.30 i znalazł się nad doliną Ruhry w świetle dnia; zrobił zdjęcia przerwanych zapór i zalanych terenów. Pilot później zdał ustną relację z lotu:
„Gdy znalazłem się jakieś 150 mil (280 km) przed zaporą Möhne, zobaczyłem przemysłowy smog nad zagłębiem Ruhry, a dalej na wschodzie coś, co wyglądało jak chmura. Gdy podleciałem bliżej, zobaczyłem, że to, co brałem za chmurę, było w rzeczywistości odbiciem słońca na szerokim rozlewisku powodzi.
Zajrzałem w głąb doliny, która tak spokojnie wyglądała trzy dni wcześniej [podczas poprzedniego lotu zwiadowczego]. Teraz to był szeroki potok.
Cała dolina rzeczna znalazła się pod wodą, z której wystawały jedynie większe wzniesienia, drzewa i wieże kościołów. Byłem pod wrażeniem rozmiarów powodzi”.
Po rajdzie.
Trzem członkom załogi samolotu Hopgooda udało się szczęśliwie opuścić tonący samolot; zostali wkrótce wzięci do niewoli, ale jeden z nich zmarł później z odniesionych ran. Również jeden członek załogi Ottleya przeżył upadek samolotu i trafił do niewoli.
W sumie zginęło 53 ze 133 członków załóg biorących udział w nalocie, co oznacza prawie 40% strat. Trzynastu z poległych należało do Royal Canadian Air Force, a dwóch do Royal Australian Air Force.
34 uczestników rajdu zostało 22 czerwca odznaczonych w Pałacu Buckingham: Gibson otrzymał Krzyż Wiktorii, pięciu zostało nagrodzonych Distinguished Service Order, dziesięciu Distinguished Flying Cross a czterech okuciami do tych krzyży, dwóch dostało Conspicuous Gallantry Medal, jedenastu Distinguished Flying Medal, a jeden okucie do tego medalu.
Podane wstępnie przez Niemców straty miały wynosić 1294 zabitych, w tym 749 francuskich, belgijskich i holenderskich jeńców wojennych oraz ukraińskich robotników przymusowych.
Po odbyciu propagandowej podróży po Ameryce i krótkotrwałej pracy w Ministerstwie Lotnictwa w Londynie (kiedy napisał książkę "Enemy Coast Ahead"), Gibson wrócił do latania i zginął na swym Mosquito w 1944 roku.
Po rajdzie na zapory Dywizjon 617 był nadal utrzymywany jako jednostka specjalna. Mottem dywizjonu stało się powiedzenie „Après moi le déluge” („Po mnie [tylko] potop”). Według Brickhilla motto było nieco kontrowersyjne: jego oryginalna wersja "Après nous le déluge" („Po nas [tylko] potop”) była odrzucana przez heraldyków, jako mająca niestosowne pochodzenie (wymyślone jakoby przez Madame Pompadour i jako "après moi le déluge" użyte przez Ludwika XV).
Dywizjon wyspecjalizował się w zrzucaniu wielkich bomb konstrukcji Wallisa, takich jak Tallboy i Grand Slam, w tym na niemiecki pancernik „Tirpitz” przy użyciu unowocześnionych celowników, pozwalających atakować małe cele ze znacznie większą dokładnością niż uprzednio. Dywizjon pozostaje nadal (2011) w czynnej służbie.
W roku 1977 artykuł 56 I Protokołu Konwencji Genewskiej zakazał bombardowania zapór: „zabrania się atakowania obiektów takich jak zapory, groble i elektrownie nuklearne, nawet jeśli obiekty te są obiektami wojskowymi, skoro atak taki może spowodować uwolnienie niebezpiecznych mocy i w konsekwencji narazić życie cywilnej ludności”.
Wpływ na toczącą się wojnę.
Od strony taktycznej.
Dwa bezpośrednie uderzenia bomb w zaporę Möhne spowodowały powstanie wyrwy około 75 m szerokiej i 22 m głębokiej. Zniszczenie spowodowało wylanie się 330 milionów ton wody w doliny zachodniej części regionu Ruhry. Fala wysokości 10 m przetoczyła się z szybkością 24 km/h dolinami rzek Möhne i Ruhra. Zalanych zostało kilka kopalń, zniszczonych zostało 11 niewielkich zakładów przemysłowych i 92 domy, zaś 114 fabryk i 971 domów uległo uszkodzeniom. Powódź przerwała około 25 dróg, linii kolejowych i mostów, jako że woda zalała obszary do 80 km od zniszczonej zapory. Szacunkowe obliczenia wykazały, że produkcja wody dla zagłębia, która przed 16 maja 1943 wynosiła około miliona ton, po rajdzie spadła do jednej czwartej tego poziomu.
Rzeka Eder płynie na wschód, do Fuldy, z którą razem zasilają Wezerę uchodzącą do Morza Północnego. Głównym zadaniem Edersee (także dzisiaj) jest utrzymywanie Wezery i Kanału Śródlądowego żeglownymi w miesiącach letnich. Tymczasem fala po przerwaniu zapory okazała się zbyt słaba, by uszkodzić system wodny, gdy dotarła do Kassel (około 35 km poniżej).
Przerwy w dostawach energii elektrycznej z powodu przerwania zapór okazały się najcięższym uderzeniem w produkcję zbrojeniową Zagłębia Ruhry. Dwie elektrownie wodne (produkujące 5100 kilowatów) zostały zniszczone wraz z zaporami, a siedem dalszych uległo uszkodzeniom. W rezultacie fabryki i wiele gospodarstw domowych w regionie zostało pozbawionych prądu przez dwa tygodnie.
Jeśli chodzi o straty ludzkie: według najnowszych badań zginęło co najmniej 1650 osób: około 70 w dolinie rzeki Eder, a w dolinach rzek Möhne i Ruhra znaleziono 1579 ciał, przy czym setki osób uznano za zaginione. 1026 ciał znalezionych poniżej zapory Möhne to jeńcy wojenni i robotnicy przymusowi z kilku obozów, pochodzący w większości ze Związku Sowieckiego. Najcięższe uderzenie przyjęło na siebie miasteczko Neheim (dziś część Arnsbergu) u zbiegu rzek Möhne i Ruhra, gdzie zginęło ponad 800 osób, wśród nich co najmniej 493 to kobiety-więźniarki ze Związku Radzieckiego.
Po zakończeniu operacji Barnes Wallis pisał: „mam wrażenie, że Niemcy odebrały uderzenie, z którego nie podźwigną się przez parę lat”. Jednak, jak się wkrótce okazało, operacja „Chastise” nie przyniosła takich skutków militarnych, jakich się spodziewano. Do 27 czerwca w pełni odtworzony został system wodny, jak również dostawy elektryczności w pełnej skali. Rajd przyczynił się do poważnych strat w ludziach (z czego ponad połowę stanowili jeńcy i robotnicy przymusowi), lecz jedynie w nieznacznym stopniu powstrzymał produkcję przemysłową Zagłębia Ruhry. W tej sytuacji największe znaczenie bombardowań odnosiło się do poprawy brytyjskiego morale.
W sensie strategicznym.
Rajd na zapory był, jak wiele innych brytyjskich rajdów w czasie wojny, wymierzony w niemiecki system ataku/obrony, czyli skierowany na zmianę niemieckiego punktu widzenia z ofensywnego na defensywny. W maju 1943 roku oznaczało to trzymanie sił Luftwaffe i artylerii przeciwlotniczej z dala od Związku Sowieckiego; na początku roku 1944 chodziło o przygotowanie do operacji „Overlord”.
Znacznie większym i zupełnie niespodziewanym efektem nalotu był jego wpływ na niemiecką produkcję żywności. Dolina rzeki Ruhry poniżej zapór była jednym z najważniejszych dostarczycieli żywności w III Rzeszy; w wyniku nalotu wielkie obszary rolne zostały zdewastowane, a ponadto zginęły tysiące zwierząt hodowlanych. Miało to natychmiastowy negatywny wpływ na morale obywateli.
W rezultacie odrzucany wcześniej pomysł Barnesa Wallisa odnośnie do stosowania bomb powodujących efekt „trzęsienia ziemi” został zaakceptowany przez „Bomber” Harrisa. Uprzednio przyjętą praktyką było „bombardowanie dywanowe”, podczas którego wysyłano nad cel setki bombowców zrzucających wiele lekkich bomb w nadziei, że któraś z nich trafi cel. Zastosowanie bomb Tallboy i Grand Slam przyczyniło się do niewyobrażalnych wcześniej zniszczeń w końcowych miesiącach wojny.
Z dyplomatycznego punktu widzenia.
Jednym z głównych powodów przeprowadzenia nalotu była chęć przekonania Stalina, że Wielka Brytania jest nadal pożądanym sojusznikiem. Stalin od początku wojny z Niemcami wzywał Zachód do otwarcia drugiego frontu: rajd miał dowieść, że Brytyjczycy są zdolni do pokonania Niemiec i w konsekwencji wyzwolenia Europy Zachodniej.

</doc>
<doc id="2277497" url="https://pl.wikipedia.org/wiki?curid=2277497" title="Jan Soan">
Jan Soan



</doc>
<doc id="2277501" url="https://pl.wikipedia.org/wiki?curid=2277501" title="Prokop Chmielewski">
Prokop Chmielewski

Prokop Chmielewski herbu Radwan (ur. ok. 1600, zm. 22 lutego 1664) – polski duchowny greckokatolicki, bazylianin (OSBM), archimandryta klasztoru bazylianów Św. Spasa w Dubnie w 1639 roku, biskup tytularny samborski i biskup łucki koadiutor (1651–1652), administrator ostrogski (1646–1664) ("rządził tu lat osiemnaście"), biskup ordynariusz w eparchii przemyskiej (1652–1664), archimandryta dermański w 1659 roku.
Po śmierci unickiego biskupa z Przemyśla Aleksandra Krupeckiego (zm. 1652), Jan Kazimierz nadał przywilej Prokopowi Chmielowskiemu objęcia diecezji przemyskiej. Wydarzenie to miało miejsce 21 września 1652 roku. Prowadził walkę z prawosławnym biskupem przemyskim Antonim Winnickim.
W 1655 nie przyjął tytułu metropolity kijowskiego.
"Oderwał Ostróg od Łucka, rozdarł władyctwo na dwie połowy i zwał się ciągle administratorem ostrogskim".

</doc>
<doc id="2277509" url="https://pl.wikipedia.org/wiki?curid=2277509" title="Witold Hulanicki">
Witold Hulanicki

Witold Hulanicki (ur. 26 stycznia 1890 w Kijowie, zm. 26 lutego 1948 roku w koło Jerozolimy) – polski dyplomata.
Życiorys.
Był członkiem POW, a następnie związany był z obozem piłsudczykowskim. W latach 20. wstąpił do służby w Ministerstwie Spraw Zagranicznych, gdzie pracował od 25 sierpnia 1926 do 30 listopada 1927 jako pracownik kontraktowy, od 1 grudnia 1927 do 1 lipca 1928 jako prowizoryczny referent. Następnie został przeniesiony do Konsulatu Generalnego RP w Londynie, gdzie od 1 sierpnia 1928 był prowizorycznym wicekonsulem, od 1 lutego 1930 w służbie stałej, a od 1 listopada 1932 do 1 lipca 1934 był kierownikiem konsulatu RP w Londynie. Później powrócił do pracy w MSZ i od 1 lipca 1934 był prowizorycznym radcą w Departamencie Polityczno-Ekonomicznym. Od września 1934 do początku 1937 pełnił funkcję prezesa Polskiego Związku Hokeja na Lodzie. Z dniem 1 stycznia 1937 mianowany radcą MSZ. Pełnił stanowisko zastępcy szefa propagandy w Wydziale Prasowym MSZ, po czym z dniem 1 marca 1937 został przeniesiony na stanowisko konsula generalnego RP w Jerozolimie. Odwołany przez rząd Władysława Sikorskiego na fali antysanacyjnych rozliczeń po agresji III Rzeszy i ZSRR na Polskę, pracował potem dla władz mandatowych Palestyny.
26 lutego 1948 został uprowadzony z domu, przewieziony do wsi pod Jerozolimą i tam zastrzelony wraz z dziennikarzem Stefanem Arnoldem. Nazajutrz po zabójstwie anonimowy informator zadzwonił na policję z informacją, że zabójstwa dokonała izraelska grupa Lechi, z powodu rzekomej współpracy mężczyzn z Arabami. Izraelscy historycy Gideon Remez i Isabella Ginor przypuszczają, że mordu dokonano z komunistycznej inspiracji. Obaj zabici byli bowiem zdeklarowanymi antykomunistami i wrogami Sowietów, a z samą Lechi Hulanickiego łączyła długoletnia współpraca i osobista przyjaźń z jej liderem Abrahamem Sternem. Było to zarazem kolejne w tym okresie zabójstwo polskich weteranów w Palestynie. Odbiło się ono szerokim echem, nie tylko w Palestynie. Wśród palestyńskiej Polonii spowodowało masowe przeprowadzki z dzielnic żydowskich do arabskich.
Został pochowany w polskiej kwaterze cmentarza katolickiego na górze Syjon. Był żonaty z Wiktorią, miał z nią trzy córki: Barbarę (ur. w 1936 r., późniejszą projektantką mody), Beatrice (ur. 1938) i Birutę „Bibę” (ur. 1942). Ojcem chrzestnym Barbary był Edward Śmigły-Rydz.

</doc>
<doc id="2277510" url="https://pl.wikipedia.org/wiki?curid=2277510" title="Sandersonia pomarańczowa">
Sandersonia pomarańczowa

Sandersonia pomarańczowa ("Sandersonia aurantiaca" Hook.) – gatunek ziemnopączkowych lub błotnopączkowych roślin zielnych z monotypowego rodzaju sandersonia z rodziny zimowitowatych, występujący we wschodniej Republice Południowej Afryki i Suazi, gdzie zasiedla wilgotne łąki na wysokości 600–2000 m n.p.m.. Rośliny zawierają od 0,8 do 1,1% kolchicyny w suchej masie.
Nazwa naukowa rodzaju została nadana na cześć Johna Sandersona, żyjącego w XIX wieku honorowego sekretarza "Horticultural Society of Natal".
Systematyka i zmienność.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju sandersonia ("Sandersonia"), zaliczanego do rodziny zimowitowatych ("Colchicaceae"), która należy do rzędu liliowców ("Liliales").
Typ nomenklatoryczny nie został wskazany.
Gatunek tworzy mieszańce z przedstawicielami rodzaju glorioza, np. "Gloriosa modesta" i glorioza wspaniała.
Zastosowanie.
Rdzenna ludność Afryki stosuje tę roślinę u kobiet w ciąży do regulacji płci potomstwa.
Sandersonia pomarańczowa, z uwagi na efektowne kwiaty, jest uprawiana jako roślina ogrodowa oraz na kwiat cięty. Kwiaty sandersonii są bardzo cenione w bukieciarstwie. Największym producentem sandersonii jest Nowa Zelandia, gdzie uprawia się ją na eksport w postaci materiału sadzeniowego (bulw) i kwiatów ciętych. Największymi importerami tych roślin są Holandia, Wielka Brytania, Kanada, Stany Zjednoczone, Hongkong, Singapur i Japonia. W roku 2003 w Holandii sprzedano około 1 miliona kwiatów ciętych o wartości niemal pół miliona Euro. W Nowej Zelandii w ostatnich latach wyhodowano dwa kultywary tego gatunku: 'Phoe­nix' (o pomarańczowych kwiatach) i 'Golden Lights' (o kwiatach złotożółtych). 
Uprawa.
Bulwy należy wysadzać wiosną na głębokości 10 cm, w odstępie 15 cm. Przed sadzeniem każdą V-kształtną bulwę należy podzielić na dwie, możliwie równe części. Rośliny wymagają podłoża lekkiego, przepuszczalnego, wzboga­conego w materię organiczną, o pH 5,5–6,5. Sandersonia preferuje stanowiska słoneczne; w dni upalne należy jednak chronić ją przed przegrzaniem, które powoduje wiotczenie pędów i zasychanie pąków. Rośliny należy systematyczne podlewać, nie dopuszczając do przesychania podłoża. Od trzeciego tygodnia wzrostu do zakwitnięcia zaleca się podawanie co 7 dni siarczanu amonu i nawozu wieloskładnikowego w stężeniu 0,1–0,2%. Sandersonia pomarańczowa nie jest mrozoodporna (strefy mrozoodporności 8–11). W Polsce bulwy należy wykopać z gruntu i zimować w piasku lub torfie, w temperaturze 10–12 °C. W przypadku uprawy doniczkowej po przekwitnięciu należy stopniowo zaprzestać podlewania i bez wykopywania bulw przechować pojemnik w suchym miejscu, w tej samej temperaturze.

</doc>
<doc id="2277511" url="https://pl.wikipedia.org/wiki?curid=2277511" title="Heineken (piwo)">
Heineken (piwo)

Heineken - marka piwa warzonego od 1873 r. przez browar Heineken z Holandii oraz na licencji przez browary należące do Grupy Heineken w kilkudziesięciu państwach. W Polsce są to będące własnością Grupy Żywiec zakłady piwowarskie w Żywcu i Warce.
Charakterystyka.
Heineken jest najsłynniejszą marką holenderskiej grupy. Piwo ma bladożółtą barwę (7 EBC) oraz "lekki, nieskomplikowany smak", cechuje je „duża stabilność i swoista szlachetna subtelność”. Warzone jest z brzeczki o ekstrakcie 11,4%, zawiera 5% alkoholu i 23 jednostki goryczy IBU.
Na początku lat dziewięćdziesiątych XX wieku browar zaprzestał wytwarzania piwa z udziałem kukurydzy jako zamiennika słodu i ponownie zaczął warzyć piwo jedynie ze słodów jęczmiennych z domieszką pszenicznego.
Nad zachowaniem identycznego smaku piwa we wszystkich filiach grupy czuwa Heineken Technisch Beheer (HTB) - centrum zarządzania jakością, które nadzoruje proces produkcji. Od lipca 2001 roku Heineken warzony jest w browarze w Żywcu, a od 2008 również w browarze w Warce. Dostępny jest w butelkach 0,33 l, 0,5 l oraz 0,65 l, puszkach 0,5 l oraz kegach 20 l i 30 l. Marka słynie z innowacyjnych rozwiązań, m.in. 5-litrowej beczki DraughtKeg z systemem ciśnienia, dzięki któremu piwo zachowuje świeżość 30 dni po otwarciu. Innym autorskim patentem Heinekena jest system Extra Cold pozwalający serwować piwo o znacznie obniżonej temperaturze.
Wyróżnienia i nagrody.
Etykieta piwa informuje o czterech najważniejszych nagrodach, jakie otrzymał Heineken:
Sponsoring.
Pod patronatem i przy finansowym wsparciu Heinekena odbywają się m.in.
Od 2003 do 2013 roku Heineken sponsorował Open'er Festival w Gdyni, wcześniej pod patronatem marki odbywały się m.in. imprezy z cyklu Heineken Music Thirst i Greenzone.

</doc>
<doc id="2277513" url="https://pl.wikipedia.org/wiki?curid=2277513" title="Roman Kotzbach">
Roman Kotzbach

Roman Paweł Kotzbach (ur. 19 grudnia 1942 w Bydgoszczy) – polski lekarz, wykładowca akademicki, działacz opozycji w okresie PRL.
Życiorys.
W 1967 ukończył studia w Pomorskiej Akademii Medycznej w Szczecinie. W 1981 doktoryzował się w zakresie nauk medycznych. W 1998 na podstawie rozprawy zatytułowanej "Konflikt serologiczny w zakresie czynnika Rh: uwarunkowania, diagnostyka, leczenie" uzyskał stopień doktora habilitowanego. Specjalizuje się w zakresie andrologii, ginekologii i położnictwa. Od 1967 pracował w szpitalu ogólnym w Bydgoszczy, a od 1973 w tamtejszej Akademii Medycznej i następnie w szpitalu uniwersyteckim. Został później profesorem nadzwyczajnym Collegium Medicum Uniwersytetu Mikołaja Kopernika i kierownikiem Katedry Pielęgniarstwa i Położnictwa na Wydziale Nauk o Zdrowiu.
Od 1971 był członkiem PZPR. Wystąpił z niej w 1980, brał udział w strajkach w trakcie sierpnia 1980. Organizował następnie struktury „Solidarności” w swoich zakładach pracy. Po wprowadzeniu stanu wojennego organizował pomoc dla represjonowanych i ich rodzin, współpracował także z Radiem Wolna Europa, zajmował się drukowaniem ulotek opozycyjnych i dystrybucją pism podziemnych. Kilkakrotnie zatrzymywany, w 1985 przez dwa miesiące tymczasowo aresztowany za udział w demonstracji i odebranie aparatu fotograficznego funkcjonariuszowi SB. Został uniewinniony w trakcie postępowania przed Sądem Najwyższym.
Od 1989 do 2005 był przewodniczącym komisji zakładowej „Solidarności” na uczelni, do 1997 zasiadał w zarządzie regionu związku.
Jego siostrzeńcem i chrześniakiem był tłumacz Aleksander Fedorowicz.
Odznaczenia i wyróżnienia.
Odznaczony Złotym Krzyżem Zasługi (1990), Krzyżem Kawalerskim (2000) i Oficerskim (2011) Orderu Odrodzenia Polski. W 2001 otrzymał odznakę Zasłużony Działacz Kultury. W 2015 został laureatem nagrody honorowej „Świadek Historii” przyznanej przez Instytut Pamięci Narodowej. W 2015 otrzymał Krzyż Wolności i Solidarności.

</doc>
<doc id="2277515" url="https://pl.wikipedia.org/wiki?curid=2277515" title="Insektarium">
Insektarium

Insektarium − rodzaj wiwarium dla owadów i stawonogów, takich jak pająki, chrząszcze, karaluchy, mrówki, pszczoły, wije, stonogi, świerszcze, koniki polne, skorpiony.
Szczególnymi rodzajami insektarium są:

</doc>
<doc id="2277517" url="https://pl.wikipedia.org/wiki?curid=2277517" title="Pletyzmografia">
Pletyzmografia

Pletyzmografia – (ang. "plethysmography" od gr. "plēthysmós" – powiększenie, "gráphō" – piszę) – metoda pomiaru zmian przepływu krwi przez naczynia obwodowe położone blisko powierzchni ciała. Jedną z najczęściej stosowanych jest fotopletyzmografia. Wynikiem pomiaru pletyzmograficznego jest krzywa obrazująca względne zmiany objętości przepływającej krwi. Ponieważ częstość tych zmian odpowiada częstości skurczów serca, pletyzmograf wykorzystuje się nieraz jako prostą metodę pomiaru szybkości pracy serca.

</doc>
<doc id="2277518" url="https://pl.wikipedia.org/wiki?curid=2277518" title="Tal vez">
Tal vez

„Tal vez” to piosenka latin-popowa stworzona na piąty hiszpańskojęzyczny album studyjny portorykańskiego piosenkarza Ricky’ego Martina pt. "Almas del silencio" (2003). Wyprodukowany przez Tommy’ego Torresa, utwór wydany został jako inauguracyjny singel promujący krążek dnia 25 marca 2003 roku.
Teledysk.
Wideoklip do utworu wyreżyserowali Kacho Lopez oraz Carlos Pérez. Jego premiera odbyła się kwietniem 2003.

</doc>
<doc id="2277519" url="https://pl.wikipedia.org/wiki?curid=2277519" title="Mistrzostwa Świata w Snookerze 1999">
Mistrzostwa Świata w Snookerze 1999

Embassy World Snooker Championship 1999 (Mistrzostwa świata w snookerze) odbyły się w dniach 17 kwietnia - 3 maja 1999 roku w Crucible Theatre w Sheffield.
Mistrzostwa wygrał Szkot Stephen Hendry, pokonując w finale Walijczyka Marka Williamsa 18−11. Dla Hendry'ego był to siódmy tytuł snookerowego mistrza świata w karierze.

</doc>
<doc id="2277520" url="https://pl.wikipedia.org/wiki?curid=2277520" title="Mistrzostwa Świata w Snookerze 1998">
Mistrzostwa Świata w Snookerze 1998

Mistrzostwa Świata w Snookerze 1998 (ang. Embassy World Snooker Championship) − ostatni a zarazem najważniejszy turniej w sezonie 1997/1998, rozegrany w dniach 18 kwietnia – 4 maja 1998 roku w Crucible Theatre w Sheffield.
Mistrzostwa wygrał Szkot John Higgins, pokonując w finale obrońcę tytułu Irlandczyka Kena Doherty’ego 18−12.

</doc>
<doc id="2277523" url="https://pl.wikipedia.org/wiki?curid=2277523" title="Atanazy (Lubimow)">
Atanazy (Lubimow)

Atanazy, imię świeckie: Aleksiej Artiomowicz Lubimow (ur. 1641 w Tiumeni – zm. 6 września 1702 w Chołmogorach) – rosyjski biskup prawosławny.
Urodził się w rodzinie staroobrzędowców. Najprawdopodobniej w młodości napisał traktat potępiający patriarchę Nikona i jego reformę cerkiewną oraz zapowiadający rychły koniec świata. Następnie porzucił jednak wyznanie rodziców. W 1675 był już igumenem monasteru Zaśnięcia Matki Bożej w Dałmatowie. W 1679 wstąpił do szkoły duchownej przy Monasterze Czudowskim w Moskwie, po czym został w tym monasterze wyświęcony na hieromnicha. W czasie pobytu w Moskwie wystąpił w publicznej dyskusji przeciwko znanemu liderowi staroobrzędowemu, Nikicie Dobryninowi i zbił jego argumenty w sytuacji, gdy patriarcha Moskwy oraz inni hierarchowie nie byli w stanie odpowiedzieć na mowę Dobrynina. Należał do najlepiej wykształconych duchownych rosyjskich swojej epoki: znał język starogrecki, łacinę oraz język niemiecki, był obeznany z literaturą patrystyczną. Wśród jego nauczycieli był uczony mnich ukraiński Epifaniusz (Sławiniecki).
18 marca 1682 został wyświęcony na biskupa chołmogorskiego i ważeskiego, otrzymując natychmiast godność arcybiskupią. Do Chołmogorów dotarł w październiku tego samego roku. Jego podstawowym zadaniem w eparchii była walka z rozwojem ruchu staroobrzędowego. Miał również prowadzić akcję misyjną wśród rdzennych ludów północnej części Rosji europejskiej. Po przybyciu do Chołmogorów opublikował dokument, w którym zalecał zachęcać Lapończyków do przyjmowania prawosławia poprzez głoszenie kazań i działanie własnym przykładem, bez użycia siły. Polecał ponadto przekazywać każdemu ochrzczonemu dwa ruble, zaś parafion nakazał prowadzenie ksiąg rejestrujących nowych wiernych i ich późniejszą aktywność w Kościele. Akcja misyjna wśród rdzennych ludów stanowiła jednak drugorzędny element jego aktywności. Znacznie aktywniej Atanazy zwalczał działalność staroobrzędowców. Po przyjeździe do Chołmogorów dystrybuował we wszystkich parafiach swój traktat wspierający reformy patriarchy Nikona. W porozumieniu z władzą świecką nakazywał aresztowania liderów staroobrzędowych oraz przetrzymywanie ich w więzieniu w Chołmogorach, gdzie byli poddawani torturom, zaś w razie odmowy przejścia do Rosyjskiego Kościoła Prawosławnego – paleni na stosie, do czego jednak dochodziło rzadko. Hierarcha nie poddawał jednak represjom zwykłych wyznawców starego obrzędu, skupiając się na dystrybucji w parafiach nowych ksiąg liturgicznych. W ocenie staroobrzędowców Atanazy (Lubimow) był jednym z największych przeciwników ich ruchu.
Arcybiskup Atanazy powołał do życia żeński monaster Zaśnięcia Matki Bożej w Chołmogorach (na czele którego stanęła jego matka jako ihumenia Paraskiewa) oraz wzniósł sobór katedralny w tym samym mieście. Zainicjował również budowę szeregu murowanych świątyń, które wielokrotnie zastąpiły dawne cerkwie drewniane.
Popierał reformy Piotra Wielkiego, który wielokrotnie spotykał się z nim w Chołmogorach i rozważał powierzenie mu urzędu patriarchy moskiewskiego i całej Rusi.
Zmarł w Chołmogorach i został pochowany w tym samym mieście.

</doc>
<doc id="2277533" url="https://pl.wikipedia.org/wiki?curid=2277533" title="Jakub Pacześniak">
Jakub Pacześniak

Jakub Pacześniak (ur. 1974 w Rzeszowie), polski poeta i tłumacz.
Życiorys.
Ukończył filologię polską i filologię słowiańską (specjalność filologia czeska) na Uniwersytecie Jagiellońskim. W prasie literackiej debiutował w 1996, najczęściej publikował w „Tygodniku Powszechnym” (do 2003), potem w „Twórczości”, pierwszy zbiór wierszy wydał w 2001. Tłumaczy z języka czeskiego. W jego przekładzie ukazało się "Auteczko" Bohumila Hrabala (inscenizacja w Teatrze Nowym w Poznaniu w 2005 w reżyserii i wykonaniu Aleksandra Machalicy). Przetłumaczył również libretta operowe, cykle pieśni do muzyki Antonína Dvořáka czy Leoša Janáčka (realizacje w Teatrze Wielkim - Operze Narodowej w Warszawie, Teatrze Wielkim w Łodzi).
Mieszka w Krakowie.

</doc>
<doc id="2277534" url="https://pl.wikipedia.org/wiki?curid=2277534" title="Chlodwig (ujednoznacznienie)">
Chlodwig (ujednoznacznienie)



</doc>
<doc id="2277535" url="https://pl.wikipedia.org/wiki?curid=2277535" title="Andrzej Kowalczyk (geograf)">
Andrzej Kowalczyk (geograf)

Andrzej Kowalczyk (ur. 1954) – polski geograf, specjalizujący się w zakresie geografii turyzmu, geografii społeczno-ekonomicznej i rozwoju regionalnego.
W 1977 roku ukończył studia geograficzne w zakresie geografii ekonomicznej w Instytucie Geografii Uniwersytetu Warszawskiego a w 1986 roku doktoryzował się na Wydziale Geografii i Studiów Regionalnych UW na podstawie pracy pt. "Społeczno-przestrzenne uwarunkowania potrzeb wypoczynkowych i sposobów ich realizacji na przykładzie Płocka". Habilitację w zakresie geografii społeczno-ekonomicznej uzyskał w 1994 roku tamże na podstawie pracy pt. "Geograficzno-społeczne problemy zjawiska "drugich domów"".
Jest kierownikiem Zakładu Geografii Turyzmu i Rekreacji Wydziału Geografii i Studiów Regionalnych UW oraz dyrektorem Instytutu Geografii Społeczno-Ekonomicznej i Gospodarki Przestrzennej Wydziału Geografii i Studiów Regionalnych UW. W 2001 roku otrzymał tytuł profesora nauk o Ziemi.
Do jego zainteresowań naukowych wliczają się m.in. zagadnienia zagospodarowania i planowania turystycznego, turystyki kulturowej, geografii politycznej Azji.

</doc>
<doc id="2277537" url="https://pl.wikipedia.org/wiki?curid=2277537" title="Heineken Pilsner">
Heineken Pilsner



</doc>
<doc id="2277542" url="https://pl.wikipedia.org/wiki?curid=2277542" title="Frankofończycy (Kanada)">
Frankofończycy (Kanada)



</doc>
<doc id="2277543" url="https://pl.wikipedia.org/wiki?curid=2277543" title="Drew Minter">
Drew Minter

Drew Minter (ur. 11 stycznia 1955 w Waszyngtonie) – amerykański kontratenor, reżyser operowy i wykładowca, prowadzący kursy mistrzowskie wykonawstwa muzyki dawnej.

</doc>
<doc id="2277545" url="https://pl.wikipedia.org/wiki?curid=2277545" title="Labigastera">
Labigastera

Labigastera – rodzaj muchówek z rodziny rączycowatych (Tachinidae).

</doc>
<doc id="2277546" url="https://pl.wikipedia.org/wiki?curid=2277546" title="Nafion">
Nafion

Nafion – nazwa materiału produkowanego przez firmę DuPont. Jest to syntetyczny kopolimer tetrafluoroetenu (monomeru teflonu) i perfluorowanego eteru oligowinylowego zakończonego silnie kwasową resztą sulfonową. Szkielet polimeru otrzymywany jest w wyniku kopolimeryzacji tetrafluoroetenu i fluorku perfluoro-3,6-dioksa-4-metylo-7-oktenosulfonowego. Po zakończeniu procesu grupa fluorosulfonowa (−) hydrolizowana jest za pomocą gorącego roztworu silnej zasady do grupy sulfonowej (−). Został opracowany przez Walthera Grota z firmy DuPont pod koniec lat 60. XX wieku.
Nafion najczęściej formowany w postaci cienkiej folii, i wykorzystywany jako membrana przewodząca protony (tzw. jonomer), jednocześnie nie przewodząca elektronów lub anionów. Jest odporny chemicznie i termicznie. Znajduje zastosowanie np. w ogniwach paliwowych. 
Należy do grupy polimerów inteligentnych posiadających pamięć kształtu

</doc>
<doc id="2277547" url="https://pl.wikipedia.org/wiki?curid=2277547" title="Allofończycy (Kanada)">
Allofończycy (Kanada)



</doc>
<doc id="2277550" url="https://pl.wikipedia.org/wiki?curid=2277550" title="Papirus 43">
Papirus 43

Papirus 43 (według numeracji Gregory-Aland), oznaczany symbolem formula_1 – grecki rękopis Nowego Testamentu, spisany w formie kodeksu na papirusie. Paleograficznie datowany jest na VI albo VII wiek. Zawiera fragmenty Apokalipsy św. Jana.
Opis.
Zachowały się fragmenty kodeksu z tekstem Apokalipsy św. Jana 2:12-13; 15:8-16:2.
Tekst.
Tekst grecki rękopisu reprezentuje tekst aleksandryjski, Kurt Aland zaklasyfikował go do kategorii II.
Historia.
Tekst rękopisu opublikowany został w 1922 roku, następnie przez Schofielda. Ernst von Dobschütz umieścił go na liście rękopisów Nowego Testamentu, w grupie papirusów, dając mu numer 43.
Rękopis datowany jest przez INTF na wiek VI albo VII.
Obecnie przechowywany jest w British Library (Inv. 2241) w Londynie.

</doc>
<doc id="2277551" url="https://pl.wikipedia.org/wiki?curid=2277551" title="Farley Granger">
Farley Granger

 Farley Earle Granger Jr. (ur. 1 lipca 1925 w San Jose, zm. 27 marca 2011 w Nowym Jorku) – amerykański aktor filmowy i telewizyjny, najbardziej znany z ról w dwóch filmach Alfreda Hitchcocka – "Sznur" (1948) i "Nieznajomi z pociągu" (1951).

</doc>
<doc id="2277554" url="https://pl.wikipedia.org/wiki?curid=2277554" title="Fresko">
Fresko

Fresko – gra planszowa z gatunku eurogier wydana w 2010 roku przez Queen Games. Gra była nominowana do nagrody Spiel des Jahres, została laureatem Deutscher Spiele Preis.
Tematem gry jest odnowa renesansowego fresku znajdującego się na suficie katedry. Na wezwanie biskupa do miasta zjeżdżają wybitni renowatorzy, z których każdy chce udowodnić swoją wyższość nad pozostałymi.

</doc>
<doc id="2277556" url="https://pl.wikipedia.org/wiki?curid=2277556" title="Wydawnictwo Ministerstwa Obrony Narodowej">
Wydawnictwo Ministerstwa Obrony Narodowej



</doc>
<doc id="2277557" url="https://pl.wikipedia.org/wiki?curid=2277557" title="Filary Ziemi (gra)">
Filary Ziemi (gra)

Filary Ziemi ("niem. Die Säulen der Erde") – gra planszowa z gatunku eurogier wydana w 2006 roku przez "Kosmos", luźno oparta na bestsellerowej powieści Kena Folleta pod tym samym tytułem. Gra została laureatem nagrody Deutscher Spiele Preis 2007. W Polsce została wydana przez wydawnictwo Galakta.
Gracze wcielają się w dwunastowiecznych budowniczych katedry w angielskim miasteczku Kingsbridge. Umiejętnie sterując swoimi działaniami starają się zdobyć jak najwięcej punktów zwycięstwa.

</doc>
<doc id="2277558" url="https://pl.wikipedia.org/wiki?curid=2277558" title="Mistrzostwa Europy w Boksie Kobiet 2005">
Mistrzostwa Europy w Boksie Kobiet 2005

Mistrzostwa Europy w Boksie Kobiet 2005 – 4. edycja mistrzostw Europy w boksie kobiet, która odbyła się w dniach 8–15 maja 2005 w norweskim Tønsbergu. Po raz czwarty w tabeli medalowej zwyciężyły Rosjanki, zdobywając 3 złota, 3 srebra i 1 brąz. Najlepszą pięściarką turnieju wybrano Norweżkę Cecilię Brækhus.

</doc>
<doc id="2277559" url="https://pl.wikipedia.org/wiki?curid=2277559" title="Aura (Finlandia)">
Aura (Finlandia)

Aura – gmina w Finlandii w regionie Varsinais-Suomi. Utworzona w 1917 roku z części gmin Lieto i Pöytyä. Populacja wynosi 3913 osób. Zajmuje powierzchnię 95,57 km², z czego 0,59 km² stanowi woda.
Nazwa gminy pochodzi od rzeki Aurajoki.
Na terenie gminy znajdują się następujące wsie: Hypöinen, Järvenoja, Järykselä, Karviainen, Kinnola, Kuuskoski, Käetty, Lahto, Laukkaniitty, Leikola, Leinakkala, Leppäkoski, Pitkäniitty, Prunkkala, Seppälä, Simola oraz Viilala.

</doc>
<doc id="2277562" url="https://pl.wikipedia.org/wiki?curid=2277562" title="Alojzy Antoni Sroga">
Alojzy Antoni Sroga



</doc>
<doc id="2277563" url="https://pl.wikipedia.org/wiki?curid=2277563" title="Caylus (gra)">
Caylus (gra)

Caylus – gra planszowa z gatunku eurogier wydana w 2005 roku, zdobywca nagrody Deutscher Spiele Preis 2006. 
W celu wzmocnienia granic królestwa Francji Król Filip postanawia wybudować w Caylus nowy zamek. Do wioski zaczynają zjeżdżać architekci, budowniczy i robotnicy. Każdy z graczy próbuje uzyskać jak najwięcej punktów prestiżu, które może uzyskać budując budynki na planszy, budując elementy zamku lub zamieniając zdobyte surowce. Gra jest całkowicie pozbawiona losowości, rezultat zależy wyłącznie od umiejętności grających.

</doc>
<doc id="2277566" url="https://pl.wikipedia.org/wiki?curid=2277566" title="Zygmunt Niewidowski">
Zygmunt Niewidowski

Zygmunt Niewidowski (ur. 25 stycznia 1914 w Wadowicach, zm. 26 maja 1986 w Warszawie) – propagator literackiej spuścizny Magdaleny Samozwaniec, to dzięki jego staraniom na rynku pojawiła się, w wersji książkowej, "Angielska choroba" (1983) oraz "Baśnie Magdaleny Samozwaniec" (1987).
Był drugim mężem pisarki satyrycznej Magdaleny Samozwaniec (córki Wojciecha Kossaka, siostry Marii Pawlikowskiej-Jasnorzewskiej), której mężem został w listopadzie 1945 roku. Już po jego śmierci na rynku księgarskim (1988) ukazała się jego książka "30 lat życia z Madzią. Wspomnienia o Magdalenie Samozwaniec". (wznowiona przez „Świat Książki” w 2011 roku).

</doc>
<doc id="2277567" url="https://pl.wikipedia.org/wiki?curid=2277567" title="Alhambra (gra)">
Alhambra (gra)

Alhambra – gra planszowa z gatunku eurogier wydana w 2003 roku, zdobywca nagrody Spiel des Jahres 2003. W Polsce została wydana przez wydawnictwo G3.
Gra polega na rywalizacji w budowie warownego zespołu pałacowego Alhambry. Należy zatrudniać odpowiednie drużyny budowniczych i przekazywać im wynagrodzenie w ich narodowej walucie.
Sukces gry doprowadził do wydania kilku pobocznych tytułów: "Die Gärten der Alhambra", "Troisdorf", "Alhambra: Das Würfelspiel". W planach była także gra pod tym samym tytułem przeznaczona na konsolę Xbox 360, ale jej produkcja została anulowana.

</doc>
<doc id="2277571" url="https://pl.wikipedia.org/wiki?curid=2277571" title="Dmitrij Leonkin">
Dmitrij Leonkin

Dmitrij Maksimowicz Leonkin, ros. Дмитрий Максимович Леонкин (ur. 16 grudnia 1928 w wiosce Mys Dobroj Nadieżdy k. Riazania, zm. w 1980 we Lwowie) – gimnastyk rosyjski, reprezentant ZSRR, medalista olimpijski z Helsinek.

</doc>
<doc id="2277572" url="https://pl.wikipedia.org/wiki?curid=2277572" title="Mistrzowie Świata motocyklistów Motocyklowych Mistrzostw Świata klasie 500 cm³/MotoGP">
Mistrzowie Świata motocyklistów Motocyklowych Mistrzostw Świata klasie 500 cm³/MotoGP



</doc>
<doc id="2277573" url="https://pl.wikipedia.org/wiki?curid=2277573" title="Masters Snooker 2004">
Masters Snooker 2004

Masters 2004 – nierankingowy turniej snookerowy, rozegrany w dniach 1-8 lutego 2004 roku w Wembley Conference Centre w Londynie. 
Obrońcą tytułu mistrzowskiego był Walijczyk Mark J. Williams, który przegrał w drugiej rundzie z Anglikiem Paulem Hunterem 5-6.
W turnieju zwyciężył Anglik Paul Hunter, który w finale pokonał swojego rodaka Ronnie O’Sullivana 10-9.

</doc>
<doc id="2277574" url="https://pl.wikipedia.org/wiki?curid=2277574" title="Jewgienij Korolkow">
Jewgienij Korolkow

Jewgienij Wiktorowicz Korolkow, ros. Евгений Викторович Корольков (ur. 15 września 1930 w Moskwie, zm. 24 grudnia 2014 w Siergijew Posadzie) – gimnastyk rosyjski, reprezentant ZSRR, medalista olimpijski z Helsinek.
Pochowany na Cmentarzu Dońskim w Moskwie.

</doc>
<doc id="2277575" url="https://pl.wikipedia.org/wiki?curid=2277575" title="Pohlheim (ujednoznacznienie)">
Pohlheim (ujednoznacznienie)

Niemcy:
Osoby:
Zobacz też:

</doc>
<doc id="2277576" url="https://pl.wikipedia.org/wiki?curid=2277576" title="West Eighth Street – New York Aquarium">
West Eighth Street – New York Aquarium

West Eighth Street – New York Aquarium – stacja metra nowojorskiego, na linii F i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Ocean Parkway], Neptune Avenue i Coney Island – Stillwell Avenue. Została otwarta w 19 maja 1919.

</doc>
<doc id="2277579" url="https://pl.wikipedia.org/wiki?curid=2277579" title="Coney Island – Stillwell Avenue">
Coney Island – Stillwell Avenue

Coney Island – Stillwell Avenue – stacja metra nowojorskiego, na linii D, F, N i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami West Eighth Street – New York Aquarium, Bay 50th Street i 86th Street. Została otwarta w 19 maja 1919.

</doc>
<doc id="2277582" url="https://pl.wikipedia.org/wiki?curid=2277582" title="Zooloretto">
Zooloretto

Zooloretto – gra planszowa z gatunku eurogier wydana w 2007 roku, zdobywca nagrody Spiel des Jahres 2007. W Polsce została wydana przez wydawnictwo G3.
Każdy z graczy jest właścicielem ogrodu zoologicznego. Pozyskując stada zwierząt i rozmnażając je, gracze mogą zwiększyć liczbę odwiedzających, za co otrzymują punkty zwycięstwa. 
Wersja gry na urządzenia iPhone oraz iPod Touch została wydana w maju 2009.

</doc>
<doc id="2277585" url="https://pl.wikipedia.org/wiki?curid=2277585" title="Dudelange-Usines">
Dudelange-Usines

Dudelange-Usines – stacja kolejowa w Dudelange, w kantonie Esch-sur-Alzette, w Luksemburgu. Stacja znajduje się na linii Bettembourg – Volmerange-les-Mines. Jest ona zarządzana przez luksemburskiego przewoźnika CFL.
Początkowo była to stacja końcowa linii Bettembourg – Dudelange. W 1999 na linii, na której do tej pory były trzy stacje, zostały dodane dwa przystanki: Dudelange-Burange i Dudelange-Centre. W 2003 linia została przedłużona do Volmerange.
Stacja znajduje się na granicy z Francją.

</doc>
<doc id="2277587" url="https://pl.wikipedia.org/wiki?curid=2277587" title="Sobór Wniebowstąpienia Pańskiego w Nowosybirsku">
Sobór Wniebowstąpienia Pańskiego w Nowosybirsku

Sobór Wniebowstąpienia Pańskiego – prawosławny sobór w Nowosybirsku, katedra eparchii nowosybirskiej.
Pierwsza cerkiew na miejscu współczesnego soboru powstała w 1913 (poświęcenie 6 kwietnia 1913). Była to świątynia jednonawowa, drewniana, z położoną nad wejściem dzwonnicą. W 1924, po powołaniu przez Święty Synod samodzielnej eparchii ze stolicą w Nowonikołajewsku (ob. Nowosybirsk), jej pierwszy zwierzchnik, metropolita Nikifor (Astaszewski) zdecydował o rozbudowie świątyni poprzez dostawienie do niej drugiej nawy z ołtarzem św. Mikołaja Cudotwórcy.
Sobór był czynny do 1937, gdy został zamknięty na fali represji wymierzonych w Rosyjski Kościół Prawosławny w regionie – w tym samym roku został rozstrzelany arcybiskup nowosybirski Sergiusz (Wasilkow). W 1944 władze radzieckie zgodziły się zwrócić obiekt eparchii po staraniach nowego zwierzchnika eparchii, arcybiskupa Bartłomieja (Gorodcowa). W tym samym roku świątynia została ponownie poświęcona, zaś w 1947 dobudowano do niej trzecią nawę z ołtarzem św. Serafina z Sarowa. W tej części cerkwi w 1956 został pochowany metropolita Bartłomiej.
W czasie sprawowania urzędu arcybiskupa nowosybirskiego przez Pawła (Gołyszewa) rozpoczęto prace nad rozbiórką drewnianej, będącej w złym stanie cerkwi, by zastąpić ją świątynią ceglaną o identycznej konstrukcji. Prace te zakończył w latach 70. XX wieku biskup Gedeon (Dokukin). W okresie zarządzania przez niego eparchią poszerzono przedsionek cerkwi, zrekonstruowano kolumny wewnątrz soboru, zaś ceglane ściany nowego obiektu pokryto drewnem, by imitować dawny wygląd świątyni. W 1979 w piwnicach obiektu powstała cerkiew św. Aleksandra Newskiego i św. Gedeona. Autorem projektu pełnej przebudowy soboru był W. Awksientiuk, zaś pracami kierował proboszcz parafii Dmitrij Budko. W 1988 prace w soborze zostały zakończone. W 1999 dokonano renowacji ikonostasu.
Szczególnie czczone są znajdujące się w świątyni ikony z cząsteczkami relikwii św. Mikołaja, św. Pantelejmona, św. Serafina z Sarowa, św. Ambrożego z Optiny oraz św. Innocentego z Alaski.

</doc>
<doc id="2277588" url="https://pl.wikipedia.org/wiki?curid=2277588" title="Port lotniczy Jalapa Enriques-El Lencero">
Port lotniczy Jalapa Enriques-El Lencero

Port lotniczy Jalapa Enriques-El Lencero (IATA: JAL, ICAP: MMJA) – port lotniczy położony w Jalapa Enriques, w stanie Veracruz, w Meksyku.

</doc>
<doc id="2277589" url="https://pl.wikipedia.org/wiki?curid=2277589" title="Język doe">
Język doe

Język doe (dohe, kidoe) – język bantu używany w regionie Pwani w Tanzanii przez 24 000 osób, które w większości posługują się również językiem suahili.

</doc>
<doc id="2277590" url="https://pl.wikipedia.org/wiki?curid=2277590" title="Bartłomiej (Gorodcow)">
Bartłomiej (Gorodcow)

Bartłomiej, imię świeckie Siergiej Dmitriewicz Gorodcow (ur. 5 lipca 1866 w Pozdnym, zm. 1 czerwca 1956 w Nowosybirsku) – rosyjski biskup prawosławny. 
Życiorys.
Był synem kapłana prawosławnego. W 1886 ukończył seminarium duchowne w Riazaniu, następnie w 1890 Petersburską Akademię Duchowną. W Akademii spotkał się pierwszy raz z Sergiuszem (Stragorodskim), z którym pozostawał w przyjaźni do końca życia. Akademię ukończył z tytułem kandydata nauk teologicznych jako jeden z najlepszych absolwentów. Po zawarciu związku małżeńskiego 11 grudnia 1892 został wyświęcony na diakona, zaś dzień później na kapłana przez egzarchę Gruzji Włodzimierza. Posługę duszpasterską sprawował w Tyflisie w cerkwiach św. Aleksandra Newskiego, Kazańskiej Ikony Matki Bożej oraz św. Michała Twerskiego. Przyczynił się do wzniesienia nowej świątyni parafii Kazańskiej Ikony Matki Bożej. Nie miał biologicznych dzieci, jedynie adoptowane. Od 1920 był proboszczem w parafii przy soborze św. Aleksandra Newskiego w Baku. 
W 1923 został aresztowany w Baku i skazany na pięcioletnią zsyłkę do Ufy. Wyrok OGPU został jednak zrewidowany i zmieniony na dwa lata łagru w dawnym Monasterze Sołowieckim. W czasie odbywania przezeń kary zmarła jego żona. W 1926 został przeniesiony na przymusowe osiedlenie w sielsowiecie Ostiackim, zaś 1 stycznia 1930 – do miasta Boguczar. W 1933 ponownie otrzymał prawo swobodnego przemieszczania się po Związku Radzieckim. Od lutego 1935 był kapłanem we wsi Wołownikowo (obwód moskiewski), zaś od 1941 do 1942 we wsi Raboczyj Posiołok (obwód kaliniński). 
17 kwietnia 1942 otrzymał nominację do objęcia godności biskupa możajskiego, wikariusza eparchii moskiewskiej, po uprzednim złożeniu wieczystych ślubów mniszych. 29 maja 1942 ks. Siergiej Gorodcow złożył śluby przed metropolitą moskiewskim i kołomieńskim Sergiuszem, przyjmując imię Bartłomiej. 31 maja tego samego roku miała miejsce jego chirotonia biskupia, zaś następnego dnia duchowny otrzymał godność arcybiskupią. W listopadzie 1942 powierzono mu zarząd eparchii ulianowskiej. W okresie II wojny światowej Bartłomiej (Gorodcow) zaliczał się do najbliższych współpracowników metropolity Sergiusza (Stragorodskiego), wybranego w 1943 na patriarchę Moskwy i całej Rusi (zm. 1944). 
26 lipca 1943 został ordynariuszem eparchii nowosybirskiej i barnaułskiej oraz "locum tenens" wszystkich eparchii na Syberii pozbawionych własnych zwierzchników. Jako zwierzchnik eparchii nowosybirskiej doprowadził do odzyskania przez Cerkiew części zarekwirowanych jej wcześniej świątyń. W 1949 otrzymał godność metropolity. Wielokrotnie odbywał podróże duszpasterskie po całej Syberii, służąc w cerkwiach w różnych miastach. Wśród wiernych cieszył się znacznym szacunkiem. Władze radzieckie uważały go za fanatyka religijnego, dążącego do maksymalnego rozszerzenia wpływów Cerkwi, zdecydowanego konserwatysty. Zmarł w 1956 i został pochowany w soborze Wniebowstąpienia Pańskiego w Nowosybirsku. 
Autor szeregu artykułów z dziedziny teologii pasterskiej.

</doc>
<doc id="2277592" url="https://pl.wikipedia.org/wiki?curid=2277592" title="Kościół Nawiedzenia Najświętszej Maryi Panny w Krasnobrodzie">
Kościół Nawiedzenia Najświętszej Maryi Panny w Krasnobrodzie

Kościół Nawiedzenia Najświętszej Maryi Panny w Krasnobrodzie – rzymskokatolicki kościół parafialny, pochodzący z końca XVII wieku, będący częścią podominikańskiego zespołu klasztornego.
Budynek kościoła.
Kościół został wybudowany w latach 1690–1699 w stylu barokowym według projektu Jana Michała Linka i konsekrowany 12 sierpnia 1699 roku przez lwowskiego biskupa ormiańskiego, Stanisława Kotlińskiego. Budowlę ufundowała Maria Kazimiera Sobieska, zaś administrowanie nią powierzyła miejscowym dominikanom (zostali usunięci przez władze carskie w 1864). 
Kościół jest murowany z cegły, otynkowany, jednonawowy, przy prezbiterium są dwie zakrystie i skarbiec, nad nawą wieżyczka na sygnaturkę. W latach 1767–1769 przebudowano fronton. W 1778 dobudowano kruchtę wraz z bramą według projektu Jana Mauchera. Wnętrze świątyni jest wyposażone w 5 pozłacanych ołtarzy. Drewniany ołtarz główny został wykonany przez Jana Mauchera w latach 1774–1776. Między kolumnami znajdują się postacie świętych zakonników dominikańskich: Jacka, Dominika, Wincentego Ferreriusza i Tomasza z Akwinu. W centrum ołtarza na tle kopii wizerunku Matki Bożej Krasnobrodzkiej umieszczono oryginalny cudowny obrazek. W górnej części ołtarza zawieszone jest malowidło przedstawiające nawiedzenie św. Elżbiety przez Maryję (z XVIII w.). W nawie głównej znajdują się drewniane ołtarze boczne: Matki Bożej Częstochowskiej, św. Walentego, Chrystusa Ukrzyżowanego i św. Anny. Ołtarz soborowy pochodzi prawdopodobnie z prywatnej kaplicy Jana III Sobieskiego. Na przedniej ścianie nawy głównej znajduje się malowidło przedstawiające adorację Trójcy Św. i Matki Bożej. Chrzcielnica o podstawie marmurowej pochodzi z 1908. W 1998 umieszczono w oknach witraże przedstawiające radosne i chwalebne tajemnice różańcowe.
Zespół klasztorny.
Kościół jest połączony z XVIII-wiecznym, dwukondygnacyjnym budynkiem klasztornym z dzwonnicą. Między nimi znajduje się czworoboczny dziedziniec. Na podwórzu przyklasztornym znajduje się drewniany spichrz z 1795 roku. Przed dawnym klasztorem stoją dwie figury z piaskowca: Chrystusa Dobrego Pasterza – Proboszcza Świata i Jana Pawła II – Jego Wikariusza (z lat 1997–1998). Z prawej strony kościoła znajduje się zadrzewiony plac, otoczony murem (dawny cmentarz), na którym wybudowano ołtarz polowy (tutaj odbywają się uroczystości maryjne). W lesie za zespołem klasztornym mieszczą się stacje drogi krzyżowej.
Kaplice.
Zabytkowa aleja kasztanowo-brzozowa łączy świątynię z „Kaplicą na Wodzie” (drewniana z 1 poł. XIX w.). Przy alei stoją również trzy inne kaplice: św. Onufrego (murowana na planie liścia koniczyny, z 1846), św. Mikołaja i św. Anny (drewniana z XIX w.) oraz św. Antoniego (drewniana z XIX w.). 

</doc>
<doc id="2277593" url="https://pl.wikipedia.org/wiki?curid=2277593" title="Heuchelheim">
Heuchelheim

Niemcy:
Zobacz też:

</doc>
<doc id="2277595" url="https://pl.wikipedia.org/wiki?curid=2277595" title="BGM-109G Ground Launched Cruise Missile">
BGM-109G Ground Launched Cruise Missile



</doc>
<doc id="2277596" url="https://pl.wikipedia.org/wiki?curid=2277596" title="Langgoens">
Langgoens



</doc>
<doc id="2277597" url="https://pl.wikipedia.org/wiki?curid=2277597" title="Musa as-Sadr">
Musa as-Sadr

Musa as-Sadr (as-Sadr, al-Sader), arab.: السيد موسى الصدر, per.: مام موسى صدر (ur. 15 kwietnia 1928 w Kom) – szyicki duchowny, teolog i polityk, syn ajatollaha Sadra ad-Dina as-Sadra.
Życiorys.
Młodość.
Musa as-Sadr urodził się w 1928 roku w irańskim mieście Kom, w rodzinie poważanych teologów muzułmańskich, pochodzących z Libanu. Ukończył medresę w rodzinnym mieście oraz Uniwersytet Teherański. Następnie udał się do irackiego Nadżafu, gdzie spędził cztery lata, studiując teologię m.in. pod kierunkiem ajatollaha Mohsena al-Hakima.
Przywództwo libańskich szyitów.
Na przełomie lat 50. i 60. imam al-Sadr zamieszkał na stałe w południowolibańskim Tyrze, gdzie stał się liderem szyitów, dyskryminowanych zarówno przez chrześcijan, jak i sunnitów. W 1969 roku został pierwszym przewodniczącym Najwyższej Rady Szyickiej, powołanej jako organ reprezentujący interesy tej wspólnoty religijnej. W 1974 roku założył Ruch Wydziedziczonych ("Harakat al-Mahrumin"), organizację społeczno-polityczną walczącą o prawa mieszkańców południowego Libanu, której zbrojnym ramieniem był AMAL.
Zaginięcie.
W sierpniu 1978 roku Musa as-Sadr w towarzystwie szejka Mohammeda Jakuba i dziennikarza Abbasa Badra ad-Dina udał się do Libii na zaproszenie Mu’ammara Kaddafiego. Po wylocie z Bejrutu do libijskiego Trypolisu, zaginął wszelki ślad po delegacji z imamem al-Sadrem na czele. Pojawiły się różne niepotwierdzone informacje, dotyczące jego zniknięcia. Podawano m.in., że udał się do Włoch lub został porwany przez służby specjalne szacha Iranu bądź zabity na rozkaz Kaddafiego. Libańczycy w nadziei na jego powrót nie obsadzili stanowiska przewodniczącego Najwyższej Rady Szyickiej aż do 1987 roku.

</doc>
<doc id="2277599" url="https://pl.wikipedia.org/wiki?curid=2277599" title="Paweł (Gołyszew)">
Paweł (Gołyszew)

Paweł, imię świeckie: Jewgienij Gołyszew (ur. 6 września 1914 w Jekatierinosławiu - zm. 1979) - rosyjski biskup prawosławny.
W 1919 razem z rodzicami wyjechał do Belgii, ukończył szkołę średnią w Brukseli. 16 marca 1937 złożył wieczyste śluby mnisze, zaś trzy dni później został wyświęcony na hierodiakona. 2 czerwca 1938 został hieromnichem, po czym objął obowiązki proboszcza parafii Narodzenia Pańskiego w Antwerpii. W 1939 ukończył studia teologiczne w Instytucie św. Sergiusza z Radoneża w Paryżu, zaś od 1941 był proboszczem dwóch parafii we Francji. Otrzymał godność igumena.
W 1947 zadeklarował chęć powrotu do ZSRR i podjęcia służby duszpasterskiej w Rosyjskiego Kościoła Prawosławnego. Po przybyciu do ZSRR zamieszkał w Ławrze Troicko-Siergijewskiej oraz został zatrudniony jako tłumacz języka francuskiego w Wydziale Zewnętrznych Stosunków Cerkiewnych. Od 1950 wykładał w seminarium duchownym w Odessie i zamieszkiwał w tamtejszym monasterze Zaśnięcia Matki Bożej. Od 1952 był proboszczem w jednej z cerkwi w Pskowie, zaś od 1953 do 1954 wykładał w Leningradzkiej Akademii Duchownej. Następnie służył w różnych cerkwiach w eparchii stawropolskiej i był proboszczem cerkwi w Kisłowodsku.
7 lipca 1957 miała miejsce jego chirotonia na biskupa mołotowskiego (permskiego) i solikamskiego. W charakterze konsekratorów wystąpili metropolita kruticki i kołomieński Mikołaj, biskup Paweł (Fiński Kościół Prawosławny) oraz biskup czkałowski i buzułucki Michał. Po trzech latach został przeniesiony na katedrę astrachańską i jenotajewską. W 1964 otrzymał godność arcybiskupią. W tym samym roku został przeniesiony ponownie na katedrę nowosybirską i barnaułską.
W 1971 arcybiskup Paweł przedstawił "locum tenens" Patriarchatu Moskiewskiego Pimenowi projekt zmian w statucie Kościoła w zakresie przepisów dotyczących funkcjonowania parafii. Domagał się w nim, by biskupi ordynariusze posiadali kontrolę nad składem osobowym rad parafialnych, proboszczowie zostali jej członkami i mogli współzarządzać parafią, miast pełnić jedynie funkcję wybieranych przez radę funkcjonariuszy. W 1972 został przeniesiony na katedrę wołogodzką i wielkoustiuską. Dziewięć dni później został przeniesiony w stan spoczynku, zaś Synod Cerkwi podał jako przyczynę brak zdolności do zarządzania życiem cerkiewnym, nieodpowiednie zachowanie i złamanie norm kanonicznych. Zarówno przeniesienie na mało prestiżową katedrę, jak i późniejsze całkowite wyłączenie z czynnej służby duchownej zostało wymuszone przez władze radzieckie z powodu wystąpień hierarchy przeciwko narzuconemu przez państwo statutowi Kościoła.
Arcybiskup Paweł odwoływał się od tej decyzji, ustnie i pisemnie zwracając się do patriarchy Pimena o ponowne powierzenie mu zarządu jednej z eparchii. Ostatecznie w 1975 pozwolono mu na wyjazd do Francji, gdzie żył jego brat. Zmarł w 1979. Po uroczystościach pogrzebowych w Brukseli został pochowany na cmentarzu Bois-Colombes w Asnières.

</doc>
<doc id="2277603" url="https://pl.wikipedia.org/wiki?curid=2277603" title="Jerzy Dzięcioł">
Jerzy Dzięcioł

Jerzy Dzięcioł (ur. 1 września 1911 w Warszawie, zm. 28 sierpnia 2004 w Delcie) – polski, wioślarz olimpijczyk z 1936.
Życiorys.
Urodził się 1 września 1911 w Warszawie. Był synem Stefana i Marii Sadowskiej. Z zawodu był inżynierem budownictwa. Karierę wioślarską rozpoczął w klubie „Wisła” Warszawa. Od 1935 reprezentował barwy oficerskiego Yacht Klubu RP. Pierwsze sukcesy sportowe odniósł w 1931 w klasie V. W 1934 odniósł zwycięstwo w regatach Warszawa-Modlin w klasie V. W 1936 razem z Leonem Jenszem zdobył kwalifikację olimpijską. Na igrzyskach olimpijskich w Berlinie zastępując Leona Jensza zajął dwukrotnie 20. miejsce. W latach 1937–1938 był wicemistrzem Polski w olimpijskiej klasie jednoosobowej. Podczas II wojny światowej był żołnierzem Polskich Sił Zbrojnych na Zachodzie. Współpracował z wywiadem w Londynie na Bliskim Wschodzie i Bałkanach. Po wojnie wyjechał do Kanady. Osiedlił się w Kolumbii Brytyjskiej. Projektował drogi mosty osiedla mieszkaniowe porty lotnicze. Zmarł 28 sierpnia 2004 w kanadyjskiej miejscowości Delta.

</doc>
<doc id="2277605" url="https://pl.wikipedia.org/wiki?curid=2277605" title="Hexacyrtis dickiana">
Hexacyrtis dickiana

Hexacyrtis dickiana Dinter – gatunek ziemnopączkowych roślin zielnych z monotypowego rodzaju "Hexacyrtis" z rodziny zimowitowatych, występujący w Namibii i północno-zachodnim Kraju Przylądkowym, gdzie zasiedla stabilne wydmy, porośnięte roślinnością. Rośliny mogą pozostawać w spoczynku, w postaci zakopanej w piasku bulwy, przez wiele lat, oczekując na wystarczającą ilość opadów.
Systematyka i zmienność.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju "Hexacyrtis", zaliczanego do plemienia "Colchiceae" w rodzinie zimowitowatych ("Colchicaceae"), która należy do rzędu liliowców ("Liliales").
Typ nomenklatoryczny nie został wskazany.
Zagrożenie i ochrona.
Gatunek ujęty w czerwonej liście roślin Namibii ze statusem LR–lc (mniejszego ryzyka – mniejszej troski).

</doc>
<doc id="2277606" url="https://pl.wikipedia.org/wiki?curid=2277606" title="Solms">
Solms

Niemcy:
Osoby:
Inne:

</doc>
<doc id="2277608" url="https://pl.wikipedia.org/wiki?curid=2277608" title="Tikal (gra)">
Tikal (gra)

Tikal – gra planszowa z gatunku eurogier wydana w 1999 roku przez Ravensburger w języku niemieckim i Rio Grande Games w języku angielskim. Gra została laureatem nagród Deutscher Spiele Preis 1999 oraz Spiel des Jahres 1999.
Gracze wcielają się w archeologów kierujących pracami wykopaliskowymi na terenie starożytnego miasta Majów. Muszą przedostać się przez dżunglę w poszukiwaniu cennych skarbów.
"Tikal", wraz z grami "Mexica" i "Java", należy do "trylogii masek" autorstwa Wolfganga Kramera i Michaela Kieslinga. Sequel gry, pod nazwą "" został wydany w 2010 roku przez Game Works.

</doc>
<doc id="2277609" url="https://pl.wikipedia.org/wiki?curid=2277609" title="Ehringshausen">
Ehringshausen

Niemcy:

</doc>
<doc id="2277611" url="https://pl.wikipedia.org/wiki?curid=2277611" title="Siegbach">
Siegbach

Niemcy:

</doc>
<doc id="2277614" url="https://pl.wikipedia.org/wiki?curid=2277614" title="Arao">
Arao

 – miasto w Japonii, w prefekturze Kumamoto, w zachodniej części wyspy Kiusiu.
Miasto to zostało utworzone 1 kwietnia 1942 r.

</doc>
<doc id="2277619" url="https://pl.wikipedia.org/wiki?curid=2277619" title="Klemens (Pieriestiuk)">
Klemens (Pieriestiuk)

Klemens, imię świeckie Andriej Adamowicz Pieriestiuk (ur. 15 października 1904 w Astrachance, zm. 14 maja 1986 w Jekaterynburgu) – rosyjski biskup prawosławny. 
Życiorys.
Urodził się w rodzinie chłopskiej. Od 1917 do 1925 był posłusznikiem w monasterze Trójcy Świętej i św. Mikołaja w Ussuryjsku. W grudniu 1925 przeniósł się do wsi Wozdwiżenka, gdzie był psalmistą cerkiewnym. Od 1929 do 1931 był hipodiakonem biskupa chabarowskiego Pantelejmona oraz psalmistą w soborze w Chabarowsku. 19 grudnia 1931 złożył wieczyste śluby mnisze przed biskupem kamczackim i pietropawłowskim Nestorem, zaś 27 grudnia tego samego roku został wyświęcony na hierodiakona. 25 maja 1933 został wyświęcony na hieromnicha. W 1934 ukończył trzyletnie kursy teologiczne w Harbinie, zaś w 1937 został mnichem w monasterze Kazańskiej Ikony Matki Bożej w Harbinie. W kolejnych latach, do 1955, administrował różnymi parafiami w Chinach. W 1951 otrzymał godność archimandryty i został przełożonym monasteru w Harbinie. 
We wrześniu 1955 wrócił do Związku Radzieckiego. Arcybiskup irkucki i czitiński Palladiusz powierzył mu rok później stanowisko proboszcza parafii przy soborze Ikony Matki Bożej „Znak” w Irkucku. Następnie od 1957 do 1966 był proboszczem parafii Opieki Matki Bożej w Ussuryjsku. 
23 października 1966 został wyświęcony na biskupa swierdłowskiego i kurgańskiego. W charakterze konsekratorów w ceremonii wzięli udział patriarcha moskiewski i całej Rusi Aleksy I, metropolita kruticki i kołomieński Pimen, arcybiskup talliński i estoński Aleksy, arcybiskup Mścisław, biskup wołokołamski Pitirim oraz biskup dmitrowski Filaret. W 1977 otrzymał godność arcybiskupią. Od 1976 był ponadto "locum tenens" eparchii czelabińskiej. 
Trudności związane z zarządzaniem strukturami Kościoła na terytorium trzech obwodów, w tym złe relacje z miejscowymi organami państwowymi ds. religii przyczyniły się do znacznego pogorszenia stanu jego zdrowia. W 1979 hierarcha przeszedł udar mózgu, wskutek którego został całkowicie sparaliżowany i odszedł w stan spoczynku. Zmarł w 1986 i został pochowany na cmentarzu Szirorieczeńskim w Jekaterynburgu. W 1994 biskup Nikon (Mironow) zdecydował o przeniesieniu jego szczątków do krypty soboru św. Jana Chrzciciela w Jekaterynburgu. 

</doc>
<doc id="2277627" url="https://pl.wikipedia.org/wiki?curid=2277627" title="Tomasz Ostrowski (powstaniec listopadowy)">
Tomasz Ostrowski (powstaniec listopadowy)

Tomasz Ostrowski (ur. ok. 1801 – zm. 17 listopada 1836 w Omsku) – uczestnik powstania listopadowego, zesłaniec.
W 1831 został wcielony do Korpusu Syberyjskiego. Służbę odbywał w 5. Syberyjskim Batalionie Liniowym w Omsku. W 1833 został aresztowany w związku z tzw. spiskiem omskim. Sąd wojskowy skazał go na karę chłosty (5 tysięcy kijów) i ciężkie roboty na Syberii. Zmarł przed egzekucją w lazarecie więziennym.

</doc>
<doc id="2277628" url="https://pl.wikipedia.org/wiki?curid=2277628" title="Hitoyoshi">
Hitoyoshi

 – miasto w Japonii, w prefekturze Kumamoto, w południowej części wyspy Kiusiu.
11 lutego 1942 r. Hitoyoshi-chō po przyłączeniu terytoriów 3 pobliskich wsi zostało przemianowane na Hitoyoshi-shi.

</doc>
<doc id="2277630" url="https://pl.wikipedia.org/wiki?curid=2277630" title="Teoria odwrócenia kierunku">
Teoria odwrócenia kierunku

Teoria odwracania kierunku ("reversal theory)" - teoria stworzona przez psychologa Michaela Aptera oraz jego współpracowników. Odrzuca ona pojmowanie motywacji jako redukcji napięcia. Na jej miejsce teoria wprowadza hipotezę dotyczącą istnienia czterech par stanów metamotywacyjnych, czyli stanów będących źródłem wzorców motywacji. Poszczególne pary to:
Pary te są oparte na zasadzie przeciwieństw. Natomiast tylko jeden ze stanów z pary może być podstawą działania w danym momencie.

</doc>
<doc id="2277631" url="https://pl.wikipedia.org/wiki?curid=2277631" title="Dominion (gra)">
Dominion (gra)

Dominion – gra karciana z gatunku eurogier wydana w 2008 roku przez Rio Grande Games. Gra została laureatem nagród Deutscher Spiele Preis 2009 oraz Spiel des Jahres 2009.
Gracze wcielają się w monarchów, którzy od pokoleń rządzą niewielkimi królestwami. Konkurują ze sobą w powiększaniu swoich terenów, zatrudniają sługi, ulepszają zamki, wypełniają skarbiec bogactwami. 
W roku 2016 pojawiła się druga edycja gry, w której usunięto część kart, na ich miejsce dodając nowe. 
Przebieg gry.
Podstawowym celem gry jest zdobycie jak największej liczby punktów. Cel ten osiąga się poprzez budowanie talii z dostępnych w danej rozgrywce kart. Karty w Dominion dzielą się na cztery zasadnicze typy:
Istnieją również typy dodatkowe (Reakcja, Atak) które nigdy nie występują samodzielnie (zawsze jest to np. Akcja - Atak, Akcja - Reakcja itp.).
Podstawowa wersja gry zawiera 25 rodzajów kart Akcji (Milicja, Wiedźma, Kuźnia etc.), a każdy rodzaj liczy 10 jednakowych kart. Do pojedynczej rozgrywki wybiera się lub losuje 10 rodzajów kart, które będą mogły być kupione i wykorzystane przez graczy w danej rozgrywce. W każdej rozgrywce wykorzystuje się również wszystkie karty Skarbu oraz karty Zwycięstwa (jest ich mniej w rozgrywce dla 2 graczy). Na stole wykłada się także karty Klątwy odpowiednio do ilości graczy. Wszystkie karty układa się odkryte w niezależne stosy zawierające tylko karty danego rodzaju.
Tura gracza składa się z 3 faz:
Grę rozpoczyna się z talią liczącą 10 kart (7 Miedziaków, 3 Posiadłości). W trakcie rozgrywki wykonuje się akcje i dokonuje zakupów w celu rozbudowania talii i zdobycia jak największej liczby punktów. Rozgrywka kończy się w momencie kupienia przez jednego z graczy ostatniej karty Prowincji lub gdy wykupione zostaną trzy spośród wszystkich stosów znajdujących się na stole. 
Dodatki.
Do gry wydano szereg dodatków, wprowadzających więcej rodzajów kart, także karty innego typu niż zawarte w wersji podstawowej gry. Są to następujące tytuły:
Karty promo.
Do gry wydano szereg kart promocyjnych, możliwych do kupienia osobno. W każdym zestawie znajduje się 11 kart jednego rodzaju. Lista kart promo:

</doc>
<doc id="2277633" url="https://pl.wikipedia.org/wiki?curid=2277633" title="Frugo">
Frugo

Frugo – marka napojów owocowych, stworzona przez firmę Alima Gerber, obecnie należąca do FoodCare. Frugo zasłynęło z oryginalnych reklam. Do dziś znany jest slogan marki „No to Frugo”.
Historia.
Frugo pojawiło się w Polsce wiosną 1996 roku, ale ponad 6 lat później (w połowie lipca 2002) jego producent (Alima Gerber) wystawił markę na sprzedaż. Firma tłumaczyła tę decyzję spadkiem sprzedaży swoich produktów. Nabywcą została Krynica Zdrój, która dwa lata później zbankrutowała, a produkcji napoju zaprzestano. Pod koniec 2009 roku markę Frugo od syndyka odkupiła firma Aflofarm, która początkowo chciała znów wprowadzić Frugo, ale tylko na półki w sieci kawiarni Coffeeheaven i w delikatesach Alma. Ostatecznie uznała jednak, że potencjał Frugo wykracza poza jej zakres działalności.
W marcu 2011 roku odsprzedała ją. Nabywcą została firma FoodCare. Napój był dostępny od lipca 2011 r. w czterech kolorach, później producent wprowadzał kolejne. Pojawiły się też kisiele Gellwe "Słodki Kubek" o smaku Frugo. W listopadzie 2011 r. wprowadzono na rynek również 750 ml butelkę Frugo oraz 300 ml edycję dla sieci Biedronka, w maju 2012 r. edycję "Orzeź" w butelkach o pojemności 500 ml. W sklepach są też lody sygnowane marką Frugo. W ramach rozwoju marki planowane jest wprowadzenie kolejnych smaków. Pod koniec sierpnia 2012 do sklepów trafiły 4 smaki żelków Frugo koloru zielonego, czarnego, czerwonego i pomarańczowego. We wrześniu 2013 pojawiło się Frugo seledynowe, natomiast w październiku tego samego roku ukazało się również Frugo złote.

</doc>
<doc id="2277634" url="https://pl.wikipedia.org/wiki?curid=2277634" title="Antoni Franz">
Antoni Franz

Antoni Franz (ur. 26 stycznia 1905 we Lwowie, zm. 16 lipca 1965 w Gliwicach) – szermierz, trener, olimpijczyk z Berlina 1936.
Życiorys.
Urodził się 26 stycznia 1905 we Lwowie. Jego rodzicami byli Antoni i Paulina. Był uczniem szkoły realnej we Lwowie. Podczas I wojny światowej namalował obraz-akwarelę pt. "Zdobycie Lwowa", przesłaną do komitetu „wystawy zbiorów sztuki funduszu inwalidów” w Wiedniu i tam wystawioną. Potem stworzył obraz pt. "Ofenzywa pod Gorlicami".
Szermierkę zaczął uprawiać w okresie gimnazjalnym. W okresie międzywojennym reprezentował barwy Sokoła, Lwowski Klub Szermierczy i Pogoni Lwów. W 1933 został drużynowym mistrzem Polski w szabli. W tym samym roku startował w mistrzostwach Europy Budapeszcie. W 1934 roku zdobył brązowy medal mistrzostw Polski w szpadzie. W 1936 zakwalifikował się do reprezentacji narodowej na igrzyska olimpijskie. W indywidualnym turnieju w szpadzie odpadł w eliminacjach, a w turnieju drużynowym zajął miejsca 5–8. Podczas II wojny światowej przebywał na Węgrzech.
Po wojnie osiadł w Gliwicach gdzie po zakończeniu kariery zawodniczej został trenerem i propagatorem szermierki. W z jego inicjatywy w 1948 powstała sekcja szermiercza w Piaście Gliwice. Od 26 października 1947 do 12 grudnia 1948 był członkiem Polskiego Związku Szermierczego. Od 1969 rozgrywany jest Memoriał Antoniego Franza w szermierce.

</doc>
<doc id="2277635" url="https://pl.wikipedia.org/wiki?curid=2277635" title="Kōshi">
Kōshi

 – miasto w Japonii, w prefekturze Kumamoto, w zachodniej części wyspy Kiusiu.

</doc>
<doc id="2277636" url="https://pl.wikipedia.org/wiki?curid=2277636" title="Michał (Mudjugin)">
Michał (Mudjugin)

Michał, imię świeckie: Michaił Nikołajewicz Mudjugin, (ur. 12 maja 1912 w Petersburgu − zm. 28 lutego 2000 tamże) − rosyjski biskup prawosławny. 
Po ukończeniu szkoły średniej w 1930 został robotnikiem w zakładał „Krasnyj Putiłowiec”. Specjalizował się w ciepłownictwie; równolegle z doskonaleniem zajmował stanowiska laboranta, technika-konstruktora i inżyniera. W 1933 ukończył ponadto wyższe kursy języków obcych. W 1946 w trybie zaoocznym ukończył studia na kierunku energetyka w Instytucie Przemysłu Metalowego w Leningradzie. W 1953 uzyskał tytuł kandydata nauk technicznych. Od 1954 do 1958 był docentem w Leningradzkim Instytucie Górniczym.
Po ukończeniu korespondencyjnego kursu teologicznego i zdaniu końcowego egzaminu 21 września 1958 został wyświęcony na diakona, zaś 28 września tego samego roku został kapłanem. Jego decyzja o porzuceniu pracy wykładowcy była szeroko komentowana w prasie leningradzkiej.
Służył początkowo w soborze w Wołogdzie, następnie zaś w cerkwi Kazańskiej Ikony Matki Bożej w Ustiużnym. W 1964 w trybie zaocznym ukończył Leningradzką Akademię Duchowną i został w niej wykładowcą łaciny, następnie zaś także historii Kościołów zachodnich. W 1966 uzyskał tytuł naukowy docenta. 8 października tego samego roku został nominowany na biskupa tichwińskiego, wikariusza eparchii leningradzkiej. Został również rektorem Leningradzkiej Akademii Duchownej. 31 października 1966 złożył wieczyste śluby mnisze, zaś 6 listopada tego samego roku miała miejsce chirotonia biskupia, w której jako konsekratorzy wzięli udział metropolita leningradzki i ładoski Nikodem, arcybiskupi taszkencki i Azji Środkowej Gabriel, miński i białoruski Antoni, biskupi wołogodzki i wielkoustiuski Melchizedek, dmitrowski Filaret oraz zarajski Juwenaliusz. Z inicjatywy metropolity leningradzkiego Nikodema prowadził na Akademii kurs określony oficjalnie jako nauka o konstytucji radzieckiej, w ramach którego przekazywana była wiedza o ustawach antyreligijnych w różnych krajach Bloku Wschodniego. Gdy władze radzieckie zorientowały się w tej sytuacji, wymusiły usunięcie Michała (Mudiugina) z pracy w Akademii.
Uczestnik dialogu ekumenicznego prawosławno-protestanckiego, wielokrotnie reprezentował Rosyjski Kościół Prawosławny w czasie zagranicznych wizyt i pielgrzymek do innych Kościołów prawosławnych. Uczestnik prac Światowej Rady Kościołów. 
W 1968 został biskupem astrachańskim, przestając tym samym kierować Leningradzką Akademią Duchowną. Na nowej katedrze został ponownie uznany za hierarchę nielojalnego wobec władz radzieckich, usiłującego obchodzić ograniczającego działalność Cerkwi ustawodawstwo W 1979 przeniesiony na katedrę wołogodzką i wielkoustiuską. Odszedł w stan spoczynku w 1993 roku. Zmarł w 2000 i został pochowany w Petersburgu na cmentarzu Ławry św. Aleksandra Newskiego. 
Miał córki Tatianę i Ksieniję.

</doc>
<doc id="2277637" url="https://pl.wikipedia.org/wiki?curid=2277637" title="Dixit">
Dixit

Dixit – gra karciana wydana w 2008 roku przez Libellud we Francji. W Polsce grę wydało wydawnictwo Hobbity.eu, a obecnym dystrybutorem (od kwietnia 2014) jest Rebel.pl. Gra została laureatem nagrody Spiel des Jahres 2010. Jej tytuł po łacinie oznacza „ona / on powiedział”, częste rozpoczęcie starych opowieści.
Jest to gra w skojarzenia, w każdej z tur jeden z graczy staje się bajarzem. Wybiera jedną ze swoich kart i mówi zdanie, które do niej nawiązuje. Pozostali gracze wybierają jedną z własnych kart, która najlepiej pasuje do zdania bajarza. Następnie wszystkie wybrane karty są mieszane i zadaniem pozostałych graczy jest odgadnięcie, która z nich należała do bajarza.
Dodatki i odmiany.
W 2010 został wydany dodatek pod nazwą Dixit 2, znany również pod nazwą Dixit Quest, w którym znajdują się 84 nowe karty.
Dla osób, które kupiły Dixit 2 przedpremierowo, była wydana specjalna promocyjna karta.
Niektóre osoby, które kupiły Dixit 2 przedpremierowo, otrzymywały również inną specjalną promocyjną kartę. Karta ta również była rozdawana na GenCon 2010.
W 2011 została wydana samodzielna odmiana gry pod nazwą Dixit Odyssey (Odyseja), w którym znajdują się 84 nowe karty, 12 pionków gry oraz nowe karty głosowania umożliwiające grę 12 osobom.
Dla osób, które kupiły Dixit Odyssey przedpremierowo była wydana specjalna promocyjna karta.
W 2012 została wydana samodzielna odmiana gry pod nazwą Dixit: Journey, w którym znajdują się 84 nowe karty, 6 pionków gry oraz karty głosowania umożliwiające grę 6 osobom. W Europie gra ta została wydana jako dodatek pod nazwą Dixit 3 a nie jako samodzielna gra.
W 2012 była rozdawana dodatkowa karta promocyjna na GenCon 2012.
W 2012 został wydany dodatek pod nazwą Dixit 3: Journey (Podróże), w którym znajduje się 81 kart z gry Dixit: Journey oraz 3 powtórzone z Dixit, Dixit 2 i Dixit Odyssey (w wydaniu USA) lub 3 nowe karty Dixit Asmodee (w wydaniu europejskim).
W 2012 zostały wydane 3 karty pod nazwą Dixit Asmodee Special Cards. Są to karty z europejskiej wersji Dixit 3 dostępne osobno w USA.
W 2012 została wydana nowa gra pod nazwą Dixit Jinx. Jest to nowa gra z rodziny Dixit, ale ma nieco odmienne reguły gry.
W 2013 został wydany dodatek pod nazwą Dixit Odyssey (expansion), w którym znajdują się 84 karty pochodzące z samodzielnej gry Dixit Odyssey.
W 2013 został wydany dodatek pod nazwą Dixit 4: Origins (Początki), w którym znajdują się 84 nowe karty.
W 2013 została wydana karta promocyjna do Dixit 4 pod nazwą "La Machine à rêves".
W 2013 zostały wydane 4 karty promocyjne pod nazwą Dixit: "The Inheritors" promo cards. Są to karty promocyjne dla edycji koreańskiej.
W 2014 został wydany dodatek pod nazwą Dixit 5: Daydreams (Marzenia), w którym znajdują się 84 nowe karty.
W 2015 został wydany dodatek pod nazwą Dixit 6: Memories (Wspomnienia), w którym znajdują się 84 nowe karty.
W 2016 został wydany dodatek pod nazwą Dixit 7: Revelations (Wizje), w którym znajdują się 84 nowe karty. W pierwszych egzemplarzach gry część kart była pozłacana.
W 2017 został wydany dodatek pod nazwą Dixit 8: Harmonies (Harmonia), w którym znajdują się 84 nowe karty.
W 2018 został wydany dodatek pod nazwą Dixit: 10th Anniversary (Dixit 9: Edycja jubileuszowa lub Dixit: 10. Rocznica), w którym znajdują się 84 nowe karty stworzone przez autorów kart do poprzednich części.

</doc>
<doc id="2277641" url="https://pl.wikipedia.org/wiki?curid=2277641" title="Hydrologia bagien">
Hydrologia bagien



</doc>
<doc id="2277642" url="https://pl.wikipedia.org/wiki?curid=2277642" title="Bagnoznawstwo">
Bagnoznawstwo



</doc>
<doc id="2277643" url="https://pl.wikipedia.org/wiki?curid=2277643" title="Minamata">
Minamata

 – miasto w Japonii, w prefekturze Kumamoto, w południowej części wyspy Kiusiu ("Kyūshū").
W 1956 roku doszło do powszechnego zatrucia mieszkańców Minamaty rtęcią. Neurologiczna choroba została spowodowana przez lokalną fabrykę chemiczną, która zrzuciła nieoczyszczone ścieki do zatoki Minamata.
Bazując na doświadczeniach jednej z największych katastrof związanych z zanieczyszczeniem, Minamata stara się ugruntować swoją pozycję jako modelowego miasta dbającego o środowisko. W 1999 roku otrzymało certyfikat ISO za swoją politykę zarządzania środowiskiem. Odpady są dzielone na ponad dwadzieścia kategorii, promuje się oszczędzanie energii, redukcję odpadów, ochronę zasobów naturalnych.
Park o nazwie Minamata Eco Town, położony na obrzeżach centrum Minamaty, jest parkiem przemysłowym składającym się z różnych firm związanych z recyklingiem. Wśród materiałów poddanych recyklingowi i ponownie wykorzystywanych w Eco Town są: zużyte butelki, telewizory, klimatyzatory, lodówki, opony, zużyty olej, tworzywa sztuczne i ścieki.
Amerykański reżyser Andrew Levitas (ur. 1977) nakręcił filmowy dramat pt. „Minamata”, oparty na książce Aileen Mioko Smith i W. Eugene’a Smitha (1918–1978) o tym samym tytule. W filmie występuje Johnny Depp jako W. Eugene Smith, amerykański fotograf, który dokumentował wydarzenia związane z tym wydarzeniem. Film miał swoją premierę na Międzynarodowym Festiwalu Filmowym w Berlinie 21 lutego 2020 roku.
Galeria.
Instalacja upamiętniająca tragedię miasta (pierwszy od lewej cenotaf) oraz Centrum Informacji o Chorobie Minamata w Eko Parku w Minamata 

</doc>
<doc id="2277644" url="https://pl.wikipedia.org/wiki?curid=2277644" title="Leon Jensz">
Leon Jensz

Leon Jensz (ur. 15 czerwca 1915 w Chabarowsku, zm. 16 maja 1992 w Warszawie) – polski żeglarz, olimpijczyk z Berlina 1936.
Życiorys.
Urodził się 15 czerwca 1915 w Chabarowsku jako syn Aleksandra i Marii Piskun. Szkołę średnią ukończył w Warszawie. W latach 1938-1939 odbywał służbę wojskową w szkole podchorążych kawalerii w Grudziądzu. W 1933 zaczął uprawiać żeglarstwo w Yacht Klubie Polski Warszawa. W następnym roku był zaliczany do najlepszych żeglarzy klasy V. W 1936 zakwalifikował się do reprezentacji olimpijskiej razem z Jerzym Dzięciołem.
Brał udział w igrzyskach olimpijskich w 1936 startując w klasie O-Jolle, w której ostatecznie zajął 18. miejsce. Wystartował w pierwszych 5 wyścigach zajmując miejsca: 18, 3, 18, 13 i 19 . W 1938 na mistrzostwach Polski zajął 6. miejsce w olimpijskiej klasie jednoosobowej, a w 1939 7. miejsce.
Okres okupacji i dalsze losy.
W czasie okupacji hitlerowskiej przebywał w Warszawie. Włączył się w działalność konspiracyjną. Wiosną 1940 z Mieczysławem Boczarem i Zbigniewem Szymańskim przystąpił pod kierunkiem Józefa Sieradzkiego do budowy płaskodennych łodzi Pionier o 10 metrach kwadratowych żagla do celów szkoleniowych. Był wykładowcą kursów żeglarskich organizowanych od 1941 przez Henryka Fronczaka. W 1943 odniósł zwycięstwo w konspiracyjnych zawodach na Wiśle.
W czasie okupacji czynny uczestnik konspiracji. Uczestnik powstania warszawskiego. Po wojnie kontynuował karierę sportową w warszawskich klubach Stal i Start oraz działalność szkoleniowo-organizacyjną w żeglarstwie. W 1948 został niesłusznie oskarżony o szpiegostwo, aresztowany przez UB i osadzony w więzieniu na Rakowieckiej. W końcu grudnia w 1949 został zwolniony z więzienia. W latach pięćdziesiątych był w pierwszej 10 polskich regatowców w klasie Finn. W 1965 udziałem w międzynarodowych regatach o Złoty Puchar Finn rozegranych w Gdyni zakończył karierę żeglarską. W 1983 został członkiem honorowym PZŻ. Był również honorowym członkiem Yacht Klubu Polski Warszawa. Pochowany został w grobowcu rodzinnym na cmentarzu Powązkowskim, kwatera 231 rząd 2, miejsce 19-20.

</doc>
<doc id="2277648" url="https://pl.wikipedia.org/wiki?curid=2277648" title="Uto (Japonia)">
Uto (Japonia)

 – miasto w Japonii, w prefekturze Kumamoto, w zachodniej części wyspy Kiusiu.
1 października 1958 r. Uto-chō, po przyłączeniu terenów wsi Ōta, zostało przemianowane na Uto-shi.

</doc>
<doc id="2277651" url="https://pl.wikipedia.org/wiki?curid=2277651" title="Mareks Leitis">
Mareks Leitis

Mareks Leitis (ur. 23 września 1976) – łotewski strongman.
Obecnie jeden z najlepszych łotewskich siłaczy.
Mieszka w Windawie na Łotwie.
Wymiary:
Rekordy życiowe:

</doc>
<doc id="2277653" url="https://pl.wikipedia.org/wiki?curid=2277653" title="Baeometra uniflora">
Baeometra uniflora

Baeometra uniflora (Jacq.) G.J.Lewis – gatunek ziemnopączkowych roślin zielnych z monotypowego rodzaju Baeometra z rodziny zimowitowatych, występujący w południowo-zachodnim Kraju Przylądkowym w Afryce, naturalizowany w Australii Zachodniej. Zasiedla skaliste, granitowe lub piaskowcowe zbocza. Kwitnie od sierpnia do października.
Nazwa naukowa rodzaju pochodzi od greckich słów ("baio" – mały) i ("metro" – miara), odnosząc się do niskiego wzrostu tych roślin; epitet gatunkowy w języku łacińskim oznacza jednokwiatowa.
Systematyka i zmienność.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju "Baeometra", zaliczanego do plemienia "Anguillarieae" w rodzinie zimowitowatych ("Colchicaceae"), która należy do rzędu liliowców ("Liliales").
Typ nomenklatoryczny nie został wskazany.
Zastosowania.
Uprawiana na obszarach o ciepłym klimacie jako roślina ozdobna.

</doc>
<doc id="2277655" url="https://pl.wikipedia.org/wiki?curid=2277655" title="Krzysztof Bartnicki (tłumacz)">
Krzysztof Bartnicki (tłumacz)

Krzysztof Bartnicki (ur. 7 maja 1971 w Opolu) – polski pisarz, tłumacz, słownikarz, laureat Nagrody Literackiej Gdynia i Nagrody „Literatury na Świecie”, stypendysta Ministerstwa Kultury i Dziedzictwa Narodowego.
W 2012 przedstawił „Finneganów tren” – pierwsze pełne spolszczenie powieści „Finnegans Wake” Jamesa Joyce’a, wraz ze zbiorem wariantów tłumaczenia („Finneganów bdyn”). W 2014 opublikował „Finnegans _ake” (partyturę suity Eis-dur Jamesa Joyce’a) oraz „Da Capo al Finne” (przekład „Finnegans Wake” na kryptogram muzyczny). W duecie z Marcinem Szmandrą ukończył „Finnegans Meet” (przekład „Finnegans Wake” na kod werbowizualny). Reprezentuje zachowującego anonimowość autora „Prospektu emisyjnego” (utworu zgłoszonego do „Paszportów Polityki” w 2010). Spolszczył i opatrzył przypisami „"Fu" wojny” – starochińskie teksty o wykorzystaniu sztuki wojennej w przekładzie literackim. Laureat Nagrody Literackiej Gdynia 2022 w kategorii proza za "Myśliwice, Myśliwice"

</doc>
<doc id="2277656" url="https://pl.wikipedia.org/wiki?curid=2277656" title="Życiorys większy św. Franciszka">
Życiorys większy św. Franciszka

Życiorys większy św. Franciszka, Legenda większa, łac. "Legenda maior s. Francisci" – życiorys św. Franciszka z Asyżu napisany przez św. Bonawenturę w latach 1260–1263 na prośbę braci z zakonu franciszkańskiego. Zawiera chronologicznie i tematycznie uporządkowane fakty z życia świętego od jego urodzenia aż do kanonizacji, a także opis dokonanych przez niego cudów.
Historia powstania.
Święty Bonawentura jako minister generalny zakonu franciszkanów został poproszony przez braci o napisanie życiorysu św. Franciszka na kapitule generalnej w 1260 roku. Tworzy życiorys w formie dłuższej (Legenda większa) i krótszej (Legenda mniejsza), i taki zostaje przyjęty na kapitule w Pizie w roku 1263.
Kapituła poprosiła ówczesnego generała z powodu:
Powiązania z innymi źródłami biograficznymi.
Autor nie wymienia imion tych, z którymi rozmawiał. W całym dziele wspomina tylko o br. Idzim, oraz br. Illuminacie. Prawdopodobnie nie chciał, by fakty z życia Franciszka kojarzyły się z którąś z opcji „politycznych” wewnątrz zakonu.
Bonawentura korzystał z już istniejących źródeł. Użył przede wszystkim Życiorysu drugiego świętego Franciszka z Asyżu. Przepisywał z niego całe paragrafy, swobodnie modyfikując tekst lub go streszczając. Traktat o cudach św. Tomasza z Celano został przepisany prawie w całości. Zauważalny jest także wpływ Życiorysu Juliana ze Spiry, Legendy Trzech Towarzyszy, a także pośrednio Anonimu z Perugii. Widać też wpływ I życiorysu autorstwa Tomasza z Celano jako źródła informacji, bez użycia dosłownego.
Kultura pisania w tamtym czasie nie wymagała przypisów czy odnośników, przez co zdarzają się powtórzenia słów i zdań pochodzących z różnych miejsc. Materiał jest opracowany według schematu Bonawentury, uwarunkowanego przez jego osobowość, kulturę teologiczną i cele, a więc i sytuację ówczesnego zakonu.
Struktura dzieła.
W prologu podana jest pochwała św. Franciszka i uwagi metodologiczne, jak powody napisania, styl i plan zawierający krótki opis treści piętnastu rozdziałów. Każdy z nich składa się ze wstępu z opisem rozdziału, treści i podsumowania w formie syntezy. Całość zamyka traktat o cudach mających miejsce po śmierci św. Franciszka.
W wyraźny sposób widać trzy sekcje życiorysu:
W dziele zauważalny jest entuzjazm autora rozważającego identyfikację Franciszka z Chrystusem. Napisane jest ono precyzyjnie, eleganckim stylem z zachowaniem podniosłego i kaznodziejskiego tonu.
Przyczyny i cel napisania życiorysu większego.
Autor wymienia następujące przyczyny w prologu:
Biorąc pod uwagę okoliczności historyczne, można przypuszczać, że celem napisania dzieła była obrona osoby św. Franciszka, przez ukazanie działania Boga w jego życiu i jego wkładu w życie Kościoła, ukazanie braciom jego osoby jako jedynego i aktualnego wzoru do naśladowania, a także powstanie jednego i pewnego dzieła.
Znaczenie.
Na przestrzeni wieków zarzucano życiorysowi pewną manipulację faktami, zniekształcającą prawdę historyczną w celach dyplomatycznego złagodzenia napięć w zakonie. Bonawentura omija pewne niewygodne fakty, które istniały we wcześniejszych opracowaniach. Franciszek jest ukazany w kanonie świętości wówczas obowiązującym, a kontekst nie uwzględnia jego czasów, ale trudną sytuację zakonu w XIII w.
Jednak tych zarzutów nie podzielają wszyscy. Niektórzy zwracają uwagę, że dzieło to nie jest tylko historyczne, ale i teologiczne. Podaje fakty i ich interpretacje, w celu przedstawienia podobieństwa Franciszka do Jezusa Chrystusa. Uwzględnić trzeba więc jego osobę i czas w jakim powstało dzieło. Selekcja faktów nie służyła fałszowaniu historii. Ponadto jest to jedyny życiorys o tak szerokim aspekcie mistycznym, co wskazuje na doskonałe zrozumienie osoby świętego Franciszka przez autora.
Wydania.
Tekst zachował się w licznych manuskryptach (najstarsze z XIII w. znajdują się w Asyżu, w archiwum Matki Bożej Anielskiej oraz w bibliotece św. Franciszka). Pierwsze wydanie krytyczne miało miejsce w 1898 r. w Quarachii, ponowione w 1941 r.

</doc>
<doc id="2277659" url="https://pl.wikipedia.org/wiki?curid=2277659" title="James McArthur">
James McArthur

James McArthur (ur. 7 października 1987 w Glasgow) – szkocki piłkarz występujący na pozycji pomocnika. Zawodnik klubu Crystal Palace.
Kariera klubowa.
McArthur zawodową karierę rozpoczynał w 2004 roku w Hamilton Academical ze Scottish First Division. W tych rozgrywkach zadebiutował 22 stycznia 2005 roku w przegranym 0:1 pojedynku z Ross County. W 2008 roku awansował z zespołem do Scottish Premier League. W tej lidze zadebiutował 11 sierpnia 2008 roku w wygranym 3:1 pojedynku z Dundee United, w którym strzelił także gola. W Hamilton spędził 6 lat. W tym czasie rozegrał tam 168 spotkań i zdobył 10 bramek.
W 2010 roku McArthur odszedł do angielskiego Wigan Athletic. W angielskiej Premier League pierwszy mecz zaliczył 14 sierpnia 2010 roku przeciwko Blackpool (0:4).
Kariera reprezentacyjna.
W 2008 roku McArthur zadebiutował w kadrze Szkocji U-21. W pierwszej reprezentacji Szkocji zadebiutował natomiast 16 listopada 2010 roku w wygranym 3:0 towarzyskim meczu z Wyspami Owczymi. 9 lutego 2011 roku w wygranym 3:0 towarzyskim spotkaniu z Irlandią Północną strzelił pierwszego gola w kadrze narodowej.

</doc>
<doc id="2277660" url="https://pl.wikipedia.org/wiki?curid=2277660" title="Korwety typu Gawron">
Korwety typu Gawron



</doc>
<doc id="2277665" url="https://pl.wikipedia.org/wiki?curid=2277665" title="Manuel (Lemieszewski)">
Manuel (Lemieszewski)

Manuel, imię świeckie Wiktor Wiktorowicz Lemieszewski (ur. 1 maja 1884 w Łudze, zm. w 1968 w Kujbyszewie) – rosyjski biskup prawosławny, historyk Rosyjskiego Kościoła Prawosławnego. 
Absolwent wydziału prawa uniwersytetu w Petersburgu. W 1910 został posłusznikiem w pustelni Nikoło-Stołpieńskiej (gubernia twerska). 2 czerwca 1911 złożył wieczyste śluby zakonne, zaś 10 grudnia 1911 został hierodiakonem. 16 grudnia 1912 wyświęcony na hieromnicha. W 1916 podjął studia teologiczne w Petersburskiej Akademii Duchownej. Ukończył również wyższe kursy bibliotekarskie. Od 1918 do 1919 przebywał w eparchii ołonieckiej, gdzie dokonywał spisu zabytków sztuki i architektury cerkiewnej. W 1919 został przełożonym pustelni Trójcy Świętej i św. Sergiusza pod Piotrogrodem. Od 1921 do 1923 wykładał na kursach teologicznych dla przygotowujących się do przyjęcia sakramentu kapłaństwa. W Piotrogrodzie zaangażował się w zwalczanie ruchu Żywej Cerkwi. 
8 września 1923 w Monasterze Daniłowskim otrzymał godność archimandryty, natomiast dwa dni później w cerkwi św. Dymitra Sołuńskiego w Moskwie miała miejsce jego chirotonia na biskupa łuskiego, wikariusza eparchii piotrogrodzkiej. Jako konsekratorzy w ceremonii wzięli udział patriarcha moskiewski i całej Rusi Tichon, arcybiskup wieriejski Hilarion, arcybiskup kostromski Sebastian oraz biskup Hieroteusz. Od 1924 do 1928 był osadzony w łagrze urządzonym w dawnym Monasterze Sołowieckim. Po uwolnieniu został biskupem sierpuchowskim, wikariuszem eparchii moskiewskiej. 
Według ks. prof. Gieorgija Mitrofanowa, historyka Cerkwi, od końca lat 20. mimo głębokiej wiary i prowadzonego ascetycznego trybu życia był tajnym współpracownikiem GPU, następnie zaś NKWD. Przyczyną podjęcia aktywnej współpracy był dlań strach przed ponownym osadzeniem w łagrze, jednak nawet fakt pracy dla tajnych służb nie uchronił hierarchy przed kolejnymi aresztowaniami, jakie miały miejsce w 1930 i w 1932, gdy hierarcha został zesłany na Syberię. W 1939 trafił ponownie do łagru w Kańsku, gdzie przebywał do jesieni 1944. Przez rok służył w eparchii krasnojarskiej. W 1945 objął zarząd katedry czkałowskiej, zaś w 1946 został arcybiskupem. W 1948 został aresztowany po raz kolejny i skazany na dziesięć lat łagru w Mordowii. Uwolniony w 1955, zaś rok później zrehabilitowany. 
7 lutego 1956 został arcybiskupem czeboksarskim i czuwaskim, zaś w 1960 przeniesiono go na katedrę kujbyszewską i syzrańską, której ordynariuszem pozostał przez pięć lat, gdy na własną prośbę przeszedł w stan spoczynku. Zmarł w 1968. 
Historyk Cerkwi, autor szeregu publikacji dotyczących Rosyjskiego Kościoła Prawosławnego, w tym dwutomowego słownika biograficznego hierarchów rosyjskich.

</doc>
<doc id="2277673" url="https://pl.wikipedia.org/wiki?curid=2277673" title="Hermetyzacja">
Hermetyzacja

Pojęcie Hermetyzacja może odnosić się do:

</doc>
<doc id="2277675" url="https://pl.wikipedia.org/wiki?curid=2277675" title="Zbigniew Wyszyński">
Zbigniew Wyszyński

Zbigniew Władysław Wyszyński (ur. 8 lipca 1924, zm. 2 lipca 2001) – historyk filmu, wykładowca akademicki .
Życiorys.
Studiował w Akademii Handlowej w Krakowie (1949) (ekonomia) i w Instytucie Sztuki PAN w Warszawie (1958) (filmoznawstwo).
Propagator Dyskusyjnych Klubów Filmowych (1955–1985) oraz kierownik artystyczny kin studyjnych w Krakowie (1963–1985), współredaktor dorocznej Kroniki Krakowa (od 1975 do lat 80.). W Wyższej Szkole Pedagogicznej w Krakowie (od 1962) i w Państwowej Wyższej Szkole Teatralnej w Krakowie (1964–1986) wykładał historię i teorię filmu.
Założył studia filmoznawczo-telewizyjne w Instytucie Filologii Polskiej Uniwersytetu Jagiellońskiego (1975–1989).

</doc>
<doc id="2277676" url="https://pl.wikipedia.org/wiki?curid=2277676" title="Loarn mac Eirc">
Loarn mac Eirc

Loarn mac Eirc – władca Dalriady, żył około V wieku n.e.
Duan Albanach, Senchus Fer n-Alban oraz inne opracowania genealogiczne, podają, że jego ojcem był Erc z Dalriady, syn Eochaida Muinremuira. Według tych źródeł, Loarn nie był koronowany i był założycielem klanu Cenél Loairn. Klan kontrolował część północnego Argyll w okolicy Zatoki Lorn. Ich główną siedzibą było prawdopodobnie Lorne Prawdopodobnie do granic jego ziem należała Wyspa Mull, Morvern i Ardnamurchan. Stolicą był Dun Ollaigh w pobliżu Oban. Głównym centrum religijnym było Lismore, późniejsza siedziba biskupów Argyll.

</doc>
<doc id="2277677" url="https://pl.wikipedia.org/wiki?curid=2277677" title="Hipolit (Chilko)">
Hipolit (Chilko)

Hipolit, imię świeckie Aleksiej Aleksijewicz Chilko, "Алексей Алексеевич Хилько" (ur. 10 maja 1955 w Kramatorsku) − ukraiński biskup prawosławny.
Życiorys.
Ukończył technikum w Słowiańsku. Równolegle z pracą zawodową w Charkowie kontynuował studia w miejscowym instytucie politechnicznym. W 1979 wstąpił do moskiewskiego seminarium duchownego. Następnie ukończył Moskiewską Akademię Duchowną i uzyskał tytuł kandydata nauk teologicznych. W 1984 wstąpił do ławry Troicko-Siergijewskiej. Po ponownym otwarciu Monasteru Daniłowskiego został włączony do jego wspólnoty monastycznej. Od 1988 do 1989 był członkiem rosyjskiej misji prawosławnej w Jerozolimie. W 1989 wrócił do Monasteru Daniłowskiego, otrzymując funkcję jego dziekana, następnie zaś przełożonego. W 1992 został przełożonym ławry Peczerskiej. 14 lipca tego samego roku otrzymał nominację na biskupa białocerkiewskiego, wikariusza eparchii kijowskiej; jego chirotonia odbyła się 16 sierpnia 1992. 8 grudnia tego samego roku został przeniesiony na katedrę doniecką. W 1996 Święty Synod Ukraińskiego Kościoła Prawosławnego Patriarchatu Moskiewskiego udzielił mu ostrzeżenia z powodu jego wcześniejszych decyzji o zawieszaniu duchownych i odłączaniu od Cerkwi osób świeckich. Działalność biskupa stała się przedmiotem badań specjalnej komisji kierowanej przez biskupa Onufrego (Berezowskiego). W 1999 biskup został przeniesiony na katedrę tulczyńską, na której pozostawał do 2006, gdy wyznaczono go na zwierzchnika eparchii chustskiej.
Duchowny ostro przeciwstawiał się nadaniu Ukraińskiemu Kościołowi Prawosławnemu Patriarchatu Moskiewskiego statusu autokefalicznego, twierdząc, iż musiałoby to doprowadzić do zawarcia nowej unii kościelnej z Kościołem katolickim. Krytykował sam Kościół katolicki, określając ekumenizm jako herezję i występował jako przeciwnik globalizacji.
Popierał działania na rzecz kanonizacji Grigorija Rasputina oraz Iwana Groźnego, zaś śmierć cara Mikołaja II i jego rodziny przedstawiał jako „odkupieńczą ofiarę”. Z poglądów tych wycofał się w 2008 w liście adresowanym do Synodu Ukraińskiego Kościoła Prawosławnego.
W 2007 Święty Synod Ukraińskiego Kościoła Prawosławnego Patriarchatu Moskiewskiego przeniósł go w stan spoczynku w związku z licznymi skargami duchowieństwa i wiernych, głoszeniem poglądów eschatologicznych niezgodnych z nauczaniem Cerkwi (zbliżonych do twierdzeń usuniętego z Patriarchatu Moskiewskiego biskupa Diomida (Dziubana)) oraz wyświęcanie duchownych o poglądach „patriotycznych” i „antyekumenicznych”, którzy mieli podejmować działalność w innych eparchiach Kościoła.

</doc>
<doc id="2277679" url="https://pl.wikipedia.org/wiki?curid=2277679" title="Chris Iwelumo">
Chris Iwelumo

Christopher Robert „Chris” Iwelumo (ur. 1 sierpnia 1978 w Coatbridge) – szkocki piłkarz pochodzenia nigeryjskiego występujący na pozycji napastnika w Scunthorpe United.
Kariera klubowa.
Iwelumo zawodową karierę rozpoczynał w 1996 roku w szkockim St. Mirren ze Scottish First Division. Jego barwy reprezentował przez 2 lata, a w 1998 roku odszedł do duńskiego Aarhus Fremad z Superligaen. W 1999 roku spadł z nim do 1. division.
W lutym 2000 roku Iwelumo przeszedł do angielskiego Stoke City z Division Two. W tych rozgrywkach zadebiutował 18 marca 2000 roku w zremisowanym 1:1 pojedynku z Wycombe Wanderers. W sezonie 2000/2001 był wypożyczany do zespołów Division Three, York City i Cheltenham Town. Potem wrócił do Stoke, z którym w 2003 roku awansował do Division One. W sezonie 2003/2004 był wypożyczony do Brighton &amp; Hove Albion z Division Two.
W 2004 roku Iwelumo podpisał kontrakt z niemiecką Alemannią Akwizgran z 2. Bundesligi. Pierwszy mecz zaliczył w niej 9 sierpnia 2004 roku przeciwko Eintrachtowi Frankfurt (1:1). W Alemannii spędził rok. W 2005 wrócił do Anglii, gdzie został graczem Colchesteru United z League One. W 2006 roku awansował z nim do Championship. W Colchesterze grał jeszcze przez rok.
W 2007 roku odszedł do Charltonu Athletic, także grającego w Championship. Zadebiutował tam 11 sierpnia 2007 roku w zremisowanym 1:1 spotkaniu ze Scunthorpe United. W Charltonie przez rok rozegrał wszystkie 46 ligowych spotkań i zdobył w nich 10 bramek.
W 2008 roku Iwelumo przeszedł do innego zespołu Championship, Wolverhamptonu. W 2009 roku awansował z nim do Premier League. W tych rozgrywkach pierwszy mecz zaliczył 24 października 2009 roku przeciwko Aston Villi (1:1). W 2010 roku, od lutego do marca, grał na wypożyczeniu w Bristolu City z Championship.
W połowie 2010 roku podpisał kontrakt ze spadkowiczem z Premier League, Burnley. W jego barwach zadebiutował 7 sierpnia 2010 roku w wygranym 1:0 spotkaniu z Nottingham Forest, w którym zdobył także bramkę.
19 lipca 2011 roku podpisał dwuletni kontrakt z występującym w Championship Watfordem.
Kariera reprezentacyjna.
W reprezentacji Szkocji Iwelumo zadebiutował 11 października 2008 roku w zremisowanym 0:0 meczu eliminacji Mistrzostw Świata 2010 z Norwegią.

</doc>
<doc id="2277680" url="https://pl.wikipedia.org/wiki?curid=2277680" title="Żywienie medyczne">
Żywienie medyczne

Żywienie medyczne – sposób odżywania się przypisany leczeniu chorób (najczęściej nowotworów) lub w celu przeciwdziałania zaburzeniom funkcji poznawczych, np. związanym ze starzeniem się (np. otępienie, zaburzenia nastroju). Ma na celu zwiększenie lub zapewnienie choremu dodatkowej ilości składników odżywczych, których nie może przyswoić z naturalnych pokarmów ze względu na ograniczenia konkretnej diety. Żywienie medyczne stosowane jest również wówczas, kiedy spożywanie tradycyjnych posiłków staje się fizycznie niemożliwe i jest to jedyna dostępna alternatywa.
W przypadku wielu chorób obowiązuje specjalistyczna dieta, która uniemożliwia dostarczenie organizmowi niezbędnych elementów. Chory potrzebuje ich zwykle więcej, niż zdrowy. Zastosowanie żywienia medycznego sprawia, że czuje się on lepiej. Najczęstszą formą żywienia medycznego jest żywienie doustne, za pomocą tabletek, napojów i preparatów odżywczych.
Żywienie medyczne powinno być wprowadzone odpowiednio szybko, tak aby zapewniało jak najwięcej sił do walki z chorobą.
Rodzaje.
Żywienie dojelitowe.
Żywienie dojelitowe – jest to forma wprowadzania pokarmu przez przewód pokarmowy (enteralne) – najczęściej stosowane, najbezpieczniejsze. Dawkowane przez doustne preparaty odżywcze lub sondy. W sytuacji gdy chory nie może jeść i pić normalnie podaje mu się specjalnie stworzone diety płynne, przez sondę założoną do przewodu 
pokarmowego.
Żywienie pozajelitowe (dożylne).
Żywienie pozajelitowe – stosowane tylko wtedy, jeśli żywienie enteralne jest niemożliwe. W ramach tego żywienia stosuje się specjalne preparaty, które są podawane bezpośrednio do krwiobiegu organizmu. Przed rozpoczęciem takiego żywienia, niezwłocznie należy skontaktować się z lekarzem.
Dawkowanie produktów odżywczych.
Uwarunkowania:
Po przebytych chorobach, warto zwrócić uwagę na dobranie oraz stosowanie odpowiedniej diety, która pozwoli na szybszą regenerację organizmu.
Czas stosowania żywienia medycznego.
Czas trwania żywienia medycznego powinien być dostosowany do indywidualnych potrzeb chorującego – najlepiej ustalić go z dietetykiem lub lekarzem. Wszelkie zmiany w stosowanej diecie powinny odbywać się stopniowo i łagodnie, tak aby organizm miał czas na przyzwyczajenie się do zmiany dostarczanych substancji i składników odżywczych.

</doc>
<doc id="2277683" url="https://pl.wikipedia.org/wiki?curid=2277683" title="Lista morskich parków rozrywki">
Lista morskich parków rozrywki

Lista morskich parków rozrywki – lista przedstawiająca morskie parki rozrywki na poszczególnych kontynentach.

</doc>
<doc id="2277684" url="https://pl.wikipedia.org/wiki?curid=2277684" title="Catharosiini">
Catharosiini

Catharosiini – plemię muchówek z rodziny rączycowatych (Tachinidae).

</doc>
<doc id="2277686" url="https://pl.wikipedia.org/wiki?curid=2277686" title="Carie Graves">
Carie Graves

Carie Graves, właśc. Carolyn Brand Graves (ur. 27 czerwca 1953 w Madison, zm. 19 grudnia 2021) – amerykańska wioślarka. Dwukrotna medalistka olimpijska.
Brała udział w dwóch edycjach igrzysk olimpijskich (XXI Letnie Igrzyska Olimpijskie Montreal 1976, XXIII Letnie Igrzyska Olimpijskie Los Angeles 1984), podczas obu zdobywała medale. W 1984 triumfowała w ósemce, osiem lat wcześniej była trzecia w tej samej konkurencji. Stawała na podium mistrzostw świata. W 1979, 1981 i 1983 sięgnęła po srebro w ósemce.

</doc>
<doc id="2277687" url="https://pl.wikipedia.org/wiki?curid=2277687" title="Luziański">
Luziański

Luziański ("Luzyański, Lusian, Luzjański") – polski herb szlachecki, używany na Pomorzu.
Opis herbu.
Zachowały się przekazy o przynajmniej dwóch wariantach tego herbu. Opisy z wykorzystaniem zasad blazonowania, zaproponowanych przez Alfreda Znamierowskiego:
Luziański ("Luzjański, Luzyański, Lusien"): "W polu czerwonym dwie szczęki szczupaka srebrne zębami ku sobie i w dół. Klejnot: Na dwóch skrzydłach sępich, czerwonych, w lewo, samo godło. Labry: czerwone podbite srebrem."
Żabiński ("Żabieński, Luzyański odmienny"): W polu szczęki szczupaka w skos lewy zębami ku sobie i do góry. Barwy nieznane, klejnot nieznany.
Najwcześniejsze wzmianki.
Herb wymieniany przez Paprockiego, Okolskiego, Kojałowicza i Niesieckiego. Z autorów późniejszych wzmiankują go m.in. Juliusz Karol Ostrowski, Teodor Chrząński i Seweryn Uruski. Stanisław Dziadulewicz wzmiankuje pieczęć z 1570 Stanisława i Szymona Żabieńskich (herb opisany tutaj jako Żabiński).
Według Ostrowskiego, herb przyniesiony z Niemiec w XIV wieku, z Harzu, przez rodzinę o nazwisku von Markelingerode, która następnie od dóbr Lizejny koło Reszla, miała przybrać nazwisko Luziański.
Herbowni.
Tadeusz Gajl wymienia trzy rody herbownych:
Luziański (Luzyański, Luzjański), Łukomski, Żabieński (Żabiński).
Nie wiadomo, jak rodziny inne niż Luzyańscy mogły nabyć prawo do tego herbu (nazwa herbu wskazuje, że powinien to być herb własny). Serweryn Uruski podaje, że Julian, Władysław i Wiktor Łukomscy wylegitymowali się tym herbem w roku 1852 w guberni kowieńskiej. Niepewna jest też kwestia kaszubskiej rodziny Żabieńskich. Według Przemysława Pragerta herb z pieczęci 1570 jest osobnym herbem, albo odmianą herbu Luziański, ale Tadeusz Gajl zalicza Żabieńskich w poczet herbownych herbu Luziański.

</doc>
<doc id="2277691" url="https://pl.wikipedia.org/wiki?curid=2277691" title="JaVale McGee">
JaVale McGee

JaVale Lindy McGee (ur. 19 stycznia 1988 w Flint) – amerykański koszykarz, grający na pozycji środkowego, trzykrotny mistrz NBA, obecnie zawodnik Dallas Mavericks.
Pochodzi z koszykarskiej rodziny. Jego ojcem jest George Montgomery (208 cm), koszykarz wybrany w II rundzie draftu 1985 roku z numerem 39 przez Portland Trail Blazers, natomiast matką Pamela McGee – dwukrotna mistrzyni NCAA, olimpijska (1984) oraz zawodniczka WNBA (Los Angeles Sparks, Sacramento Monarchs), która święciła swoje akademickie sukcesy wspólnie z siostrą bliźniaczką – Paulą.
Oficjalnie dysponował największym zasięgiem ramion (230 cm) spośród aktywnych zawodników NBA, zanim Utah Jazz nie wybrali w drafcie 2013 roku Francuza Rudy'ego Goberta (235 cm).
W styczniu 2014 rozpoczęto emisję programu telewizyjnego – "Mom’s Got Game", przedstawiającego życie JaVale'a i jego matki.
13 sierpnia 2015 podpisał jako wolny agent umowę z klubem Dallas Mavericks. 16 września 2016 roku został zawodnikiem Golden State Warriors.
27 lipca 2017 podpisał kolejną w karierze umowę z Golden State Warriors. 10 lipca 2018 został zawodnikiem Los Angeles Lakers.
22 listopada 2020 został wytransferowany do Cleveland Cavaliers. 25 marca 2021 trafił w wyniku wymiany do Denver Nuggets. 16 sierpnia 2021 dołączył do Phoenix Suns. 9 lipca 2022 zawarł umowę z Dallas Mavericks.

</doc>
<doc id="2277693" url="https://pl.wikipedia.org/wiki?curid=2277693" title="Carneirinho">
Carneirinho

Carneirinho – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277694" url="https://pl.wikipedia.org/wiki?curid=2277694" title="Erc z Dalriady">
Erc z Dalriady

Erc – władca Irlandzkiej części Dalriady do 474r. n.e. Ojciec Fergusa Mor i Loarna mac Eirc. Erc jest protoplastą królewskiej linii Dalriady oraz Szkocji.
Kroniki Czterech Mistrzów podają że, Erc mógł być tożsamy z Muiredach mac Eógain i należeć do klanu Uí Néill. 

</doc>
<doc id="2277695" url="https://pl.wikipedia.org/wiki?curid=2277695" title="Comendador Gomes">
Comendador Gomes

Comendador Gomes – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277696" url="https://pl.wikipedia.org/wiki?curid=2277696" title="Jamie Mackie">
Jamie Mackie

James Charles "Jamie" Mackie (ur. 22 września 1985 w Dorking) – szkocki piłkarz występujący na pozycji napastnika w Queens Park Rangers.
Kariera klubowa.
Mackie zawodową karierę rozpoczynał w 2003 roku w Wimbledonie z Division One. W tych rozgrywkach zadebiutował 26 grudnia 2003 roku w wygranym 3:0 pojedynku z Reading. W 2004 roku spadł z zespołem do League One. Wówczas Wimbledon został przeniesiony do miasta Milton Keynes i zmienił nazwę na Milton Keynes Dons. W tym zespole Mackie spędził rok.
W 2005 roku odszedł do Exeter City z Conference National. W sezonie 2005/2006 przez kilka miesięcy przebywał na wypożyczeniu w Sutton United, a potem wrócił do Exeteru. Jego graczem był w sumie przez 2,5 roku.
Na początku 2008 roku Mackie podpisał kontrakt z Plymouth Argyle z Championship. Pierwszy ligowy mecz zaliczył tam 12 lutego 2008 roku przeciwko Barnsley (3:0). W tamtym spotkaniu strzelił także 2 gole. Przez 2,5 roku w barwach Plymouth rozegrał łącznie 98 spotkań i zdobył 16 bramek.
W 2010 roku Mackie został graczem zespołu Queens Park Rangers, również występującego w Championship. Zadebiutował tam 7 sierpnia 2010 roku w wygranym 4:0 pojedynku z Barnsley, w którym zdobył także bramkę.
Kariera reprezentacyjna.
Mackie urodził się w Anglii, ale ponieważ jego dziadek pochodził ze Szkocji, Jamie został uprawniony do gry w reprezentacji Szkocji. Zadebiutował w niej 8 października 2010 roku w przegranym 0:1 meczu eliminacji Mistrzostw Europy 2012 z Czechami. 16 listopada 2010 roku w wygranym 3:0 towarzyskim spotkaniu z Wyspami Owczymi strzelił pierwszego gola w kadrze narodowej.

</doc>
<doc id="2277700" url="https://pl.wikipedia.org/wiki?curid=2277700" title="Fronteira (Minas Gerais)">
Fronteira (Minas Gerais)

Fronteira – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277702" url="https://pl.wikipedia.org/wiki?curid=2277702" title="Fabio Biondi">
Fabio Biondi

Fabio Biondi (ur. 15 marca 1961 w Palermo) – włoski skrzypek i dyrygent, założyciel zespołu Europa Galante.
Jeden z pionierów gry na instrumentach z epoki i historycznego wykonawstwa. Występuje jako dyrygent i solista, grając na skrzypcach Carla Ferdinanda Gagliana z 1766 roku.

</doc>
<doc id="2277704" url="https://pl.wikipedia.org/wiki?curid=2277704" title="Frutal">
Frutal

Frutal – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277706" url="https://pl.wikipedia.org/wiki?curid=2277706" title="Itapagipe">
Itapagipe

Itapagipe – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277707" url="https://pl.wikipedia.org/wiki?curid=2277707" title="Sawa (Babyneć)">
Sawa (Babyneć)

Sawa, imię świeckie Ołeksandr Babyneć (ur. 27 marca 1926 w Podwynohradowie, zm. 15 maja 1992 w Charkowie) – ukraiński biskup prawosławny. 
Pochodził z rodziny chłopskiej. Ukończył sześć klas szkoły podstawowej w rodzinnej wsi, następnie czteroletnią szkołę w Wynohradowie. W 1942 został posłusznikiem w skicie św. Jana Chrzciciela, następnie zaś w monasterze św. Mikołaja w Izie. 17 listopada 1947 złożył wieczyste śluby mnisze przed archimandrytą Mateuszem (Wakarowem). 29 listopada 1948 arcybiskup lwowski i tarnopolski Makary wyświęcił go na hierodiakona. W 1950 przyjął święcenia kapłańskie z rąk biskupa mukaczewskiego i użhorodzkiego Hilariona. Pracował w różnych parafiach na Zakarpaciu. W 1957 ukończył moskiewskie seminarium duchowne. Od 1968 był ihumenem, proboszczem parafii Zaśnięcia Matki Bożej w Wynohradowie oraz dziekanem dekanatu wynohradowskiego. 
20 marca 1969 Święty Synod Rosyjskiego Kościoła Prawosławnego wyznaczył go na biskupa perejasławsko-chmielnickiego, wikariusza eparchii kijowskiej. Trzy dni później otrzymał godność archimandryty. Chirotonia biskupia miała miejsce w soborze św. Włodzimierza w Kijowie, z udziałem konsekratorów: metropolity leningradzkiego i nowogrodzkiego Nikodema, metropolity kijowskiego i halickiego Filareta, arcybiskupów mukaczewskiego i użhorodzkiego Grzegorza, wołyńskiego Damiana oraz biskupa czernihowskiego i nieżyńskiego Włodzimierza. Od 1972 był biskupem czerniowieckim i bukowińskim, zaś w 1977 – biskupem mukaczewskim i użhorodzkim. W 1985 przeniesiony ponownie na katedrę połtawską, zaś w 1990 podniesiony do godności arcybiskupiej. 
Duchowny uważany był za hierarchię niezaangażowanego politycznie, stanowiącego przykład postępowania zgodnie z zasadami wiary. Z kolei w 1984 grupa duchownych eparchii mukaczewskiej i użhorodzkiej złożyła na niego skargę, twierdząc, iż przyczyniał się on do niskiego poziomu moralnego kapłanów eparchii.

</doc>
<doc id="2277709" url="https://pl.wikipedia.org/wiki?curid=2277709" title="Iturama">
Iturama

Iturama – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277710" url="https://pl.wikipedia.org/wiki?curid=2277710" title="Scott Robertson">
Scott Robertson

Scott Robertson (ur. 7 kwietnia 1985 w Dundee) – szkocki piłkarz występujący na pozycji pomocnika. Zawodnik klubu Hibernian.
Kariera klubowa.
Robertson zawodową karierę rozpoczynał w 2003 roku w zespole Dundee F.C. ze Scottish Premier League. Przed debiutem w jego barwach, na początku 2004 roku został wypożyczony do Peterhead z Third Division. Pod koniec 2004 roku wrócił do Dundee. W Scottish Premier League zadebiutował 15 stycznia 2005 roku w wygranym 3:1 pojedynku z Inverness. W tym samym roku spadł z zespołem do Scottish First Division. W Dundee spędził jeszcze 3 lata.
W 2008 roku Robertson przeszedł do Dundee United ze Scottish Premier League. Pierwszy ligowy mecz zaliczył tam 11 sierpnia 2008 roku przeciwko Hamilton (1:3). 27 września 2008 roku w wygranym 3:0 spotkaniu z Hearts strzelił pierwszego gola w Scottish Premier League. W 2010 roku zdobył z zespołem Puchar Szkocji.
27 lipca 2012 roku podpisał kontrakt z Blackpool.
28 stycznia 2013 roku podpisał obowiązujący do lata 2015 roku kontrakt z Hibernian.
Kariera reprezentacyjna.
W reprezentacji Szkocji Robertson zadebiutował 19 listopada 2008 roku w przegranym 0:1 towarzyskim meczu z Argentyną.

</doc>
<doc id="2277713" url="https://pl.wikipedia.org/wiki?curid=2277713" title="Limeira do Oeste">
Limeira do Oeste

Limeira do Oeste – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277715" url="https://pl.wikipedia.org/wiki?curid=2277715" title="Pirajuba">
Pirajuba

Pirajuba – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277718" url="https://pl.wikipedia.org/wiki?curid=2277718" title="Planura">
Planura

Planura – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277720" url="https://pl.wikipedia.org/wiki?curid=2277720" title="São Francisco de Sales">
São Francisco de Sales

São Francisco de Sales – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2277722" url="https://pl.wikipedia.org/wiki?curid=2277722" title="David Sharp">
David Sharp

David Sharp (ur. 15 lutego 1972, zm. 15 maja 2006) – angielski wspinacz, który zginął pod szczytem Mount Everestu. Jego śmierć wzbudziła wielkie poruszenie, ponieważ w czasie gdy umierał, minęło go wielu innych wspinaczy w drodze na szczyt lub z niego schodząc.
Kontrowersje związane ze śmiercią.
Sharp był matematykiem i nauczycielem, który prawdopodobnie stanął na szczycie Mount Everestu podczas swojej trzeciej próby. Uzyskał zgodę na wejście na szczyt płacąc 6200 dolarów firmie Asian Trekking za wsparcie logistyczne, aż do wysokiego obozu bazowego. Podczas zdobywania szczytu nie korzystał z usług przewodników ani szerpów. Nie miał także przy sobie radia. W następnym tygodniu po śmierci Sharpa trzech innych wspinaczy wspieranych przez Asian Trekking również zginęło podczas wspinaczki (Vitor Negrete, Igor Plyushkin i Thomas Weber).
Nowozelandzki niepełnosprawny himalaista Mark Inglis w wywiadzie udzielonym 23 maja 2006 roku powiedział, że Sharp umierał, gdy 40 innych wspinaczy przeszło obok niego nie próbując go ratować. Sharp zmarł w zagłębieniu skalnym zwanym "Green Boots" (Zielone buty), gdzie spoczywa ciało innego himalaisty, około 450 metrów poniżej szczytu i około 250 metrów powyżej obozu czwartego. Wspinając się solo zdobywał szczyt późnym popołudniem i prawdopodobnie osiągnął go. Następnie schodził ze szczytu podczas jednej z najzimniejszych nocy w roku. Zmęczenie, wyziębienie oraz brak tlenu spowodowały, że nie był w stanie kontynuować zejścia ze szczytu.
Grupa wspinaczkowa Inglisa spotkała Sharpa podczas wejścia na szczyt około 1 nad ranem, zauważyła, że wciąż oddycha, jednak ze względu na trudność przeprowadzenia akcji ratunkowej w ciągu nocy kontynuowała swą wspinaczkę. Mark Whetu, zanim poszedł dalej, poinstruował Sharpa, by kierował się światłami latarek czołowych wspinaczy idących z dołu – tym samym trafiłby do obozu czwartego. Większość z kolejnych osób mijających Davida nie udzieliła mu żadnej pomocy. 9 godzin później przewodnik Jamie McGuinness tak relacjonował spotkanie z umierającym podczas zejścia jego grupy ze szczytu, "...Dawa z grupy Arun Treks dał również Davidowi tlen i próbował namówić go do zejścia przez około godzinę. David nie był w stanie stać samodzielnie ani nawet z pomocą. Dawa był bezsilny i płacząc zostawił Davida. Nawet z dwoma Szerpami było niemożliwością sprowadzenie go na dół w tak trudnych warunkach...". 
Z relacji Inglisa wynika, że Sharp był źle wyposażony, bez odpowiednich rękawic, tlenu. "Zadzwoniłem do Russa [kierownika wyprawy Russella Brice'a]. Powiedział: Kolego, nic nie możesz zrobić. On jest tam już od x godzin bez tlenu. On już w zasadzie nie żyje. Problem polega na tym, że na 8500 m n.p.m. trudno jest utrzymać siebie przy życiu nie mówiąc już o ratowaniu innych". Oświadczenie Inglisa sugerowało, że zostawił Sharpa, bo sądził, że ten jest już bliski śmierci. Brice zaprzeczył temu, że dostał wiadomość przez radio o kłopotach wspinacza, utrzymując, że o niczym nie wiedział do czasu, gdy 9 godzin później Sharpa zobaczył libański wspinacz Maxime Chaya, który wcześniej, podczas wejścia nie widział go z powodu ciemności. David nie miał rękawic i miał poważne odmrożenia. Lider grupy Inglisa powiedział, że krytykuje się postawę jego drużyny, a nie zwraca uwagi na postawę zespołu Davida. Twierdził, że o wiele większego wsparcia udzielili umierającemu Davidowi obcy wspinacze, próbując sprowadzić go na dół, niż jego własna ekipa udzieliła mu w drodze na szczyt.
Dla kontrastu, 26 maja australijski wspinacz Lincoln Hall został znaleziony żywy w chwili, gdy dzień wcześniej twierdzono, że umarł. Został znaleziony przez grupę czterech wspinaczy (Dan Mazur, Andrew Brash, Myles Osborne i Jangbu Sherpa), którzy przerwali swoją drogę na szczyt, zostali z Hallem i w asyście 11 Szerpów sprowadzonych do pomocy z obozu, pomogli Hallowi w zejściu na dół. Mimo licznych odmrożeń Hall powrócił w pełni do zdrowia. Osoby blisko związane z himalaizmem twierdzą jednak, że porównywanie tych sytuacji jest bezcelowe, gdyż obie nastąpiły w zupełnie innych okolicznościach. Sharp nie był w stanie samodzielnie chodzić w przeciwieństwie do Halla.
Pierwszy zdobywca Everestu sir Edmund Hillary skrytykował decyzję niepodjęcia próby sprowadzenia Sharpa na dół, mówiąc że zostawianie innego wspinacza na pewną śmierć, jak również pożądanie zdobycia szczytu za wszelką cenę są nie do zaakceptowania.
Jednak matka Davida, Linda Sharp, nie obwinia innych za śmierć syna, twierdząc że on sam był odpowiedzialny za swoje czyny.

</doc>
<doc id="2277725" url="https://pl.wikipedia.org/wiki?curid=2277725" title="Connectix Virtual PC">
Connectix Virtual PC



</doc>
<doc id="2277726" url="https://pl.wikipedia.org/wiki?curid=2277726" title="Garry Kenneth">
Garry Kenneth

Garry Kenneth (ur. 21 czerwca 1987 w Dundee) – szkocki piłkarz występujący na pozycji obrońcy. Zawodnik klubu Dundee United.
Kariera klubowa.
Kenneth zawodową karierę rozpoczynał w 2004 roku w zespole Dundee United ze Scottish Premier League. W tych rozgrywkach zadebiutował 5 marca 2005 roku w przegranym 0:2 pojedynku z Motherwell. W tym samym roku dotarł z zespołem do finału Pucharu Szkocji, jednak ekipa Dundee uległa tam Celtikowi. 25 lutego 2006 roku w zremisowanym 1:1 spotkaniu z Dunfermline Athletic Kenneth strzelił pierwszego gola w Scottish Premier League. W 2007 roku, od marca do kwietnia przebywał na wypożyczeniu Cowdenbeath ze Scottish Second Divison. W 2008 roku został wybrany najlepszym młodym piłkarzem Scottish Premier League w marcu. W tym samym roku dotarł z klubem do finału Pucharu Ligi Szkockiej, jednak zespół Dundee przegrał tam z Rangers. W 2010 roku Kenneth zdobył z klubem Puchar Szkocji.
Kariera reprezentacyjna.
Kenneth jest byłym reprezentantem Szkocji U-19, U-20 oraz U-21. W 2006 roku wraz z kadrą U-19 wywalczył wicemistrzostwo Europy. Z kolei w 2007 roku wraz z drużyną U-20 wziął udział w Mistrzostwach Świata U-20, które Szkocja zakończyła na fazie grupowej.
W pierwszej reprezentacji Szkocji Kenneth zadebiutował 11 sierpnia 2010 roku w przegranym 0:3 towarzyskim meczu ze Szwecją.

</doc>
<doc id="2277727" url="https://pl.wikipedia.org/wiki?curid=2277727" title="Dill">
Dill

Niemcy:
Osoby:
Zobacz też:

</doc>
<doc id="2277728" url="https://pl.wikipedia.org/wiki?curid=2277728" title="Działalność podziemia antykomunistycznego w Bielsku-Białej w latach 1945-1948">
Działalność podziemia antykomunistycznego w Bielsku-Białej w latach 1945-1948



</doc>
<doc id="2277730" url="https://pl.wikipedia.org/wiki?curid=2277730" title="Cadgwith">
Cadgwith

Cadgwith – wieś w Anglii, w Kornwalii. Leży 30 km na południowy wschód od miasta Penzance i 394 km na południowy zachód od Londynu.

</doc>
<doc id="2277731" url="https://pl.wikipedia.org/wiki?curid=2277731" title="Piwnica">
Piwnica

Piwnica – najniższa, całkowicie lub częściowo podziemna kondygnacja budynku. Jej funkcja zależy od typu budynku. Nazwa pochodzi od piwa, które w warunkach piwnicznych było przechowywane – było zimne i nie psuło się zbyt szybko.
Współcześnie w wielorodzinnych budynkach mieszkalnych w piwnicy znajdują się komórki, w których lokatorzy przechowują mniej potrzebne na co dzień przedmioty, czasem przetwory spożywcze własnego wyrobu. Dawniej częściej wykorzystywana była do przechowywania żywności, ponieważ była pomieszczeniem nieogrzewanym, zatem o stabilnej, stosunkowo niskiej temperaturze. W głębokich piwnicach pod dworami można było nawet do lata przechowywać lód, który stopniowo topniejąc dodatkowo obniżał temperaturę. Warunki temperaturowe panujące w piwnicy wykorzystywane były również do przechowywania win.
Czasem, szczególnie dawniej, w piwnicy zlokalizowane były również mieszkania (suterena). Obecnie sutereny wykorzystywane są czasem jako sklepy.
W zamkach, poza magazynem żywności, znajdowały się lochy.
Niektóre winiarnie, kawiarnie czy restauracje lokalizowane są w sklepionych, podziemnych pomieszczeniach stylizowanych na zamkowe lochy (np. Jama Michalika).

</doc>
<doc id="2277732" url="https://pl.wikipedia.org/wiki?curid=2277732" title="Andrzej Potocki (1947–2018)">
Andrzej Potocki (1947–2018)

Andrzej Potocki (ur. 26 lipca 1947 w Warszawie, zm. 19 grudnia 2018 tamże) – polski socjolog, teolog, dominikanin. Profesor zwyczajny w Instytucie Profilaktyki Społecznej i Resocjalizacji Uniwersytetu Warszawskiego.
Życiorys.
Urodzony w Warszawie tu ukończył VII LO im. J. Słowackiego. Studiował teologię w Metropolitalnym Seminarium Duchownym w Warszawie oraz teologię i socjologię w Akademii Teologii Katolickiej w Warszawie, gdzie w 1971 uzyskał magisterium. W 1977 studiował kulturę i język włoski na Universitá Italiana per Stranieri w Perugii (Włochy); 1980–82 studia podyplomowe z zakresu religioznawstwa na Wydziale Filozofii i Socjologii Uniwersytetu Warszawskiego. W 1974 doktorat na Wydziale Teologicznym ATK na podstawie pracy „Więź z parafią rzymskokatolicką a więź z regionem osiedlenia. Studium socjologiczne na przykładzie Bieszczadów”; 1986 habilitacja z socjologii religii na Wydziale Filozofii i Socjologii Uniwersytetu Warszawskiego – praca „Diecezja rzymsko-katolicka jako organizacja społeczna. Studium monograficzne na przykładzie diecezji przemyskiej”.
W latach 1969–88 był statystą w Teatrze Wielkim Opery i Baletu w Warszawie. W drugiej połowie lat 70. zajmował się publicystyką kulturalną, współpracując m.in. z „Teatrem”, „Sceną”, „Ruchem Muzycznym”, „Życiem Literackim”, „Kulturą”. Interesował się antropologią tańca. Przebywał we Włoszech, obserwując tamtejsze życie teatralne i muzyczne, zwłaszcza pracę teatrów operowych i zespołów baletowych. W kraju był jako socjolog konsultantem w Ministerstwie Kultury i Sztuki. U schyłku lat 70. zaangażowany w badania Instytutu Filozofii i Socjologii PAN. Zatrudniony w Wyższej Szkole Pedagogiki Specjalnej im. M. Grzegorzewskiej w Warszawie (dziś Akademia Pedagogiki Specjalnej) na stanowisku adiunkta (1982–89), docenta (1989–91) i profesora nadzwyczajnego (1991–99). Pełnił tam funkcję Kierownika Pracowni Socjologii, Kierownika Zakładu Socjologii, Prorektora ds. Rozwoju Uczelni i Badań Naukowych, przewodniczącego Senackiej Komisji ds. Statutu Uczelni, rzecznika dyscyplinarnego WSPS. Od lat 80. wykładał też na Podyplomowym Studium Religioznawstwa UW, w Salezjańskim Instytucie Wychowania Chrześcijańskiego w Warszawie, zaś od schyłku lat 90. – po przeniesieniu się do Krakowa – w Instytucie Religioznawstwa i w Instytucie Socjologii Uniwersytetu Jagiellońskiego.
Był czynny w strukturach katolickiego laikatu m.in. Prezes Katolickiego Stowarzyszenia Wychowawców (1992–96); przewodniczący Konferencji Stowarzyszeń Katolickich (1993–94); członek Krajowej Rady Katolików Świeckich przy Konferencji Episkopatu Polski (1994–97). Także prezes Rady Nadzorczej Fundacji na Rzecz Młodzieży Niepełnosprawnej im. M. Grzegorzewskiej (1991–93) oraz wiceprzewodniczący Komitetu Głównego i członek Rady Programowej XVIII Międzynarodowego Kongresu Rodziny (1994). W 1997 wstąpił do zakonu dominikanów i 3 maja 2003 przyjął święcenia kapłańskie. W latach 2000–02 dyrektor Biblioteki Kolegium Filozoficzno-Teologicznego OO. Dominikanów w Krakowie, w latach 2002–11 profesor oraz w latach 2002–09 wicerektor tej Uczelni. Kierował w tym czasie warszawskim Domem Studiów Kolegium. W latach 2003–08 profesor nadzwyczajny w Instytucie Socjologii Uniwersytetu Kardynała Stefana Wyszyńskiego i kierownik Katedry Socjologii Edukacji i Wychowania. W 2008 uzyskał tytuł naukowy profesora nauk humanistycznych. Od 2008 w Instytucie Profilaktyki Społecznej i Resocjalizacji Uniwersytetu Warszawskiego i w latach 2009–13 także w Instytucie Filozofii i Socjologii Akademii Pedagogiki Specjalnej.
W pracy naukowej specjalizował się w socjologii religii i socjologii wychowania oraz w teologii praktycznej (zwłaszcza w teologii pastoralnej i katechetyce). Stąd problemy badawcze, jakie podejmuje, sytuują się przede wszystkim na styku tych subdyscyplin. Od lat 70. prowadził badania socjologiczne w Polsce południowo-wschodniej (Bieszczady, Ziemia sądecka, diecezja przemyska). Był autorem pierwszej w polskiej socjologii trzytomowej monografii diecezji rzymskokatolickiej jako organizacji społecznej. Później jego badania dotyczyły katechezy w szkole i parafii, wychowania seksualnego, szkolnictwa katolickiego, duszpasterstwa młodzieży, wychowania religijnego w kontekście polskiej transformacji ustrojowej, wreszcie tańca sakralnego. Koncentrował uwagę na teologii i socjologii parafii i diecezji, duszpasterstwie rodzin, laikacie jako podmiocie duszpasterstwa, polskim kulcie maryjnym i jego przemianach. Obecnie prowadzi badania nad szeroko rozumianym stosunkiem Kościoła katolickiego w Polsce do różnych problemów społecznych oraz nad przemianami duszpasterstwa w sanktuariach maryjnych Podkarpacia. Autor ok. 270 publikacji (w tym 7 książek); głównie z zakresu socjologii wychowania i socjologii religii.
Członek m.in. Katolickiego Stowarzyszenia Wychowawców (2000 członek honorowy), Research Board of Advisors of The American Biographical Institute (od 2002). Członek towarzystw naukowych: Polskiego Towarzystwa Teologicznego w Krakowie, Polskiego Towarzystwa Mariologicznego, Polskiego Towarzystwa Socjologicznego, Polskiego Stowarzyszenia Pastoralistów, Stowarzyszenia Katechetyków Polskich. Pełnił w nich różne funkcje z wyboru.

</doc>
<doc id="2277735" url="https://pl.wikipedia.org/wiki?curid=2277735" title="Lista delfinariów">
Lista delfinariów



</doc>
<doc id="2277737" url="https://pl.wikipedia.org/wiki?curid=2277737" title="Steven Saunders">
Steven Saunders

Steven Saunders (ur. 23 lutego 1991 w Rutherglen) – szkocki piłkarz występujący na pozycji obrońcy. Zawodnik klubu The New Saints.
Kariera klubowa.
Saunders zawodową karierę rozpoczynał w 2008 roku w zespole Motherwell ze Scottish Premier League. W tych rozgrywkach zadebiutował 29 listopada 2008 roku w przegranym 0:2 pojedynku z Aberdeen. W sezonie 2008/2009 rozegrał 3 ligowe spotkania, a w lidze zajął z klubem 7. miejsce. Od następnego sezonu stał się podstawowym graczem Motherwell. 24 kwietnia 2010 roku w wygranym 2:0 spotkaniu z Hearts strzelił pierwszego gola w Scottish Premier League. W sezonie 2009/2010 zagrał w 25 ligowych meczach i zdobył 1 bramkę. Na koniec tamtego sezonu zajął z zespołem 5. miejsce w lidze.
W 2013 roku Saunders odszedł do Ross County, a w 2015 roku przeszedł do Dumbarton. Z kolei w 2016 roku został zawodnikiem walijskiego The New Saints.
Kariera reprezentacyjna.
Saunders jest byłym reprezentantem Szkocji U-19. W 2010 roku zadebiutował w kadrze Szkocji U-21. 16 listopada tego samego roku w wygranym 3:0 towarzyskim meczu z Wyspami Owczymi zadebiutował w pierwszej reprezentacji Szkocji.

</doc>
<doc id="2277739" url="https://pl.wikipedia.org/wiki?curid=2277739" title="Joazaf (Owsiannikow)">
Joazaf (Owsiannikow)

Joazaf, imię świeckie Wasilij Siemionowicz Owsiannikow (ur. 1 stycznia 1904 w Biełgorodzie, zm. 2 kwietnia 1982 w Rostowie nad Donem) – rosyjski biskup prawosławny.
Życiorys.
W wieku sześciu lat stracił oboje rodziców i został wychowany przez niespokrewnioną z nim, głęboko wierzącą kobietę. Po ukończeniu siedmioletniej szkoły podstawowej wstąpił w 1931 do technikum kolejowego. Po dwóch latach przerwał jednak naukę. W 1937 złożył wieczyste śluby mnisze przed arcybiskupem charkowskim Aleksandrem. 14 stycznia 1943 przyjął święcenia diakońskie z rąk biskupa nowogródzko-baranowickiego Beniamina. Następnego dnia został wyświęcony na kapłana i skierowany do pracy duszpasterskiej w soborze Przemienienia Pańskiego w Charkowie. Od 1944 przebywał w ławrze Poczajowskiej, jeszcze w tym samym roku został przeniesiony do monasteru Objawienia Pańskiego w Krzemieńcu, zaś w 1950 mianowano go jego przełożonym. Rok później arcybiskup lwowski i tarnopolski Makary nadał mu godność igumena. W tym samym roku podjął w trybie zaocznym naukę w leningradzkim seminarium duchownym. Od 1953 służył w soborze w Połtawie, zaś od 1955 do 1959 – w soborze Zmartwychwstania Pańskiego we Frunze, następnie od 1959 do 1966 – w soborze Zaśnięcia Matki Bożej w Taszkencie. W 1964 otrzymał godność archimandryty. Dwa lata później ukończył studia w Leningradzkiej Akademii Duchownej i za pracę poświęconą biskupowi Biełgorodu Joazafowi otrzymał tytuł kandydata nauk teologicznych.
30 października 1966 w ławrze Troicko-Siergijewskiej miała miejsce jego chirotonia na biskupa permskiego i solikamskiego, w której jako konsekratorzy wzięli udział patriarcha moskiewski i całej Rusi Aleksy, metropolici kruticki i kołomieński Pimen, leningradzki i ładoski Nikodem, arcybiskupi talliński i estoński Aleksy, taszkencki i Azji Środkowej Gabriel, biskupi argentyński i południowoamerykański Nikodem, wołokołamski Pitirim, zarajski Juwenaliusz.
W 1973 przeniesiony na katedrę rostowską i nowoczerkaską, w 1977 otrzymał godność arcybiskupa. Wśród wiernych eparchii cieszył się znacznym autorytetem. Zmarł nagle w czasie odprawiania akafistu do Matki Bożej 2 kwietnia 1982. Został pochowany w pobliżu soboru w Rostowie.

</doc>
<doc id="2277742" url="https://pl.wikipedia.org/wiki?curid=2277742" title="Braunfels (ujednoznacznienie)">
Braunfels (ujednoznacznienie)

Niemcy:
Osoby:
Inne:
Zobacz też:

</doc>
<doc id="2277744" url="https://pl.wikipedia.org/wiki?curid=2277744" title="Motocyklowe Grand Prix Japonii 2001">
Motocyklowe Grand Prix Japonii 2001

Motocyklowe Grand Prix Japonii 2001 – pierwsza eliminacja Motocyklowych Mistrzostw Świata, rozegrana w dniach 6-8 kwietnia 2001 na torze Suzuce w Suzuka.

</doc>
<doc id="2277745" url="https://pl.wikipedia.org/wiki?curid=2277745" title="Harald Jährling">
Harald Jährling

Harald Jährling (ur. 20 czerwca 1954) – niemiecki wioślarz, dwukrotny mistrz olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale - triumfował w dwójce ze sternikiem. Wspólnie z nim osadę tworzyli Friedrich-Wilhelm Ulrich i Georg Spohr. Stawał na podium mistrzostw świata. Po złoto sięgał w 1978 (ósemka), 1979 (dwójka ze sternikiem) i 1981 (czwórka ze sternikiem). Był drugi w 1977 (dwójka ze sternikiem), 1982 i 1983 (ósemka).
Na początku lat 90. wyemigrował do Australii, gdzie pracuje jako trener. Jego żoną była Marina Wilke. Ich syn Robert Jahrling także jest medalistą olimpijskim, jednak w barwach Australii.

</doc>
<doc id="2277746" url="https://pl.wikipedia.org/wiki?curid=2277746" title="Harald Jahrling">
Harald Jahrling



</doc>
<doc id="2277748" url="https://pl.wikipedia.org/wiki?curid=2277748" title="Akwaria na Florydzie">
Akwaria na Florydzie



</doc>
<doc id="2277751" url="https://pl.wikipedia.org/wiki?curid=2277751" title="Masters Snooker 2003">
Masters Snooker 2003

Benson and Hedges Masters 2003 – nierankingowy turniej snookerowy, rozegrany w dniach 2-9 lutego 2003 roku w Wembley Conference Centre w Londynie. 
Obrońcą tytułu mistrzowskiego był Anglik Paul Hunter, który przegrał w meczu półfinałowym z Walijczykiem Markiem Williamsem 3-6.
W turnieju zwyciężył Mark J. Williams, który w finale pokonał Stephena Hendry'ego 10-4.
Nagrody.
Zwycięzca: £210,000
II miejsce: £105,000
Najwyższy break: £22,000 
Maksymalny break: £100,000
Łączna pula nagród: £695,000

</doc>
<doc id="2277752" url="https://pl.wikipedia.org/wiki?curid=2277752" title="Masters Snooker 2002">
Masters Snooker 2002

Benson and Hedges Masters 2002 – nierankingowy turniej snookerowy, rozegrany w dniach 3-10 lutego 2002 roku w Wembley Conference Centre w Londynie.
Obrońcą tytułu mistrzowskiego był Anglik Paul Hunter.
W turnieju zwyciężył Paul Hunter, który w finale pokonał Marka Williamsa 10-9.
Nagrody.
Zwycięzca: £190,000
II miejsce: £95,000
Najwyższy break: £20,000
Łączna pula nagród: £695,000

</doc>
<doc id="2277753" url="https://pl.wikipedia.org/wiki?curid=2277753" title="Masters Snooker 2001">
Masters Snooker 2001

Benson and Hedges Masters 2001 – nierankingowy turniej snookerowy, rozegrany w dniach 4-11 lutego 2001 roku w Wembley Conference Centre w Londynie.
Obrońcą tytułu mistrzowskiego był Walijczyk Matthew Stevens, który przegrał w pierwszej rundzie turnieju z Anglikiem Paulem Hunterem.
W turnieju zwyciężył Paul Hunter, który w finale pokonał Fergala O’Briena 10-9.
Nagrody.
Zwycięzca: £175,000
II miejsce: £88,000
Najwyższy break: £20,000
Łączna pula nagród: £650,000

</doc>
<doc id="2277754" url="https://pl.wikipedia.org/wiki?curid=2277754" title="Masters Snooker 2000">
Masters Snooker 2000

Benson and Hedges Masters 2000 – nierankingowy turniej snookerowy, rozegrany w dniach 7-14 lutego 2000 roku w Wembley Conference Centre w Londynie.
Obrońcą tytułu mistrzowskiego był Szkot John Higgins, który przegrał w ćwierćfinale z Anglikiem Stephenem Lee.
W turnieju zwyciężył Matthew Stevens, który w finale pokonał Kena Doherty'ego 10-8.
Podczas spotkania finałowego, w 15 framie meczu, miał miejsce atak Doherty'ego na breaka maksymalnego. Był on bliski sukcesu, jednak spudłował na ostatniej (czarnej) bili. Uzyskał wtedy break w wysokości 140 punktów, który jest jednocześnie najwyższym breakiem turnieju.
Nagrody.
Zwycięzca: £165,000
Łączna pula nagród: £615,000

</doc>
<doc id="2277755" url="https://pl.wikipedia.org/wiki?curid=2277755" title="Tramwaje w Aleksandrii">
Tramwaje w Aleksandrii

Tramwaje w Aleksandrii − system komunikacji tramwajowej działający w egipskim mieście Aleksandria. Jest to najstarszy system tramwajowy w Afryce. 
Historia.
Tramwaje w Aleksandrii uruchomiono w 1860 r. w trakcji parowej, a w 1902 roku przeprowadzono elektryfikację sieci. Obecnie w Aleksandrii działają dwie niezależne sieci tramwajowe:
Na sieci niebieskiej eksploatowane są tramwaje piętrowe.
Tabor.
W Aleksandrii eksploatowane są tramwaje Kinki-Sharyo, Ganz/Düwag, SEMAF. W latach 1969−1972 sprowadzono z Kopenhagi 99 tramwajów Düwag GT6. 2 z nich w 2001 r. zostały sprowadzone do muzeum tramwajów w Skjoldenæsholm. Łącznie w Aleksandrii są 283 tramwaje.
W lutym 2017 r. podpisano umowę z ukraińską firmą Tatra-Jug na zakup 15 wysokopodłogowych wagonów o długości 22 metrów, które mają być dostarczone w ciągu 2,5 roku. Dostawy tramwajów (o oznaczeniu fabrycznym K-1E6) zakończyły się w grudniu 2020 r.

</doc>
<doc id="2277756" url="https://pl.wikipedia.org/wiki?curid=2277756" title="El Grande">
El Grande

El Grande – gra planszowa z gatunku eurogier wydana w 1995 roku, zdobywca nagród Spiel des Jahres 1996 i Deutscher Spiele Preis 1996.
Gracze walczą w Hiszpanii z czasów renesansu o kontrolę nad dziewięcioma regionami. Lordowie zaciągają hiszpańskich rycerzy zwanych caballeros, dzięki czemu zdobywają wpływy. 
Jest to jedna z najbardziej znanych i cenionych gier planszowych, od wielu lat utrzymuje się w czołówce rankingu BoardGameGeek. W 2006 roku została wydana edycja specjalna pod nazwą "El Grande: Decennial Edition", która zawiera dodatki "Intrigue &amp; the King", "Grand Inquisitor &amp; the Colonies" oraz "Grandissimo".

</doc>
<doc id="2277758" url="https://pl.wikipedia.org/wiki?curid=2277758" title="Neofit (patriarcha Bułgarii)">
Neofit (patriarcha Bułgarii)

Neofit, imię świeckie Simeon Nikołow Dimitrow (ur. 15 października 1945 w Sofii) – bułgarski duchowny prawosławny, biskup, od 2013 patriarcha Bułgarii.
Życiorys.
Młodość i wczesna działalność.
Pochodzi z głęboko religijnej rodziny. Jego matka była sprzątaczką, ojciec pracował jako kolejarz. W 1965 ukończył naukę w seminarium duchownym w Sofii, zaś w 1971 w Akademii Duchownej św. Klemensa z Ochrydy w tym samym mieście. Przez dwa kolejne lata kontynuował edukację na katedrze śpiewu cerkiewnego na Moskiewskiej Akademii Duchownej. W 1973, po powrocie do Bułgarii, został wykładowcą śpiewu cerkiewnego (od 1977 także liturgiki) oraz dyrygentem chóru studentów Akademii Duchownej, której był absolwentem. 3 sierpnia 1975 złożył wieczyste śluby mnisze w Monasterze Trojańskim przed patriarchą Bułgarii Maksymem. 15 sierpnia tego samego roku został przez niego wyświęcony na hierodiakona, zaś 25 marca 1976 na hieromnicha. W 1980 otrzymał godność archimandryty.
Biskup.
8 grudnia 1985 w soborze św. Aleksandra Newskiego w Sofii miała miejsce jego chirotonia na biskupa lewkijskiego, wikariusza metropolii sofijskiej. Od 1989 był rektorem Akademii Duchownej św. Klemensa Ochrydzkiego, zaś od 1991 do 1992 był dziekanem wydziału teologicznego uniwersytetu w Sofii, pierwszym po jego ponownym otwarciu. Od 1992 pełnił funkcję sekretarza Świętego Synodu Bułgarskiego Kościoła Prawosławnego. 27 marca 1994 powierzono mu zarząd eparchii dorostolskiej i czerweńskiej, zaś w 2001, po podziale tejże eparchii na dorostolską i ruseńską został metropolitą ruseńskim.
W styczniu 2012 komisja badająca archiwa tajnych służb komunistycznej Bułgarii podała, że Neofit (Dimitrow) był agentem KDS o pseudonimie Simeonow. Duchowny zaprzeczył, jakoby współpracował z tajnymi służbami, twierdząc, że kontaktował się z nimi jedynie z powodu swoich oficjalnych wyjazdów za granicę. Faktycznie biskup nie podjął aktywnej współpracy, zaś po 1989 żądał wykreślenia swojego nazwiska z listy tajnych współpracowników.
Patriarcha Bułgarii.
24 lutego 2013 został wybrany na patriarchę przez Sobór Lokalny, pokonując w głosowaniu metropolitę łoweckiego Gabriela i metropolitę starozagorskiego Galakcjona. W decydującym głosowaniu uzyskał 90 głosów, zaś metropolita Gabriel – 47.

</doc>
<doc id="2277760" url="https://pl.wikipedia.org/wiki?curid=2277760" title="Heinrich Metzger">
Heinrich Metzger

Heinrich Rudolf Eduard Metzger (ur. 1861 w Moguncji, zm. 1929 w Berlinie) – niemiecki architekt, miejski radca budowlany w Bydgoszczy w latach 1912-1920.
Życiorys.
Urodził się w Moguncji w 1861 roku. Był absolwentem Wyższej Szkoły Technicznej w Berlinie. Od 1885 r. pracował jako inżynier asystent w wodociągach miejskich w Szczecinie, a od wiosny 1889 r. jako inżynier w Inspekcji Budowy Kanału przy Urzędzie Budownictwa Podziemnego w Kolonii. W 1891 r. podjął się zaprojektowania i nadzorowania budowy sieci wodociągowej i kanalizacyjnej w Toruniu, za co otrzymał tytuł naczelnego inżyniera miejskiego. W 1894 r. wziął udział w konkursie na stanowisko dyrektora gazowni w Bydgoszczy i został wybrany przez Radę Miejską w jednomyślnym głosowaniu. Obsadę szefa miejskiej gazowni objął 1 października 1894 r. 
Pracując w Bydgoszczy, wielokrotnie występował w roli projektanta, rzeczoznawcy i konsultanta pełniącego nadzór techniczny nad budową i modernizacją instalacji wodociągowo-kanalizacyjnych, między innymi w: Lesznie, Chełmnie, Kętrzynie, czy Kwidzynie. 24 stycznia 1901 r. został wybrany radcą magistratu w Bydgoszczy. Wszedł w skład miejskiej Deputacji Budownictwa Podziemnego oraz przejął nadzór nad inwestycjami komunalnymi w zakresie gazownictwa, wodociągów i kanalizacji. 12 lipca 1912 r. został mianowany miejskim radcą budowlanym. 15 listopada 1919 r. przeszedł na emeryturę. Na początku następnego roku przeprowadził się do Berlina-Charlottenburga, gdzie 22 kwietnia 1929 r. zmarł.

</doc>
<doc id="2277762" url="https://pl.wikipedia.org/wiki?curid=2277762" title="Artis Plivda">
Artis Plivda

Artis Plivda (ur. 19 maja 1985) – łotewski strongman.
Życiorys.
Artis Plivda zajął drugie miejsce (po Agrisie Kazeļņiksie) w mistrzostwach Łotwy, w 2009. Zdobył mistrzostwo Łotwy w 2010, jednak w tej edycji zawodów nie wziął udziału wielokrotny mistrz Łotwy, Agris Kazeļņiks.
Mieszka w Preiļi. Pracuje jako funkcjonariusz policji.
Wymiary:

</doc>
<doc id="2277764" url="https://pl.wikipedia.org/wiki?curid=2277764" title="Georg Spohr">
Georg Spohr

Georg Spohr (ur. 24 stycznia 1951) – niemiecki wioślarz, sternik. Dwukrotny mistrz olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale – triumfował w dwójce ze sternikiem. Wspólnie z nim osadę tworzyli Friedrich-Wilhelm Ulrich i Harald Jährling. Stawał na podium mistrzostw świata w tej samej konkurencji. Po złoto sięgnął w 1979, był drugi w 1977.

</doc>
<doc id="2277765" url="https://pl.wikipedia.org/wiki?curid=2277765" title="Masters Snooker 1999">
Masters Snooker 1999

Benson and Hedges Masters 1999 – nierankingowy turniej snookerowy, rozegrany w dniach 7-14 lutego 1999 roku w Wembley Conference Centre w Londynie.
Obrońcą tytułu mistrzowskiego był Walijczyk Mark Williams, który przegrał w pierwszej rundzie turnieju z Anglikiem Nigelem Bondem.
W turnieju zwyciężył John Higgins, który w finale pokonał Kena Doherty'ego 10-8. 
Nagrody.
Zwycięzca: £155,000
II miejsce: £80,000
Półfinalista: £40,000
Ćwierćfinalista: £26,000
Ostatnia 16: £15,000
Runda dzikich kart: £9,000
Najwyższy break: £18,000 
Maksymalny break: złoto od firmy Benson and Hedges oraz samochód marki Honda
Łączna pula nagród: £575,000

</doc>
<doc id="2277766" url="https://pl.wikipedia.org/wiki?curid=2277766" title="Specialized">
Specialized

Specialized Bicycle Components, bardziej znany jako Specialized – amerykański producent rowerów i akcesoriów rowerowych z siedzibą w Morgan Hill w Kalifornii. Firmę założył Mike Sinyard w 1974. Obecnie jest to jeden z największych producentów rowerów, obok Trek Bicycle Corporation i tajwańskiego Giant Manufacturing.
W 1981 Specialized jako pierwsza na świecie zainicjowała na dużą skalę produkcję rowerów górskich, których pierwszy model nazwała "Stumpjumper". W ostatnich latach wielu zawodników używa rowerów marki "Specialized" w północnoamerykańskich i europejskich wyścigach kolarskich. W 2010 firma była dostawcą specjalistycznych rowerów dla Team Saxo Bank i Team Astana w UCI ProTour oraz Team HTC-Columbia Sigma Sport-Specialized. Między innymi jeździł na nich Alberto Contador oraz trzykrotny mistrz świata w zjeździe w dół Sam Hill. W 2014 roku w Ponferradzie Michał Kwiatkowski na rowerze marki Specialized zdobył Mistrzostwo Świata w kolarstwie szosowym ze startu wspólnego.
Obecnie na rowerach marki Specialized w zawodowych wyścigach poruszają się zawodnicy zespołów m.in. Bora Hansgrohe, Quick-Step Alpha Vinyl Team oraz Total Direct Énergie. 
Peter Sagan, który jeździ obecnie na rowerach tej marki, jest trzykrotnym zwycięzcą z rzędu mistrzostw świata w kolarstwie szosowym (2015, 2016, 2017).

</doc>
<doc id="2277768" url="https://pl.wikipedia.org/wiki?curid=2277768" title="Górnicy">
Górnicy

Górnicy – rzeźba plenerowa na cokole autorstwa Mariana Wnuka z 1964 roku, znajdująca się na Promenadzie gen. Jerzego Ziętka w Parku Śląskim w Chorzowie.
Autorem rzeźby był Marian Wnuk. „Górnicy” powstali w 1964 przy okazji aranżacji przestrzeni powstającego Wojewódzkiego Parku Kultury i Wypoczynku w Chorzowie (od 2012 roku jako Park Śląski). Rzeźba wykonana została w narzucie ze sztucznego kamienia z opiłkami żelaza. Artysta użył konstrukcję metalową. „Górnicy” są rzeźbą figuratywną, typu pomnikowego. Jest to rzeźba socrealistyczna. Przedstawia dwóch kroczących górników. Robotnicy maja na głowach kaski, a w ręce trzymają górnicze latarki. Pierwotnie dzieło prof. Wnuka stało w pobliżu Stadionu Śląskiego od strony parku. Na cokole obłożonym płytami z czerwonego piaskowca znajdował się napis: „Marian Wnuk 1906–1967 Górnicy 1965”. W 2011 rzeźba została wpisane do rejestru zabytków ruchomych województwa śląskiego (B/206/11). Rzeźba ma rozmiary 300 x 100 x 145 cm. Jej właścicielem jest Park Śląski. W wyniku działania czynników atmosferycznych zniszczeniu uległa zarówno rzeźba jak i postument. W 2021 roku konieczne prace restauracyjne przeprowadziła firma Okoń Leonarda Studio Artystyczno-Konserwatorskie z Bydgoszczy, których koszt wyniósł 98 400 zł. „Górnicy” przeniesieni zostali do nowej lokalizacji po przeciwnej stronie parku, w pobliżu stacji Kolei linowej „Elka” (ul. Złota w Katowicach).

</doc>
<doc id="2277769" url="https://pl.wikipedia.org/wiki?curid=2277769" title="Taj Mahal (gra)">
Taj Mahal (gra)

Taj Mahal ("niem. Tadsch Mahal") – gra planszowa z gatunku eurogier autorstwa Reinera Knizi, wydana w 2000 roku w Niemczech przez wydawnictwo Alea. Gra zdobyła prestiżową nagrodę Deutscher Spiele Preis 2000.
Tytuł nawiązuje do Tadź Mahal – indyjskiego mauzoleum wzniesionego przez Szahdżahana z dynastii Wielkich Mogołów, na pamiątkę przedwcześnie zmarłej, ukochanej żony Mumtaz Mahal. Podczas rozgrywki składającej się z dwunastu tur gracze licytują w każdej z nich co najwyżej sześć różnych nagród. 

</doc>
<doc id="2277774" url="https://pl.wikipedia.org/wiki?curid=2277774" title="12AU7">
12AU7



</doc>
<doc id="2277775" url="https://pl.wikipedia.org/wiki?curid=2277775" title="12AU7A">
12AU7A



</doc>
<doc id="2277777" url="https://pl.wikipedia.org/wiki?curid=2277777" title="Masters Snooker 1997">
Masters Snooker 1997

Benson and Hedges Masters 1997 – nierankingowy turniej snookerowy, rozegrany w dniach 2-9 lutego 1997 roku w Wembley Conference Centre w Londynie.
Obrońcą tytułu mistrzowskiego był Szkot Stephen Hendry, który przegrał w ćwierćfinale z Anglikiem Ronnie O’Sullivanem.
W turnieju zwyciężył Steve Davis, który w finale pokonał Ronniego O’Sullivana 10-8. 
Nagrody.
Zwycięzca: £130,000
II miejsce: £65,000
Najwyższy break: £15,000

</doc>
<doc id="2277778" url="https://pl.wikipedia.org/wiki?curid=2277778" title="Masters Snooker 1998">
Masters Snooker 1998

Benson and Hedges Masters 1998 – nierankingowy turniej snookerowy, rozegrany w dniach 1-8 lutego 1998 roku w Wembley Conference Centre w Londynie.
Obrońcą tytułu mistrzowskiego był Anglikiem Steve Davis, który przegrał w półfinale z Walijczykiem Markiem Williamsem.
W turnieju zwyciężył Mark Williams, który w finale pokonał Stephena Hendry'ego 10-9. 
Nagrody.
Zwycięzca: £145,000
II miejsce: £75,000
Najwyższy break: £16,000 
Łączna pula nagród: £535,000

</doc>
<doc id="2277779" url="https://pl.wikipedia.org/wiki?curid=2277779" title="Haiger (ujednoznacznienie)">
Haiger (ujednoznacznienie)

Niemcy:
Osoby:
Zobacz też:

</doc>
<doc id="2277781" url="https://pl.wikipedia.org/wiki?curid=2277781" title="Senna (film)">
Senna (film)

Senna – brytyjsko-francusko-amerykański film dokumentalny z 2010 roku w reżyserii Asifa Kapadii. Pierwszy pełnometrażowy dokument w karierze tego filmowca, pracującego wcześniej przy filmach krótkometrażowych i fabularnych. 
Opowieść biograficzna poświęcona brazylijskiemu kierowcy rajdowemu Ayrtonowi Sennie, trzykrotnemu mistrzowi świata Formuły 1, tragicznie zmarłemu w wieku 34 lat po wypadku podczas Grand Prix San Marino 1994. 
Powstanie i recepcja.
Prace nad filmem rozpoczęły się w maju 2010 roku. Był to pierwszy film o Sennie, powstały za zgodą i ze wsparciem zarówno rodziny zmarłego sportowca, jak i władz Formuły 1, które zapewniły filmowcom dostęp do olbrzymiej ilości materiałów archiwalnych.
Obraz niespodziewanie okazał się wielkim kinowym hitem, stając się najbardziej dochodowym filmem dokumentalnym w historii brytyjskiego kina. Kilka lat później utracił tę pozycję na rzecz innego biograficznego dokumentu Kapadii, "Amy" (2015), nagrodzonej Oscarem za najlepszy pełnometrażowy film dokumentalny historii przedwcześnie zmarłej brytyjskiej piosenkarki Amy Winehouse.
Wraz z późniejszym "Diego" (2019), poświęconym sylwetce słynnego argentyńskiego piłkarza Diego Maradony, "Senna" i "Amy" tworzą trylogię biograficznych dokumentów w twórczości Kapadii, poświęconych legendarnym postaciom oraz opartych na bogatych i nieznanych wcześniej materiałach archiwalnych.

</doc>
<doc id="2277783" url="https://pl.wikipedia.org/wiki?curid=2277783" title="Amun-Re">
Amun-Re

Amun-Re – gra planszowa z gatunku eurogier autorstwa Reinera Knizi, wydana w 2003 roku przez Hans im Glück w języku niemieckim, przez Rio Grande Games w angielskim i 999 Games w holenderskim. Gra została laureatem nagrody Deutscher Spiele Preis 2003.
Gracze mają za zadanie zbudować piramidy na pustyni starożytnego Egiptu oraz osiągnąć dominację w prowincjach. Jest to gra typu licytacyjnego, która może być dwojakiego rodzaju – otwarta jak i "na ślepo".

</doc>
<doc id="2277784" url="https://pl.wikipedia.org/wiki?curid=2277784" title="Roman Kantor">
Roman Kantor

Roman Kantor (ur. 20 marca 1912 w Łodzi, zm. w 1943 lub 1944) – polski szermierz pochodzenia żydowskiego, olimpijczyk z Berlina z 1936; ofiara Holocaustu.
Życiorys.
Reprezentował barwy WKS Łódź (Wojskowego Klubu Sportowego DOK IV Łódź) oraz ŁKS Łódź. Był wicemistrzem Polski w szpadzie (1939). Na Igrzyskach Olimpijskich w 1936 w turnieju indywidualnym odpadł w grupie półfinałowej, a w turnieju drużynowym zajął miejsca 5–8. Powołany do kadry narodowej na Igrzyska w Helsinkach, które miały się odbyć w 1940 roku.
Uczestnik kampanii wrześniowej, po zakończeniu której schronił się we Lwowie. Podczas okupacji sowieckiej reprezentował klub Spartak. W 1940 został wicemistrzem Związku Radzieckiego w szpadzie. Po wybuchu wojny sowiecko-niemieckiej w czerwcu 1941 znalazł się na obszarze okupacji niemieckiej. Starał się nielegalnie zdobyć paszport i obywatelstwo jednego z państw Ameryki Południowej i wyjechać ze Lwowa. Przy tych działaniach padł ofiarą prowokacji tamtejszego Gestapo. Aresztowanych w tej sprawie wywieziono do obozu koncentracyjnego na Majdanku w Lublinie (nr obozowy 4438). Pracował tam w obozowych filiach przedsiębiorstwa „Ostindustrie”. Miejsce i data śmierci nieznane. Być może w obozie, który został wyzwolony 23 lipca 1944 roku.

</doc>
<doc id="2277785" url="https://pl.wikipedia.org/wiki?curid=2277785" title="Mauretania na Letnich Igrzyskach Olimpijskich 2004">
Mauretania na Letnich Igrzyskach Olimpijskich 2004

Mauretanię na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Kobiety:
Mężczyźni:

</doc>
<doc id="2277786" url="https://pl.wikipedia.org/wiki?curid=2277786" title="Ambroży (Paraszkewow)">
Ambroży (Paraszkewow)

Ambroży, imię świeckie Aleksandr Aleksandrow Paraszkewow (ur. 9 czerwca 1942 w Swisztowie, zm. 18 sierpnia 2020 w Silistrze) – bułgarski biskup prawosławny.
Życiorys.
Szkołę średnią ukończył w rodzinnym mieście, następnie ukończył studia w instytucie chemiczno-technologicznym w Sofii. W 1983 podjął studia na Akademii Duchownej św. Klemensa Ochrydzkiego, które w 1987 ukończył. 13 sierpnia 1983 w monasterze Świętych Cyryla i Metodego w Klisurze złożył wieczyste śluby mnisze przed metropolitą widyńskim Filaretem. 19 października 1983 ten sam duchowny wyświęcił go na hierodiakona, zaś 15 sierpnia 1984 – na hieromnicha. W 1989 otrzymał godność archimandryty. Rok wcześniej Ambroży (Paraszkewow) został przełożonym monasteru św. Jana Chrzciciela w Łopuszanach.
3 kwietnia 1994 metropolita newrokopski Pimen wyświęcił go na biskupa w ramach Bułgarskiego Kościoła Prawosławnego (Synodu alternatywnego). W 1998 duchowny wystąpił z tegoż Kościoła i powrócił do Bułgarskiego Kościoła Prawosławnego, otrzymując tytuł biskupa branickiego. Od 1999 do 2004 był wikariuszem eparchii widyńskiej, zaś od 2004 do 2010 – eparchii wraczańskiej. 17 stycznia 2010 został metropolitą dorostolskim. Zmarł w 2020 r. na COVID-19.

</doc>
<doc id="2277787" url="https://pl.wikipedia.org/wiki?curid=2277787" title="Tramwaje w Kopenhadze">
Tramwaje w Kopenhadze

Tramwaje w Kopenhadze – były system tramwajowy działający w latach 1863–1972 w Kopenhadze, stolicy Danii.
Historia.
Pierwsze tramwaje w Kopenhadze uruchomiono w 1863 r., były to tramwaje konne. Pierwsze tramwaje elektryczne z napędem akumulatorowym uruchomiono w 1897 r., które po kilku latach zostały zlikwidowane. Od 1899 r. budowano nowe trasy z wykorzystaniem klasycznych tramwajów elektrycznych. Ostatnie tramwaje konne zlikwidowano w 1911 r. W szczytowym okresie istnienia tramwajów w Kopenhadze było 20 linii o łącznej długości 170 km. Tramwaje rozpoczęto stopniowo likwidować od 1955 i zastępować autobusami. Ostatnią linię nr 5 zamknięto w 1972 r.
W 2018 r. rozpoczęto realizację 28-kilometrowej linii z dzielnicy Lyngby do dzielnicy Ishøj wzdłuż obwodnicy Ring 3. Otwarcie linii zaplanowano na 2024 rok.
Tabor.
Najnowszymi i ostatnimi eksploatowanymi tramwajami w Kopenhadze były tramwaje Düwag GT6, których w połowie lat 60. XX w. zakupiono 100 sztuk (numery od 801 do 900). Które już w latach 1969–1972 sprzedano do Aleksandrii. W 2001 dwa z nich powróciły do Danii, do muzeum tramwajów w Skjoldenæsholm.

</doc>
<doc id="2277788" url="https://pl.wikipedia.org/wiki?curid=2277788" title="Schlesisches Wochenblatt">
Schlesisches Wochenblatt



</doc>
<doc id="2277790" url="https://pl.wikipedia.org/wiki?curid=2277790" title="Wochenblatt.pl">
Wochenblatt.pl



</doc>
<doc id="2277791" url="https://pl.wikipedia.org/wiki?curid=2277791" title="Monako na Letnich Igrzyskach Olimpijskich 2004">
Monako na Letnich Igrzyskach Olimpijskich 2004

Monako na Letnich Igrzyskach Olimpijskich 2004 reprezentowało 3 sportowców.
Skład kadry.
Lekkoatletyka.
Mężczyźni:

</doc>
<doc id="2277793" url="https://pl.wikipedia.org/wiki?curid=2277793" title="Saint Petersburg (gra)">
Saint Petersburg (gra)

Saint Petersburg ("niem. Sankt Petersburg") – gra planszowa z gatunku eurogier wydana w 2004 roku przez Hans im Glück. Gra została laureatem nagrody Deutscher Spiele Preis 2004.
Fabuła gry dzieje się w XVIII wieku, w czasie rozkwitu rosyjskiego portu Petersburg. Gracze zatrudniają rzemieślników, stawiają budynki oraz zdobywają przychylność arystokracji.

</doc>
<doc id="2277795" url="https://pl.wikipedia.org/wiki?curid=2277795" title="Mieczysław Kapiak">
Mieczysław Kapiak

Mieczysław Kapiak (ur. 15 sierpnia 1911 w Warszawie, zm. 20 września 1975 tamże) – polski kolarz, olimpijczyk z Berlina 1936.
Życiorys.
Był synem Szczepana i Anny. Karierę kolarską rozpoczął pod koniec lat dwudziestych. Startował zawodach dla niestowarzyszonych w organizowanych przez tygodnik Stadion. Do 1935 roku był zawodnikiem klubu Prąd Warszawa. Następnie był zawodnikiem stołecznego Jura. W 1933 i 1937 startował w wyścigu dookoła Polski zajmując miejsca 13 i 10. W 1936 roku zdobył 5. miejsce w mistrzostwach Polski.
Na igrzyskach olimpijskich 1936 r. zajął 38. miejsce w wyścigu indywidualnym oraz miejsca 6 - 17 w wyścigu drużynowym (brano pod uwagę czasy 3 najlepszych zawodników z wyścigu indywidualnego).
Wicemistrz Polski w wyścigu szosowym ze startu wspólnego w roku 1938 oraz brązowego medalu w roku 1939. Podczas okupacji organizował życie sportowe. Startował razem z bratem Józefem w wyścigach riksz.
Pochowany na cmentarzu Bródnowskim (kwatera 36C-2-10).

</doc>
<doc id="2277796" url="https://pl.wikipedia.org/wiki?curid=2277796" title="Tadeusz Ulatowski">
Tadeusz Ulatowski

Tadeusz Ulatowski (ur. 28 marca 1923 w Łodzi, zm. 29 stycznia 2012 w Warszawie) – polski trener i działacz sportowy, profesor nauk o kulturze fizycznej (1980), w młodości reprezentant i mistrz Polski w koszykówce.
Zawodnik.
Zawodnik AZS Warszawa, z którym zdobył mistrzostwo Polski w 1947, następnie YMCA Łódź, z którym sięgnął po mistrzostwo Polski w 1948 i wicemistrzostwo w 1949. Reprezentant Polski w koszykówce w latach 1947-1949. Uczestniczył w ME w 1947, zajął wraz z kolegami szóste miejsce. Nie wiadomo w ilu meczach zagrał, zdobył 13 punktów. Łącznie w latach 1947-1949 zagrał w reprezentacji Polski 25 razy.
Trener.
W latach 1951–1959 był trenerem męskiej drużyny koszykarskiej Legii Warszawa. Poprowadził ją do mistrzostwa Polski w 1956 i 1957, wicemistrzostwa w 1953 i 1958 oraz brązowego medalu w swoim debiucie w sezonie 1951/1952. Prowadził tak znanych zawodników jak Władysław Pawlak, Andrzej Pstrokoński. W 1952 poprowadził razem z Florianem Grzechowiakiem kobiecą reprezentację Polski do 5 miejsca w mistrzostwach Europy. W latach 1951–1953 był także trenerem męskiej reprezentacji Polski w koszykówce.
Działacz.
Od 1954 działacz Polskiego Komitetu Olimpijskiego, m.in. przewodniczący komisji sportowej (1964–1984), wiceprezes PKOL (1980–1988). Członek Głównego Komitetu Kultury Fizycznej i Sportu oraz Polskiej Federacji Sportu. Członek założyciel Polskiego Towarzystwa Naukowego Kultury Fizycznej i prezes towarzystwa w latach 1997-2007.
Pracownik naukowy.
Od 1953 do 1971 pracownik naukowy Instytutu Naukowego Kultury Fizycznej w Warszawie, w latach 1962–1968 organizator i kierownik Zakładu Teorii Sportu tamże. Po połączeniu INKF z AWF w Warszawie, pracownik naukowy tej uczelni (1971–1993), kierownik Zakładu Teorii Sportu na AWF (1971–1984). W latach 1971–1974 i 1981–1987 rektor AWF. Redaktor czasopisma "Sport wyczynowy", autor i redaktor wielu publikacji, m.in. "Gry sportowe zespołowe" (1968), "Teoria i metodyka sportu" (ed. 1971, 1979, 1980). Członek Komitetu Nauki o Kulturze Fizycznej PAN (1979-1981) oraz Centralnej Komisji Kwalifikacyjnej ds. Tytułów i Stopni Naukowych (1987–1993). Doktor honoris causa AWF we Wrocławiu (1998) i w Gdańsku (2009).
Odznaczenia.
Postanowieniem prezydenta RP Lecha Kaczyńskiego z 19 grudnia 2008 „w uznaniu wybitnych zasług w działalności na rzecz rozwoju kultury fizycznej i sportu, za osiągnięcia w pracy dydaktycznej i organizatorskiej” został odznaczony Krzyżem Wielkim Orderu Odrodzenia Polski.
Pochowany w Alei Zasłużonych na cmentarzu Powązki Wojskowe w Warszawie (kwatera A29-tuje-12).

</doc>
<doc id="2277798" url="https://pl.wikipedia.org/wiki?curid=2277798" title="Marineland of Canada">
Marineland of Canada



</doc>
<doc id="2277801" url="https://pl.wikipedia.org/wiki?curid=2277801" title="Tramwaje w Aarhus">
Tramwaje w Aarhus

Tramwaje w Aarhus − system komunikacji tramwajowej działający w duńskim mieście Aarhus w latach 1884–1971 i ponownie jako Aarhus Letbane od 21 grudnia 2017 roku.
Historia.
Pierwsze tramwaje na ulice Aarhus wyjechały w 1884 r., były to tramwaje konne, które łączyły dworzec kolejowy z rynkiem. Trakcję konną zlikwidowano w 1895 r. W 1904 r. wybudowano dwie nowe linie tramwaju elektrycznego. W 1944 r. wybuchł skład amunicji zlokalizowany tuż obok zajezdni tramwajowej, w wyniku czego zostały zniszczone wszystkie zgromadzone tramwaje silnikowe. Po wybuchu miasto zleciło odbudowę zniszczonego taboru. W 1971 r. obydwie linie zamknięto przy dużym sprzeciwie mieszkańców.
Po roku 2000 rozpoczęto prace projektowe nad powrotem sieci tramwajowej w Aarhus. Projekt nazywany Variobahn zaprojektowano jako połączenie tradycyjnej linii tramwajowej z lekką koleją miejską, do jej obsługi zamówiono w firmie Stadler 14 pojazdów typu Variobahn, które są przewidziane dla lekkiej kolei oraz 12 pojazdów typu Tango, które mają obsłużyć dwusystemowe trasy kolejowo-tramwajowe.
Ostatecznie uruchomienie sieci nastąpiło 21 grudnia 2017 roku, gdy otwarto 3-kilometrową trasę łączącą dworzec kolejowy ze szpitalem uniwersyteckim. Łącznie w ramach projektu przewidziano budowę 16 km nowych torowisk wyniesie i przebudowę istniejących tras kolejowych do standardu lekkiej kolei, co da ok. 100-kilometrową sieć.

</doc>
<doc id="2277802" url="https://pl.wikipedia.org/wiki?curid=2277802" title="Hilarion (Conew)">
Hilarion (Conew)

Hilarion, imię świeckie Dymityr Draganow Conew (ur. 12 stycznia 1913 w Elenie, zm. 28 października 2009 w Warnie) – bułgarski biskup prawosławny. 
Życiorys.
Jego ojciec zginął w czasie I wojny światowej, matka była daleką krewną metropolity wielkotyrnowskiego Hilariona. Szkołę podstawową ukończył w Elenie. W 1927 rozpoczął naukę w seminarium duchownym w Sofii, zaś po jego ukończeniu, w 1933, wstąpił na wydział teologiczny Uniwersytetu Sofijskiego św. Klemensa z Ochrydy. Studia ukończył w 1937. 
4 września 1938 w Monasterze Drianowskim złożył wieczyste śluby mnisze przed metropolitą wielkotyrnowskim Sofroniuszem. 21 września 1938 został wyświęcony na hierodiakona przez metropolitę płowdiwskiego Cyryla. Od 1939 do 1943 wykładał w seminarium duchownym w Sofii. 4 listopada 1941 został wyświęcony na hieromnicha przez metropolitę sofijskiego Stefana. W 1947 otrzymał godność archimandryty. Od 1957 do 1964 był inspektorem Akademii Duchownej św. Klemensa z Ochrydy w Sofii, zaś od 1964 do 1965 kierował jako przełożony Monasteru Trojańskiego. Od 1965 do 1972 kierował wydziałem kulturalno-oświatowym Bułgarskiego Kościoła Prawosławnego, zaś od 1972 do 1981 był przełożonym Monasteru Baczkowskiego. W 1973 przyjął chirotonię biskupią, otrzymując tytuł biskupa trajanopolskiego.
Od 1981 do 1990 był wikariuszem eparchii warneńskiej i wielkopresławskiej, następnie do 1992 – wielkotyrnowskiej. Od 1992 do 1994, ze względu na podeszły wiek jej ordynariusza, metropolity Stefana, faktycznie zarządzał wszystkimi sprawami metropolii. Od 1994 przeniesiony do metropolii sofijskiej, ponownie jako wikariusz. W 2003 objął zarząd metropolii dorostolskiej. Zmarł w 2009 po krótkiej chorobie. 
Autor wierszy, opowiadań i tekstów poświęconych historii Cerkwi oraz teologii moralnej. W 2009 odznaczony orderem Świętych Cyryla i Metodego. 

</doc>
<doc id="2277803" url="https://pl.wikipedia.org/wiki?curid=2277803" title="Bohdan Gruchman">
Bohdan Gruchman

Bohdan Gruchman (ur. 21 sierpnia 1928 w Lublińcu, zm. 27 marca 2021 w Poznaniu) – polski ekonomista, prawnik, dyplomata i działacz społeczny, był rektorem Akademii Ekonomicznej w Poznaniu. Mąż Moniki Gruchmanowej (z domu Mróz).
Odznaczony Oficerskim (1996) i Komandorskim (2001) Orderu Odrodzenia Polski. Orderem Kawalerskim Palm Akademickich Francuskiego Ministerstwa Edukacji Narodowej, Medalem Komisji Edukacji Narodowej, tytułem Zasłużony dla Miasta Poznania, Złotym Hipolitem Towarzystwa im. Hipolita Cegielskiego (2007)
Pochowany na cmentarzu Jeżyckim
Wybrane publikacje.
Prowadził działalności naukową w obszarach ekonomicznych problemów integracji europejskiej, rozwoju regionalnego, współpracy na pograniczu polsko-niemieckim. Promotor 19 prac doktorskich.

</doc>
<doc id="2277805" url="https://pl.wikipedia.org/wiki?curid=2277805" title="Wolfgang Kramer">
Wolfgang Kramer

Wolfgang Kramer (ur. 29 czerwca 1942 w Stuttgarcie) – niemiecki projektant gier planszowych, pięciokrotny zwycięzca prestiżowego konkursu Spiel des Jahres.
Kramer w grze "Heimlich &amp; Co." zastosował po raz pierwszy nowatorski sposób zapamiętywania punktów zwycięstwa poszczególnych graczy, który jest obecnie popularny w eurograch. Polega on na przesuwaniu pionków po torze biegnącym wokół planszy. W Niemczech jest on na jego cześć nazywany "Kramerleiste".

</doc>
<doc id="2277806" url="https://pl.wikipedia.org/wiki?curid=2277806" title="Ekstraliga polska w piłce nożnej kobiet (2007/2008)">
Ekstraliga polska w piłce nożnej kobiet (2007/2008)

Ekstraliga polska w piłce nożnej kobiet 2007/08 – 29. edycja kobiecej Ekstraligi piłkarskiej w Polsce. W rozgrywkach brało udział 6 zespołów. Mistrz kraju otrzymywał szansę gry w Pucharze UEFA w przyszłym sezonie. Do I ligi spadał bezpośrednio ostatni zespół, przedostatni musiał zaś rozegrać baraże z przegranym dwumeczu pomiędzy zwycięzcami grup północnej i południowej I ligi. Drużyny grały ze sobą łącznie po cztery spotkania, dwa u siebie i dwa na wyjeździe. Beniaminkiem w tym sezonie była RTP Unia Racibórz, a tytuł po raz ósmy z rzędu zdobył KŚ AZS Wrocław. Do I ligi bezpośrednio spadła drużyna Czarnych Sosnowiec. Przedostatni AZS PSW Biała Podlaska po barażach z zespołem MUKS Tomaszów Mazowiecki utrzymał się w Ekstralidze.
Tabela.
Tabela Ekstraligi sezonu 2007/08:
Wyniki spotkań.
Runda jesienna:
Runda wiosenna:
Baraże:

</doc>
<doc id="2277807" url="https://pl.wikipedia.org/wiki?curid=2277807" title="Derby (Connecticut)">
Derby (Connecticut)

Derby – miasto w Stanach Zjednoczonych, w stanie Connecticut, w hrabstwie New Haven.

</doc>
<doc id="2277809" url="https://pl.wikipedia.org/wiki?curid=2277809" title="Joachim Karliczek">
Joachim Karliczek

Joachim Karliczek (ur. 31 października 1914 r. w Katowicach, zm. 17 kwietnia 1993 r. w Ober-Ramstadt) - pływak, piłkarz wodny, lekarz, olimpijczyk z Berlina 1936 specjalizujący się w stylach dowolnym i grzbietowym.
Był synem Karola i Zofii Segieth. W latach 30 studiował stomatologię.
Karierę zawodniczą rozpoczął podczas studiów lekarskich w Berlinie, trenując w klubie EKS (Erster Katowitzer Swimmverein) Katowice. W 1929 został powołany na trójmecz Polska-Czechosłowacja-Jugosławia, a także na mecz z Belgią. Był mistrzem Polski w wyścigu na:
Był wielokrotnym rekordzistą Polski na 400 m, 1500 m stylem dowolnym, 100 m, 200 m stylem grzbietowym.
Na igrzyskach olimpijskich 1936 r. polska sztafeta 4 x 200 m stylem dowolnym została zdyskwalifikowana w eliminacjach (falstart Karliczka na ostatniej zmianie). Trenował także piłkę wodną zdobywając mistrzostwo w klubem EKS Katowice.
Podczas II wojny światowej został wcielony do armii niemieckiej. Po 1945 zamieszkał w Niemczech. W 1950 został uznany przez polskie władze za zdrajcę i wykreślony z list rekordzistów i mistrzów kraju.

</doc>
<doc id="2277810" url="https://pl.wikipedia.org/wiki?curid=2277810" title="Tramwaje w Odense">
Tramwaje w Odense

Tramwaje w Odense − system komunikacji tramwajowej w duńskim mieście Odense. 
Historia.
Tramwaje w Odense uruchomiono w 1911 r. Na zlecenie miasta linię wybudowała oraz dostarczyła tabor szwedzka firma ASEA. Wybudowano dwie linie. Tramwaje w Odense zlikwidowano w 1952 r.
W 2008 r. powrócono do pomysłu budowy systemu tramwajowego, a od 2015 r. ruszyły wstępne prace przy linii z Tarup przez centrum do Hjallese. Zasadnicze roboty rozpoczęto w 2017 r. kosztem 3,6 mld koron duńskich, a start nowej linii nastąpił 28 maja 2022 r. Częstotliwość ruchu na linii to 7,5 min. w dni robocze.

</doc>
<doc id="2277811" url="https://pl.wikipedia.org/wiki?curid=2277811" title="Joannicjusz (Spieranski)">
Joannicjusz (Spieranski)

Joannicjusz, imię świeckie Iwan Nikonowicz Spieranski (ur. 31 grudnia 1885 w guberni nowogrodzkiej, zm. 2 listopada 1969 w Pskowie) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne w Nowogrodzie Wielkim, po czym w roku 1911 lub 1912 uzyskał w Petersburskiej Akademii Duchownej tytuł kandydata nauk teologicznych za pracę nt. dorobku literackiego świętego mnicha Niła Sorskiego. Przed 1917 wstąpił do Świętojezierskiego Wałdajskiego Monasteru Iwerskiej Ikony Matki Bożej i złożył tam wieczyste śluby zakonne. W 1919 przyjął święcenia na hierodiakona, zaś 27 maja tego samego roku – na hieromnicha. 14 kwietnia 1921 otrzymał godność ihumena, zaś 9 kwietnia 1922 – archimandryty. Po tej dacie został przełożonym monasteru św. Antoniego w Nowogrodzie.
27 maja 1923 został w tajemnicy wyświęcony na biskupa staro-ruskiego, wikariusza eparchii nowogrodzkiej, objął faktyczny zarząd eparchii do swojego aresztowania w 1926. Przez rok był więziony w Nowogrodzie. W 1931 objął katedrę orłowską. Jeszcze w tym samym roku został przeniesiony w stan spoczynku. Zamieszkał wówczas w mieście Wałdaj, gdzie przebywał do 1941. W latach 1947–1956 pełnił obowiązki "locum tenens" eparchii krasnojarskiej. Następnie został przeniesiony w stan spoczynku z miejscem pobytu w monasterze Nowy Neamț, a po jego zamknięciu w 1962 – w Monasterze Pskowsko-Pieczerskim, gdzie żył do swojej śmierci w 1969.

</doc>
<doc id="2277815" url="https://pl.wikipedia.org/wiki?curid=2277815" title="Motocyklowe Grand Prix Japonii 2002">
Motocyklowe Grand Prix Japonii 2002

Motocyklowe Grand Prix Japonii 2002 - pierwsza eliminacja Motocyklowych Mistrzostw Świata, rozegrana 6 - 8 kwietnia 2002 na torze Suzuce w Suzuka. Grand Prix Japonii było wyścigiem, gdzie po raz pierwszy w wyścigu brała udział nowa kategoria MotoGP zastępująca kategorię 500 cm³, o specyfikacji silnika czterosuwowego o pojemności 990 cm³. Niektóre zespoły korzystały z silników o specyfikacji silnika dwusuwowego o pojemności 500 cm³.

</doc>
<doc id="2277816" url="https://pl.wikipedia.org/wiki?curid=2277816" title="Kempka">
Kempka

Kempka:

</doc>
<doc id="2277817" url="https://pl.wikipedia.org/wiki?curid=2277817" title="Bethel Henry Strousberg">
Bethel Henry Strousberg

Bethel Henry Strousberg, właśc. Baruch Hirsch Strousberg (ur. 20 listopada 1823 w Nidzicy, zm. 1 czerwca 1884 w Berlinie) – pruski przemysłowiec żydowskiego pochodzenia, członek Royal Geographical Society.
Bethel Henry Strousberg w połowie XIX wieku stworzył koncern przemysłowy, którego głównym segmentem działalności była budowa infrastruktury kolejowej w Europie. Jego firmy zbudowały wiele linii kolejowych na terenie Niemiec, w Austro-Węgrzech i w Rumunii. W związku z tym zwany był królem kolei.

</doc>
<doc id="2277818" url="https://pl.wikipedia.org/wiki?curid=2277818" title="Ruchy secesyjne w Kalifornii">
Ruchy secesyjne w Kalifornii

Ruchy secesyjne w Kalifornii – istniało co najmniej 27 prób, by podzielić Kalifornię od ustanowienia stanu w 1850. Przed tą datą południowa część chciała utworzenia osobnego, niewolniczego stanu poniżej 35. równoleżnika północnego, zwanego Południową Kalifornią i niechętnie zaakceptowała utworzenie jednego, wolnego stanu po wojnie secesyjnej.

</doc>
<doc id="2277821" url="https://pl.wikipedia.org/wiki?curid=2277821" title="Moris Maurin">
Moris Maurin

Moris Maurin, właśc. Maurice Maurin (ur. 23 października 1928 w Paryżu, zm. 15 maja 2018) – francuski zakonnik, członek zgromadzenia Małych Braci Jezusa, były przełożony polskiej wspólnoty Braci.
Związany z Braćmi od 1953, wstąpił do zgromadzenia w 1955 i przyjął imię Maurice Maria od Jezusa, śluby wieczyste złożył w 1961, święcenia kapłańskie przyjął 11 czerwca 1973. Przebywał m.in. we Francji, Maroku i Algierii. W latach 1966–1972 był jednym z asystentów generalnych przeora - brata René Page, pierwszego następcy brata René Voillaume na tym stanowisku, w latach 1963–1969 i 1972–1979 odpowiadał za studia Braci we fraterni w Tuluzie. W latach 60. zaprzyjaźnił się z Jacquesem Maritainem, który zamieszkał w Tuluzie razem z braćmi.
W 1978 przyjechał pierwszy raz, a od 1979 systematycznie odwiedzał Polskę. W 1990 zamieszkał na stałe w polskiej wspólnocie Braci, najpierw na warszawskiej Pradze, następnie w Izabelinie, pełniąc służbę przełożonego. Spolszczył swoje imię i przyjął polskie obywatelstwo. Po przejściu na emeryturę był czynnym rekolekcjonistą, pozostając wiernym charyzmatowi „ubogiego pośród ubogich”.
Był autorem książek "Brat Karol de Foucauld" (1997), "Za Jezusem z Nazaretu. Rekolekcje z małymi braćmi i siostrami Jezusa" (2000), "Żyć kontemplacją w sercu świata" (2005), "Wierzę w Kościół" (2006) oraz autobiografii "Z powodu Jezusa i Ewangelii" (2010). W 2007 otrzymał Nagrodę im. księdza Józefa Tischnera za książkę "Wierzę w Kościół".
Został pochowany na miejscowym cmentarzu w Izabelinie.

</doc>
<doc id="2277823" url="https://pl.wikipedia.org/wiki?curid=2277823" title="Szeptycki">
Szeptycki

Szeptycki – polski herb szlachecki, odmiana herbu Dołęga.
Opis herbu.
Herb blazonuje się następująco:
W polu czerwonym wedł. T. Chrząńskiego, E. Żernickiego-Szeligi i T. Gajla (błękitnym wedł. Z. Leszczyca) podkowa srebrna z krzyżem kawalerskim złotym na barku, lewy jej koniec strzała srebrna przeszywa od dołu do góry (jak wariant - prawy koniec od góry do dołu), trochę w bok tarczy nakoniwszy się. Nad hełmiem w koronie trzy pióra strusie. 
Według T. Żychlińskiego i T. Gajla z lewej strony podkowy strzała żelazem w górę, nieco w lewo pochylona. Wedł. Żychlińskiego herb ma koronę hrabiowską i dewiza: "A crace salus." Tarczę herbową trzymają z prawej strony lew naturalny, z drugiej gryf.
Herbowni.
Szeptycki. 
Barcewicz, Gidelski, Gedwił (Gidwiłło, Giedwiłło), Granicki, Hromyka, Jodziewicz, Kasperowicz, Ławcewicz, Makarewicz, Montwił (Montwiłło), Nejman, Peslewicz (Peszlewicz, Pieślewicz, Poslewicz, Poślewicz), Przewłocki, Rasulewicz (Razulewicz), Rupejko, Sempliński, Sempoliński, Strebejko, Sznabowicz, Sznarbachowski (Sznarbochowski), Szpakowski, Sztrem, Szukżda, Szystowski (Szysztowski), Wilbik. 

</doc>
<doc id="2277832" url="https://pl.wikipedia.org/wiki?curid=2277832" title="Tramwaje w Sybinie">
Tramwaje w Sybinie

Tramwaje w Sybinie − system komunikacji tramwajowej działający w rumuńskim mieście Sybin. 
Historia.
Pierwsze plany budowy tramwajów w Sybinie pochodzą z 1893. Tramwaje w Sybinie uruchomiono w 1905. W kolejnych latach sieć tramwajową rozbudowywano:
Do 1948 w mieście działały dwie linie:
W 1948 wybudowano nową linię do miejscowości Răşinari. Na linii do Răşinari na początku eksploatacji tymczasowo kursowały ciężarówki z generatorem prądu na przyczepie. W 1966 z powodu wyeksploatowania zlikwidowano linię Turnișor gară − Piața Cibin. W 1967 zlikwidowano linię Piața Cibin − Gara Sibiu, którą zastąpiono autobusami. W latach 1969−1972 zlikwidowano ostatnie dwie linie miejskie: Gară − Fabrica de confecții i Fabrica de confecții − Cimitir. Wówczas pozostała tylko podmiejska linia do Răşinari. Na początku lat 90. w zajezdni wybuchł pożar.
Linia.
Linia tramwajowa zaczyna się na skraju miasta przy cmentarzu:
Na krańcach linii znajdują się trójkąty nawrotowe. 
Tabor.
Do pożaru zajezdni eksploatowano tramwaje Timiș2. Po pożarze zajezdni w latach 1995−1996 z Genewy sprowadzono łącznie 8 tramwajów:
Ze sprowadzonego taboru do dzisiaj zachowało się 6 wagonów (po trzy Be4/4 i B4).

</doc>
<doc id="2277833" url="https://pl.wikipedia.org/wiki?curid=2277833" title="Lista państw świata w 1994">
Lista państw świata w 1994



</doc>
<doc id="2277834" url="https://pl.wikipedia.org/wiki?curid=2277834" title="Giacinto Berloco">
Giacinto Berloco

Giacinto Berloco (ur. 31 sierpnia 1941 w Altamurze we Włoszech) – duchowny katolicki, arcybiskup, nuncjusz apostolski.
Życiorys.
19 marca 1966 otrzymał święcenia kapłańskie i został inkardynowany do diecezji Altamura-Gravina. W 1970 rozpoczął przygotowanie do służby dyplomatycznej na Papieskiej Akademii Kościelnej.
15 marca 1990 został mianowany przez Jana Pawła II nuncjuszem apostolskim w Zimbabwe i Mozambiku oraz biskupem tytularnym diecezji "Fidenae". 
Sakry biskupiej 5 kwietnia 1990 udzielił mu papież Jan Paweł II.
Następnie w 1993 został przedstawicielem Watykanu w Kostaryce. W latach 1998-2005 był nuncjuszem apostolskim w Salwadorze i w Belize. Następnie w latach 2005-2009 pełnił misję dyplomatyczną w Wenezueli.
18 czerwca 2009 został przeniesiony do nuncjatury w Belgii. Był również akredytowanym przedstawicielem Watykanu w Luksemburgu.

</doc>
<doc id="2277839" url="https://pl.wikipedia.org/wiki?curid=2277839" title="Oman na Letnich Igrzyskach Olimpijskich 2004">
Oman na Letnich Igrzyskach Olimpijskich 2004

Oman na Letnich Igrzyskach Olimpijskich 2004 reprezentowało dwóch sportowców.

</doc>
<doc id="2277851" url="https://pl.wikipedia.org/wiki?curid=2277851" title="Joannicjusz (Nedełczew)">
Joannicjusz (Nedełczew)

Joannicjusz, imię świeckie Iwan Georgiew Nedełczew (ur. 2 marca 1939 we wsi Pet mogili) – bułgarski biskup prawosławny.
Życiorys.
W 1953 wstąpił do seminarium duchownego w Sofii, które ukończył w 1958. W 1960 rozpoczął studia teologiczne w Akademii Duchownej św. Klemensa z Ochrydy w Sofii, zakończone w 1964. 1 kwietnia 1961 złożył wieczyste śluby mnisze przed metropolitą starozagorskim Klemensem. 28 sierpnia tego samego roku biskup Stefan, wikariusz eparchii płowdiwskiej, wyświęcił go na hierodiakona. 17 marca 1963 został wyświęcony na hieromnicha. W 1964 wyjechał na dalsze studia teologiczne do ZSRR, na Moskiewską Akademię Duchowną. W 1968 otrzymał godność archimandryty. Dwa lata później wyjechał na dalsze roczne studia na starokatolicki wydział teologiczny do Berna. W 1975 przyjął chirotonię biskupią z tytułem biskupa weliczkiego, wikariusza eparchii sliweńskiej. 23 marca 1980 objął zarząd tejże eparchii jako jej biskup ordynariusz.
W pełni lojalny wobec władz komunistycznej Bułgarii, w czasie swojej ceremonii intronizacyjnej w 1980 chwalił je za „pozytywny stosunek do Bułgarskiego Kościoła Prawosławnego”, twierdził, iż wszyscy bułgarscy prawosławni winni z wdzięcznością oceniać działalność rządu i potępiał ustrój przedwojennej Bułgarii. W styczniu 2012 komisja badająca archiwa tajnych służb komunistycznej Bułgarii podała, że Joannicjusz (Nedełczew) był agentem KDS o pseudonimie Kirilewicz.

</doc>
<doc id="2277857" url="https://pl.wikipedia.org/wiki?curid=2277857" title="Leszek Matela">
Leszek Matela

Leszek Matela (ur. 15 kwietnia 1955 w Białymstoku) – polski publicysta, tłumacz, podróżnik, radiesteta i badacz zjawisk określanych potocznie jako paranormalne.
Życiorys.
Leszek Matela z zawodu jest germanistą oraz wykładowcą w szkołach psychotronicznych z dziedziny: radiestezji i geomancji. Jest autorem blisko 50 książek poświęconych radiestezji, geomancji, miejscom mocy, zjawiskom paranormalnym, parapsychologii, a także sugestopedii. Publikował w czasopismach polskich: „Nieznany Świat”, „Czwarty Wymiar”, „Trzecie Oko”, „Kurier Poranny”, „Kulisy”, „Szaman”, „Nie z tej ziemi”, „Problemy Zjawisk Nieznanych”, „Sfinks”, jak i zagranicznych: „Esotera”, „RGS (Radiästhesie”)”, „Wetter-'Boden-Mensch”, „Zeitschrift für Radiästhesie”, „American Dowser”, „Rezgö Vilag”, „Magazin 2000 plus”, „Hagia Chora”, „Fortean Times”, „Feng Shui Journal” i „Fate”.
Od 1997 rozpoczął współpracę z Wydawnictwem Studio Astropsychologii w Białymstoku, wydając kompendium o miejscach mocy i geomancji zatytułowane "Geomancja. Formy feng shui. Pozytywne energie".
Jest autorem tłumaczeń i wstępów biograficznych do książek: Hermanna Hesse – „Myśli” oraz Petera Bichsela „Człowiek o dobrej pamięci i inne opowiadania w stylu zen”. Wydał pierwszy w Polsce słownik polsko-niemiecki i niemiecko-polski z dziedziny parapsychologii, ezoteryki, paramedycyny i radiestezji.

</doc>
<doc id="2277861" url="https://pl.wikipedia.org/wiki?curid=2277861" title="Benedict Cumberbatch">
Benedict Cumberbatch

Benedict Timothy Carlton Cumberbatch (ur. 19 lipca 1976 w Londynie) – brytyjski aktor filmowy, telewizyjny i teatralny oraz producent.
Życiorys.
Jest synem pary aktorów – Wandy Ventham i Timothy’ego Carltona. Ukończył studia na University of Manchester (licencjat) i w London Academy of Music and Dramatic Art (magisterium).
W czerwcu 2015 roku decyzją królowej Elżbiety II został Komandorem Orderu Imperium Brytyjskiego za zasługi w dziedzinie sztuki aktorskiej oraz działalność charytatywną.
5 listopada 2014 ogłoszono jego zaręczyny z Sophie Hunter. Ich ślub odbył się 14 lutego 2015 na angielskiej wyspie Wight. Para ma dwóch synów Christophera Carltona (ur. 2015) i Hala Audena (ur. 2017).
16 stycznia 2018 podano do publicznej wiadomości, że Cumberbatch objął stanowisko Prezydenta Londyńskiej Akademii Muzyki i Sztuk Dramatycznych (President of London Academy of Music and Dramatic Art). Przez 31 lat piastował je Timothy West.
Kariera aktorska.
Popularność zdobył rolą Sherlocka Holmesa w serialu "Sherlock" (2010) wyprodukowanym przez stację BBC. Wcielił się również w postacie: Alana Turinga w filmie "Gra tajemnic" (2014), Juliana Assange’a w filmie "Piąta władza" (2013), Stephena Hawkinga w dramacie "Hawking" wyprodukowanym przez stację BBC, Williama Pitta w filmie "Głos wolności", bohatera Stephena Ezarda w miniserialu BBC "Ostatni wróg" (2008), Paula Marshalla w filmie "Pokuta" (2007), Bernarda w "Małej wyspie" (2009). W 2016 roku wcielił się w tytułową rolę Stephena Strange’a w filmie "Doktor Strange". W tej roli wystąpił również w kolejnych produkcjach Filmowego Uniwersum Marvela: ' (2017), ' (2018), "" (2019) oraz (2021).
W 2018 r. wystąpił w tytułowej roli w serialowej adaptacji powieści o Patricku Melrosie. O chęci zagrania tej postaci mówił już w 2013 roku.

</doc>
<doc id="2277862" url="https://pl.wikipedia.org/wiki?curid=2277862" title="Will Stronger Than Death">
Will Stronger Than Death

Will Stronger Than Death – dziesiąty album studyjny polskiej grupy muzycznej Graveland. Wydawnictwo ukazało się 25 marca 2007 roku nakładem wytwórni muzycznej No Colours Records. Nagrania zostały zarejestrowane w Eastclan Forge Studio w 2006 roku. Wszystkie partie wokalne oraz instrumenty nagrał Rob Darken. Partie chóru zostały nagrane przez Atlantean Monumental Choir oraz Ancient Valkyrian Choir.
Lista utworów.
Opracowano na podstawie materiału źródłowego.

</doc>
<doc id="2277868" url="https://pl.wikipedia.org/wiki?curid=2277868" title="Ivair Ferreira">
Ivair Ferreira

Ivair Ferreira (ur. 27 stycznia 1945 w Bauru) − brazylijski piłkarz, występujący na pozycji ofensywnego pomocnika.
Kariera klubowa.
Karierę piłkarską Ivair Ferreira rozpoczął w Portuguesie São Paulo w 1963. W 1969 roku został zawodnikiem Corinthians Paulista, w którym grał do 1971. W 1971 i 1973 był zawodnikiem Fluminense FC. Z Fluminense zdobył mistrzostwo stanu Rio de Janeiro - Campeonato Carioca w 1971. We Fluminense 8 sierpnia 1971 w zremisowanym 0-0 meczu z SC Internacional Ivair zadebiutował w lidze brazylijskiej. Również we Fluminense wystąpił po raz ostatni w lidze 18 lipca 1974 w wygranym 3-1 meczu z Poruguesą, którym zdobył jedną z bramek. Ogółem w lidze brazylijskiej rozegrał 61 spotkań, w których strzelił 7 bramek. W 1972 występował w Americe Rio de Janeiro, a w latach 1973 i 1974 był zawodnikiem Paysandu SC.
W 1975 roku Ivair wyjechał do Kanady i został zawodnikiem występującego w NASL Toronto Metros-Croatia. W Kandadzie i USA występował przez kolejne 7 lat do 1982 roku, kiedy to powrócił do Portuguesy, w której zakończył karierę w 1983 roku.
Kariera reprezentacyjna.
Jedyny raz w reprezentacji Brazylii Ivair Ferreira wystąpił 18 maja 1966 w wygranym 1-0 towarzyskim meczu z reprezentacją Walii.

</doc>
<doc id="2277870" url="https://pl.wikipedia.org/wiki?curid=2277870" title="James Fennelly">
James Fennelly

James Fennelly (ur. 15 grudnia 1983 w Kilkenny) – irlandzki trójboista siłowy i strongman.
Obecnie najlepszy irlandzki siłacz. Dwukrotny w latach 2009 i 2010.
Życiorys.
James Fennelly rozpoczął treningi siłowe w wieku siedemnastu lat. Następnie trenował trójbój siłowy. Zadebiutował w zawodach siłaczy w 2007, zajmując 2. miejsce, w zawodach "Novice Ireland Strongest Man for the Novice Finn McCool Trophy".
Uzyskał zawód elektryka. Mieszka w Kilkenny.
Wymiary

</doc>
<doc id="2277871" url="https://pl.wikipedia.org/wiki?curid=2277871" title="Georgia Aquarium">
Georgia Aquarium

Georgia Aquarium – akwarium publiczne zlokalizowane w miejscowości Atlanta w stanie Georgia (USA). Jest to największe na świecie akwarium z ponad 8,5 mln galonów (tj. 31000 m³) wody, przy czym posiada zarówno akwaria słodkowodne, jak i słonowodne dla łącznie około 120 tys. zwierząt i 500 różnych gatunków. W akwarium są cztery młode rekiny wielorybie, cztery wieloryby Beluga, oraz cztery manty.

</doc>
<doc id="2277874" url="https://pl.wikipedia.org/wiki?curid=2277874" title="Stilon Gorzów Wielkopolski (piłka nożna kobiet)">
Stilon Gorzów Wielkopolski (piłka nożna kobiet)

ZTKKF Stilon Gorzów Wielkopolski – kobiecy klub piłki nożnej z Gorzowa Wielkopolskiego. 3-krotny mistrz Polski i 5-krotny halowy mistrz Polski.
Historia klubu.
Drużynę kobiecej piłki nożnej w Gorzowie Wielkopolskim utworzono wiosną 1984 roku przez Bogdana Jakubczaka. Pierwszym meczem było towarzyskie spotkanie z drużyną NRD – Stahl Eisenhüttenstadt, wygrane przez gorzowskie zawodniczki 8:0.
W 1985 roku drużyna wystartowała w II lidze i zmagania w rozgrywkach rozpoczęła 21 kwietnia 1985 roku od wygranej nad Pumą Zabrze 7:1. Ostatecznie gorzowianki ukończyły rozgrywki na pierwszym miejscu (14 meczów – 24 punkty – stosunek bramek 73:9) i awansowały do najwyższej klasy rozgrywkowej. W inauguracyjnym sezonie w I lidze zawodniczki ZTKKF „Stilonu” zdobyły brązowe medale mistrzostw Polski. W następnych sezonach drużyna była stale w czołówce, a w 1990 roku zdobyła tytuł wicemistrza Polski. W sezonie 1991/1992 gorzowianki zdobyły pierwszy tytuł mistrza Polski – wygrywając w swojej grupie eliminacyjnej, następnie pokonały w półfinale Piastunki Gliwice (4:0 w Gorzowie Wielkopolskim i 0:2 w Gliwicach) i w finale wygrały 3:2 z Czarnymi Sosnowiec. Historyczne mistrzostwo wywalczyły: Małgorzata Płytnik, Aneta Urbanowicz, Eleonora Sikora, Beata Berger, Dorota Dłużewska, Izabela Mączyńska, Małgorzata Mierkiewicz, Małgorzata Miśko, Emilia Wnuk, Izabela Łapisz, Barbara Gąsiorowska, Justyna Baumgart, Maria Tartak, Mariola Silwończyk, Monika Buszyńska, Renata Pupka, Maria Makowska i Mariola Kacprzak. W kolejnych dwóch sezonach gorzowianki zdobywały wicemistrzostwo Polski.
W sezonie 1994/1995 ZTKKF „Stilon” zdobył tzw. "potrójną koronę" – po raz drugi wywalczył mistrzostwo Polski oraz zdobył tytuł halowego mistrza Polski i puchar Polski. Trzeci i ostatni jak do tej pory tytuł mistrzowski gorzowianki wywalczyły w sezonie 1995/1996.
Od roku 1998 rozpoczął się kryzys spowodowany końcem karier i odejściem czołowych zawodniczek. Drużyna grała niemal samymi juniorkami. Mimo to zespół jeszcze przez kilka kolejnych sezonów radził sobie z walką o uniknięcie degradacji. W 1998 roku gorzowianki zajęły 7 miejsce, w 1999 roku – 5, w 2000 roku – 6, a w 2001 roku po raz ostatni zdobyły medal mistrzostw Polski – brązowy. Ten ostatni medal w historii klubu zdobyły: Dorota Dłużewska, Krystyna Połomska, Justyna Białasek, Mariola Silwończyk, Anna Grochowska, Patrycja Lipka, Magdalena Rolak, Ewa Karpienia, Diana Wysoczańska, Anna Serwata, Anna Gucze, Katarzyna Wysoczańska, Natalia Pisula, Edyta Łukaszewicz, Justyna Zając, Agnieszka Kałuzińska, Anna Świątkowska, Katarzyna Łyjak, Agnieszka Świątkowska i Anna Szymankowska.
W sezonie 2005/2006 po zajęciu 5 miejsca i przegranych barażach zawodniczki ZTKKF „Stilonu” opuściły najwyższą klasę rozgrywkową. W sezonie 2009/2010 gorzowianki zajmując 2 miejsce w II lidze uzyskały awans do powiększonej Ekstraligi. Jednak po roku musiały opuścić elitę i obecne grają na jej zapleczu – w I lidze kobiet w grupie „północnej”. W sezonie 2011/2012, głównie dzięki dobrej grze w rundzie wiosennej, gorzowianki ukończyły rozgrywki na 3 miejscu.
Kadra.
Zawodniczki.
"Stan na dzień 3 sierpnia 2014 r."

</doc>
<doc id="2277878" url="https://pl.wikipedia.org/wiki?curid=2277878" title="Divizia A (1972/1973)">
Divizia A (1972/1973)

Divizia A (1972/1973) – 55. sezon najwyższej klasy rozgrywkowej piłki nożnej w Rumunii. W rozgrywkach brało udział 16 zespołów, grając systemem kołowym. Tytułu nie obroniła drużyna Argeş Pitești. Nowym mistrzem Rumunii został zespół Dinamo Bukareszt. Tytuł króla strzelców zdobył Ion Oblemenco, który w barwach klubu Universitatea Krajowa strzelił 21 goli.

</doc>
<doc id="2277879" url="https://pl.wikipedia.org/wiki?curid=2277879" title="Języki bena-konga">
Języki bena-konga

Języki bena-konga – podgrupa języków bantu grupy G, określona symbolem G60 w klasyfikacji Guthrie.

</doc>
<doc id="2277883" url="https://pl.wikipedia.org/wiki?curid=2277883" title="Divizia A (1973/1974)">
Divizia A (1973/1974)

Divizia A (1973/1974) – 56. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół Universitatea Krajowa. Tytuł króla strzelców zdobył Mihai Adam, który w barwach klubu CFR Cluj strzelił 23 gole. Do Divizia B spadły zespoły Rapid Bukareszt, SC Bacău oraz Petrolul Ploeszti.

</doc>
<doc id="2277884" url="https://pl.wikipedia.org/wiki?curid=2277884" title="Grzegorz (Stefanow)">
Grzegorz (Stefanow)

Grzegorz, imię świeckie Jorgo Iwanow Stefanow (ur. 10 października 1950 w Kozarewcu) – bułgarski biskup prawosławny.
Życiorys.
Ukończył technikum konstrukcji maszyn w Gornej Orjachowicy. W 1968 wstąpił do monasteru i sześć lat później złożył wieczyste śluby mnisze przed metropolitą wielkotyrnowskim Stefanem. Ten sam hierarcha wyświęcił go na hierodiakona. Następnie mnich Grzegorz podjął studia teologiczne w seminarium duchownym w Sofii oraz Akademii Duchownej św. Klemensa z Ochrydy w tym samym mieście. W 1980 został wyświęcony na hieromnicha, zaś w 1981 otrzymał godność archimandryty.
W 1982 duchowny kontynuował studia teologiczne na uniwersytecie w Neuchatel, a następnie w instytucie ekumenicznym w Bossey, w Londynie, Birmingham, Canterbury i w Oxfordzie. W 1985 wrócił do Bułgarii i 22 grudnia tego roku został wyświęcony na biskupa konstantijskiego w soborze św. Aleksandra Newskiego w Sofii. Do 1987 był biskupem pomocniczym eparchii starozagorskiej, zaś od 1987 do 1990 – eparchii wielkotyrnowskiej. Od kwietnia do czerwca pełnił obowiązki rektora seminarium duchownego w Płowdiwie, zaś od lipca 1990 do 1994 – rektora seminarium w Sofii.
W tym samym roku został ordynariuszem eparchii wielkotyrnowskiej.
W styczniu 2012 komisja badająca archiwa tajnych służb komunistycznej Bułgarii podała, że Grzegorz (Stefanow) był agentem KDS o pseudonimie Wanio.

</doc>
<doc id="2277887" url="https://pl.wikipedia.org/wiki?curid=2277887" title="Kalinik (Aleksandrow)">
Kalinik (Aleksandrow)

Kalinik, imię świeckie Dimityr Rajczew Aleksandrow (ur. 11 marca 1931 w Mygliżu, zm. 25 grudnia 2016 w Sofii) – bułgarski biskup prawosławny. 
Życiorys.
W 1947 wstąpił do seminarium duchownego w Płowdiwie. Naukę w seminarium ukończył w 1952. W tym samym roku podjął studia teologiczne w Akademii Duchownej św. Klemensa z Ochrydy w Sofii, którą ukończył po czterech latach. W czasie studiów był psalmistą i dyrygentem chóru cerkiewnego przy cerkwi Ikony Matki Bożej „Życiodajne Źródło” w Sofii. Po zakończeniu nauki przeprowadził się do Starej Zagory, gdzie pracował w dotychczasowym charakterze w soborze Matki Bożej. W 1960 metropolita starozagorski Klemens przyjął od niego wieczyste śluby mnisze w Monasterze Kazanlyszkim. 10 lipca tego samego roku biskup lewkijski Parteniusz wyświęcił go na hierodiakona. Dwa lata później wyjechał do ZSRR, gdzie odbył dwuletnie specjalistyczne studia teologiczne w Moskiewskiej Akademii Duchownej. 7 czerwca 1962 patriarcha moskiewski i całej Rusi Aleksy I wyświęcił go na hieromnicha. W 1964 otrzymał godność archimandryty. Od 1968 wyjechał na dalsze studia do Bossey, Lozanny, Berna i Genewy, gdzie przebywał przez rok. Po powrocie do Bułgarii w 1970 został przełożonym Monasteru Rylskiego; funkcję tę pełnił do 1971. W tym samym roku w soborze św. Aleksandra Newskiego w Sofii został wyświęcony na biskupa wielickiego, wikariusza eparchii sliweńskiej. Od 1974 był metropolitą wraczańskim.
Uczestniczył w kontrolowanych przez radzieckie służby specjalne ruchu na rzecz pokoju na świecie. Wielokrotnie atakował Stany Zjednoczone, zarzucając im politykę zbrojeń zagrażającą pokojowi. O ile tego rodzaju wypowiedzi były typowe dla lojalnych wobec władz komunistycznych hierarchów Bułgarskiego Kościoła Prawosławnego, Kalinik okazał się w tego typu działalności szczególnie aktywny.
W 1992 należał do grupy hierarchów bułgarskich, którzy wypowiedzieli posłuszeństwo patriarsze Bułgarii Maksymowi, zarzucając, iż jego wybór został dokonany z pogwałceniem prawa kanonicznego. Przystąpił wówczas do niekanonicznego Bułgarskiego Kościoła Prawosławnego (Synodu alternatywnego) i został pozbawiony przez Patriarchat Bułgarski wszystkich godności duchownych. W 1998 poprzez złożenie aktu pokuty wrócił do Bułgarskiego Kościoła Prawosławnego i ponownie mianowany metropolitą wraczańskim.
W styczniu 2012 komisja badająca archiwa tajnych służb komunistycznej Bułgarii podała, że Kalinik (Aleksandrow) był agentem KDS o pseudonimie Rilski.
Zmarł w 2016 po krótkiej chorobie nowotworowej.

</doc>
<doc id="2277888" url="https://pl.wikipedia.org/wiki?curid=2277888" title="Divizia A (1974/1975)">
Divizia A (1974/1975)

Divizia A (1974/1975) – 57. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Universitatea Krajowa. Nowym mistrzem Rumunii został zespół Dinamo Bukareszt. Tytuł króla strzelców zdobył Dudu Georgescu, który w barwach klubu Dinamo Bukareszt strzelił 33 gole.

</doc>
<doc id="2277889" url="https://pl.wikipedia.org/wiki?curid=2277889" title="Mozambik na Letnich Igrzyskach Olimpijskich 2004">
Mozambik na Letnich Igrzyskach Olimpijskich 2004

Mozambik na Letnich Igrzyskach Olimpijskich 2004 reprezentowało 4 sportowców.
Skład kadry.
Lekkoatletyka.
Kobiety:
Mężczyźni:
Pływanie.
Kobiety:
Mężczyźni:

</doc>
<doc id="2277891" url="https://pl.wikipedia.org/wiki?curid=2277891" title="Friedrich-Wilhelm Ulrich">
Friedrich-Wilhelm Ulrich

Friedrich-Wilhelm Ulrich (ur. 20 października 1953) – niemiecki wioślarz. Dwukrotny mistrz olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale - triumfował w dwójce ze sternikiem. Wspólnie z nim osadę tworzyli Harald Jährling i Georg Spohr. Stawał na podium mistrzostw świata, m.in. w tej samej konkurencji. Po złoto sięgnął w 1979, był drugi w 1977. Był również członkiem zwycięskich ósemek, w 1975 i 1978.

</doc>
<doc id="2277892" url="https://pl.wikipedia.org/wiki?curid=2277892" title="Droga krajowa B286 (Niemcy)">
Droga krajowa B286 (Niemcy)

Droga krajowa nr 286 () – niemiecka droga krajowa w Bawarii. Zaczyna się ona w Markt Bibart w dzielnicy Enzlar, krzyżując się z drogą krajową B8, a kończy się w Bad Brückenau, krzyżując z B27.
Opis trasy.
Droga krajowa 286 łączy się z autostradą B8 w Enzlar, trasa biegnie przez Wiesentheid, dzielnicę Neuses am Sand miasta Prichsenstadt (B22), Gerolzhofen, Schweinfurt (B26 i B303), Poppenhausen (B19), Bad Kissingen (B287) kończąc swój bieg w Bad Brückenau (B27). Między Poppenhausen a Bad Kissingen droga ma wspólny bieg z B19.

</doc>
<doc id="2277893" url="https://pl.wikipedia.org/wiki?curid=2277893" title="Friedrich Wilhelm Ulrich">
Friedrich Wilhelm Ulrich



</doc>
<doc id="2277894" url="https://pl.wikipedia.org/wiki?curid=2277894" title="Divizia A (1975/1976)">
Divizia A (1975/1976)

Divizia A (1975/1976) – 58. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół Steaua Bukareszt. Tytuł króla strzelców zdobył Dudu Georgescu, który w barwach klubu Dinamo Bukareszt strzelił 31 goli.

</doc>
<doc id="2277895" url="https://pl.wikipedia.org/wiki?curid=2277895" title="Motocyklowe Grand Prix Szwecji">
Motocyklowe Grand Prix Szwecji

Motocyklowe Grand Prix Szwecji – była eliminacja Mistrzostw Świata Motocyklowych Mistrzostw Świata rozgrywana w latach od 1958 do 1961, od 1971 do 1979 i od 1981 do 1990. Wyścigi odbywały się na torach Scandinavian Raceway, Karlskoga Motorstadion, Kristianstad i Hedemora.

</doc>
<doc id="2277896" url="https://pl.wikipedia.org/wiki?curid=2277896" title="Anton van Wilderode">
Anton van Wilderode

Anton van Wilderode (właśc. Cyriel Paul Coupé, ur. 18 czerwca 1918 w Moerbeke-Waas, zm. 15 czerwca 1998 r. w Sint-Niklaas) – flamandzki pisarz, poeta,
tłumacz i scenarzysta; ksiądz katolicki.
Cyriel Paul Coupé urodził się w miejscowości Moerbeke-Waas. Święcenia kapłańskie przyjął 21 maja 1944 r. Ukończył filologię klasyczną na Uniwersytecie Katolickim w Leuven. Od 1946 r. aż do emerytury w 1982 r. pracował jako wykładowca w katolickiej szkole przy Sint-Jozef-Klein-Seminarie w Sint-Niklaas. Jego wychowankami byli m.in. Paul Snoek oraz Tom Lanoye.
Zadebiutował w 1939 r. opowiadaniem "Dis al", opublikowanym w magazynie "Nederland". Pierwszy tom wierszy opublikował w 1943 r. ("De moerbeitoppen ruischten"). Był współzałożycielem i redaktorem pisma "Podium", wydawanego w latach 1943-1944. Jest autorem licznych wierszy okolicznościowych, dotyczących m.in. corocznych pielgrzymek do miejscowości IJzertoren, które sam organizował, pisał również scenariusze telewizyjne. Jego poezję charakteryzuje użycie tradycyjnych form poetyckich oraz jasnego języka przy zachowaniu romantycznej stylistyki. Jest autorem antologii niderlandzkojęzycznej poezji religijnej "En het woord was bij God: 500 religieuze gedichten uit de Nederlandse letterkunde" (1981) oraz dziewiętnastowiecznej literatury romantycznej "Het hart op de tong: romantische verhalen uit de 19de eeuw" (1990).
Tłumaczył na język niderlandzki dzieła klasyków literatury rzymskiej (Wergiliusza "Bukoliki", "Georgiki" i "Eneidę", oraz utwory Horacego).
W przekładzie na język polski ukazał się tom wierszy wybranych Antona van Wilderode pt. "Ludzka kraina", przełożony przez Zofię Klimaj-Goczołową i ze wstępem ks. Jana Twardowskiego, Białystok 1996.

</doc>
<doc id="2277898" url="https://pl.wikipedia.org/wiki?curid=2277898" title="Palestyna na Letnich Igrzyskach Olimpijskich 2004">
Palestyna na Letnich Igrzyskach Olimpijskich 2004

Palestynę na Letnich Igrzyskach Olimpijskich 2004 reprezentowało troje sportowców.
Skład kadry.
Lekkoatletyka.
Kobiety:
Mężczyźni:

</doc>
<doc id="2277899" url="https://pl.wikipedia.org/wiki?curid=2277899" title="Masters Snooker 1996">
Masters Snooker 1996

Benson and Hedges Masters 1996 – nierankingowy turniej snookerowy, rozegrany w dniach 4-11 lutego 1996 roku w Wembley Conference Centre w Londynie.
Obrońcą tytułu mistrzowskiego był Anglik Ronnie O’Sullivan, który przegrał w ćwierćfinale ze Szkotem Stephenem Hendrym.
W turnieju zwyciężył Stephen Hendry, który w finale pokonał Anglika Ronniego O’Sullivana 10-5. 
Nagrody.
Zwycięzca: £125,000
Najwyższy break: £10,000

</doc>
<doc id="2277901" url="https://pl.wikipedia.org/wiki?curid=2277901" title="Ramiro Moliner Inglés">
Ramiro Moliner Inglés

Ramiro Moliner Inglés (ur. 13 marca 1941 w Castelserás w Hiszpanii) – duchowny katolicki, arcybiskup, nuncjusz apostolski.
Życiorys.
19 marca 1965 otrzymał święcenia kapłańskie i został inkardynowany do archidiecezji Saragossy. W 1970 rozpoczął przygotowanie do służby dyplomatycznej na Papieskiej Akademii Kościelnej.
2 stycznia 1993 został mianowany przez Jana Pawła II nuncjuszem apostolskim w Papui-Nowej Gwinei i na Wyspach Salomona oraz biskupem tytularnym diecezji "Sarda". Sakry biskupiej 22 lutego 1993 udzielił mu kardynał Antonio María Javierre Ortas. 
Następnie w 1997 został przedstawicielem Watykanu w Gwatemali. W latach 2004-2008 był nuncjuszem apostolskim w Etiopii będąc równocześnie akredytowanym w Dżibuti i Somalii. 
26 lipca 2008 został przeniesiony do nuncjatury w Albanii.
1 września 2016 przeszedł na emeryturę.

</doc>
<doc id="2277904" url="https://pl.wikipedia.org/wiki?curid=2277904" title="Divizia A (1976/1977)">
Divizia A (1976/1977)

Divizia A (1976/1977) – 59. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Steaua Bukareszt. Nowym mistrzem Rumunii został zespół Dinamo Bukareszt. Tytuł króla strzelców zdobył Dudu Georgescu, który w barwach klubu Dinamo Bukareszt strzelił 47 goli - był to ówczesny rekord europejski.

</doc>
<doc id="2277908" url="https://pl.wikipedia.org/wiki?curid=2277908" title="Blue Reef Aquarium">
Blue Reef Aquarium

Blue Reef Aquarium – brytyjska sieć akwariów publicznych. 
Placówki: 

</doc>
<doc id="2277910" url="https://pl.wikipedia.org/wiki?curid=2277910" title="Sebastião Leônidas">
Sebastião Leônidas

Sebastião Leônidas, Leônidas (ur. 6 kwietnia 1938 w Jerônimo Monteiro) − piłkarz i trener brazylijski, występujący na pozycji obrońcy.
Kariera klubowa.
Karierę piłkarską Leônidas rozpoczął w Américe Rio de Janeiro w 1957 roku. Z Américe zdobył mistrzostwo stanu Rio de Janeiro - Campeonato Carioca w 1960. W latach 1966–1971 był zawodnikiem lokalnego rywala - Cruzeiro Esporte Clube. Z Botafogo dwukrotnie wygrał ligę stanową w 1967 i 1968 oraz zdobył Taça Brasil w 1968 roku.
Kariera reprezentacyjna.
W reprezentacji Brazylii Leônidas zadebiutował 18 maja 1966 w wygranym 1-0 towarzyskim meczu z reprezentacją Walii. Ostatni raz w reprezentacji wystąpił 7 sierpnia 1968 w wygranym 4-1 towarzyskim meczu z reprezentacją Argentyny.
Kariera trenerska.
Zaraz po zakończeniu kariery piłkarskiej Leônidas został trenerem Botafogo. Z Botafogo zdobył wicemistrzostwo Brazylii w 1972. Potem jeszcze trzykrotnie trenował Botafogo w 1977, 1983 i 1986.
W latach 1973–1976 trenował Amérike Natal. Z Amériką dwukrotnie zdobył mistrzostwo stanu Rio Grande do Norte – Campeonato Potiguar w 1974 i 1975. W 1978 prowadził Cearą Fortaleza. Z Cearą zdobył mistrzostwo stanu Ceará – Campeonato Cearense w 1978.

</doc>
<doc id="2277912" url="https://pl.wikipedia.org/wiki?curid=2277912" title="Divizia A (1977/1978)">
Divizia A (1977/1978)

Divizia A (1977/1978) – 60. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół Steaua Bukareszt. Tytuł króla strzelców zdobył Dudu Georgescu, który w barwach klubu Dinamo Bukareszt strzelił 24 gole.

</doc>
<doc id="2277913" url="https://pl.wikipedia.org/wiki?curid=2277913" title="Denis Dolecsko">
Denis Dolecsko

Denis Dolecsko (ur. 5 grudnia 1903, zm. ?) – rumuński szermierz. Uczestnik Igrzysk Olimpijskich w 1928 w Amsterdamie i Igrzysk Olimpijskich w 1936 w Berlinie. Jedyny olimpijczyk z Rumunii, który uczestniczył w obu igrzyskach.
W Amsterdamie Dolesko wystąpił w konkursie szabli, w którym odpadł w drugiej rundzie. W Berlinie oprócz konkursu indywidualnego w szabli, w którym również poległ w drugiej rundzie, uczestniczył jeszcze w konkursach drużynowych w których Rumunii odpadali w pierwszej rundzie

</doc>
<doc id="2277915" url="https://pl.wikipedia.org/wiki?curid=2277915" title="Divizia A (1978/1979)">
Divizia A (1978/1979)

Divizia A (1978/1979) – 61. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Steaua Bukareszt. Nowym mistrzem Rumunii został zespół Argeș Pitești. Tytuł króla strzelców zdobył Marin Radu, który w barwach klubu Argeș Pitești strzelił 22 gole.

</doc>
<doc id="2277919" url="https://pl.wikipedia.org/wiki?curid=2277919" title="Divizia A (1979/1980)">
Divizia A (1979/1980)

Divizia A (1979/1980) – 62. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Argeş Pitești. Nowym mistrzem Rumunii został zespół Universitatea Krajowa. Tytuł króla strzelców zdobył Septimiu Campeanu, który w barwach klubu Universitatea Kluż-Napoka strzelił 24 gole.

</doc>
<doc id="2277921" url="https://pl.wikipedia.org/wiki?curid=2277921" title="Hugo Droguett">
Hugo Droguett

Hugo Patricio Droguett Diocares (ur. 2 września 1982 w Santiago) – chilijski piłkarz występujący najczęściej na pozycji lewego pomocnika, obecnie zawodnik koreańskiego Jeonbuk Hyundai Motors.
Jest starszym bratem innego chilijskiego piłkarza – Jaime Droguetta.
Kariera klubowa.
Droguett rozpoczynał swoją klubową karierę w drużynie Universidad Católica z siedzibą w stołecznym Santiago. W sezonie 2001 wywalczył z zespołem wicemistrzostwo Chile, jednak jego wkład w sukces był niewielki – oprócz debiutanckiego spotkania w najwyższej klasie rozgrywkowej nie zdołał ani razu pojawić się na boisku. Na początku 2002 roku został graczem drugoligowego Deportivo Temuco. Do chilijskiej Primera División Droguett powrócił po dwóch latach, po przejściu do Universidadu de Concepción. Nie odniósł z zespołem sukcesów w lidze, jednak w 2004 roku wziął udział w Copa Libertadores i Copa Sudamericana. W latach 2005–2006 reprezentował barwy jednego z dwóch największych (obok CSD Colo-Colo) klubów w ojczyźnie; stołecznego Universidadu de Chile.
Po zdobyciu dwóch tytułów wicemistrzowskich z rzędu (Clausura 2005 i Apertura 2006), a także wzięciu udziału w kilku turniejach międzynarodowych, Droguett został sprzedany do meksykańskiego klubu Tecos UAG z siedzibą w Guadalajarze. Nie osiągnął z tą drużyną większych sukcesów, podobnie jak z następnym zespołem w Meksyku, w którego barwach występował, Morelią. Z tą ekipą wziął jednak udział w turnieju Copa Libertadores 2010. Wiosną 2011 za kwotę trzech milionów dolarów przeszedł do stołecznego meksykańskiego Cruz Azul.
W lutym 2012 na zasadzie rocznego wypożyczenia Droguett zasilił mistrza Korei Północnej – drużynę Jeonbuk Hyundai Motors.
Kariera reprezentacyjna.
W 2001 roku Droguett został powołany do reprezentacji Chile U–20 na Młodzieżowe Mistrzostwa Świata w Argentynie. Chilijczycy odpadli wówczas w fazie grupowej, natomiast zawodnik Universidadu Católica wystąpił w trzech spotkaniach swojej kadry, nie strzelając bramki.
Droguett w seniorskiej reprezentacji Chile zadebiutował 15 listopada 2006 w wygranej 3:2 towarzyskiej konfrontacji z Paragwajem. Pierwszego gola w kadrze narodowej strzelił 7 września 2007 w wygranym 2:0 sparingu z Austrią.

</doc>
<doc id="2277922" url="https://pl.wikipedia.org/wiki?curid=2277922" title="Gabriel (Dinew)">
Gabriel (Dinew)

Gabriel, imię świeckie Cwetan Metodiew Dinew (ur. 16 lipca 1950 w Sofii) – bułgarski biskup prawosławny. 
Życiorys.
W latach 1953–1966 żył razem z rodziną w Czechosłowacji, gdzie zdobył również wykształcenie podstawowe. W 1969 rozpoczął studia w instytucie inżynierii budownictwa w Sofii, które w 1973 ukończył. W czasie studiów poznał biskupa lewkijskiego Parteniusza, który został jego spowiednikiem; z kolei w czasie pielgrzymki do Monasteru Klisurskiego poznał żyjącą w nim schiihumenię Marię, swoją późniejszą nauczycielkę duchową. W 1973 zamieszkał na stałe w tymże monasterze, pomagając mniszkom. 27 grudnia 1979 biskup Parteniusz przyjął od niego wieczyste śluby mnisze, nadając mu imię Gabriel. W 1980 został wyświęcony na hierodiakona, następnie zaś na hieromnicha. W 1984 ukończył wyższe studia teologiczne w Akademii Duchownej św. Klemensa z Ochrydy w Sofii. W 1986 wyjechał na specjalistyczne studia teologiczne na Moskiewską Akademię Duchowną, gdzie kształcił się pod kierunkiem metropolity wołokołamskiego i juriewskiego Pitirima. W 1986 otrzymał godność archimandryty i uzyskał tytuł doktora teologii na podstawie pracy poświęconej charakterowi życia rosyjskich ascetów XIX w. Od 1986 do 1991 archimandryta Gabriel był oficjalnym przedstawicielem Patriarchatu Bułgarskiego przy Rosyjskim Kościele Prawosławnym. 
W czasie rozłamu w Bułgarskim Kościele Prawosławnym (powstanie Synodu alternatywnego, żądającego ustąpienia patriarchy Maksyma) był zdecydowanym obrońcą zwierzchnika Cerkwi i przeciwnikiem inicjatorów rozłamu. W 1998 w monasterze Rylskim został wyświęcony na biskupa makariopolskiego, wikariusza metropolii sofijskiej. Od 2001 pełni urząd metropolity łoweckiego.
Kandydat na patriarchę Bułgarii w czasie wyborów w lutym 2013.

</doc>
<doc id="2277928" url="https://pl.wikipedia.org/wiki?curid=2277928" title="Gheorghe Man">
Gheorghe Man

Gheorghe Man (ur. 20 marca 1914) – rumuński szermierz, uczestnik igrzysk olimpijskich.
Szatmary reprezentował Rumunię na Letnich Igrzyskach Olimpijskich 1936 odbywających się w Berlinie. Brał udział w rywalizacji drużynowej szapdzistów razem z Nicolae Marinescu, Camilem Szatmary i Denisem Dolecsko. Rumunii opadli po fazie grupowej po porażkach z reprezentacjami Niemiec i Urugwaju. 

</doc>
<doc id="2277934" url="https://pl.wikipedia.org/wiki?curid=2277934" title="Cissé Mariam Kaïdama Sidibé">
Cissé Mariam Kaïdama Sidibé

Cissé Mariam Kaïdama Sidibé (ur. 4 stycznia 1948 w Timbuktu, zm. 6 listopada 2021 w Tunisie) – malijska polityk, była szefowa kancelarii prezydenta i minister, premier Mali od 3 kwietnia 2011 do 22 marca 2012, obalona przez pucz wojskowy.
Życiorys.
W 1962 ukończyła szkołę podstawową, a cztery lata później gimnazjum w Goundam. W 1970 zdobyła tytuł baccalauréat, kończąc liceum w Bamako. W 1974 ukończyła administrację cywilną w École Nationale d'Administration (Narodowej Szkole Administracji) w Bamako. W późniejszych latach doskonaliła się zawodowo, doszkalając się w trakcie różnych kursów i programów. W 1975 ukończyła zarządzanie w Ecole Internationale (Szkole Międzynarodowej) w Bordeaux, rok później kontrolę cywilną w Institut International d’Administration Publique (Międzynarodowym Instytucie Administracji Publicznnej) w Paryżu. W 1983 ukończyła szkolenie z dziedziny stosunków zawodowych w Centrum Doskonalenia Zawodowego w Turynie, w 1986 z zakresu restrukturyzacji przedsiębiorstw publicznych w Institut Belge de Formation (Belgijskim Instytucie Kształcenia) w Brukseli, w 1988 z zarządzania w Ecole Nationale d’Administration Publique du Québec (Narodowej Szkole Administracji Publicznej Quebecu) w Kanadzie, a w 1992 z zakresu programowania finansowego i dostosowania strukturalnego w Centre de Formation de la Banque Centrale des Etats de l’Afrique de l’Ouest (Centrum Kształcenia Banku Centralnego Państw Afryki Zachodniej) w Dakarze.
Od listopada 1974 do grudnia 1975 pracowała w Ministerstwie Opieki Społecznej i Przedsiębiorstw Państwowych. Od stycznia 1976 do lutego 1980 była kierownikiem Wydziału Administracyjno-Finansowego w tym resorcie, będąc odpowiedzialną za sprawy kadrowe. Od marca 1980 do czerwca 1987 pełniła funkcję Inspektora ds. Społecznych i Przedsiębiorstw Państwowych. Od czerwca 1987 do lipca 1988 była doradcą technicznym w Ministerstwie Opieki Społecznej i Przedsiębiorstw Państwowych. Od czerwca 1989 do marca 1991 wchodziła w skład Biura Przedsiębiorstw Państwowych w Ministerstwie Planowania.
Od marca 1989 do marca 1991 stała na czele Kancelarii Prezydenta, a następnie od maja do sierpnia 1991 była doradcą prezydenta Amdou Toumaniego Touré. Od sierpnia 1991 do maja 1992 Sidibé pełniła funkcję ministra planowania i współpracy międzynarodowej, natomiast od maja do czerwca 1992 dodatkowo ministra rolnictwa i środowiska. Od października 1992 do sierpnia 1993 kierowała Biurem Przedsiębiorstw Państwowych Mali, będąc odpowiedzialną za reformę i prywatyzację sektora publicznego. Od sierpnia 1993 do listopada 2000 zajmowała stanowisko sekretarza wykonawczego Stałego Komitetu Międzypaństwowego ds. Walki z Suszą na obszarze Sahelu ("Comité Permanent Inter-Etats de Lutte Contre la Sécheresse au Sahel", CILSS).
Od sierpnia 2001 do marca 2002 pełniła funkcję doradcy technicznego prezydenta Alphy Oumara Konaré. Od marca do czerwca 2002 zajmowała urząd ministra rozwoju wiejskiego. Od listopada 2003 do kwietnia 2011 była przewodniczącą Rady Administracyjnej Narodowego Towarzystwa Tytoniu i Zapałek (SONATAM).
3 kwietnia 2011, po dymisji premiera Modibo Sidibé, prezydent Amadou Toumani Touré mianował ją na stanowiska szefa rządu. Cissé Mariam Kaïdama Sidibé została w ten sposób pierwszą kobietą zajmującą ten urząd.
22 marca 2012 władzę w Mali na drodze zamachu stanu przejęła junta wojskowa na czele kapitanem Amadou Sanogo, która ogłosiła rozwiązanie wszystkich instytucji republiki. Premier, razem z kilkoma innymi członkami rządu, została aresztowana i osadzona w koszarach wojskowych w Kati, w pobliżu Bamako, w których przebywała do 12 kwietnia 2012. 17 kwietnia 2012 nowym szefem rządu przejściowego został Cheick Modibo Diarra.
Życie prywatne.
Była zamężna, miała czworo dzieci.

</doc>
<doc id="2277935" url="https://pl.wikipedia.org/wiki?curid=2277935" title="Divizia A (1970/1971)">
Divizia A (1970/1971)

Divizia A (1970/1971) – 53. sezon najwyższej klasy rozgrywkowej piłki nożnej w Rumunii. W rozgrywkach brało udział 16 zespołów, grając systemem kołowym. Tytułu nie obroniła drużyna UTA Arad. Nowym mistrzem Rumunii został zespół Dinamo Bukareszt. Do Divizia B spadły zespoły Progresul Bukareszt i CFR Timişoara.

</doc>
<doc id="2277938" url="https://pl.wikipedia.org/wiki?curid=2277938" title="Domecjan (Topuzlijew)">
Domecjan (Topuzlijew)

Domecjan, imię świeckie Dimitr Popwasilew Topuzlijew, (ur. 11 listopada 1932 w Chasowicy, zm. 18 września 2017 w Sofii) – bułgarski biskup prawosławny. 
Życiorys.
W 1947, po ukończeniu szkoły podstawowej, wstąpił do seminarium duchownego w Płowdiwie, które ukończył w 1952. Natychmiast po uzyskaniu dyplomu podjął wyższe studia teologiczne w Akademii Duchownej św. Klemensa z Ochrydy w Sofii, które ukończył w 1956. 14 stycznia 1959 w monasterze św. Mikołaja w Mygliżu złożył wieczyste śluby mnisze przed metropolitą starozagorskim Klemensem. 10 marca tego samego roku w soborze św. Dymitra w Starej Zagorze został wyświęcony przez tego samego hierarchę na hierodiakona i został skierowany do służby duszpasterskiej w cerkwi Zaśnięcia Matki Bożej w Starej Zagorze. 
Od 1959 do 1962 przebywał w ZSRR, gdzie ukończył specjalistyczne studia teologiczne w Moskiewskiej Akademii Duchownej. 18 lipca 1962 został wyświęcony na hieromnicha. W roku następnym wrócił do Bułgarii, otrzymał również godność archimandryty. Od marca do października 1967 kontynuował studia teologiczne w centrum w Taizé, a następnie w Instytucie Ekumenicznym w Bossey; od lutego do sierpnia 1968 uczestniczył w wykładach na wydziale teologicznym uniwersytetu w Lozannie. Od sierpnia do sierpnia 1969 pogłębiał znajomość języków obcych w Londynie i Oksfordzie. Po powrocie do Bułgarii od 1970 do 1979 był sekretarzem Świętego Synodu Bułgarskiego Kościoła Prawosławnego. 
15 grudnia 1974 w soborze św. Aleksandra Newskiego w Sofii został wyświęcony na biskupa znepolskiego. Od 1979 do 1983 zarządzał strukturami Kościoła bułgarskiego w Stanach Zjednoczonych. Następnie przez cztery lata był wikariuszem metropolii sofijskiej. W 1987 objął urząd metropolity widyńskiego.
W styczniu 2012 komisja badająca archiwa tajnych służb komunistycznej Bułgarii podała, że Domecjan (Topuzlijew) był agentem KDS o pseudonimie Dobrew.
Zmarł w 2017.

</doc>
<doc id="2277940" url="https://pl.wikipedia.org/wiki?curid=2277940" title="A Lo Cubano">
A Lo Cubano

A Lo Cubano – płytowy debiut kubańskiego zespołu hiphopowego Orishas. Wydany 3 października 2000 roku przez Universal.

</doc>
<doc id="2277942" url="https://pl.wikipedia.org/wiki?curid=2277942" title="Marina Wilke">
Marina Wilke

Marina Wilke (ur. 28 lutego 1958) – niemiecka wioślarka (sternik), dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale - triumfowała w ósemce. Stawała na podium mistrzostw świata. Po złoto sięgała w 1975 (ósemka) i 1977 (czwórka ze sternikiem). Była druga w 1978 i 1979 (ósemka).
Jej mężem był Harald Jährling. Ich syn Robert Jahrling także jest medalistą olimpijskim, jednak w barwach Australii.

</doc>
<doc id="2277943" url="https://pl.wikipedia.org/wiki?curid=2277943" title="Nicolae Marinescu">
Nicolae Marinescu

Nicolae Marinescu (ur. 15 grudnia 1906 w Bukareszcie zm. 1977) – rumuński szermierz. Uczestnik Igrzysk Olimpijskich w 1936 w Berlinie i Igrzysk Olimpijskich 1952 w Helsinkach. Na igrzyskach w Berlinie Marinescu uczestniczył w konkursach indywidualnych w szabli i szpadzie oraz konkursie drużynowym w szabli. Natomiast na igrzyskach w Helsinkach uczestniczył w konkursach indywidualnych we florecie i szpadzie oraz konkursie drużynowym we florecie. We wszystkich konkursach indywidualnych odpadał w drugiej rundzie natomiast w konkursach drużynowych w pierwszej.

</doc>
<doc id="2277946" url="https://pl.wikipedia.org/wiki?curid=2277946" title="Papua-Nowa Gwinea na Letnich Igrzyskach Olimpijskich 2004">
Papua-Nowa Gwinea na Letnich Igrzyskach Olimpijskich 2004

Papuę-Nową Gwineę na Letnich Igrzyskach Olimpijskich 2004 reprezentowało 4 sportowców.
Skład kadry.
Lekkoatletyka.
Kobiety:
Mężczyźni:

</doc>
<doc id="2277947" url="https://pl.wikipedia.org/wiki?curid=2277947" title="Nikaragua na Letnich Igrzyskach Olimpijskich 2004">
Nikaragua na Letnich Igrzyskach Olimpijskich 2004

Nikaraguę na Letnich Igrzyskach Olimpijskich 2004 reprezentowało 10 sportowców.
Skład kadry.
Lekkoatletyka.
Mężczyźni:
Kobiety:
Pływanie.
Mężczyźni:
Kobiety:

</doc>
<doc id="2277949" url="https://pl.wikipedia.org/wiki?curid=2277949" title="Emigrante">
Emigrante

Emmigrante – drugi album hiphopowego zespołu Orishas. Wydany 11 czerwca 2002 roku po tym, jak Flaco-Pro odszedł z zespołu.

</doc>
<doc id="2277952" url="https://pl.wikipedia.org/wiki?curid=2277952" title="Józef (Bosakow)">
Józef (Bosakow)

Józef, imię świeckie Iwan Błagoew Bosakow (ur. 6 grudnia 1942 w Sławonicy) – bułgarski biskup prawosławny. 
Życiorys.
W 1956 rozpoczął naukę w seminarium duchownym w Sofii, które w 1961 ukończył. Następnie w 1966 podjął wyższe studia teologiczne w Akademii Duchownej św. Klemensa z Ochrydy w Sofii, które ukończył w 1970. 12 kwietnia 1970 w Monasterze Trojańskim złożył wieczyste śluby mnisze przed metropolitą łoweckim Maksymem. 3 maja tego samego roku ten sam hierarcha wyświęcił go na hierodiakona, zaś 27 grudnia 1970 – na hieromnicha. W 1973 wyjechał do ZSRR na specjalistyczne studia teologiczne w Moskiewskiej Akademii Duchownej. W 1973 otrzymał godność archimandryty. 
7 grudnia 1980 w soborze św. Aleksandra Newskiego w Sofii został wyświęcony na biskupa welickiego, wikariusza eparchii sofijskiej. Do 1982 był także przełożonym Monasteru Trojańskiego. Od 1983 do 1986 był "locum tenens" eparchii akrońskiej Bułgarskiego Kościoła Prawosławnego, zaś po jej połączeniu z eparchią nowojorską stanął na czele nowo powołanej metropolii amerykańskiej i australijskiej. Od 2001 nosi tytuł metropolity amerykańskiego, kanadyjskiego i australijskiego. 
W 2008 w liście otwartym przyznał się do współpracy ze służbami bezpieczeństwa komunistycznej Bułgarii. Był to pierwszy przypadek takiej dobrowolnej deklaracji ze strony bułgarskiego duchownego prawosławnego.

</doc>
<doc id="2277954" url="https://pl.wikipedia.org/wiki?curid=2277954" title="Angar">
Angar



</doc>
<doc id="2277956" url="https://pl.wikipedia.org/wiki?curid=2277956" title="Panama na Letnich Igrzyskach Olimpijskich 2004">
Panama na Letnich Igrzyskach Olimpijskich 2004

Panamę na Letnich Igrzyskach Olimpijskich 2004 reprezentowało 4 sportowców.
Skład kadry.
Lekkoatletyka.
Kobiety:
Mężczyźni:
Pływanie.
Mężczyźni:
Kobiety:

</doc>
<doc id="2277957" url="https://pl.wikipedia.org/wiki?curid=2277957" title="José Luis Escobar Alas">
José Luis Escobar Alas

José Luis Escobar Alas (ur. 10 marca 1959 w San Salvadorze) – salwadorski duchowny katolicki, arcybiskup San Salvador.
Życiorys.
15 sierpnia 1982 otrzymał święcenia kapłańskie i został inkardynowany do diecezji San Vicente. Był m.in. rektorem niższego seminarium diecezjalnego (1982-1985 i 1988-1991) oraz wikariuszem generalnym diecezji (1996-2005).
Episkopat.
19 stycznia 2002 został mianowany biskupem pomocniczym diecezji San Vicente, ze stolicą tytularną "Thibica". Sakry biskupiej udzielił mu 23 marca 2002 biskup José Oscar Barahona Castillo.
4 czerwca 2005 został mianowany biskupem ordynariuszem diecezji San Vicente.
27 grudnia 2008 decyzją papieża Benedykta XVI zastąpił abpa Fernando Sáenz Lacalle na stolicy arcybiskupiej San Salvador.
W 2009 został wybrany przewodniczącym Konferencji Episkopatu Salwadoru, zaś w listopadzie 2016 objął przewodnictwo w Sekretariacie Biskupów Ameryki Centralnej i Panamy.

</doc>
<doc id="2277961" url="https://pl.wikipedia.org/wiki?curid=2277961" title="Ioan Miclescu-Prăjescu">
Ioan Miclescu-Prăjescu

Ioan Miclescu-Prăjescu (ur. 17 czerwca 1892, zm. 1973) – rumuński szermierz. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju indywidualnym szpadzistów, w którym odpadł w drugiej rundzie.

</doc>
<doc id="2277963" url="https://pl.wikipedia.org/wiki?curid=2277963" title="Krzysztof Bartnicki">
Krzysztof Bartnicki



</doc>
<doc id="2277964" url="https://pl.wikipedia.org/wiki?curid=2277964" title="Mikołaj (Kutiepow)">
Mikołaj (Kutiepow)

Mikołaj, imię świeckie: Nikołaj Wasiljewicz Kutiepow, (ur. 4 października 1924 w Kutiepowie – zm. 21 czerwca 2001 w Niżnym Nowogrodzie) – rosyjski biskup prawosławny. 
Życiorys.
Pochodził z rodziny chłopskiej. W 1942 został zmobilizowany i skierowany na front; walczył jako szeregowiec w bitwie pod Stalingradem, gdzie został dwukrotnie ranny i doznał odmrożeń nóg. W szpitalu amputowano mu palce obydwu stóp, po czym w 1943 umożliwiono powrót do Tuły. Odznaczony Medalem za Zasługi Bojowe i orderem Wojny Ojczyźnianej II stopnia.
We wrześniu 1944 podjął naukę w szkole mechanicznej w Tule, którą w 1947 przerwał. We wrześniu 1950 został przyjęty od razu na III rok nauki w moskiewskim seminarium duchownym. Ukończył seminarium w 1952. W latach 1954–1958 był studentem Leningradzkiej Akademii Duchownej, którą ukończył, uzyskując tytuł kandydata nauk teologicznych. 20 grudnia 1959 złożył wieczyste śluby zakonne w Ławrze Pieczerskiej. Wcześniej, w tym samym roku, przyjął święcenia kapłańskie. W 1961 otrzymał godność archimandryty.
10 września 1961 miała miejsce jego chirotonia na biskupa mukaczewskiego i użhorodzkiego. W ceremonii w charakterze konsekratorów wzięli udział metropolici kruticki i kołomieński Pitirim, chersoński i odeski Borys, arcybiskupi Edmonton i całej Kanady Pantelejmon, jarosławski i rostowski Nikodem, biskupi podolski Cyprian, kostromski i galicki Nikodem, talliński i estoński Aleksy. W 1963 został przeniesiony na katedrę omską i tiumeńską, zaś w 1969 wyznaczony na biskupa rostowskiego i nowoczerkaskiego. W 1970 został biskupem włodzimierskim i suzdalskim. W 1972 nadano mu godność arcybiskupią. Od 1975 do 1977 był arcybiskupem kałuskim i borowskim; w 1977 przeniesiony do eparchii gorkowskiej i arzamaskiej. 25 lutego 1991 otrzymał godność metropolity Niżnego Nowogrodu. 21 czerwca 2001 zmarł w szpitalu w Niżnym Nowogrodzie wskutek zawału serca, którego doznał dzień wcześniej
Był honorowym obywatelem Niżnego Nowogrodu, tam też w 2014 odsłonięto jego pomnik.

</doc>
<doc id="2277968" url="https://pl.wikipedia.org/wiki?curid=2277968" title="Ateryna atlantycka">
Ateryna atlantycka

Ateryna atlantycka, smugobok ("Atherina hepsetus") – gatunek ryby aterynokształtnej z rodziny aterynowatych (Atherinidae).
Występowanie.
Wschodni Atlantyk, Hiszpania i Maroko, Madera i Wyspy Kanaryjskie oraz zachodnia część Morza Śródziemnego, oraz Adriatyk i Morze Czarne.
Żyje w ławicach przy powierzchni, często blisko brzegu. Spotykana w lagunach (Francja) i ujściach rzek (Portugalia).
Cechy morfologiczne.
Osiąga 15, maksymalnie 20 cm długości.
Odżywianie.
Żywi się widłonogami i skorupiakami.
Rozród.
We Francji trze się od I do IV.
Znaczenie.
Ma duże znaczenie w rybołówstwie.

</doc>
<doc id="2277969" url="https://pl.wikipedia.org/wiki?curid=2277969" title="Diotrephes">
Diotrephes

Diotrephes – rodzaj muchówek z rodziny rączycowatych (Tachinidae).

</doc>
<doc id="2277970" url="https://pl.wikipedia.org/wiki?curid=2277970" title="Atherina hepsetus">
Atherina hepsetus



</doc>
<doc id="2277973" url="https://pl.wikipedia.org/wiki?curid=2277973" title="El Kilo">
El Kilo

El Kilo – trzeci album zespołu Orishas. Wydany 29 marca 2005 roku, przez Universal.

</doc>
<doc id="2277976" url="https://pl.wikipedia.org/wiki?curid=2277976" title="Divizia A (1969/1970)">
Divizia A (1969/1970)

Divizia A (1969/1970) – 52. sezon najwyższej klasy rozgrywkowej piłki nożnej w Rumunii. W rozgrywkach brało udział 16 zespołów, grając systemem kołowym. Tytuł obroniła drużyna UTA Arad. Tytuł króla strzelców zdobył Ion Oblemenco, który w barwach klubu Universitatea Krajowa strzelił 19 goli. Do Divizia B spadły zespoły Crişul Oradea oraz ASA Târgu Mureș.

</doc>
<doc id="2277978" url="https://pl.wikipedia.org/wiki?curid=2277978" title="War of Attrition">
War of Attrition

War of Attrition – piąty album studyjny amerykańskiej grupy muzycznej Dying Fetus.

</doc>
<doc id="2277986" url="https://pl.wikipedia.org/wiki?curid=2277986" title="Pöytyä">
Pöytyä

Pöytyä (dawniej szw. "Pöytis") – gmina w Finlandii, w regionie Varsinais-Suomi. Zajmuje powierzchnię 773,69 km², z czego 23,68 km² stanowi woda. Populacja 31 stycznia 2011 wynosiła 8498 osób.
W 2005 roku do gminy Pöytyä została włączona gmina Karinainen, a w 2009 roku gmina Yläne.

</doc>
<doc id="2277987" url="https://pl.wikipedia.org/wiki?curid=2277987" title="Mistrzostwa Świata w Hokeju na Lodzie 2011 (II Dywizja)">
Mistrzostwa Świata w Hokeju na Lodzie 2011 (II Dywizja)

Mistrzostwa Świata w Hokeju na Lodzie II dywizji 2011 odbyły się w dwóch państwach: w Australii (Melbourne) oraz w Chorwacji (Zagrzeb). Zawody były rozgrywane w dniach 4 – 10 kwietnia dla grupy A oraz 10 kwietnia – 17 kwietnia. Był to 15. turniej o awans do I dywizji mistrzostw świata (wcześniej grupy C).
W tej części mistrzostw uczestniczyły 12 drużyn, które podzielone były na dwie grupy, w których rozgrywały mecze systemem każdy z każdym. Dwie najlepsze drużyny awansują do I dywizji. Dwie najgorsze spadną do III dywizji.
Hale, w których odbyły się zawody to:
Grupa A.
Wyniki
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów",     = awans do I dywizji,     = spadek do III dywizji
Grupa B.
Wyniki
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów",     = awans do I dywizji,     = spadek do III dywizji

</doc>
<doc id="2277988" url="https://pl.wikipedia.org/wiki?curid=2277988" title="Kościół Świętych Cyryla i Metodego w Pradze">
Kościół Świętych Cyryla i Metodego w Pradze

Kościół św. Cyryla i Metodego (czeski: "Kostel svatého Cyrila a Metoděje") – kościół rzymskokatolicki w dzielnicy Karlín, w Pradze, w Czechach. Został zbudowany w połowie XIX wieku i jest jednym z najważniejszych zabytków architektury z tego okresu w kraju.
Kościół został zbudowany w latach 1854–1863 przez architektów Karla Rösnera, Vojtěcha Ignáca Ullmanna. Kilka czeskich artystów przyczyniło się do dekoracji kościoła. Został konsekrowany 18 października 1863 roku, w rocznicę przyjścia świętych Cyryla i Metodego na ziemie czeskie.
Kościół jest zbudowany w stylu późnej bazyliki neoromańskiej z podwyższoną nawą główną i dwiema wieżami. Kościół składa się z nawy głównej, trzech naw bocznych i prezbiterium, które kończy się absydą.

</doc>
<doc id="2277989" url="https://pl.wikipedia.org/wiki?curid=2277989" title="Cosita Buena">
Cosita Buena

Cosita Buena – piąty album grupy Orishas, kubańskiej grupy hip-hopowej. Wydana 9 czerwca 2008 przez wytwórnię Universal Latino.

</doc>
<doc id="2277991" url="https://pl.wikipedia.org/wiki?curid=2277991" title="Stop at Nothing">
Stop at Nothing

Stop at Nothing – czwarty album studyjny amerykańskiej grupy muzycznej Dying Fetus.

</doc>
<doc id="2277992" url="https://pl.wikipedia.org/wiki?curid=2277992" title="Pupka">
Pupka

Pupka (Żabiński) – kaszubski herb szlachecki.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu błękitnym serce czerwone, otoczone wieńcem laurowym zielonym. Klejnot: nad hełmem w koronie trzy pióra strusie. Labry błękitne, podbite srebrem."
Najwcześniejsze wzmianki.
Herb wymieniany w dwóch publikacjach Emiliana Szeligi-Żernickiego ("Der polnische Adel", "Die polnische Stamwappen").
Herbowni.
Dwa rody herbownych: Żabiński, Lipiński, obie rodziny używały przydomku Pupka. 
Być może herbu tego używała także rodzina Grabowskich z przydomkiem Pupka. Herb Grabowskich z Grabowa w parafii Parchowo jest do herbu Pupka bardzo podobny.

</doc>
<doc id="2277994" url="https://pl.wikipedia.org/wiki?curid=2277994" title="Antidiotico">
Antidiotico

Antidiotico – płyta z największymi przebojami grupy Orishas. Wydana 2 kwietnia 2007.

</doc>
<doc id="2277995" url="https://pl.wikipedia.org/wiki?curid=2277995" title="Pujolina">
Pujolina

Pujolina – rodzaj muchówek z rodziny rączycowatych (Tachinidae).

</doc>
<doc id="2277998" url="https://pl.wikipedia.org/wiki?curid=2277998" title="Ilona Richter">
Ilona Richter

Ilona Richter także Dörfel (ur. 11 marca 1953) – niemiecka wioślarka, dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale - triumfowała w ósemce. Stawała na podium mistrzostw świata. Po złoto sięgała w 1975 (ósemka) i 1977 (czwórka ze sternikiem). Była druga w 1979 (ósemka).

</doc>
<doc id="2278002" url="https://pl.wikipedia.org/wiki?curid=2278002" title="Premier League Snooker 2010">
Premier League Snooker 2010

Premier League Snooker 2010 – nierankingowy turniej snookerowy. Został rozegrany w dniach 2 września – 28 listopada 2010. 
Zwycięzcą turnieju został Ronnie O’Sullivan, który pokonał w finale Shauna Murphy'ego 7:1.
Wyniki fazy grupowej.
1. Kolejka (2 września)
2. Kolejka (16 września)
3. Kolejka (30 września)
4. Kolejka (7 października)
5. Kolejka (14 października)
6. Kolejka (21 października)
7. Kolejka (28 października)
8. Kolejka (4 listopada)
9. Kolejka (11 listopada)
10. Kolejka (18 listopada)
Kwalifikacje.
Kwalifikacje do Premier League Snooker 2010 zostały rozegrane w dniach 4 stycznia – 25 marca 2010 w ramach turnieju Championship League.

</doc>
<doc id="2278003" url="https://pl.wikipedia.org/wiki?curid=2278003" title="Kościół św. Rocha w Pradze">
Kościół św. Rocha w Pradze

Kościół św. Rocha – zabytkowy kościół w Pradze, w Czechach. Znajduje się na Placu Olšany (czeski: "Olšanské náměstí"). Jest najstarszym kościołem w dzisiejszej dzielnicy Žižkov.
Barokowy kościół został zbudowany w latach 1680-1682 przez Jana Hainrica, prawdopodobnie według planów znanego francuskiego architekta Jeana Baptiste Mathey.

</doc>
<doc id="2278005" url="https://pl.wikipedia.org/wiki?curid=2278005" title="Daddy DJ (duet muzyczny)">
Daddy DJ (duet muzyczny)

Daddy DJ – francuski duet muzyczny składający się z Davida Le Roya i Jeana Christophe'a Belvala.

</doc>
<doc id="2278007" url="https://pl.wikipedia.org/wiki?curid=2278007" title="Koski Tl">
Koski Tl

Koski Tl (szw. "Koski Åbo l") – gmina w Finlandii, w regionie Varsinais-Suomi. Zajmuje powierzchnię 192,41 km², z czego 0,96 km² stanowi woda. Populacja 31 marca 2011 wynosiła 2439 osób.
Człon „Tl” w nazwie miejscowości pochodzi od „Turun ja Porin lääniä” (w regionie Turku i Pori) i został dołączony dla odróżnienia od innej miejscowości, Koski Hl (Hämeen lääniä). Nazwa tej drugiej została w 1995 roku zmieniona na Hämeenkoski, nazwa Koski Tl nie uległa jednak zmianie.

</doc>
<doc id="2278009" url="https://pl.wikipedia.org/wiki?curid=2278009" title="Divizia A (1968/1969)">
Divizia A (1968/1969)

Divizia A (1968/1969) – 51. sezon najwyższej klasy rozgrywkowej piłki nożnej w Rumunii. W rozgrywkach brało udział 16 zespołów, grając systemem kołowym. Tytułu nie obroniła drużyna Steaua Bukareszt. Nowym mistrzem Rumunii został zespół UTA Arad. Tytuł króla strzelców zdobył Florea Dumitrache, który w barwach klubu Dinamo Bukareszt strzelił 22 gole. Do Divizia B spadły zespoły Progresul Bukareszt i Vagonul Arad.

</doc>
<doc id="2278010" url="https://pl.wikipedia.org/wiki?curid=2278010" title="Destroy the Opposition">
Destroy the Opposition

Destroy the Opposition – trzeci album studyjny amerykańskiej grupy muzycznej Dying Fetus.

</doc>
<doc id="2278011" url="https://pl.wikipedia.org/wiki?curid=2278011" title="Galakcjon (Tabakow)">
Galakcjon (Tabakow)

Galakcjon, imię świeckie Georgi Lubenow Tabakow (ur. 26 lutego 1943 w Wetrenie) – bułgarski biskup prawosławny.
Życiorys.
W 1963 rozpoczął naukę w sofijskim seminarium duchownym. 12 lipca 1969 metropolita starozagorski Pankracy przyjął od niego wieczyste śluby mnisze w monasterze św. Mikołaja w Mygliżu. Metropolita Pankracy przeniósł mnicha Galakcjona do Monasteru Baczkowskiego, gdzie został on 27 czerwca 1969 wyświęcony na hierodiakona. Od sierpnia 1969 do września 1970 duchowny przebywał w Monasterze Rilskim. Po powrocie do Monasteru Baczkowskiego, 28 września 1970, został wyświęcony na hieromnicha przez biskupa branickiego Gerazyma. Równolegle kontynuował studia w Akademii Duchownej św. Klemensa z Ochrydy w Sofii, które w 1976 ukończył. W 1978 ukończył studia doktoranckie na Moskiewskiej Akademii Duchownej, ze specjalizacją teologia pastoralna. Następnie od 1981 do 1982 studiował teologię w Ratyzbonie. Po powrocie do Bułgarii przez trzy lata kierował jako ihumen Monasterem Rilskim, zaś przez kolejny rok – Monasterem Baczkowskim.
6 lipca 1986 został wyświęcony na biskupa welickiego, wikariusza metropolii widińskiej, którą to godność sprawował do 1987. Od czerwca do września 1988 był biskupem pomocniczym metropolii wraczańskiej, zaś od 1988 do 1993 – starozagorskiej. Ponadto od 1993 do 1994 był deputowanym Zgromadzenia Narodowego z partii Związek Sił Demokratycznych, wybranym w okręgu starozagorskim.
W 2000 mianowany metropolitą starozagorskim.
W 2007 ujawnione zostały dokumenty, z których wynikało, iż Galakcjon (Tabakow) od 1981 był tajnym współpracownikiem bułgarskich służb bezpieczeństwa o pseudonimie „Miszo”.
Jeden z kandydatów na patriarchę Bułgarii w czasie wyborów w lutym 2013, odpadł po pierwszej turze głosowania, uzyskując najmniejszą liczbę głosów delegatów na Sobór Lokalny (22). Trzy lata później został przeniesiony w stan spoczynku z powodu złego stanu zdrowia.

</doc>
<doc id="2278014" url="https://pl.wikipedia.org/wiki?curid=2278014" title="DeviousMUD">
DeviousMUD



</doc>
<doc id="2278016" url="https://pl.wikipedia.org/wiki?curid=2278016" title="Divizia A (1967/1968)">
Divizia A (1967/1968)

Divizia A (1967/1968) – 50. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna Rapid Bukareszt. Nowym mistrzem Rumunii został zespół Steaua Bukareszt. Tytuł króla strzelców zdobył Mihai Adam, który w barwach klubu Universitatea Krajowa strzelił 15 goli. Do Divizia B spadł zespół Steagul Roşu Braszów.

</doc>
<doc id="2278018" url="https://pl.wikipedia.org/wiki?curid=2278018" title="Jan (Razumow)">
Jan (Razumow)

Jan, imię świeckie: Dmitrij Razumow (ur. 28 października 1898 w Kołomnie – zm. 13 stycznia 1990) – rosyjski biskup prawosławny. 
W wieku osiemnastu lat wstąpił jako posłusznik do pustelni św. Zozyma i Smoleńskiej Ikony Matki Bożej, jednej z filii Ławry Troicko-Siergijewskiej. W 1923 przeszedł do monasteru Objawienia Pańskiego w Moskwie, gdzie w 1924 złożył wieczyste śluby zakonne. W tym samym roku, 25 listopada, biskup Augustyn (Bielajew) wyświęcił go na hierodiakona. Duchowny został skierowany do służby w soborze Zaśnięcia Matki Bożej w Kaszyrze. W 1936 został ekonomem Patriarchatu Moskiewskiego, którą to funkcję spełniał do 1946. W 1942 przyjął święcenia kapłańskie z rąk biskupa saratowskiego Grzegorza. 8 października tego samego roku otrzymał godność ihumena, zaś 26 października - archimandryty. Od 1946 do 1953 był przełożonym Ławry Troicko-Siergijewskiej. 
30 października 1953 w cerkwi refektarzowej Ławry Troicko-Siergijewskiej miała miejsce jego chirotonia na biskupa kostromskiego i galickiego. Jako konsekratorzy w ceremonii wzięli udział patriarcha moskiewski i całej Rusi Aleksy I, metropolita leningradzki i nowogrodzki Grzegorz oraz arcybiskup odeski i chersoński Nikon. W 1954 biskup Jan został mianowany biskupem pskowskim i porchowskim oraz przełożonym Monasteru Pskowsko-Pieczerskiego. W latach 1959-1960 był biskupem berlińskim i niemieckim, zachowując godność "locum tenens" eparchii pskowskiej. W 1960 wrócił na stałe na katedrę pskowską, dwa lata później został arcybiskupem, zaś w 1972- metropolitą. W 1987 odszedł w stan spoczynku, zaś w 1990 zmarł.

</doc>
<doc id="2278021" url="https://pl.wikipedia.org/wiki?curid=2278021" title="Oripää">
Oripää

Oripää – gmina w Finlandii w regionie Varsinais-Suomi. Populacja wynosi 1417 osób. Zajmuje powierzchnię 117,73 km², z czego 0,1 km² stanowi woda.
Na obszarze gminy bierze początki rzeka Aurajoki oraz znajduje się na nim lotnisko Oripää.
Na terenie gminy znajdują się następujące wsie: Juvankoski, Latva, Maanpää, Makkarakoski, Oripää, Tanskila.

</doc>
<doc id="2278022" url="https://pl.wikipedia.org/wiki?curid=2278022" title="Divizia A (1966/1967)">
Divizia A (1966/1967)

Divizia A (1966/1967) – 49. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna Petrolul Ploeszti. Nowym mistrzem Rumunii został zespół Rapid Bukareszt. Tytuł króla strzelców zdobył Ion Oblemenco, który w barwach klubu Universitatea Krajowa strzelił 15 goli. Do Divizia B spadły zespoły CSMS Iaşi i Politehnica Timiszoara.

</doc>
<doc id="2278027" url="https://pl.wikipedia.org/wiki?curid=2278027" title="Tipsport Arena">
Tipsport Arena

Tipsport Arena – wielofunkcyjna hala sportowo-widowiskowa w Pradze, w Czechach. Została otwarta w 1962 roku jako Sportovní hala, może pomieścić do 11 650 osób na meczach hokejowych i około 8 tysięcy na imprezach kulturalnych.
Co roku jest miejscem prestiżowego konkursu łyżwiarstwa zsynchronizowanego.
Cechy.
W hali znajduje się 10350 miejsc siedzących oraz 1300 stojących – łącznie 11650 miejsc dostępnych podczas meczy hokejowych. Podczas imprez kulturalnych liczba miejsc wynosi 8000. Oprócz podanych w hali dostępne są także miejsca VIP.
Od kwietnia na ścianie budynku lodowiska znajduje się tablica pamiątkowa z popiersiem Jana Marka (1980-2011), czeskiego hokeisty, który zginął 7 września 2011 wraz z drużyną Łokomotiw Jarosław w katastrofie samolotu pasażerskiego Jak-42D w pobliżu Jarosławia.
Historia.
Nazwa.
Dawna nazwa "Sportovní hala" została zmieniona w 1999 na Paegas Arena, w 2002 na T-Mobile Arena. W dniu 1 września 2008 roku została przemianowana na Tesla Arena w ramach umowy zawartej na trzy lata z Teslą. Od 19 grudnia 2011 funkcjonuje pod nazwą Tipsport Arena.
Istotne imprezy sportowe.
W latach 1972, 1978, 1985 i 1992 w Arenie odbyły się Mistrzostwa świata w hokeju na lodzie mężczyzn. Arena była także gospodarzem finału Pucharu Davisa w 1980, podczas którego Czechosłowacja pokonała Włochy. W 1967 obiekt gościł lekkoatletyczne europejskie igrzyska halowe.

</doc>
<doc id="2278030" url="https://pl.wikipedia.org/wiki?curid=2278030" title="Divizia A (1965/1966)">
Divizia A (1965/1966)

Divizia A (1965/1966) – 48. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół Petrolul Ploeszti. Tytuł króla strzelców zdobył Ion Ionescu, który w barwach klubu Rapidu Bukareszt strzelił 24 gole. Do Divizia B spadły zespoły Crişul Oradea i Siderurgistul Gałacz.

</doc>
<doc id="2278033" url="https://pl.wikipedia.org/wiki?curid=2278033" title="Hermogen (Oriechow)">
Hermogen (Oriechow)

Hermogen, imię świeckie Grigorij Wasiliewicz Oriechow (ur. 23 lub 28 grudnia 1929 w Popowce, zm. 1980) – rosyjski biskup prawosławny. 
W 1947 wstąpił do seminarium duchownego w Stawropolu, zaś po jego ukończeniu w 1952 podjął studia w Leningradzkiej Akademii Duchownej. W 1976 ukończył ją uzyskując tytuł kandydata nauk teologicznych. Po ukończeniu studiów podjął pracę w seminarium duchownym, którego był absolwentem, zaś od 1960 do 1963 wykładał katechezę, teologię moralną, liturgikę i wiedzę o sektach w seminarium w Łucku. 28 maja 1963 arcybiskup jarosławski i rostowski Nikodem (Rotow) wyświęcił go na diakona, następnie zaś na kapłana i wyznaczył do pracy duszpasterskiej w cerkwi Złożenia Szat we wsi Kriest. W tym samym roku ks. Oriechow złożył wieczyste śluby mnisze i został proboszczem cerkwi Opieki Matki Bożej w Perejasławiu Zaleskim oraz dziekanem dekanatu perejasławskiego. 
W 1964 włączony do składu rosyjskiej misji prawosławnej w Jerozolimie, początkowo jako zastępca jej naczelnika (z godnością ihumena), zaś od grudnia tegoż roku – jako naczelnik. W 1965 otrzymał godność archimandryty, zaś w listopadzie 1966 został oficjalnym przedstawicielem Rosyjskiego Kościoła Prawosławnego przy Patriarchacie Antiochii. Po miesiącu został wyświęcony na biskupa podolskiego, wikariusza eparchii moskiewskiej, z zachowaniem pełnionej dotąd funkcji. W jego chirotonii jako konsekratorzy udział wzięli metropolita leningradzki i nowogrodzki Nikodem, arcybiskup kijowski i halicki Filaret, biskupi wołokołamski Pitirim, wołogodzki Melchizedek, dmitrowski Filaret, zarajski Juwenaliusz oraz tichwiński Michał. Od 1969 do 1972 był przedstawicielem Patriarchatu Moskiewskiego w Światowej Radzie Kościołów. 
W 1971 na własną prośbę odszedł z pełnionej dotąd funkcji w Radzie; wcześniej, w lipcu tego roku, powierzono mu kierowanie eparchią wileńską i litewską. W 1972 przeniesiony do eparchii kalinińskiej i kaszyńskiej; od 1977 był arcybiskupem. W 1978 przeniesiony na katedrę krasnodarską i kubańską. 
Zmarł w 1980.

</doc>
<doc id="2278034" url="https://pl.wikipedia.org/wiki?curid=2278034" title="Divizia A (1964/1965)">
Divizia A (1964/1965)

Divizia A (1964/1965) – 47. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytuł obroniła drużyna Dinamo Bukareszt. Tytuł króla strzelców zdobył Mihai Adam, który w barwach klubu Universitatea Kluż-Napoka strzelił 18 goli. Do Divizia B spadły zespoły Minerul Baia Mare i Progresul Bukareszt.

</doc>
<doc id="2278035" url="https://pl.wikipedia.org/wiki?curid=2278035" title="Ştiinţa Krajowa">
Ştiinţa Krajowa



</doc>
<doc id="2278036" url="https://pl.wikipedia.org/wiki?curid=2278036" title="Killing on Adrenaline">
Killing on Adrenaline

Killing on Adrenaline – drugi album studyjny amerykańskiej grupy muzycznej Dying Fetus.

</doc>
<doc id="2278037" url="https://pl.wikipedia.org/wiki?curid=2278037" title="Sergiusz (Pietrow, metropolita odeski)">
Sergiusz (Pietrow, metropolita odeski)

Sergiusz, imię świeckie Siergiej Wasiljewicz Pietrow (ur. 5 października 1924 w Krasnodarze, zm. 4 lutego 1990 w Odessie) – rosyjski biskup prawosławny. 
Życiorys.
Pochodził z rodziny robotniczej. W 1942 ukończył naukę w szkole średniej. 16 kwietnia 1943 biskup taganroski Józef wyświęcił go na diakona po wcześniejszym przyjęciu od niego wieczystych ślubów zakonnych, następnie skierował go do pracy duszpasterskiej w soborze św. Katarzyny w Krasnodarze. W 1947 ukończył naukę w moskiewskim seminarium duchownym i rozpoczął wyższe studia teologiczne w Moskiewskiej Akademii Duchownej, które w 1951 ukończył z tytułem naukowym kandydata nauk teologicznych. 24 czerwca 1951 biskup możajski Makary wyświęcił go na kapłana i skierował do pracy w seminarium duchownym w Saratowie. Od 1952 hieromnich Sergiusz służył w soborze Zmartwychwstania Pańskiego w Jelcu; od 1954 do 1958 był proboszczem działającej przy nim parafii. Od 7 lipca 1958 był inspektorem seminarium duchownego w Odessie z godnością igumena. 26 maja otrzymał godność archimandryty i objął stanowisko rektora tegoż seminarium. 
13 marca 1960 miała miejsce jego chirotonia na biskupa biełgorodzkiego, wikariusza eparchii odeskiej, w której jako konsekratorzy udział wzięli metropolita odeski i chersoński Borys, biskup orenburski i buzułucki Michał, biskup staro-ruski i nowogrodzki Sergiusz oraz biskup dmitrowski Pimen. Od 16 marca 1961 był biskupem woroneskim i lipieckim. 9 października 1963 przeniesiony na katedrę mińską i białoruską, zaś w 1965 – chersońską i odeską. Od 1969 nosił tytuł naukowy magistra teologii. W 1971 podniesiono go do godności metropolity, zaś w 1976 jego tytuł uległ zmianie na "odeski i chersoński". W raporcie Urzędu ds. Wyznań z 1973, dzielącym hierarchów Rosyjskiego Kościoła Prawosławnego na całkowicie lojalnych wobec władz państwowych, lojalnych, lecz starających się umacniać struktury kościelne oraz niepewnych, został zaliczony do pierwszej grupy.
Uczestniczył w międzynarodowym i międzykościelnym ruchu na rzecz pokoju oraz w ruchu ekumenicznym. Od 1986 do 1987 zasiadał w Świętym Synodzie Rosyjskiego Kościoła Prawosławnego. Zmarł w 1990.

</doc>
<doc id="2278038" url="https://pl.wikipedia.org/wiki?curid=2278038" title="Washington Mutual Tower">
Washington Mutual Tower



</doc>
<doc id="2278041" url="https://pl.wikipedia.org/wiki?curid=2278041" title="Guerreros">
Guerreros

Guerreros – hiszpański dramat wojenny z 2002 roku w reżyserii Daniela Calparsoro.
Fabuła.
Akcja filmu rozgrywa się w 2000 w Kosowie. Pluton żołnierzy hiszpańskich, wchodzących w skład KFOR ma za zadanie przywrócić elektryczność w małym mieście na pograniczu Kosowa i Serbii. W czasie misji trafiają w sam środek walk, toczących się na pograniczu. W obliczu zagrożenia ujawniają się zróżnicowane postawy żołnierzy hiszpańskich, wobec obcego im konfliktu.

</doc>
<doc id="2278042" url="https://pl.wikipedia.org/wiki?curid=2278042" title="Joannicjusz (Nedelczew)">
Joannicjusz (Nedelczew)



</doc>
<doc id="2278043" url="https://pl.wikipedia.org/wiki?curid=2278043" title="Two Union Square">
Two Union Square



</doc>
<doc id="2278045" url="https://pl.wikipedia.org/wiki?curid=2278045" title="Ştiinţa Kluż">
Ştiinţa Kluż



</doc>
<doc id="2278046" url="https://pl.wikipedia.org/wiki?curid=2278046" title="Luamotu">
Luamotu

Luamotu – wyspa położona na Oceanie Spokojnym, w archipelagu Tuvalu, w południowej części atolu Funafuti.

</doc>
<doc id="2278049" url="https://pl.wikipedia.org/wiki?curid=2278049" title="Divizia A (1963/1964)">
Divizia A (1963/1964)

Divizia A (1963/1964) – 46. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytuł obroniła drużyna Dinamo Bukareszt. Tytuł króla strzelców zdobyli Constantin Frăţilă (Dinamo Bukareszt) oraz Cornel Pavlovici (Steaua Bukareszt), którzy strzelili po 20 goli. Do Divizia B spadły zespoły Ştiinţa Timiszoara i Siderurgistul Gałacz.

</doc>
<doc id="2278050" url="https://pl.wikipedia.org/wiki?curid=2278050" title="Teodozjusz (Pogorski)">
Teodozjusz (Pogorski)

Teodozjusz, imię świeckie: Dmitrij Michajłowicz Pogorski (ur. 19 października 1909 w Brusiłowie - zm. 3 maja 1975) - rosyjski biskup prawosławny. 
Życiorys.
Po ukończeniu szkoły średniej podjął pracę jako cerkiewny psalmista i dyrygent chóru. Następnie od 1930 pracował w urzędach państwowych w Kijowie. W 1942 przyjął święcenia kapłańskie i przez kolejne piętnaście lat był proboszczem różnych parafii w Kijowie, Czernihowie i Leningradzie. W 1956 w trybie zaocznym ukończył Leningradzką Akademię Teologiczną z tytułem kandydata nauk teologicznych. Rok później złożył wieczyste śluby mnisze w soborze Zaśnięcia Matki Bożej w Odessie, następnie otrzymał godność archimandryty i został rektorem seminarium duchownego w Saratowie. 
22 czerwca 1958 w cerkwi Przemienienia Pańskiego w Moskwie miała miejsce jego chirotonia na biskupa kalinińskiego i kaszyńskiego, w której jako konsekratorzy wzięli udział metropolita kruticki i kołomieński Mikołaj, arcybiskup możajski Makary i emerytowany biskup połtawski Serafin. W 1960 został przeniesiony na katedrę penzeńską i sarańską. Od 1964 posiadał tytuł arcybiskupi. 30 lipca 1968 został przeniesiony po raz drugi na katedrę iwanowską i kineszemską, zaś w 1973 - ufijską i stierlitamacką. Zmarł w 1975 i został pochowany na cmentarzu w Ufie. W 1996 szczątki duchownego przeniesiono do soboru Zaśnięcia Matki Bożej w Penzie.

</doc>
<doc id="2278051" url="https://pl.wikipedia.org/wiki?curid=2278051" title="Purification Through Violence">
Purification Through Violence

Purification Through Violence – pierwszy album studyjny amerykańskiej grupy muzycznej Dying Fetus.

</doc>
<doc id="2278055" url="https://pl.wikipedia.org/wiki?curid=2278055" title="Daphniphyllaceae">
Daphniphyllaceae

Daphniphyllaceae – monotypowa rodzina drzew z rzędu skalnicowców z jednym rodzajem – Daphniphyllum. W zależności od ujęcia systematycznego obrębie rodzaju wyróżnia się od 10 do blisko 30 gatunków. Rośliny te występują od południowych krańców Półwyspu Indyjskiego i wyspy Cejlon po Australię na południu i Japonię na północy, z największym zróżnicowaniem we wschodniej i południowo-wschodniej Azji. Rosną w lasach, często na wybrzeżach. Często są akumulatorami glinu i wyróżniają się obecnością specyficznych alkaloidów.
Liście roślin z tego rodzaju były używane przez Ajnów w Japonii analogicznie jak liście tytoniu. Gatunek "D. macropodum" uprawiany jest jako roślina ozdobna.
Systematyka.
Rodzaj był w przeszłości sytuowany w pobliżu wilczomleczowatych "Euphorbiaceae", wskazywano też na prawdopodobnie bliskie relacje z bukszpanowatymi "Buxaceae".
Rodzina stanowi grupę siostrzaną rodziny grujecznikowatych ("Cercidiphyllaceae") w obrębie rzędu skalnicowców należących do okrytonasiennych.
Rodzaj: "Daphniphyllum"

</doc>
<doc id="2278057" url="https://pl.wikipedia.org/wiki?curid=2278057" title="Włoski Ruch Społeczny">
Włoski Ruch Społeczny

Włoski Ruch Społeczny lub Włoski Ruch Socjalny (wł. "Movimento Sociale Italiano", MSI) – włoska prawicowa postfaszystowska partia polityczna, działająca w latach 1946–1995, pierwotnie neofaszystowska, stopniowo ewoluująca w kierunku narodowym i konserwatywnym.
Historia.
Włoski Ruch Społeczny powstał 26 grudnia 1946. Większość członków partii w początkowym okresie jej istnienia stanowili radykalni faszyści, zwolennicy Benita Mussoliniego, którzy w końcowym okresie II wojny światowej opowiadali się za tak zwaną Republiką Salò. Jedną z najważniejszych postaci partii w 1946 był Giorgio Pini, podsekretarz stanu w ministerstwie spraw wewnętrznych Republiki Salò. Inną znaczącą postacią był dziennikarz Giorgio Almirante, w czasie II wojny światowej pracujący w organie prasowym włoskich faszystów, były szef kancelarii ministra kultury ludowej w Republice Salò.
W pierwszej połowie lat 70. nazwa została zmieniona, partia działała jako Włoski Ruch Społeczny-Narodowa Prawica (wł. "Movimento Sociale Italiano-Destra Nazionale").
Partia otwarcie odwoływała się do ideologii faszystowskiej. W 1991 sekretarz generalny partii Gianfranco Fini stwierdził, że „wszyscy członkowie partii byli faszystami, dziedzicami faszyzmu, postfaszystami lub faszystami 2000”. Ze względu na odwołanie do faszyzmu ugrupowanie pozostawało izolowane przez lata na włoskiej scenie politycznej. Gdy w 1960 chadecki premier Fernando Tambroni wyraził zgodę na organizację kongresu krajowego MSI w Genui, mieście z tradycjami antyfaszystowskimi, doprowadziło to do demonstracji i zamieszek w różnych miastach, a następnie do dymisji rządu.
Od lat 50. do lat 90. MSI uzyskiwał poparcie na poziomie z reguły 5–7%, najlepszy wynik partia uzyskała w 1972, kiedy to poparło ją 8,7% głosujących. Ugrupowanie stopniowo odchodziło od haseł radykalnych, zwłaszcza w końcowym okresie, gdy przywództwo w nim objął Gianfranco Fini. W 1994 porozumiał się z Silviem Berlusconim co do wspólnego startu w wyborach parlamentarnych, tworząc na bazie swojej formacji listę wyborczą MSI-Sojusz Narodowy (29 stycznia 1994). 25 stycznia 1995 Włoski Ruch Społeczny został rozwiązany, a większość jego działaczy zasiliła nową formację pod nazwą Sojusz Narodowy. Radykalne skrzydło partii, na czele którego stał Pino Rauti, utworzyło partię Trójkolorowy Płomień.
Wyniki wyborcze.
Wybory do Izby Deputowanych:

</doc>
<doc id="2278060" url="https://pl.wikipedia.org/wiki?curid=2278060" title="Włoski Ruch Socjalny">
Włoski Ruch Socjalny



</doc>
<doc id="2278061" url="https://pl.wikipedia.org/wiki?curid=2278061" title="Daddy DJ (singel Crazy Froga)">
Daddy DJ (singel Crazy Froga)

Daddy DJ – singel Crazy Froga wydany 27 lipca 2009 roku. Muzyka została wzięta z singla Basshuntera "All I Ever Wanted", tekst pochodzi z singla duetu Daddy DJ "Daddy DJ".
Singel był notowany przez dwadzieścia siedem tygodni na francuskiej liście przebojów Top 100 Singles osiągnął czwarte miejsce.
Lista utworów.
Video. "Daddy DJ" – 2:51

</doc>
<doc id="2278063" url="https://pl.wikipedia.org/wiki?curid=2278063" title="Divizia A (1962/1963)">
Divizia A (1962/1963)

Divizia A (1962/1963) – 45. sezon najwyższej klasy rozgrywkowej piłki nożnej w Rumunii. W rozgrywkach brało udział 15 zespołów, grając systemem kołowym. Tytułu obroniła drużyna Dinamo Bukareszt. Tytuł króla strzelców zdobył Ion Ionescu, który w barwach klubu Rapid Bukareszt strzelił 20 goli. Do Divizia B spadły zespoły Dinamo Bacău, Crişana Oradea i Minerul Lupeni. W trakcie sezonu został rozwiązany zespół Viitorul Bukareszt, który zajął przedostatnie miejsce w tabeli.

</doc>
<doc id="2278064" url="https://pl.wikipedia.org/wiki?curid=2278064" title="Awano">
Awano

 – miejscowość w Japonii, położona w powiecie Kamitsuga, w prefekturze Tochigi. 
W dniu 1 stycznia 2006 roku miejscowość Awano została włączona do miasta Kanuma. 

</doc>
<doc id="2278067" url="https://pl.wikipedia.org/wiki?curid=2278067" title="Single-User Dungeon">
Single-User Dungeon



</doc>
<doc id="2278068" url="https://pl.wikipedia.org/wiki?curid=2278068" title="Półgąsek">
Półgąsek



</doc>
<doc id="2278069" url="https://pl.wikipedia.org/wiki?curid=2278069" title="Pierśnik">
Pierśnik



</doc>
<doc id="2278070" url="https://pl.wikipedia.org/wiki?curid=2278070" title="Divizia A (1961/1962)">
Divizia A (1961/1962)

Divizia A (1961/1962) – 44. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna CCA București. Nowym mistrzem Rumunii został zespół Dinamo Bukareszt. Do DiviziI B spadły Jiul Petrila, Metalul Târgovişte oraz Dinamo Piteszti.

</doc>
<doc id="2278073" url="https://pl.wikipedia.org/wiki?curid=2278073" title="Carlos Eduardo Duarte Ribeiro">
Carlos Eduardo Duarte Ribeiro

Carlinhos, właśc. Carlos Eduardo Duarte Ribeiro (ur. 21 kwietnia 1956 w São Gonçalo) – piłkarz brazylijski, występujący na pozycji środkowego obrońcy.
Kariera klubowa.
Zawodową karierę piłkarską Carlinhos rozpoczął w klubie Fluminense FC w 1973 roku. We Fluminense 29 listopada 1973 w przegranym 1-2 derbowym meczu z Olarią Rio de Janeiro Carlinhos zadebiutował w lidze brazylijskiej. Z Fluminense trzykrotnie zdobył mistrzostwo stanu Rio de Janeiro - Campeonato Carioca w 1973, 1975 i 1976 roku.
W latach 1980–1983 był zawodnikiem Náutico Recife. W barwach Náutico Carlinhos wystąpił ostatni raz w lidze brazylijskiej 13 lutego 1982 w zremisowanym 1-1 meczu z CR Flamengo. Ogółem w latach 1973–1982 w I lidze wystąpił w 48 meczach. Karierę zakończył w Rio Negro Manaus w 1986 roku.
Kariera reprezentacyjna.
Carlinhos występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił w dwóch meczach z Kostaryką i Salwadorem.

</doc>
<doc id="2278074" url="https://pl.wikipedia.org/wiki?curid=2278074" title="Prosopodopsis">
Prosopodopsis

Prosopodopsis – rodzaj muchówek z rodziny rączycowatych (Tachinidae).

</doc>
<doc id="2278075" url="https://pl.wikipedia.org/wiki?curid=2278075" title="Single User Dungeon">
Single User Dungeon



</doc>
<doc id="2278079" url="https://pl.wikipedia.org/wiki?curid=2278079" title="Barberà del Vallès">
Barberà del Vallès

Barberà del Vallès znana również jako Santa Maria de Barberà − miasto w Hiszpanii, we wspólnocie autonomicznej Katalonii, w zespole miejskim Barcelony. Leży około 17 kilometrów od Barcelony.

</doc>
<doc id="2278081" url="https://pl.wikipedia.org/wiki?curid=2278081" title="Palau-solità i Plegamans">
Palau-solità i Plegamans

Palau-solità i Plegamans – miasto w Hiszpanii, we wspólnocie autonomicznej Katalonii, w prowincji Barcelony. Nazwa Palau-solità i Plegamans powstała na skutek połączenia Palau-Sotola i Plegeman.

</doc>
<doc id="2278082" url="https://pl.wikipedia.org/wiki?curid=2278082" title="Sebastiao Leonidas">
Sebastiao Leonidas



</doc>
<doc id="2278085" url="https://pl.wikipedia.org/wiki?curid=2278085" title="Santa Perpetua de Mogoda">
Santa Perpetua de Mogoda



</doc>
<doc id="2278088" url="https://pl.wikipedia.org/wiki?curid=2278088" title="Jedność (tygodnik)">
Jedność (tygodnik)

„Jedność” (pełna nazwa „Nasz rodowód – sierpień ’80 JEDNOŚĆ”) – tygodnik wydawany przez Międzyzakładowy Komitet Strajkowy NSZZ „Solidarność” Pomorza Zachodniego w latach 1980–1981. Była to pierwsza w Polsce gazeta wydawana przez Niezależny Samorządny Związek Zawodowy „Solidarność”. Pierwszy numer ukazał się 26 sierpnia z datą 24 sierpnia 1980. Pierwszym redaktorem naczelnym był Leszek Dlouchy. 9 stycznia 1981 tygodnik osiągnął nakład 100 tys. egzemplarzy, niekiedy nakład dochodził do 150 tysięcy egz. Połowa nakładu była dystrybuowana w Szczecinie, pozostałe egzemplarze były rozwożone pociągami do wielu miejsc w Polsce.
Historia.
Siedziba „Jedności” znajdowała się początkowo przy ulicy Firlika 8, a następnie Małopolskiej 17.
Z uwagi na to, że „Jedność” podlegała cenzurze, numery 31. i 32. Dlouchy postanowił wydać nielegalnie, za co został oskarżony przez prokuraturę.
Za wydawanie i kolportowanie podziemnego pisma „Jedność” 21 września 1982 Sąd Wojewódzki w Szczecinie wydał wyrok na Winicjusza Gureckiego, Marka Lachowskiego i Mariana Kamieńskiego. Za kolportaż skazana została Marzena Szczeglewska. W kwietniu 1982 zostali internowani Marian Korczak i Ryszard Piłat. Krzysztof Korczak został zatrzymany na 48 godzin i zwolniony.
„Jedność” początkowo wydawana była w formie jednej, złożonej na pół, zadrukowanej na zielono kartki A-4.
Ostatni oficjalny numer 67. ukazał się z datą 10 grudnia 1981. „Jedność” jako wydawnictwo podziemne była wydawana również po wprowadzeniu stanu wojennego.
Współpracownikami pisma byli m.in. Marzena Szczeglewska, Ryszard Piłat, Winicjusz Gurecki, Zbigniew Janusz, Henryka Olejniczak, Jan Członkowski, Krzysztof Plater, Irena Jagodzińska, Magdalena Plater, Marek Lachowski, Marian Kamiński, Izabela Ratajczak, Dariusz Chamarczuk, Teodozja Szwed, Krystyna Borowska, Krzysztof Chmielewski, Benjamin Dewic, Anna Kościow (Sablik), Izabela Turkiewicz, Henryk Trybuła i wiele innych osób.
Na początku 1986 „Jedność” została przekazana Stanisławowi Wądołowskiemu i Marianowi Jurczykowi, którzy kontynuowali prowadzenie tytułu do 1989. Poprzednia grupa rozpoczęła natomiast wydawanie pisma „Gryf” i formowanie Solidarności Walczącej w Szczecinie.
Po 1989 pismo zostało przekształcone w bezpłatny miesięcznik, jego redaktorami naczelnymi byli m.in., Krzysztof Żurawski, Urszula Dembińska-Nowakowska i Paulina Łątka (od lipca 2009).

</doc>
<doc id="2278089" url="https://pl.wikipedia.org/wiki?curid=2278089" title="Aiguafreda">
Aiguafreda

Aiguafreda – miasto w Hiszpanii, we wspólnocie autonomicznej Katalonii, w zespole miejskim Barcelony. Znajduje się w pobliżu masywu Montseny. Ma populację 2190 i zajmuje powierzchnię 7,96 km².

</doc>
<doc id="2278094" url="https://pl.wikipedia.org/wiki?curid=2278094" title="Infatuation with Malevolence">
Infatuation with Malevolence

Infatuation with Malevolence – kompilacja amerykańskiej grupy muzycznej Dying Fetus.

</doc>
<doc id="2278097" url="https://pl.wikipedia.org/wiki?curid=2278097" title="Fire Chariot of Destruction">
Fire Chariot of Destruction

Fire Chariot of Destruction - dziewiąty album studyjny polskiej grupy muzycznej Graveland. Wydawnictwo ukazało się 25 października 2005 roku nakładem wytwórni muzycznej No Colours Records. Nagrania zostały zarejestrowane w Eastclan Forge Studio oraz DSP Studio pomiędzy jesienią 2004 a wiosną 2005 roku. Wszystkie instrumenty oraz partie wokalne wykonał Rob Darken. Muzyk wykonał także oprawę graficzną albumu. 

</doc>
<doc id="2278098" url="https://pl.wikipedia.org/wiki?curid=2278098" title="Dionizy (Prozorowski)">
Dionizy (Prozorowski)

Dionizy, imię świeckie Dmitrij Prozorowski (ur. 1871 w guberni samarskiej, zm. 25 sierpnia 1937) – rosyjski biskup prawosławny. 
Życiorys.
W 1891 ukończył seminarium duchowne w Samarze i podjął pracę w charakterze cerkiewnego psalmisty. Od 1892 był kapłanem pracującym w eparchii samarskiej. W 1894 rozpoczął naukę w Petersburskiej Akademii Duchownej i złożył wieczyste śluby zakonne z imieniem Dionizy. W 1898 uzyskał tytuł kandydata nauk teologicznych, kończąc tym samym studia, po czym został skierowany do pracy jako wykładowca w seminarium duchownym w Rydze. W 1900 został inspektorem seminarium duchownego w Błagowieszczeńsku, zaś w 1901 – jego rektorem, otrzymując także godność archimandryty. Od 1904 do 1910 był przełożonym monasteru św. Jana Chrzciciela w Astrachaniu. 
6 sierpnia 1912 w monasterze Przemienienia Pańskiego w Saratowie miała miejsce jego chirotonia na biskupa pietrowskiego, wikariusza eparchii saratowskiej. W charakterze konsekratorów wystąpili biskup saratowski Aleksy, biskup uralski Tichon, biskup kozłowski Grzegorz oraz biskup wolski Dosyteusz. Od 1916 był biskupem kostanajskim, zaś od 1922 – czelabińskim. W roku następnym został aresztowany i skazany na siedem lat pozbawienia wolności, został jednak zwolniony po dwóch. Po odzyskaniu wolności udał się do Troicka, by przeciwdziałać wcześniejszym działaniom miejscowego biskupa Mikołaja, opowiadającego się za współpracą Rosyjskiego Kościoła Prawosławnego z Żywą Cerkwią. W 1926 został przeniesiony na katedrę orenburską. Następnie od 1928 do 1930 był biskupem pomocniczym eparchii symferopolskiej i krymskiej z tytułem biskupa teodozyjskiego, faktycznie jednak sprawował zarząd całej struktury. W 1930 objął katedrę irkucką i angarską. W 1933 został oficjalnie przeniesiony w stan spoczynku w związku z faktem, iż został aresztowany przez NKWD. W jego sprawie nie zapadł jednak wyrok. W związku z tym jeszcze w tym samym roku został arcybiskupem minusińskim, zaś w roku następnym – aczińskim i minusińskim. W 1934 został arcybiskupem ufijskim, po dwóch latach został przeniesiony do eparchii rostowskiej. We wrześniu 1937 został aresztowany po raz trzeci i w październiku tego samego roku skazany na śmierć przez rozstrzelanie. W sierpniu 1989 został oficjalnie zrehabilitowany. 

</doc>
<doc id="2278099" url="https://pl.wikipedia.org/wiki?curid=2278099" title="Połączenie łapkowe">
Połączenie łapkowe

Połączenie łapkowe - połączenie stosowane do wzajemnego łączenia elementów z cienkiej blachy, lub elementów z cienkiej blachy z płytkami niemetalowymi (np. laminatami czy obwodami drukowanymi). Połączenie polega na wprowadzeniu łapek jednego elementu w otwory drugiego oraz na odkształceniu łapek (przez skręcanie, zginanie lub zniekształcenie - rysunek poniżej).
"Zalety": 
"Wady": 

</doc>
<doc id="2278106" url="https://pl.wikipedia.org/wiki?curid=2278106" title="Duncan Regehr">
Duncan Regehr

Duncan Peter Regehr (ur. 5 października 1952 w Lethbridge, południowej części prowincji Alberta) - kanadyjski pisarz, artysta multimedialny i aktor telewizyjny i filmowy. W młodym wieku szkolił się jako łyżwiarz figurowy i był kandydatem olimpijskiego boksu.

</doc>
<doc id="2278107" url="https://pl.wikipedia.org/wiki?curid=2278107" title="The Girl in Red">
The Girl in Red

"The Girl in Red" – singel francuskiego duetu muzycznego Daddy DJ wydany w 2001 roku.

</doc>
<doc id="2278112" url="https://pl.wikipedia.org/wiki?curid=2278112" title="Sanitariat">
Sanitariat



</doc>
<doc id="2278113" url="https://pl.wikipedia.org/wiki?curid=2278113" title="Steagul Roşu Oraşul Stalin">
Steagul Roşu Oraşul Stalin



</doc>
<doc id="2278114" url="https://pl.wikipedia.org/wiki?curid=2278114" title="Divizia A (1960/1961)">
Divizia A (1960/1961)

Divizia A (1960/1961) – 43. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytuł obroniła drużyna CCA București. Do DiviziI B spadły CSMS Iaşi, Farul Konstanca oraz Corvinul Hunedoara.

</doc>
<doc id="2278115" url="https://pl.wikipedia.org/wiki?curid=2278115" title="Nataniel (Kałajdżiew)">
Nataniel (Kałajdżiew)

Nataniel, imię świeckie Ilija Iwanow Kałajdżiew (ur. 16 listopada w 1952 w Kopriwlenie, zm. 16 listopada 2013 w Sofii) – bułgarski biskup prawosławny. 
Życiorys.
W 1968 wstąpił do Monasteru Trojańskiego jako posłusznik. Równocześnie rozpoczął naukę w sofijskim seminarium duchownym, które ukończył w 1975. 3 marca 1974 złożył w Monasterze Trojańskim wieczyste śluby mnisze przed metropolitą łoweckim Grzegorzem. 15 kwietnia 1974 został wyświęcony na hierodiakona, natomiast 13 kwietnia 1975 został hieromnichem. W tym samym roku rozpoczął wyższe studia teologiczne na Akademii Duchownej św. Klemensa z Ochrydy w Sofii. Od 1976 do 1980 kontynuował edukację na uniwersytecie w Atenach. Po jej ukończeniu w 1980 otrzymał godność archimandryty. W 1986 wyjechał do Ratyzbony na dalsze kształcenie teologiczne. Od 1986 do 1988 był proboszczem parafii św. Jana Rylskiego w Londynie. 
25 marca 1989 w soborze św. Aleksandra Newskiego w Sofii został wyświęcony na biskupa krupniskiego, wikariusza eparchii sofijskiej. W 1994 objął urząd metropolity newrokopskiego, zastępując metropolitę Pimena (Enewa), który wystąpił z Bułgarskiego Kościoła Prawosławnego i stanął na czele Synodu alternatywnego. 
W styczniu 2012 komisja badająca archiwa tajnych służb komunistycznej Bułgarii podała, że Nataniel (Kałajdżiew) był tajnym współpracownikiem KDS o pseudonimie Błagojew .
Zmarł na raka płuc po kilkuletniej chorobie. Został pochowany w cerkwi Zaśnięcia Matki Bożej we wsi Goce Dełczew.

</doc>
<doc id="2278116" url="https://pl.wikipedia.org/wiki?curid=2278116" title="Divizia A (1959/1960)">
Divizia A (1959/1960)

Divizia A (1959/1960) – 42. sezon najwyższej klasy rozgrywkowej piłki nożnej w Rumunii. W rozgrywkach brało udział 12 zespołów, grając systemem kołowym. Tytułu nie obroniła drużyna Petrolul Ploeszti. Nowym mistrzem Rumunii został zespół CCA București. Tytuł króla strzelców zdobył Gheorghe Constantin, który w barwach klubu CCA București strzelił 20 goli. Do Divizii B spadły zespoły Minerul Lupeni i Jiul Petroszany.

</doc>
<doc id="2278120" url="https://pl.wikipedia.org/wiki?curid=2278120" title="Reprezentacja Libanu U-23 w piłce nożnej mężczyzn">
Reprezentacja Libanu U-23 w piłce nożnej mężczyzn

Reprezentacja Libanu U-23 w piłce nożnej – młodzieżowa reprezentacja Libanu sterowana przez Libański Związek Piłki Nożnej. Mecze rozgrywa na Camille Chamoun Sports City Stadium w Bejrucie.
Drużyna nigdy nie zakwalifikowała się na Igrzyska Olimpijskie. Wystąpiła jedynie na Igrzyskach azjatyckich w 1998.

</doc>
<doc id="2278121" url="https://pl.wikipedia.org/wiki?curid=2278121" title="Aleksandr Galicz">
Aleksandr Galicz

Aleksandr Arkadjewicz Galicz (ros. Александр Аркадьевич Галич), właśc. Aleksandr Aronowicz Ginzburg (ros. Александр Аронович Гинзбург) (ur. 20 października 1918 w Jekaterynosławiu, zm. 15 grudnia 1977 w Paryżu) – radziecki poeta, bard, dramaturg i scenarzysta pochodzenia żydowskiego, członek Ludowo-Pracowniczego Związku Solidarystów Rosyjskich (NTS).
Młodość i debiut.
Urodził się w rodzinie żydowskich inteligentów. Ojciec, Aron Samojłowicz Ginzburg, był ekonomistą, a matka - Fejga Borisowna Weksler, pracowała w konserwatorium muzycznym. Rodzice wkrótce po przyjściu na świat syna w obawie przed antysemityzmem i jego tragicznymi następstwami musieli zmienić imiona na Arkadij i Fani. Jego dziadek, Samuel Ginzburg, był znanym w Jekaterynosławiu lekarzem pediatrą. Młodszy brat Galicza, Walery został uznanym filmowcem radzieckim. W 1920 rodzina przeniosła się do Sewastopola, a w 1923 do Moskwy.
W 1932 zadebiutował na łamach gazety „Pionierska Prawda” wierszem Мир в рупоре ("Świat w głośniku"). Po 9 klasie podjął naukę w Instytucie Literackim im. A.M. Gorkiego. Następnie przeniósł się do operowego Studia Dramatycznego słynnego Konstantina Stanisławskiego. Podjął pracę w Teatrze-Studio Aleksieja Arbuzowa i Walentina Płuczka. W 1940 wystawiono sztukę Город на заре ("Miasto o świcie"), której współautorem był Galicz; był to jego debiut jako dramaturga.
Lata 40..
W przededniu ataku Niemiec na ZSRR wcielono go do wojska, z którego został szybko zwolniony w związku z wykryciem u niego wrodzonej wady serca. Do grudnia 1941 pracował jako kierownik literacki teatru w Groznym, następnie wyjechał do Czyrczyku pod Taszkentem, gdzie zatrudnił się w teatrze wojskowym.
W 1942 wziął ślub z aktorką tego teatru Walentyną Archangielską, a w 1943 urodziła im się córka Aleksandra. W 1945 jego żona wyjechała na tournée do Irkucka, co skończyło się rozwodem. Galicz ożenił się ponownie w 1947 z Angeliną Szekrot. W 1967 przyszedł na świat jego pozamałżeński syn Grigorij Mironow-Wojtenko.
Po 1945 napisał kilka dramatów i melodramatów, m.in. "Tu mówi Tajmyr" (1948), "Matrosskaja Tiszyna" (1946-1956). Ta ostatnia sztuka nie została dopuszczona na scenę.
Twórczość muzyczna i konflikt z władzami.
Pod koniec lat 50. zaczął pisać piosenki i wykonywać je akompaniując sobie na gitarze. Inspiracją dla artysty były tradycyjne romanse autorstwa Aleksandra Wertyńskiego. Z czasem Galicz wypracował własny, charakterystyczny styl. Uznawany jest za jednego z pionierów tradycyjnej muzyki bardów rosyjskich XX wieku i piosenki autorskiej, obok Bułata Okudżawy i Władimira Wysockiego, którzy zaczynali w tym samym czasie.
Wiele jego piosenek mówiło o II wojnie światowej. Już pierwsze utwory, choć stosunkowo nieszkodliwe politycznie, były jednocześnie niezgodne z oficjalną estetyką radziecką. Z czasem jego piosenki stały się głębsze i zyskały bardziej polityczny wydźwięk, co zaowocowało konfliktem z władzami. Zabroniono mu publicznych koncertów i obłożono zakazem wydawania płyt, a także pozbawiono pracy zawodowej.
Występował z tak zwanymi koncertami domowymi, z których uzyskiwał drobne środki finansowe na przeżycie. Jego twórczość stawała się coraz bardziej popularna za sprawą amatorskich nagrań magnetofonowych.
W marcu 1968 mimo zakazu wystąpił jedyny raz publicznie na Festiwalu Bardów w Nowosybirsku. W 1969 w piśmie „Посев” („Posiew”), będącym organem wydawniczym NTS, emigracyjnego ugrupowania o charakterze nacjonalistycznym i antykomunistycznym, opublikował teksty swoich piosenek, za co został wykluczony ze Związku Pisarzy ZSRR i podległego mu Funduszu Literatury (przeznaczonego dla pisarzy w trudnych warunkach materialnych) oraz ze Związku Twórców Kinematografii ZSRR. Zarzucano mu zarówno antysemityzm, jak i syjonizm i kontakty z prawosławiem.
W latach 1970–1973 był członkiem korespondentem dysydenckiego Komitetu Praw Człowieka w ZSRR.
W 1972 przeszedł trzeci zawał serca. W tym samym roku przyjął chrzest z rąk o. Aleksandra Mienia.
Emigracja i śmierć.
W 1974 znalazł się na emigracji. Według jednych źródeł wyjechał na seminarium poświęcone pracy Konstantina Stanisławskiego do Norwegii i po przekroczeniu granicy został pozbawiony obywatelstwa; inne twierdzą, iż otrzymał wizę wyjazdową do Izraela. Pierwszy rok spędził w Norwegii, gdzie dokonał pierwszych nagrań emitowanych na falach Radia Swoboda. Nagrania te szybko zyskały dużą popularność wśród emigracji rosyjskiej za sprawą mocno antykomunistycznego przekazu, tak że słuchali go ludzie na całym świecie. Następnie Galicz wyjechał do Monachium, gdzie wstąpił w szeregi Ludowo-Pracowniczego Związku Solidarystów Rosyjskich (NTS). W Radiu Swoboda prowadził stałą audycję „Galicz przy mikrofonie”, współpracował również z pismem „Kontinient” Władimira Maksimowa.
Zmarł w Paryżu w wyniku porażenia prądem przy podłączaniu anteny do telewizora do gniazdka elektrycznego. Jego ciało znalazła żona. Przyczyny śmierci pozostają po dziś dzień niejasne. Są przesłanki, by sądzić, że mogło być to zabójstwo lub samobójstwo. Według jednej z teorii został zamordowany przez KGB, inna głosi, iż zabójstwa dopuścili się agenci CIA w obawie, że Galicz zdecyduje się na powrót do ZSRR, co osłabiłoby ruch dysydencki na zachodzie. Został pochowany na cmentarzu prawosławnym w Sainte-Geneviève-des-Bois.
W 1988 pośmiertnie przywrócono mu członkostwo Związku Pisarzy oraz Związku Autorów Zdjęć Filmowych, a w 1993 obywatelstwo rosyjskie. W 2003 powstało Stowarzyszenie Pamięci Aleksandra Galicza.

</doc>
<doc id="2278123" url="https://pl.wikipedia.org/wiki?curid=2278123" title="Coombe (St Stephen-in-Brannel)">
Coombe (St Stephen-in-Brannel)

Coombe – wieś w Anglii, w Kornwalii. Leży na zachód od St Austell, 53 km na północny wschód od miasta Penzance i 359 km na zachód od Londynu.

</doc>
<doc id="2278124" url="https://pl.wikipedia.org/wiki?curid=2278124" title="Coombe (Kea)">
Coombe (Kea)

Coombe – wieś w Anglii, w Kornwalii, w pobliżu Truro. Leży 38 km na wschód od miasta Penzance i 373 km na zachód od Londynu.

</doc>
<doc id="2278128" url="https://pl.wikipedia.org/wiki?curid=2278128" title="Divizia A (1980/1981)">
Divizia A (1980/1981)

Divizia A (1980/1981) – 63. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytuł obroniła drużyna Universitatea Krajowa. Tytuł króla strzelców zdobył Marin Radu, który w barwach klubu Argeş Pitești strzelił 28 goli.

</doc>
<doc id="2278130" url="https://pl.wikipedia.org/wiki?curid=2278130" title="Ceratochaetops">
Ceratochaetops

Ceratochaetops – rodzaj muchówek z rodziny rączycowatych (Tachinidae).

</doc>
<doc id="2278135" url="https://pl.wikipedia.org/wiki?curid=2278135" title="Elektrownia atomowa w Czarnobylu">
Elektrownia atomowa w Czarnobylu



</doc>
<doc id="2278140" url="https://pl.wikipedia.org/wiki?curid=2278140" title="Resurrection (album Halford)">
Resurrection (album Halford)

Resurrection – debiutancki album studyjny zespołu Halford. Wydany w 2000. W 2006, "Resurrection" została zremasterowana i wydana w rozszerzonej wersji na iTunes, trzy lata później trafiła na płyty CD.
We wrześniu 2003 roku, internetowy magazyn Metal-Rules.com sklasyfikował album "Resurrection" na 54 pozycji listy "100 Najlepszych Albumów Heavymetalowych".

</doc>
<doc id="2278141" url="https://pl.wikipedia.org/wiki?curid=2278141" title="Camil Szatmary">
Camil Szatmary

Camil Szatmary (, ur. 11 marca 1909 w Oradei, zm. 21 czerwca 2000 w Knoxville) – rumuński szermierz, uczestnik igrzysk olimpijskich.
Szatmary reprezentował Rumunię na Letnich Igrzyskach Olimpijskich 1936 odbywających się w Berlinie. W pierwszej rundzie turnieju indywidualnego szpadzistów przegrał 4 z 8 pojedynków. Zajął 5. miejsce w grupie, które nie premiowało awansu do dalszej rywalizacji. W zmaganiach drużynowych razem z Nicolae Marinescu, Gheorghe Manem i Denisem Dolecsko odpadł po fazie grupowej po porażkach z reprezentacjami Niemiec i Urugwaju.

</doc>
<doc id="2278143" url="https://pl.wikipedia.org/wiki?curid=2278143" title="Divizia A (1981/1982)">
Divizia A (1981/1982)

Divizia A (1981/1982) – 64. sezon najwyższej klasy rozgrywkowej piłki nożnej w Rumunii. W rozgrywkach brało udział 18 zespołów, grając systemem kołowym. Tytułu nie obroniła drużyna Universitatea Krajowa. Nowym mistrzem Rumunii został zespół Dinamo Bukareszt. Tytuł króla strzelców zdobył Anghel Iordănescu, który w barwach klubu Steaua Bukareszt strzelił 20 goli.

</doc>
<doc id="2278144" url="https://pl.wikipedia.org/wiki?curid=2278144" title="Mikołaj (Sewastijanow)">
Mikołaj (Sewastijanow)

Mikołaj, imię świeckie Nikołaj Metodiew Sewastijanow, bułg. "Николай Методиев Севастиянов" (ur. 19 lipca 1969 w Sofii) – bułgarski biskup prawosławny. 
Życiorys.
Ukończył seminarium duchowne w Sofii. W 1990 rozpoczął studia na wydziale teologicznym uniwersytetu w Sofii. 6 grudnia 1990 złożył wieczyste śluby mnisze przed metropolitą wraczańskim Kalinikiem. Od 1992 jako hierodiakon służył w eparchii sofijskiej. 17 maja 1993 w cerkwi św. Mikołaja Sofijskiego w Sofii został wyświęcony na hieromnicha przez patriarchę bułgarskiego Maksyma. Od 1994 do 1996 odbywał studia specjalistyczne w Moskiewskiej Akademii Duchownej. Po powrocie do Bułgarii został wykładowcą w seminarium duchownym w Sofii. 29 czerwca 1998 otrzymał godność archimandryty. 
7 lipca 2001 w cerkwi św. Niedzieli w Sofii został wyświęcony na biskupa znepolskiego, wikariusza metropolii sofijskiej. Był wówczas najmłodszym biskupem w hierarchii bułgarskiej. W lutym 2007 został wyznaczony do objęcia katedry płowdiwskiej. 
Znany z konserwatywnych poglądów, duchowny jest zdecydowanym przeciwnikiem ekumenizmu. Należał do głównych organizatorów protestów przeciwko wizycie Jana Pawła II w Bułgarii. W 2006 wywołał skandal dyplomatyczny, gdy w czasie Świętej Liturgii z udziałem nuncjusza papieskiego Antonio Menniniego zajął przeznaczony dla niego fotel. W tym samym roku część biskupów bułgarskich sugerowała przeniesienie hierarchy Mikołaja w stan spoczynku, jednak patriarcha Maksym nie zgodził się na podjęcie takiej decyzji.

</doc>
<doc id="2278146" url="https://pl.wikipedia.org/wiki?curid=2278146" title="Dawn of Iron Blades">
Dawn of Iron Blades

Dawn of Iron Blades - ósmy album studyjny polskiej grupy muzycznej Graveland. Wydawnictwo ukazało się w październiku 2004 roku nakładem wytwórni muzycznej No Colours Records. Nagrania zostały zarejestrowane w Eastclan Forge Studio oraz and DSP Studio jesienią 2003 roku.
Lista utworów.
Opracowano na podstawie materiału źródłowego.

</doc>
<doc id="2278147" url="https://pl.wikipedia.org/wiki?curid=2278147" title="Tripoli SC">
Tripoli SC

Tripoli SC (arab.: نادي طرابلس الرياضي) – libański klub piłkarski założony w 2000 roku. jego poprzednia nazwa brzmiała "Olympic Beirut".

</doc>
<doc id="2278148" url="https://pl.wikipedia.org/wiki?curid=2278148" title="Olympic Beirut">
Olympic Beirut



</doc>
<doc id="2278151" url="https://pl.wikipedia.org/wiki?curid=2278151" title="Špičak (Góry Łużyckie)">
Špičak (Góry Łużyckie)



</doc>
<doc id="2278152" url="https://pl.wikipedia.org/wiki?curid=2278152" title="Divizia A (1958/1959)">
Divizia A (1958/1959)

Divizia A (1958/1959) – 41. sezon najwyższej klasy rozgrywkowej piłki nożnej w Rumunii. W rozgrywkach brało udział 12 zespołów, grając systemem kołowym. Tytuł obroniła drużyna Petrolul Ploeszti. Tytuł króla strzelców zdobył Ghorghe Ene, który w barwach klubu Rapid Bukareszt strzelił 18 goli. Do Divizii B spadły zespoły Ştiinţa Timiszoara i Ştiinţa Kluż.

</doc>
<doc id="2278155" url="https://pl.wikipedia.org/wiki?curid=2278155" title="Tripladenia cunninghamii">
Tripladenia cunninghamii

Tripladenia cunninghamii D.Don – gatunek ziemnopączkowych roślin zielnych z monotypowego rodzaju Tripladenia z rodziny zimowitowatych, występujący w Australii, na obszarze od południowo-wschodniego Queensland do północno-wschodniej Nowej Południowej Walii, gdzie zasiedla lasy deszczowe i wilgotne lasy twardolistne. 
Nazwa naukowa rodzaju pochodzi od greckich słów ("tripla" – potrójny) i ("aden" – gruczoł); epitet gatunkowy został nadany na cześć Allana Cunninghama, brytyjskiego botanika, badacza flory Australii.
Systematyka.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju "Tripladenia", zaliczanego do plemienia "Tripladenieae" w rodzinie zimowitowatych ("Colchicaceae"), która należy do rzędu liliowców ("Liliales").
Typ nomenklatoryczny nie został wskazany.

</doc>
<doc id="2278156" url="https://pl.wikipedia.org/wiki?curid=2278156" title="Madremyia">
Madremyia

Madremyia – rodzaj muchówek z rodziny rączycowatych (Tachinidae).

</doc>
<doc id="2278157" url="https://pl.wikipedia.org/wiki?curid=2278157" title="Eduart">
Eduart

Eduart – grecko-niemiecko-macedońsko-albański film fabularny z roku 2006 w reżyserii Angeliki Antoniou.
Fabuła.
Bohaterem filmu jest młody Albańczyk, który porzuca własną, okrutną rodzinę i własny kraj, aby w sąsiedniej Grecji rozpocząć karierę gwiazdy rocka. Gwałtowny charakter Eduarta prowadzi go na drogę przestępczą. Po zabójstwie dokonanym w Atenach trafia do więzienia. Współpracuje tam z niemieckim lekarzem-wolontariuszem, pracującym w więzieniu. Obserwacja jego postępowania skłania Eduarta do zmiany swojego życia.
Film był oficjalnym greckim kandydatem w 80 edycji nagród Amerykańskiej Akademii Filmowej, w kategorii - najlepszy film nieanglojęzyczny, ale nie otrzymał nominacji.

</doc>
<doc id="2278158" url="https://pl.wikipedia.org/wiki?curid=2278158" title="Divizia A (1957/1958)">
Divizia A (1957/1958)

Divizia A (1957/1958) – 40. sezon najwyższej klasy rozgrywkowej piłki nożnej w Rumunii. W rozgrywkach brało udział 12 zespołów, grając systemem kołowym. Tytułu nie obroniła drużyna CCA București. Nowym mistrzem Rumunii został zespół Petrolul Ploieszti. Tytuł króla strzelców zdobył Ion Ciosescu, który w barwach klubu Ştiinţa Timiszoara strzelił 21 goli. Do Divizii B spadły zespoły CS Târgu Mureş i CS Oradea.

</doc>
<doc id="2278160" url="https://pl.wikipedia.org/wiki?curid=2278160" title="Ignacy (Dimow)">
Ignacy (Dimow)

Ignacy, imię świeckie Iwan Radionow Dimow (ur. 10 maja 1938 w Kiriłowie) – bułgarski biskup prawosławny.
Życiorys.
W 1956 rozpoczął naukę w seminarium duchownym w Sofii, które ukończył pięć lat później. W 1963 podjął studia teologiczne w Akademii Duchownej św. Klemensa z Ochrydy w Sofii. Dyplom Akademii uzyskał w 1967. Pracował jako psalmista w cerkwi Narodzenia Pańskiego w Szipce, następnie zaś do 1974 – w różnych instytucjach metropolii starozagorskiej. Od 1974 do 1976 kontynuował studia teologiczne w Moskiewskiej Akademii Duchownej. 14 września 1976 w monasterze św. Mikołaja w Mygliżu złożył wieczyste śluby mnisze przed metropolitą Pankracym, przyjmując imię Ignacy. Ten sam hierarcha 29 września 1976 wyświęcił go na hierodiakona, zaś 1 listopada – na hieromnicha. W 1977 otrzymał godność archimandryty. Od lutego 1980 do wiosny 1981 kontynuował kształcenie teologiczne oraz uczył się języków obcych w Ratyzbonie. Od lutego do czerwca 1988 był przełożonym Monasteru Trojańskiego. 
29 czerwca 1988 w soborze św. Aleksandra Newskiego w Sofii został wyświęcony na biskupa znepolskiego. Od 1988 do 1990 był ponadto rektorem seminarium duchownego w Sofii. Następnie przez rok był biskupem pomocniczym eparchii wraczańskiej, zaś od 1991 do 1994 – eparchii płowdiwskiej. W wymienionym roku przejął zarząd eparchii wraczańskiej z powodu odejścia jej ordynariusza, metropolity Kalinika do rozłamowego Synodu alternatywnego. W 1998 metropolita Kalinik złożył akt pokuty i wrócił do Bułgarskiego Kościoła Prawosławnego. Eparchia wraczańska została wówczas podzielona na dwie – pleweńską i wraczańską. Zarząd tej drugiej ponownie przejął metropolita Kalinik, metropolita Ignacy natomiast objął pierwszą. 
W styczniu 2012 komisja badająca archiwa tajnych służb komunistycznej Bułgarii podała, że Ignacy (Dimow) był agentem KDS o pseudonimie Nikołow.

</doc>
<doc id="2278161" url="https://pl.wikipedia.org/wiki?curid=2278161" title="Divizia A (1956)">
Divizia A (1956)

Divizia A (1956) – 39. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna Dinamo Bukareszt. Nowym mistrzem Rumunii został zespół CCA București. Tytuł króla strzelców zdobył Ion Alexandrescu, który w barwach klubu CCA București strzelił 18 goli. Do Divizii B spadły zespoły Locomotiva Timiszoara, Ştiinţa Kluż i Dinamo Bacău.

</doc>
<doc id="2278163" url="https://pl.wikipedia.org/wiki?curid=2278163" title="Motocyklowe Grand Prix Japonii 2003">
Motocyklowe Grand Prix Japonii 2003

Motocyklowe Grand Prix Japonii 2003 – pierwsza eliminacja Motocyklowych Mistrzostw Świata, rozegrana 4 - 6 kwietnia 2003 na torze Suzuce w Suzuka. W klasie MotoGP podczas wyścigu japoński motocyklista Daijirō Katō miał wypadek przy szykanie Casio Triangle, gdzie przy około 200 km/h (125 mph) uderzył w ścianę. Z poważnymi obrażeniami ciała w stanie śpiączki, przewieziono go do szpitala, gdzie zmarł 20 kwietnia.

</doc>
<doc id="2278164" url="https://pl.wikipedia.org/wiki?curid=2278164" title="Juha Pasoja">
Juha Pasoja

Juha Pasoja (ur. 16 listopada 1976 w Kemi) – piłkarz fiński grający na pozycji środkowego obrońcy. Od 2010 roku jest piłkarzem klubu JJK Jyväskylä.
Kariera klubowa.
Karierę piłkarską Pasoja rozpoczął w klubie Kotkan TP z miasta Kotka. W 1997 roku awansował do kadry pierwszej drużyny i wówczas zadebiutował w niej w rozgrywkach drugiej ligi fińskiej. W 1998 roku awansował z nim do pierwszej ligi fińskiej. W 2000 roku odszedł do Jazz Pori. W klubie tym występował przez dwa sezony w pierwszej lidze.
Z kolei w 2002 roku Pasoja odszedł do Haki. W 2002 roku osiągnął swój pierwszy sukces z tym klubem, gdy zdobył Puchar Finlandii. W 2004 roku wywalczył z Haką mistrzostwo Finlandii, a w 2005 roku ponownie zdobył krajowy puchar.
W 2006 roku Pasoja wyjechał do Norwegii i został piłkarzem zespołu Hamarkameratene. W pierwszej lidze norweskiej zadebiutował 9 kwietnia 2006 w zremisowanym 0:0 domowym meczu z Vikingiem. Na koniec 2006 roku spadł z Ham-Kam do drugiej ligi, a w 2007 roku powrócił do pierwszej, w której grał także w 2008 roku. W 2009 roku ponownie występował z Ham-Kam w drugiej lidze Norwegii.
W 2010 roku Pasoja wrócił do Finlandii i został piłkarzem klubu JJK Jyväskylä. Zadebiutował w nim 23 kwietnia 2010 w meczu z Tampere United.
Kariera reprezentacyjna.
W reprezentacji Finlandii Pasoja zadebiutował 16 listopada 2003 roku w wygranym 2:1 towarzyskim spotkaniu z Hondurasem. W kadrze narodowej od 2003 do 2008 rozegrał 15 meczów.

</doc>
<doc id="2278166" url="https://pl.wikipedia.org/wiki?curid=2278166" title="Kuntheria pedunculata">
Kuntheria pedunculata

Kuntheria pedunculata (F.Muell.) Conran &amp; Clifford – gatunek niskich roślin jawnopączkowych z monotypowego rodzaju Kuntheria z rodziny zimowitowatych, endemiczny dla północno-wschodniego Queensland w Australii, gdzie zasiedla lasy deszczowe na wysokości od 40 do 1260 m n.p.m. 
Nazwa naukowa rodzaju została nadana na cześć Carla Kuntha, niemieckiego systematyka i autora prac botanicznych o roślinach Nowego Świata; epitet gatunkowy w języku łacińskim odnosi się do pędu kwiatostanowego ("pedunculus"), na którym wyrasta kwiatostan.
Systematyka.
Według Angiosperm Phylogeny Website (aktualizowany system APG IV z 2016) gatunek należy do monotypowego rodzaju "Kuntheria", zaliczanego do plemienia "Tripladenieae" w rodzinie zimowitowatych ("Colchicaceae"), która należy do rzędu liliowców ("Liliales").
Typ nomenklatoryczny nie został wskazany.

</doc>
<doc id="2278167" url="https://pl.wikipedia.org/wiki?curid=2278167" title="Divizia A (1955)">
Divizia A (1955)

Divizia A (1955) – 38. sezon najwyższej klasy rozgrywkowej piłki nożnej w Rumunii. W rozgrywkach brało udział 13 zespołów, grając systemem kołowym. Tytułu nie obroniła drużyna Flamura Roşie Arad. Nowym mistrzem Rumunii został zespół Dinamo Bukareszt. Tytuł króla strzelców zdobył Ion Ciosescu, który w barwach klubu Ştiinţa Timiszoara strzelił 18 goli. Do Divizii B spadły zespoły Locomotiva Târgu Mureş, Locomotiva Konstanca i Avântul Reghin.

</doc>
<doc id="2278168" url="https://pl.wikipedia.org/wiki?curid=2278168" title="The Fire of Awakening">
The Fire of Awakening

The Fire of Awakening - siódmy album studyjny polskiej grupy muzycznej Graveland. Wydawnictwo ukazało się w 2003 roku nakładem wytwórni muzycznej No Colours Records. Nagrania zostały zarejestrowane pomiędzy 2002 a 2003 rokiem w Eastclan Forge Studio oraz DSP Studio.
Lista utworów.
Opracowano na podstawie materiału źródłowego.

</doc>
<doc id="2278169" url="https://pl.wikipedia.org/wiki?curid=2278169" title="Flamura Roşie Arad">
Flamura Roşie Arad



</doc>
<doc id="2278170" url="https://pl.wikipedia.org/wiki?curid=2278170" title="Powiat Kamitsuga">
Powiat Kamitsuga

 – dawny powiat w Japonii, w prefekturze Tochigi. W 2010 roku liczył 6524 mieszkańców.
Przed rozwiązaniem składał się z trzech miejscowości: Ashio, Awano i Nishikata.

</doc>
<doc id="2278171" url="https://pl.wikipedia.org/wiki?curid=2278171" title="Kamitsuga">
Kamitsuga



</doc>
<doc id="2278172" url="https://pl.wikipedia.org/wiki?curid=2278172" title="Divizia A (1954)">
Divizia A (1954)

Divizia A (1954) – 37. sezon najwyższej klasy rozgrywkowej piłki nożnej w Rumunii. W rozgrywkach brało udział 14 zespołów, grając systemem kołowym. Tytułu nie obroniła drużyna CCA București. Nowym mistrzem Rumunii został zespół Flamura Roşie Arad. Tytuł króla strzelców zdobył Alexandru Ene, który w barwach klubu Flamura Roşie Arad strzelił 20 goli. Do Divizii B spadły zespoły Locomotiva Bukareszt, Metalul Câmpia Turzii i Progresul Oradea.

</doc>
<doc id="2278174" url="https://pl.wikipedia.org/wiki?curid=2278174" title="Divizia A (1953)">
Divizia A (1953)

Divizia A (1953) – 36. sezon najwyższej klasy rozgrywkowej piłki nożnej w Rumunii. W rozgrywkach brało udział 12 zespołów, grając systemem kołowym. Tytuł obroniła drużyna CCA București. Nowym mistrzem Rumunii został zespół IC Oradea. Tytuł króla strzelców zdobył Titus Ozon, który w barwach klubu Dinamo Bukareszt strzelił 13 goli.

</doc>
<doc id="2278175" url="https://pl.wikipedia.org/wiki?curid=2278175" title="Pimen (Chmielewski)">
Pimen (Chmielewski)

Pimen, imię świeckie Dmitrij Jewgieniewicz Chmielewski (ur. 26 września 1923 w Smoleńsku, zm. 8 grudnia 1993 w Saratowie) – rosyjski biskup prawosławny. 
Był synem prawnika, Jewgienija Chmielewskiego oraz szlachcianki Marii Lwowej. Wychowywał się w głęboko religijnej rodzinie. W Smoleńsku ukończył szkołę średnią. W czasie II wojny światowej jego rodzice zmarli wskutek głodu i chorób. W 1943 wstąpił jako posłusznik do Monasteru Żyrowickiego, gdzie złożył wieczyste śluby mnisze przed jego przełożonym, ihumenem Bogolepem. W 1945 rozpoczął naukę w seminarium duchownym w Mińsku, które cztery lata później ukończył z wyróżnieniem. W 1949 został wyświęcony na hieromnicha i podjął studia w Moskiewskiej Akademii Duchownej. Po uzyskaniu dyplomu w 1953 z tytułem kandydata nauk teologicznych został wykładowcą katechizmu w Akademii. 
W 1955 otrzymał godność ihumena i został skierowany do Jerozolimy jako zastępca kierownika rosyjskiej misji prawosławnej, a następnie jej kierownik. Został wówczas archimandrytą. W 1957 zakończył pełnienie funkcji w Izraelu i wrócił do Ławry Troicko-Siergijewskiej, której przełożonym został. W 1958 otrzymał tytuł naukowy docenta. Wykładał w Akademii teologię pastoralną, a następnie logikę. Angażował się również w renowację i remonty zabytkowych świątyń ławry. 
10 stycznia 1965 przyjął chirotonię na biskupa saratowskiego i wolskiego. W charakterze konsekratorów w ceremonii wzięli udział Aleksy I, patriarcha Moskwy i całej Rusi, metropolita kruticki i kołomieński Pimen oraz biskup wołokołamski i juriewski Pitirim. W 1977 otrzymał godność arcybiskupią. W 1989 z jego inicjatywy w Wołgogradzie otwarto pierwszą w ZSRR szkołę śpiewu cerkiewnego. Przyczynił się również do otwarcia na terytorium eparchii ponad 70 nowych cerkwi. 
Zmarł w 1993 w Saratowie i został pochowany w tamtejszym soborze Trójcy Świętej. 

</doc>
<doc id="2278176" url="https://pl.wikipedia.org/wiki?curid=2278176" title="Sierra Leone na Letnich Igrzyskach Olimpijskich 2004">
Sierra Leone na Letnich Igrzyskach Olimpijskich 2004

Sierra Leone na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Kobiety:
Mężczyźni:

</doc>
<doc id="2278177" url="https://pl.wikipedia.org/wiki?curid=2278177" title="Samoa na Letnich Igrzyskach Olimpijskich 2004">
Samoa na Letnich Igrzyskach Olimpijskich 2004

Samoa na Letnich Igrzyskach Olimpijskich 2004 reprezentowało 3 sportowców: 2 mężczyzn i 1 kobieta.
Skład kadry.
Lekkoatletyka.
Kobiety:
Mężczyźni:
Podnoszenie ciężarów.
Mężczyźni:

</doc>
<doc id="2278178" url="https://pl.wikipedia.org/wiki?curid=2278178" title="Somalia na Letnich Igrzyskach Olimpijskich 2004">
Somalia na Letnich Igrzyskach Olimpijskich 2004

Somalię na Letnich Igrzyskach Olimpijskich 2004 reprezentowało 2 sportowców.
Skład kadry.
Lekkoatletyka.
Kobiety:
Mężczyźni:

</doc>
<doc id="2278179" url="https://pl.wikipedia.org/wiki?curid=2278179" title="Paulo Murilo Frederico Ferreira">
Paulo Murilo Frederico Ferreira

Murilo, właśc. Paulo Murilo Frederico Ferreira (ur. 30 kwietnia 1939 w Rio de Janeiro) − piłkarz brazylijski, występujący na pozycji prawego obrońcy.
Kariera klubowa.
Całą karierę piłkarską Murilo spędził w CR Flamengo. Z Flamengo dwukrotnie zdobył mistrzostwo stanu Rio de Janeiro - Campeonato Carioca w 1963 i 1965. W barwach "rubro-negro" rozegrał 448 spotkań, w których strzelił 3 bramki.
Kariera reprezentacyjna.
W reprezentacji Brazylii Murilo zadebiutował 18 maja 1966 w wygranym 1-0 towarzyskim meczu z reprezentacją Walii. Drugi i ostatni raz w reprezentacji wystąpił 7 sierpnia 1968 w wygranym 4-1 towarzyskim meczu z reprezentacją Argentyny.

</doc>
<doc id="2278180" url="https://pl.wikipedia.org/wiki?curid=2278180" title="Douglas (stacja metra)">
Douglas (stacja metra)

Douglas – nadziemna stacja zielonej linii metra w Los Angeles w mieście El Segundo w hrabstwie Los Angeles. Stacja mieści się na rogu ulic Douglas Street i Park Plaza na północ od Rosecrans Avenue. Pierwotnie stacja nosiła nazwę: Douglas/Rosecrans i nazwa ta może być jeszcze wciąż używana w niektórych miejscach.
Kiedy zakończy się budowa trasy linii lekkiej kolei Crenshaw Corridor (koniec budowy planowany jest w roku 2018), to wtedy stacja będzie również obsługiwana przez tramwaje linii Crenshaw Line.
Pomiędzy stacjami Douglas i Redondo Beach mieści się stacja techniczno - postojowa "Division 22 Yard".
Godziny kursowania.
Tramwaje zielonej linii kursują codziennie od około godziny 5:00 do 0:45.

</doc>
<doc id="2278181" url="https://pl.wikipedia.org/wiki?curid=2278181" title="Truly Madly Deeply">
Truly Madly Deeply

Truly Madly Deeply – piosenka australijskiego duetu Savage Garden, nagrana w latach 1995–1996 i wydana 3 marca 1997 roku jako trzeci singel z albumu "Savage Garden". Utwór został napisany przez kolegów Darrena Hayesa i Daniela Jonesa. Jest on przeróbką ich piosenki „Magical Kisses” (napisanej długo przed powstaniem ich debiutanckiego albumu). Piosenka „Truly Madly Deeply” zdobyła popularność na całym świecie. W Australii nagranie dotarło do 1. miejsca na tamtejszej liście przebojów.
Inne wersje.
W 2006 roku został wydany singiel z coverem piosenki „Truly Madly Deeply”, nagranej przez niemiecki zespół Cascada. Był to szósty singiel z albumu "Everytime We Touch". Piosenka została nagrana zarówno w wersji balladowej, jak i trance.

</doc>
<doc id="2278182" url="https://pl.wikipedia.org/wiki?curid=2278182" title="Gynandromyia">
Gynandromyia

Gynandromyia – rodzaj muchówek z rodziny rączycowatych (Tachinidae).

</doc>
<doc id="2278190" url="https://pl.wikipedia.org/wiki?curid=2278190" title="Atom Trefl Sopot">
Atom Trefl Sopot



</doc>
<doc id="2278191" url="https://pl.wikipedia.org/wiki?curid=2278191" title="Middletown (Connecticut)">
Middletown (Connecticut)

Middletown – miasto w Stanach Zjednoczonych, w stanie Connecticut, w hrabstwie Middlesex.
Od 1831 r. w mieście działa uniwersytet.
Gospodarka.
W mieście rozwinął się przemysł maszynowy, chemiczny, włókienniczy, spożywczy.

</doc>
<doc id="2278192" url="https://pl.wikipedia.org/wiki?curid=2278192" title="Peniel Mlapa">
Peniel Mlapa

Peniel Kokou Mlapa (ur. 20 lutego 1991 w Lomé) – togijski piłkarz grający na pozycji napastnika. Od 2019 jest zawodnikiem Al-Ittihad Kalba SC.
Kariera klubowa.
Mlapa urodził się w Togo, jednak w młodym wieku wyemigrował z rodzicami do Niemiec. Tam rozpoczął karierę piłkarską w amatorskim klubie FC Unterföhring. Następnie w 1999 roku rozpoczął treningi w juniorach TSV 1860 Monachium. W 2009 roku awansował do dorosłej drużyny TSV 1860. 17 maja 2009 zadebiutował w pierwszym zespole TSV, w meczu 2. Bundesligi, zremisowanym 1:1 z Alemannią Akwizgran. W debiutanckim sezonie rozegrał 2 mecze w pierwszym zespole TSV i 3 mecze w rezerwach. Z kolei w sezonie 2009/2010 wystąpił 21 razy w lidze i strzelił dla niego 6 goli.
Latem 2010 roku Mlapa przeszedł za 1,3 miliona euro do pierwszoligowego TSG 1899 Hoffenheim. W zespole Hoffenheim zadebiutował 21 sierpnia 2010 w zwycięskim 4:1 domowym meczu z Werderem Brema. W debiucie zdobył gola. W lipcu 2012 roku został piłkarzem Borussii Mönchengladbach.
W 2014 roku przeszedł do 1. FC Nürnberg. Następnie grał w VfL Bochum, Dynamie Drezno, VVV Venlo oraz Al-Ittihad Kalba SC.
Kariera reprezentacyjna.
W 2009 roku Mlapa zadebiutował w reprezentacji Niemiec U-19. Z kolei w 2010 roku zanotował swój debiut w kadrze U-21.
4 czerwca 2017 zadebiutował w reprezentacji Togo, w wygranym 2:0 towarzyskim meczu z Komorami.

</doc>
<doc id="2278193" url="https://pl.wikipedia.org/wiki?curid=2278193" title="Sprawy życia i serca">
Sprawy życia i serca

Sprawy życia i serca – amerykańsko-kanadyjska komedia romantyczna telewizyjny z 2007 roku w reżyserii Petera Wellingtona na podstawie powieści "Up Front" Lindy Dackman.
Fabuła.
Linda Dackman, chora na nowotwór piersi poddaje się zabiegowi mastektomii. Jest jej trudno na nowo zacząć życie towarzyskie.
Film przedstawia życie pacjentki po operacji i jej próbę powrotu do normalnego życia − przedstawione są też krótkie wstawki z wypowiedziami pobocznych bohaterów.
Film jest pełen błyskotliwych uwag, poglądów, spostrzeżeń na temat wyglądu i zaakceptowania swojego ciała usunięciu piersi.

</doc>
<doc id="2278194" url="https://pl.wikipedia.org/wiki?curid=2278194" title="Władysław Leppert">
Władysław Leppert

Władysław Rajmund Leppert (ur. 25 grudnia 1848 w Łącku, zm. 1920) – polski chemik i przemysłowiec, członek Komisji Rewizyjnej Centralnego Związku Polskiego Przemysłu, Górnictwa, Handlu i Finansów w 1920 roku.
Życiorys.
Prowadził badania w dziedzinie chemii organicznej oraz technologii chemicznej. Był współzałożycielem fabryki farb i lakierów w Helenówku koło Warszawy w 1879 roku. Był także jednym z założycieli pierwszego polskiego chemicznego czasopisma naukowego "Chemik Polski". Interesował się historycznym rozwojem chemii w Polsce. Napisał pracę "Rys rozwoju chemii w Polsce do roku 1830".
Leppert fabrykę farb i lakierów założył wspólnie ze swoim teściem Wincentym Karpińskim. Sam kierował ową fabryką i z czasem stał się jej jedynym właścicielem. Przez całe życie Leppert zaangażowany był w rozwój szkolnictwa wyższego, towarzystw naukowych i gospodarczych. Był jednym z członków założycieli Stowarzyszenia Techników. Wchodził w skład komitetu budowy Warszawskiego Instytutu Politechnicznego im. Mikołaja II. W niepodległej Polsce był jednym z organizatorów Polskiego Towarzystwa Chemicznego. Pochowany na Starych Powązkach w Warszawie (kwatera 198-6-10/11).

</doc>
<doc id="2278195" url="https://pl.wikipedia.org/wiki?curid=2278195" title="Phorocerosoma">
Phorocerosoma

Phorocerosoma – rodzaj muchówek z rodziny rączycowatych (Tachinidae).

</doc>
<doc id="2278196" url="https://pl.wikipedia.org/wiki?curid=2278196" title="Ireneusz (Orda)">
Ireneusz (Orda)

Ireneusz, imię świeckie: Charisim Michajłowicz Orda (ur. w 1837 w Samowicach − zm. 10 kwietnia 1904 w Orle) − rosyjski biskup prawosławny. 
Absolwent seminarium duchownego w Połtawie i Kijowskiej Akademii Duchownej (1861). Wykładał przez trzy lata w seminarium duchownym w Jekaterynosławiu. 26 kwietnia 1864 uzyskał tytuł naukowy magistra teologii i podjął pracę wykładowcy Pisma Świętego w Kijowskiej Akademii Duchownej. 25 września 1877 przyjął święcenia kapłańskie. Od 1880 był dziekanem cerkwi kijowskiej dzielnicy Padół. 4 sierpnia 1883 złożył wieczyste śluby mnisze, został wyznaczony na rektora seminarium duchownego w Kijowie i podniesiony do godności archimandryty. 12 lipca 1890 został biskupem czehryńskim, wikariuszem eparchii kijowskiej. W 1892 jego tytuł uległ zmianie na "biskup mohylewski i mścisławski". W 1893 objął zarząd eparchii tulskiej i bielowskiej. Po trzech latach przeniesiony na katedrę podolską i bracławską, zaś w 1900 - na jekaterynburską. Od 1902 był biskupem orłowskim. Zmarł w 1904 na zawał mięśnia sercowego. 
Uważany za utalentowego kaznodzieję, znał język angielski, język francuski, język niemiecki oraz język grecki. 

</doc>
<doc id="2278197" url="https://pl.wikipedia.org/wiki?curid=2278197" title="Domeček">
Domeček

Domeček (także "Hradčanský domeček") – nieformalna nazwa dawnego małego więzienia na Hradczanach, dzielnicy Pragi. Nazwa w języku czeskim oznacza mały dom i odnosi się do wielkości budynku.
Domeček, umieszczony obok budynku sądu wojskowego, służył za więzienie wojskowe w okresie Austro-Węgier. Był używany przez gestapo podczas II wojny światowej i od 1948 roku przez czechosłowacką służbę bezpieczeństwa (StB) jako tajne więzienie. Posiadał 30 pojedynczych cel.
StB używało go jako miejsce tortur przeciwników politycznych, wśród nich oficerów armii lub członków ruchu oporu antyhitlerowskiego.

</doc>
<doc id="2278199" url="https://pl.wikipedia.org/wiki?curid=2278199" title="Rwanda na Letnich Igrzyskach Olimpijskich 2004">
Rwanda na Letnich Igrzyskach Olimpijskich 2004

Rwandę na Letnich Igrzyskach Olimpijskich 2004 reprezentowało 5 sportowców.
Skład kadry.
Lekkoatletyka.
Kobiety:
Mężczyźni:
Pływanie.
Mężczyźni:
Kobiety:

</doc>
