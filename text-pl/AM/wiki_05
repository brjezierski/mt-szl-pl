<doc id="2278201" url="https://pl.wikipedia.org/wiki?curid=2278201" title="Serafin (Szarapow)">
Serafin (Szarapow)

Serafin, imię świeckie: Aleksiej Siergiejewicz Szarapow (ur. 12 lutego 1878 w Krutym – zm. 22 sierpnia 1959 w Poczajowie) – rosyjski biskup prawosławny. 
Urodził się w rodzinie psalmisty cerkiewnego. Ukończył seminarium duchowne w Orle, następnie zaś Moskiewską Akademię Duchowną, w której w 1904 uzyskał tytuł kandydata nauk teologicznych. Osiem lat później uzyskał tytuł magistra teologii na podstawie pracy poświęconej drugiej księdze Ezdrasza. Wcześniej, w 1904, został wyznaczony do pracy w charakterze inspektora w seminarium duchownym w Charkowie. Od 1906 do 1909 wykładał w seminarium w Kamieńcu Podolskim. Od 1912 kierował instytutem nauczycielskim w Wołogdzie. Do 1943 kontynuował pracę jako nauczyciel w technikum pedagogicznym w Jelcu, szkole pedagogicznej w Biełgorodzie oraz w technikum leśnym w Czugujewo-Bobczińsku. 
W 1943, po śmierci żony, przyjął święcenia kapłańskie i służył przez trzy lata w eparchiach połtawskiej i charkowskiej. 6 sierpnia 1946 złożył wieczyste śluby mnisze, zaś 7 kwietnia został archimandrytą. 14 kwietnia 1946 został biskupem rostowskim i taganroskim; w czasie jego chirotonii jako konsekratorzy wystąpili patriarcha moskiewski i całej Rusi Aleksy I, biskup izmaelski i biełgorodzki Maksym oraz biskup możajski Makary. Od 1947 do 1952 sprawował urząd biskupa uljanowskiego i mielekieskiego, zaś od 1952 do 1958 kierował eparchią połtawską. W 1958 z powodu złego stanu zdrowia odszedł w stan spoczynku i zamieszkał w Ławrze Poczajowskiej, gdzie rok później zmarł. 

</doc>
<doc id="2278202" url="https://pl.wikipedia.org/wiki?curid=2278202" title="Motocyklowe Grand Prix Pacyfiku">
Motocyklowe Grand Prix Pacyfiku

Motocyklowe Grand Prix Pacyfiku – była eliminacja Mistrzostw Świata Motocyklowych Mistrzostw Świata rozgrywana latach od 2000 do 2003 roku. Wyścigi odbywały się na torze Twin Ring Motegi w Motegi. Po wypadku Daijirō Katō podczas Grand Prix Japonii FIM uważając że tor Suzuka jest niebezpieczny dla motocyklistów, przeniosła Grand Prix Japonii na tor Twin Ring Motegi.

</doc>
<doc id="2278203" url="https://pl.wikipedia.org/wiki?curid=2278203" title="Władysław Rajmund Leppert">
Władysław Rajmund Leppert



</doc>
<doc id="2278205" url="https://pl.wikipedia.org/wiki?curid=2278205" title="Chaetexorista">
Chaetexorista

Chaetexorista – rodzaj muchówek z rodziny rączycowatych (Tachinidae).

</doc>
<doc id="2278206" url="https://pl.wikipedia.org/wiki?curid=2278206" title="Krioplankton">
Krioplankton

Krioplankton, krioseston (z gr. krýos ‘mróz’, planktós ‘błąkający się’) – określenie na drobne organizmy planktonowe o właściwościach kriofilnych, czyli przystosowane i mogące egzystować oraz rozwijać się w skrajnie niskich temperaturach, np. na terenach wiecznej zmarzliny, terenach wysokogórskich, w klimacie subpolarnym i polarnym. Część z organizmów zaliczanych do krioplanktonu żyje w wodach wytopiskowych lodowców, jeziorach górskich itp.
Krioplankton jako obejmujący organizmy występujące w innych siedliskach niż typowy plankton bywa wyodrębniany jako odrębna kategoria, a nie rodzaj planktonu. Niektórzy autorzy twierdzą, że nazwa krioplankton w stosunku do organizmów żyjących na lodzie lub w lodzie jest niepoprawna, gdyż cząstka "plankton" sugeruje występowanie w słupie wody, a nie zawsze jest to udziałem organizmów związanych z lodem, choć niektóre z nich mogą występować na przemian w lodzie i toni wodnej. Ponadto środowisko lodowe bardziej przypomina siedlisko bentosu. W końcu zaś w lodzie mogą żyć organizmy związane skądinąd z oboma powyższymi zespołami organizmów, więc ogólna nazwa takiego zespołu organizmów powinna być bardziej generalna, np. krion (ang. "cryon").
Zespół glonów występujących na warstwie wody pokrywającej śnieg lub lód określany jest jako kriofiton. Warstwa ta może przylegać wyłącznie do poszczególnych organizmów, przez co są one zatopione w lodzie. Oprócz kriofitów żyjących w wodzie na powierzchni lodu lub śniegu, o własnościach światłolubnych, mogą występować zatopione w głębi brył lodu. Glony występujące w większym naświetleniu zwykle mają barwę czerwoną nadawaną przez astaksantynę, przypuszczalnie pełniącą rolę filtra chroniącego przed promieniowaniem słonecznym. W cieniu lub w głębi lodu lub śniegu rozwijają się glony bez astaksantyny, zielone. Glony występujące na śniegu mogą powodować jego zakwity, czyli tzw. kolorowy śnieg. Najczęściej jest to tzw. czerwony śnieg, powodowany przez "Chlamydomonas nivalis", "Chlamydomonas sanguinea" lub "Smithsonimonas abbotii", ewentualnie zielony śnieg, powodowany przez przedstawicieli "Koliella", "Raphidonema" lub "Carteria". Zakwity o rzadziej spotykanych kolorach wywołują "Chloromonas rostafinskii" (żółtozielony), "Cystococcus nivicolus" (żółty), "Dactylococcopsis hungarica" (niebieski), "Ancylonema nordenskioeldii" (purpurowobrązowy).
Organizmy związane z lodem pływającym po powierzchni oceanu mogą występować na jego powierzchni, wewnątrz tafli oraz pod nią, te ostatnie zaś mogą być przyczepione do dna tafli lub być z nią związane luźniej. Na powierzchni wydzielane są trzy rodzaje siedlisk i związanych z nimi zespołów organizmów: 
Wewnątrz tafli lodu również istnieją zróżnicowane przestrzenie tworzące się w wyniku zmian temperatury lub naprężeń lodu wypełnione słoną wodą, w których żyją glony oraz żerujący na nich kryl czy kiełże "Gammarus wilkitzkii". W mniejszych przestworach żyją w większym rozproszeniu inne organizmy od bakterii, po glony i widłonogi.
Spągową warstwę tafli lodu tworzą głównie dwie strefy i związane z nimi zespoły organizmów: kilkucentymetrowa strefa wód interstycjalnych znajdujących się między niewielkimi w tej warstwie kryształami lodu oraz strefa lodu płytkowatego. Pierwsza strefa zdominowana jest przez okrzemki, ale jest bogata również w inne organizmy: różnego rodzaju wiciowce, w tym bruzdnice, orzęski, słonecznice, wrotki, nicienie, widłonogi, wirki, larwy wieloszczetów. W drugiej warstwie przestrzenie są na tyle duże, że oprócz planktonu, w tym obfitego fitoplanktonu, żyją w niej nawet ryby.
Do spodniej powierzchni lodu przyczepione lub luźno pod nią pływające mogą być maty lub nici glonów (głównie okrzemek) i związane z nimi zespoły innych organizmów.

</doc>
<doc id="2278208" url="https://pl.wikipedia.org/wiki?curid=2278208" title="Jan (Bodnarczuk)">
Jan (Bodnarczuk)

Jan, imię świeckie: Wasyl Mykołajowycz Bodnarczuk, "Василь Миколайович Боднарчук", Wasilij Nikolajewicz Bodnarczuk, "Василий Николаевич Боднарчук" (ur. 12 kwietnia 1929 w Iwanym-Pustym, zm. 9 listopada 1994) - ukraiński biskup prawosławny. 
Życiorys.
Urodził się w rodzinie greckokatolickiego psalmisty. Po ukończeniu szkoły średniej został psalmistą w cerkwi św. Jana Teologa w rodzinnej wsi, następnie w cerkwi św. Paraskiewy w Kluczowie Wielkim. W 1949 został aresztowany i skazany na 20 lat prac przymusowych w Kazachstanie, został jednak w 1953 zwolniony za amnestią. Według innych źródeł w 1949 jego rodzina została deportowana do Kazachstanu, zaś po czterech latach mógł opuścić Kazachską SRR. 
W 1956 rozpoczął naukę w seminarium duchownym w Leningradzie. Jako student II roku został wyświęcony na diakona przez biskupa iwanowskiego Romana. W 1960 ukończył seminarium i podjął naukę w Leningradzkiej Akademii Duchownej. Jako student I roku, 21 maja 1961, został wyświęcony na kapłana przez metropolitę leningradzkiego i ładoskiego Pimena. W 1964 uzyskał tytuł kandydata nauk teologicznych i ukończył naukę w Akademii; został skierowany do pracy duszpasterskiej w eparchii lwowskiej i tarnopolskiej. Do 1968 prowadził pracę duszpasterską w cerkwi we wsi Strijiwka, następnie przez dziesięć lat w cerkwi w Truskawcu. 11 października 1977 złożył wieczyste śluby mnisze w Ławrze Poczajowskiej. 14 października tego samego roku otrzymał godność archimandryty. 
23 października 1977 w soborze św. Włodzimierza w Kijowie miała miejsce jego chirotonia na biskupa żytomierskiego i owruckiego, w której jako konsekratorzy wzięli udział metropolici kijowski i halicki Filaret, lwowski i tarnopolski Mikołaj, arcybiskup symferopolski i krymski Leoncjusz, biskup mukaczewski i użhorodzki Sawa oraz biskup kirowohradzki i nikołajewski Sebastian. 
23 czerwca 1988 duchowny zwrócił się do Świętego Synodu Rosyjskiego Kościoła Prawosławnego z prośbą o przeniesienie na jedną z katedrę na Ukrainie Zachodniej. Podkreślał swój zły stan zdrowia; w kolejnym liście w 1989 twierdził, iż jedynie przeniesienie pozwoli mu uratować życie. Synod odpowiedział jednak na tę prośbę odmowie, zaznaczając, iż hierarchowie nie wybierają sami kierowanych przez siebie eparchii; ponadto nie czyniono duchownemu problemów, by ten udał się na leczenie. Ostatecznie, w związku z otrzymanymi dokumentami potwierdzającymi ciężką chorobę duchownego, biskup Jan został przeniesiony w stan spoczynku z wyznaczeniem pensji na cele dalszego leczenia oraz z zapowiedzią ponownego powierzenia kierownictwa jednej z eparchii po jego zakończeniu. Jednak już pięć dni później duchowny po raz kolejny napisał do Synodu, tym razem prosząc o przywrócenie do czynnego duszpasterstwa, zaś krótko po tym, nie czekając na odpowiedź, wbrew kanonom wyświęcił diakona, w czasie ceremonii określając siebie jako "pierwszego hierarchę Ukraińskiego Autokefalicznego Apostolskiego Prawosławnego Kościoła obrządku grecko-ukraińskiego". 1 października 1989 poinformował publicznie o wystąpieniu z jurysdykcji Rosyjskiego Kościoła Prawosławnego, za co 14 listopada tego samego roku został pozbawiony święceń kapłańskich i usunięty ze stanu zakonnego za doprowadzenie do rozłamu w Kościele prawosławnym. 
Od października 1989 do listopada 1990 był pierwszym hierarchą Ukraińskiego Autokefalicznego Kościoła Prawosławnego, nosząc od czerwca 1990 tytuł metropolity lwowskiego i halickiego, "locum tenens" Patriarchatu Kijowskiego. W lutym 1992 sobór biskupów Ukraińskiego Autokefalicznego Kościoła Prawosławnego usunął go z tegoż Kościoła za bezprawne zdaniem jego członków nałożenie zakazu odprawiania nabożeństw na ks. Włodzimierza (Jaremę) i innych kapłanów. Decyzję tę potwierdził kolejnych Synod Kościoła w kwietniu tego samego roku. Przez cały okres swojego działania w Kościele Autokefalicznym Jan (Bondarczuk) nie pozyskał zaufania innych jego działaczy, którzy podejrzewali go o współpracę z KGB. W związku z tym na przełomie kwietnia i maja 1992 Jan (Bondarczuk) zadeklarował skruchę z powodu swojego udziału w tworzeniu Kościoła Autokefalicznego, twierdził również, iż do tego rodzaju działań popchnęły go szykany ze strony metropolity kijowskiego Filareta. W maju 1993 Święty Synod Rosyjskiego Kościoła Prawosławnego poinformował, iż kwestię ewentualnego ponownego przyjęcia duchownego do Kościoła rozpatrzy Sobór Lokalny. Jednak jeszcze przed jego zwołaniem Jan (Bondarczuk) zadeklarował przystąpienie do Ukraińskiego Kościoła Prawosławnego Patriarchatu Kijowskiego, gdzie objął początkowo katedrę drohobycką i samborską, następnie zaś wołyńską. 
W 1994 zginął w wypadku samochodowym. Został pochowany przy cerkwi św. Jana Teologa w rodzinnej wsi.

</doc>
<doc id="2278209" url="https://pl.wikipedia.org/wiki?curid=2278209" title="Hotel InterContinental Praga">
Hotel InterContinental Praga

Hotel InterContinental Prague – pięciogwiazdkowy luksusowy hotel w Pradze, w Czechach. Hotel znajduje się nad brzegiem Wełtawy w pobliżu Starego Miasta. Należy do sieci InterContinental Hotels Group. Hotel posiada 9 pięter i 372 pokoi. Budynek został wybudowany w latach 1968–1974. W latach 1992–1995 miał miejsce remont elewacji, a w 2002 odnowiono wnętrze.

</doc>
<doc id="2278210" url="https://pl.wikipedia.org/wiki?curid=2278210" title="Gerda Gantz">
Gerda Gantz

Gerda Gantz (ur. 17 grudnia 1915 w Braszowie) – rumuńska florecistka, uczestniczka igrzysk olimpijskich.
Gantz reprezentowała Rumunię na Letnich Igrzyskach Olimpijskich 1936 odbywających się w Berlinie. Brała udział w turnieju indywidualnym florecistek. Odpadła po pierwszej rundzie, w której przegrała 4 z 5 pojedynków.

</doc>
<doc id="2278211" url="https://pl.wikipedia.org/wiki?curid=2278211" title="Ihnatko Hołyj">
Ihnatko Hołyj

Ihnatko Hołyj ( "Голий Гнат"), kozak, watażka hajdamaków, działający w rejonie Tulczyna, Niemirowa i Zwinogródki. Morderca Sawy Czałego.

</doc>
<doc id="2278214" url="https://pl.wikipedia.org/wiki?curid=2278214" title="Divizia A (1952)">
Divizia A (1952)

Divizia A (1952) – 35. sezon najwyższej klasy rozgrywkowej piłki nożnej w Rumunii. W rozgrywkach brało udział 12 zespołów, grając systemem kołowym. Tytuł obroniła drużyna CCA București. Tytuł króla strzelców zdobył Titus Ozon, który w barwach klubu Dinamo Bukareszt strzelił 17 goli.
Do Divizia B spadły zespoły Flacăra Ploeszti i Metalul Câmpia Turzii.

</doc>
<doc id="2278216" url="https://pl.wikipedia.org/wiki?curid=2278216" title="Masters Snooker 1995">
Masters Snooker 1995

Benson and Hedges Masters 1995 – nierankingowy turniej snookerowy, rozegrany w dniach 5-12 lutego 1995 roku w Wembley Conference Centre w Londynie.
Obrońcą tytułu mistrzowskiego był Szkot Alan McManus, który przegrał w ćwierćfinale ze swoim rodakiem Johnem Higginsem.
W turnieju zwyciężył Anglik Ronnie O’Sullivan, który w finale pokonał Szkota Johna Higginsa 9-3. 
Nagrody.
Zwycięzca: £126,000
II miejsce: £63,000

</doc>
<doc id="2278218" url="https://pl.wikipedia.org/wiki?curid=2278218" title="Tadeusz Kazimierz Żuliński">
Tadeusz Kazimierz Żuliński

Tadeusz Kazimierz Żuliński (ur. 2 kwietnia 1910 w Rzeszowie, zm. 11 marca 1967 w Lublinie) – polski lekarz weterynarii, specjalista anatomii patologicznej zwierząt. 
Historia.
W latach 1928-1933 studiował we Lwowie weterynarię w Akademii Medycyny Weterynaryjnej oraz prawo (1933-1937) na Uniwersytecie Jana Kazimierza. Dyplom lekarza weterynarii otrzymał w 1933 r., a dyplom magistra prawa w 1937. Jeszcze przed uzyskaniem dyplomu lekarza wet. rozpoczął pracę naukową w Katedrze Anatomii Patologicznej Akademii Medycyny Weterynaryjnej we Lwowie i tej dyscyplinie naukowej pozostał wierny aż do śmierci. W 1935 na podstawie pracy pt. "Wole rakowate u psów w obrazie anatomopatologicznym" otrzymał stopień naukowy doktora medycyny weterynaryjnej. Wybuch II wojny światowej pokrzyżował plany naukowe związane z pracą w lwowskiej uczelni. Władze radziecki wprawdzie przyznały mu w 1940 stopień kandydata nauk oraz tytuł docenta, ale z uczelni był zmuszony odejść. W 1942 niemieckie władze okupacyjne skierowały dr T. Żulińskiego do Wydziału Weterynaryjnego PINGW w Puławach, powierzając zorganizowanie pracowni anatomopatologicznej. Po wyzwoleniu 1944 profesor T. Żuliński powrócił do pracy naukowej pełniąc jednocześnie funkcję kierownika Zakładu Anatomii Patologicznej na Wydziale Weterynaryjnym w Lublinie i Pracowni Patologii Komórkowej PIWet w Puławach. Był organizatorem i profesorem Zakładu Anatomii Patologicznej Państwowego Instytutu Weterynaryjnego – Państwowego Instytutu Badawczego w Puławach. W ciągu 22 lat swej działalności na lubelskim Wydziale prowadził wykłady z anatomii patologicznej i weterynarii sądowej, a przez pewien czas wykłady z ustawodawstwa i administracji weterynaryjnej oraz propedeutyki weterynaryjnej. W latach 1948-1957 wykładał weterynarię sądową oraz administrację i ustawodawstwo weterynaryjnej na Wydziale Weterynaryjnym w Warszawie. Do 1953 prowadził na Wydziale Rolniczym Uniwersytetu Marii Curie-Skłodowskiej w Lublinie wykłady z weterynarii i higieny zwierząt. Wykładał też w Wyższej Szkoły Rolniczej w Lublinie. W latach 1952-1963 pełnił z dużym zaangażowaniem funkcję dyrektora ds. naukowych w Państwowym Instytucie Weterynaryjnym. Habilitował się w 1945 na podstawie rozprawy pt. "Studia anatomopatologiczne nad zakaźnym zapaleniem mózgu koni i królików". Profesorem nadzwyczajnym został w 1946, a w 1962 profesorem zwyczajnym. W roku akademickim 1947/1948 był prodziekanem, a w latach 1948-1950 dziekanem Wydziału Weterynaryjnego UMCS w Lublinie.
Prof. Żuliński pozostawił bogaty dorobek naukowy w postaci licznych skryptów i podręczników oraz 60 prac naukowych z zakresu anatomii patologicznej zwierząt. Był autorem pierwszego w języku polskim oryginalnego podręcznika pt. "Diagnostyka sekcyjna zwierząt domowych" oraz współautorem podręcznika pt. "Ogólna anatomia patologiczna zwierząt domowych". Był promotorem 16 przewodów doktorskich oraz dwóch przewodów habilitacyjnych. Pięciu spośród jego uczniów uzyskało tytuł profesora i pełni/pełniło funkcje kierownicze w instytucjach naukowych w Lublinie, Puławach i Olsztynie.
Został odznaczony Złotym Krzyżem Zasługi (1950).
Był żonaty z Marią (Marylą) z domu Hoff (córka Mariana Ludwika Hoffa, siostra prof. Tadeusza Hoffa, po II wojnie nauczycielka geografii w liceum w Puławach). Oboje mieli córkę Wandę (ur. ok. 1937). Podczas II wojny światowej zamieszkiwał z rodziną we Lwowie przy ul. Węglińskich 15.
Został pochowany na lubelskim cmentarzu przy ul. Lipowej.

</doc>
<doc id="2278219" url="https://pl.wikipedia.org/wiki?curid=2278219" title="Aphanopetalaceae">
Aphanopetalaceae

Aphanopetalaceae – monotypowa rodzina roślin z rzędu skalnicowców z jednym rodzajem – Aphanopetalum Endl. (1839) liczącym dwa gatunki. Występują one w zachodniej i wschodniej Australii. 
Morfologia.
Pnącze z naprzeciwległymi, piłkowanymi liśćmi z drobnymi przylistkami. Kwiaty czterokrotne, zebrane w kwiatostany wyrastające w kątach liści są bezpłatkowe. Działki kielicha są rozpostarte i powiększają się podczas owocowania. Owocem jest jednonasienny orzech. 
Systematyka.
Jedna z rodzin w obrębie rzędu skalnicowców należących do okrytonasiennych.
Rodzaj: "Aphanopetalum" 

</doc>
<doc id="2278220" url="https://pl.wikipedia.org/wiki?curid=2278220" title="Motocyklowe Grand Prix Japonii 2004">
Motocyklowe Grand Prix Japonii 2004

Motocyklowe Grand Prix Japonii 2004 – dwunasta eliminacja Motocyklowych Mistrzostw Świata, rozegrana 17 - 19 września 2004. Po wypadku Daijirō Katō FIM uważając że tor Suzuka jest niebezpieczny dla motocyklistów, przeniosła Grand Prix Japonii na tor Twin Ring Motegi w Motegi, na którym odbywało się przez 4 lata Grand Prix Pacyfiku.

</doc>
<doc id="2278222" url="https://pl.wikipedia.org/wiki?curid=2278222" title="Tadeusz Żuliński">
Tadeusz Żuliński



</doc>
<doc id="2278223" url="https://pl.wikipedia.org/wiki?curid=2278223" title="Teognost (Lebiediew, metropolita kijowski)">
Teognost (Lebiediew, metropolita kijowski)

Teognost, imię świeckie Gieorgij Iwanowicz Lebiediew (ur. 1829, zm. 22 stycznia 1903 w Kijowie) – rosyjski biskup prawosławny. 
Życiorys.
W 1849 ukończył seminarium duchowne w Twerze, po czym wstąpił do Petersburskiej Akademii Duchownej, którą w 1853 ukończył z tytułem magistra nauk teologicznych. 14 marca 1853 złożył wieczyste śluby mnisze, zaś 25 marca przyjął święcenia diakońskie. 6 września 1853 został wyświęcony na hieromnicha. Od 1856 był profesorem Petersburskiej Akademii Duchownej, zaś w 1857 został inspektorem nowogrodzkiego seminarium duchownego. 24 grudnia 1858 otrzymał godność archimandryty. 25 kwietnia 1861 został rektorem seminarium duchownego w Orle oraz przełożonym monasteru Świętych Piotra i Pawła w Orle. Od 1864 sprawował analogiczną funkcję w seminarium duchownym w Kamieńcu Podolskim, będąc równocześnie przełożonym monasteru Trójcy Świętej w tym samym mieście. 22 stycznia 1867 miała miejsce jego chirotonia na biskupa bałckiego, wikariusza eparchii podolskiej. 
W 1870 objął urząd eparchii astrachańskiej, w 1874 został przeniesiony na katedrę podolską i bracławską. W 1878 został biskupem włodzimierskim i suzdalskim, zaś w 1883 otrzymał godność arcybiskupa. W 1892 został arcybiskupem nowogrodzkim i staroruskim. 13 sierpnia 1900 otrzymał godność metropolity i został wyznaczony do objęcia katedry kijowskiej i halickiej, co tradycyjnie łączyło się w urzędem przełożonego ławry Pieczerskiej. Trzy lata później zmarł w Kijowie i został pochowany na terenie ławry. 

</doc>
<doc id="2278225" url="https://pl.wikipedia.org/wiki?curid=2278225" title="Nilo Roberto Neves">
Nilo Roberto Neves

Nilo, właśc. Nilo Roberto Neves (ur. 2 grudnia 1943 w Porto Alegre) - piłkarz brazylijski, występujący na pozycji lewego obrońcy.
Kariera klubowa.
Karierę piłkarską Nilo zaczął w klubie SC Internacional. Z Internacionalem zdobył mistrzostwo stanu Rio Grande do Sul - Campeonato Gaúcho w 1961. W latach 1963–1968 występował w São José Porto Alegre.
W latach 1968–1976 był zawodnikiem Coritiby. Z Coritibą ośmiokrotnie zdobył mistrzostwo stanu Parana - Campeonato Paranaense w 1968, 1969, 1971, 1972, 1973, 1974, 1975 i 1976. W Coritibie 8 sierpnia 1971 w przegranym 0-2 meczu z Cruzeiro EC Nilo zadebiutował w lidze brazylijskiej. Ostatni raz w lidze wystąpił 29 października 1975 w zremisowanym 2-2 meczu z São Paulo FC. Ogółem w lidze brazylijskiej Nilo rozegrał 117 spotkań, w których strzelił 1 bramkę.
Kariera reprezentacyjna.
W reprezentacji Brazylii Nilo jedyny raz wystąpił 13 listopada 1968 w wygranym 2-1 towarzyskim meczu z Coritibą FC. Nigdy nie wystąpił w reprezentacji w oficjalnym meczu międzypaństwowym.

</doc>
<doc id="2278226" url="https://pl.wikipedia.org/wiki?curid=2278226" title="Masters Snooker 1994">
Masters Snooker 1994

Benson and Hedges Masters 1994 – nierankingowy turniej snookerowy, rozegrany w dniach 6-13 lutego 1994 roku w Wembley Conference Centre w Londynie.
Obrońcą tytułu mistrzowskiego był Szkot Stephen Hendry, który przegrał w finale ze swoim rodakiem Alanem McManusem.
W turnieju zwyciężył Szkot Alan McManus, który w finale pokonał swojego rodaka Stephena Hendry'ego 9-8.

</doc>
<doc id="2278227" url="https://pl.wikipedia.org/wiki?curid=2278227" title="Teognost (Lebiediew, biskup pskowski)">
Teognost (Lebiediew, biskup pskowski)

Teognost, imię świeckie: Andriej Grigoriewicz Lebiediew, (ur. 30 listopada 1801 w Eśkach – zm. 22 kwietnia 1869) – rosyjski biskup prawosławny. 
Był synem kapłana prawosławnego. Ukończył seminarium duchowne w Twerze, zaś w 1827 uzyskał tytuł magistra teologii w Petersburskiej Akademii Duchownej. Został wykładowcą Moskiewskiej Akademii Duchownej. 7 kwietnia 1832 złożył wieczyste śluby zakonne, 9 kwietnia tego samego roku został wyświęcony na hierodiakona, zaś dzień później - na hieromnicha. Od 1833 kierował jako rektor seminarium duchownym w Wołogdzie. Ponadto tego samego dnia został przełożonym monasteru Przemienienia Pańskiego i św. Dymitra Priłuckiego w tym samym mieście, w 1834 otrzymał stanowisko cenzora kazań głoszonych w eparchii wołogodzkiej, zaś w 1837 - dziekana jej monasterów. 
Od 1841 był przełożonym Monasteru Tołgskiego oraz rektorem seminarium duchownego w Petersburgu. 23 maja 1848 miała miejsce jego chirotonia na biskupa ostrogoskiego, wikariusza eparchii woroneskiej. Następnie od 1852 do 1856 był biskupem wołogodzkim, od 1856 - arcybiskupem Tobolska, zaś od 1862 do śmierci w 1869 - arcybiskupem pskowskim i porchowskim. 

</doc>
<doc id="2278229" url="https://pl.wikipedia.org/wiki?curid=2278229" title="Togo na Letnich Igrzyskach Olimpijskich 2004">
Togo na Letnich Igrzyskach Olimpijskich 2004

Togo na Letnich Igrzyskach Olimpijskich 2004 reprezentowało 3 sportowców.
Skład kadry.
Judo.
Mężczyźni:
Lekkoatletyka.
Kobiety:
Mężczyźni:

</doc>
<doc id="2278231" url="https://pl.wikipedia.org/wiki?curid=2278231" title="Cerkiew Trzech Świętych Hierarchów w Charkowie">
Cerkiew Trzech Świętych Hierarchów w Charkowie

Cerkiew Trzech Świętych Hierarchów – cerkiew prawosławna w Charkowie, należąca do eparchii charkowskiej Ukraińskiego Kościoła Prawosławnego Patriarchatu Moskiewskiego.
Historia.
Świątynia została wzniesiona według projektu Michaiła Łowcowa (wcześniejszego projektanta soboru Zwiastowania w Charkowie), pracami kierował od 1907, po śmierci Łowcowa, Władimir Pokrowski. Kamień węgielny pod budowę obiektu położono 2 września 1906. Prace budowlane trwały przez osiem lat. Ikonostas dla cerkwi został wykonany we Włoszech według szkicu Pokrowskiego. Freski na ścianach obiektu wykonał malarz przybyły z Petersburga, Aleksiej Sokołow. Budynek powstał w całości z cegły. Łączny koszt wzniesienia cerkwi zamknął się sumą 200 tys. rubli. Była ona przeznaczona dla równoczesnego udziału w nabożeństwie 650 osób. Poświęcenie cerkwi miało miejsce 29 maja 1915; ceremonii przewodniczył metropolita kijowski i halicki Flawian, poza nim udział w niej wzięli biskup sumski Teognost i metropolita wołyński Antoni.
Po rewolucji październikowej, w 1923, cerkiew została zaadaptowana na magazyn, w którym przechowywano m.in. obiekty skonfiskowane z innych świątyń przez bolszewików. W 1925 świątynia została jednak ponownie otwarta dla wiernych i pozostawała czynna do wybuchu II wojny światowej i ponownie od 1941. W 1944 władze radzieckie zarejestrowały działającą przy niej parafię jako czynną prawosławną placówkę duszpasterską.

</doc>
<doc id="2278233" url="https://pl.wikipedia.org/wiki?curid=2278233" title="Tadeusz Żuliński (lekarz weterynarii)">
Tadeusz Żuliński (lekarz weterynarii)



</doc>
<doc id="2278234" url="https://pl.wikipedia.org/wiki?curid=2278234" title="Kolarstwo na Letnich Igrzyskach Olimpijskich 1988">
Kolarstwo na Letnich Igrzyskach Olimpijskich 1988

Kolarstwo na Letnich Igrzyskach Olimpijskich 1988 w Seulu rozgrywane było w dniach 18 - 24 września. W zawodach wzięło udział 422 kolarzy z 62 krajów. Na igrzyskach tych zadebiutował sprint kobiet. Reprezentacja Polski wywalczyła jeden medal - srebro w wyścigu drużynowym na czas. Długość indywidualnego wyścigu szosowego wynosiła 82,0 km dla kobiet i 196,8 km dla mężczyzn.
Medaliści.
Kolarstwo torowe.
Zawody rozegrano na Seoul Olympic Velodrome.

</doc>
<doc id="2278236" url="https://pl.wikipedia.org/wiki?curid=2278236" title="Valpolicella">
Valpolicella

Valpolicella – obszar produkcji win w prowincji Werona we Włoszech, posiadający apelację ("Denominazione di origine controllata – DOC"), produkujący wina czerwone.

</doc>
<doc id="2278238" url="https://pl.wikipedia.org/wiki?curid=2278238" title="Przejście graniczne Zawidów-Frydlant v Čechach">
Przejście graniczne Zawidów-Frydlant v Čechach

Przejście graniczne Zawidów-Frýdlant v Čechách – polsko-czeskie kolejowe przejście graniczne położone w województwie dolnośląskim, w powiecie zgorzeleckim, w gminie Zawidów, w miejscowości Zawidów, zlikwidowane w 2007 roku.
Opis.
Przejście graniczne Zawidów-Frýdlant v Čechách z miejscem odprawy granicznej ruchu towarowego po stronie polskiej w miejscowości Zawidów czynne było całą dobę. Dopuszczony był ruch towarowy. Kontrolę graniczną osób, towarów oraz środków transportu wykonywała kolejno: Graniczna Placówka Kontrolna Straży Granicznej w Zawidowie (GPK SG w Zawidowie) i Placówka Straży Granicznej w Zawidowie.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie kolejowe przejście graniczne Zawidów. Czynne było codziennie przez całą dobę. Dopuszczony był ruch towarowy. Kontrolę graniczną osób, towarów oraz środków transportu wykonywała Graniczna Placówka Kontrolna Zawidów (GPK Zawidów).

</doc>
<doc id="2278239" url="https://pl.wikipedia.org/wiki?curid=2278239" title="Ilian (Wostriakow)">
Ilian (Wostriakow)

Ilian, imię świeckie Giennadij Michajłowicz Wostriakow (ur. 16 października w 1945 w Czelabińsku) – rosyjski biskup prawosławny. 
Życiorys.
Pochodzi z rodziny robotniczej. W 1964 ukończył w Czelabińsku szkołę średnią. W latach 1964–1967 odbywał zasadniczą służbę wojskową. Po odbyciu służby podjął pracę w fabryce w Czelabińsku. W 1969 został przyjęty od razu na III rok moskiewskiego seminarium duchownego. W 1971, po jego ukończeniu, podjął studia w Moskiewskiej Akademii Duchownej. Od 1973 był osobistym sekretarzem przewodniczącego Wydziału Zewnętrznych Stosunków Cerkiewnych metropolity krutickiego i kołomieńskiego Juwenaliusza. W lutym 1974 złożył przed nim wieczyste śluby zakonne, następnie zaś przyjął z jego rąk święcenia diakońskie i kapłańskie. W 1975 uzyskał tytuł kandydata nauk teologicznych. W latach 1976–1978 kontynuował studia na Papieskim Uniwersytecie w Rzymie. W 1977 otrzymał godność igumena. Po powrocie z Włoch został zaliczony do mnichów ławry Troicko-Siergijewskiej i na nowo podjął pracę w Wydziale Stosunków Zewnętrznych, zajmując się w szczególności relacjami Patriarchatu z Kościołem katolickim. W 1979 został archimandrytą. 
25 listopada 1979 miała miejsce jego chirotonia na biskupa sołnecznogorskiego. Ceremonia odbyła się w soborze Objawienia Pańskiego w Moskwie, zaś duchowny został skierowany do pracy w Kościele Prawosławnym Czechosłowacji. W charakterze konsekratorów w obrzędzie wzięli udział patriarcha moskiewski i całej Rusi Pimen, metropolita Pragi Doroteusz, metropolita talliński i estoński Aleksy, metropolita kruticki i kołomieński Juwenaliusz oraz biskup zarajski Hiob. 
16 lipca 1982 został biskupem kałuskim i borowskim. W lipcu 1990 przeniesiono go na katedrę tobolską i tiumeńską, jednak już w październiku tego samego roku zrezygnował z urzędu i został przeniesiony w stan spoczynku. W 1991 zwrócił się do Świętego Synodu Kościoła z prośbą o powierzenie mu godności biskupa sierpuchowskiego, wikariusza eparchii moskiewskiej, związanej z pełnieniem funkcji kierownika placówki zamiejscowej Patriarchatu przy cerkwi w Karlowych Warach. Zadania te pełnił do 1997, gdy zwrócił się o przeniesienie w stan spoczynku z powodu złego stanu zdrowia. 

</doc>
<doc id="2278240" url="https://pl.wikipedia.org/wiki?curid=2278240" title="Ukraina na Letnich Igrzyskach Olimpijskich 2004">
Ukraina na Letnich Igrzyskach Olimpijskich 2004

Ukrainę na Letnich Igrzyskach Olimpijskich 2004 reprezentowało 239 sportowców, 124 mężczyzn i 115 kobiet.
Skład kadry.
Boks.
Waga kogucia
Waga lekka
Waga półśrednia 
Waga średnia
Waga półciężka
Waga superciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Trampolina
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Gimnastyka artystyczna indywidualnie
Gimnastyka artystyczna drużynowo
Trampolina
Judo.
Mężczyźni
Kobiety
Kajakarstwo.
Mężczyźni.
C-1 500 m
C-1 1000 m
C-2 500 m
C-2 1000 m
Kobiety.
K-4 500 m
Kolarstwo.
Mężczyźni.
Wyścig ze startu wspólnego
Jazda na czas
Wyścig indywidualny na dochodzenie
Wyścig drużynowy na dochodzenie
Wyścig punktowy
Madison
Cross country
Kobiety.
Wyścig indywidualny ze startu wspólnego 
Jazda na czas
Wyścig punktowy
Lekkoatletyka.
Mężczyźni.
800 m
1500 m
5000 m
Maraton
110 m ppł
3000 m z przeszkodami
Sztafeta 4 x 400 m
Skok wzwyż 
Skok o tyczce 
Skok w dal 
Trójskok 
Pchnięcie kulą
Rzut młotem
Kobiety.
100 m 
200 m 
400 m 
800 m 
1500 m 
10 000 m 
100 m przez płotki 
400 m przez płotki 
4 x 100 m 
4 x 400 m 
Chód na 20 km
Skok wzwyż
Skok o tyczce
Trójskok
Pchnięcie kulą
Rzut dyskiem
Rzut młotem
Rzut oszczepem
Siedmiobój
Łucznictwo.
Zawody indywidualne kobiet:
Zawody drużynowe kobiet:
Zawody indywidualne mężczyzn:
Zawody drużynowe mężczyzn:
Pięciobój nowoczesny.
Kobiety
Piłka ręczna.
Turniej kobiet
Pływanie.
Mężczyźni.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
4 × 100 m stylem dowolnym
4 × 200 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Kobiety.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
800 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Pływanie synchroniczne.
Duet
Skoki do wody.
Mężczyźni.
Trampolina 3 m
Wieża 10 m
Wieża 10 m synchronicznie
Kobiety.
Trampolina 3 m
Wieża 10 m
Strzelectwo.
Mężczyźni.
Pistolet pneumatyczny 10 m
Pistolet szybkostrzelny 25 m
Pistolet dowolny 50 m
Karabin pneumatyczny 10 m
Karabin małokalibrowy 3 postawy 50 m 
Karabin małokalibrowy leżąc 50 m
Ruchoma tarcza 10 m
Skeet
Kobiety.
Pistolet pneumatyczny 10 m
Pistolet szybkostrzelny 25 m
Karabin pneumatyczny 10 m
Karabin małokalibrowy 3 postawy 50 m
Trap
Szermierka.
Mężczyźni.
Floret
Floret drużynowo
Szabla
Szabla drużynowo
Kobiety.
Floret
Szabla
Tenis ziemny.
Singiel kobiet
Debel kobiet
Triathlon.
Mężczyźni
Wioślarstwo.
Mężczyźni.
Czwórka podwójna
Kobiety.
Dwójka bez sternika 
Czwórka podwójna
Żeglarstwo.
Mężczyźni.
Mistral
Klasa 470
Kobiety.
Mistral
Klasa 470
Open.
Laser
49er

</doc>
<doc id="2278241" url="https://pl.wikipedia.org/wiki?curid=2278241" title="Wyższa Szkoła Handlowa w Kielcach">
Wyższa Szkoła Handlowa w Kielcach



</doc>
<doc id="2278242" url="https://pl.wikipedia.org/wiki?curid=2278242" title="1. FC AZS AWF Katowice">
1. FC AZS AWF Katowice

1. FC AZS AWF Katowice (z niem.: "Erster Fussball-Club") – żeńska drużyna piłkarska z Katowic, występująca dawniej w Ekstralidze. Powstała w 2007 roku, jako żeńska sekcja reaktywowanego klubu piłkarskiego z datą powstania w 1905 roku, 1. FC Katowice. Po raz pierwszy przystąpiła do rozgrywek w sezonie 2007/2008, rozpoczynając od gry w II lidze (trzeciego w hierarchii poziomu rozgrywkowego). Po zajęciu w sezonie 2009/2010 trzeciego miejsca w grupie południowej I ligi i zwycięskich barażach klub po raz pierwszy awansował do Ekstraligi. Po zakończeniu sezonu 2011/12 klub spadł do I ligi. Ponowny awans do Ekstraligi wywalczył w sezonie 2013/14, lecz po roku gry na najwyższym szczeblu rozgrywek ponownie zanotował spadek. Po tym sezonie zespół wycofał się z rozgrywek i przestał istnieć. Od sezonu 2010/2011 patronem klubu była Akademia Wychowania Fizycznego w Katowicach. Klub posiadał również zespół rezerw. Po likwidacji drużyny latem 2015 roku większość zawodniczek przeszła do nowo powstałej żeńskiej sekcji GKS-u Katowice.
Bilans sezon po sezonie.
Poziom rozgrywek:

</doc>
<doc id="2278243" url="https://pl.wikipedia.org/wiki?curid=2278243" title="Invalidovna (pałac)">
Invalidovna (pałac)

Invalidovna – budynek w dzielnicy Karlín, w Pradze.
Budynek został zbudowany w latach 1731–1737 jako pensjonat dla inwalidów wojennych (weteranów) przez Kiliána Ignáca Dientzenhofera. Był wzorowany na Les Invalides, budynku dla weteranów otwartym w Paryżu w 1679. W gmachu mieszkało około 1200 weteranów. W 1935 roku wszystkich mieszkańców przeniesiono do innego budynku o tej samej nazwie, mieszczącego się w mieście Hořice, a sam gmach został wykorzystany przez armię czeską. Później był używany jako archiwum wojskowe. W okresie II wojny światowej mieściło się w nim Muzeum Techniki.
Budynek został zniszczony przez powódź w 2002, podczas której większość materiałów archiwalnych także uległa zniszczeniu. Budynek czeka obecnie na odbudowę. Jedną z możliwości wykorzystania w przyszłości jest nowy Wydział Filozoficzny Uniwersytetu Karola w Pradze.
Nazwa pobliskiej stacji metra Invalidovna nosi imię budynku.

</doc>
<doc id="2278244" url="https://pl.wikipedia.org/wiki?curid=2278244" title="Solomon (pianista)">
Solomon (pianista)

Solomon Cutner (ur. 6 sierpnia 1902 w Londynie, zm. 22 lutego 1988 w Londynie) – brytyjski pianista, znany zwłaszcza jako wykonawca muzyki Johannesa Brahmsa i Ludwiga van Beethovena. W działalności artystycznej nie używał nazwiska i znany był jako Solomon.
Życiorys.
Był cudownym dzieckiem — pierwsze występy publiczne dał w wieku niespełna 10 lat. Uczył się u Mathilde Verne, uczennicy Klary Schumann i u Lazare'a Lévyego. Występując jako nastolatek wykonywał z powodzeniem m.in. "I Koncert fortepianowy b-moll" Czajkowskiego i "I Koncert fortepianowy d-moll" Brahmsa, utwory stawiające przed pianistą ogromne wymagania techniczne i interpretacyjne.
W wieku kilkunastu lat przerwał występy by kontynuować studia. Po powrocie na estradę koncertował w Wielkiej Brytanii i za granicą, wykonując przede wszystkim utwory Beethovena, Brahmsa, Chopina, Schumanna i Schuberta. W 1939 w Nowym Jorku był pierwszym wykonawcą "Koncertu fortepianowego B-dur" Arthura Blissa. W czasie II wojny światowej dawał liczne występy dla żołnierzy.
Po wojnie nadal koncertował w Europie, Ameryce i Australii. Podpisał w tym czasie z EMI kontrakt na nagranie wszystkich 32 sonat fortepianowych Beethovena, z których nagrał 18. Karierę Solomona przerwał w 1956 wylew krwi do mózgu, który spowodował paraliż i wyłączenie z aktywności zawodowej do końca życia.
Znaczenie.
Wykonawstwo Solomona charakteryzowała wierność zapisowi utworów, prostota i umiar środków oraz nienaganna technika. Legendarne były jego wykonania koncertów i utworów solowych Brahmsa oraz sonat Beethovena, zwłaszcza "Sonaty cis-moll op. 27 nr 2" (zwanej "Księżycową").

</doc>
<doc id="2278246" url="https://pl.wikipedia.org/wiki?curid=2278246" title="Eutymiusz (Szutak)">
Eutymiusz (Szutak)

Eutymiusz, imię świeckie Wasyl Szutak (ur. w 1934 w Kopasznewie, zm. 19 stycznia 2000) – ukraiński biskup prawosławny. 
Urodził się w rodzinie chłopskiej. W 1957 złożył wieczyste śluby mnisze w monasterze Trójcy Świętej w Chuście. W 1963 ukończył seminarium duchowne w Odessie. Wcześniej, w 1962, został wyświęcony na hierodiakona, zaś w 1964 – na hieromnicha. Skierowano go następnie do pracy duszpasterskiej w różnych parafiach eparchii jarosławskiej i rostowskiej. W 1977 otrzymał godność igumena, zaś w 1984 – archimandryty. Od 1980 żył w monasterze Podwyższenia Krzyża Pańskiego w Czumałewie, pełniąc funkcję spowiednika mnichów. 28 lipca 1989 miała miejsce jego chirotonia na biskupa mukaczewskiego i użhorodzkiego. Ceremonia odbyła się w soborze św. Włodzimierza w Kijowie z udziałem konsekratorów: metropolitów kijowskiego i halickiego Filareta, lwowskiego i drohobyckiego Nikodema, arcybiskupów czernihowskiego i nieżyńskiego Antoniego, iwano-frankowskiego Makarego, wołyńskiego i rówieńskiego Warłaama, charkowskiego i bohoduchowskiego Ireneusza, biskupów kirowohradzkiego i nikołajewskiego Sebastiana, sumskiego i achtyrskiego Nikanora oraz czernowieckiego i bukowińskiego Antoniego. W 1996 został podniesiony do godności arcybiskupiej. Zmarł w 2000. 

</doc>
<doc id="2278250" url="https://pl.wikipedia.org/wiki?curid=2278250" title="Michał (Jermakow)">
Michał (Jermakow)

Michał, imię świeckie Wasilij Fiodorowicz Jermakow (ur. 31 lipca 1862 ("stary styl") w Petersburgu, zm. 30 marca 1929 w Kijowie) – rosyjski biskup prawosławny.
Życiorys.
Ukończył seminarium duchowne w Kijowie, po czym w 1887 uzyskał tytuł kandydata nauk teologicznych w Kijowskiej Akademii Duchownej. 19 czerwca 1887 złożył wieczyste śluby mnisze, zaś 29 czerwca tego samego roku został wyświęcony na hieromnicha i zatrudniony jako wykładowca w seminarium duchownym, którego był absolwentem. Od 1888 do 1890 był inspektorem seminarium duchownego w Orle. Od 1890 do 1891 był p.o. inspektora Petersburskiej Akademii Duchownej, zaś od roku następnego był na stałe zatrudniony na tym stanowisku. Otrzymał również godność archimandryty. Od 1893 był rektorem seminarium duchownego w Mohylewie, następnie zaś w Krzemieńcu.
31 stycznia 1899 miała miejsce jego chirotonia na biskupa nowogrodzko-siewierskiego, wikariusza eparchii czernihowskiej, w której wzięli udział jako konsekratorzy metropolita kijowski i halicki Joannicjusz, metropolita petersburski i ładoski Antoni, metropolita moskiewski i kołomieński Włodzimierz, arcybiskup nowogrodzki i staroruski Teognost, arcybiskup twerski i kaszyński Dymitr, biskup samarski Guriasz, biskup orłowski i siewski Nikanor, biskup taurydzki i symferopolski Mikołaj oraz biskup saratowski i carycyński Jan. Od 20 października 1899 był biskupem kowieńskim, wikariuszem eparchii wileńskiej i litewskiej. W 1903 objął katedrę omską i siemipałatyńską, zaś w 1905 został przeniesiony na katedrę grodzieńską i brzeską. W 1912 otrzymał godność arcybiskupią. Działał w rosyjskim ruchu nacjonalistycznym i monarchistycznym. W 1915 opuścił Grodno, udając się na bieżeństwo do Moskwy.
Uczestniczył w Soborze Lokalnym Rosyjskiego Kościoła Prawosławnego. Od 1921 tymczasowo zarządzał eparchią kijowską. W 1924 "locum tenens" Patriarchatu Moskiewskiego metropolita Piotr nadał mu godność metropolity kijowskiego i egzarchy Ukrainy, jak również wyznaczył go na drugiego z trzech kandydatów do objęcia zadań "locum tenens" Patriarchatu na wypadek swojego aresztowania. W roku następnym metropolita Michał został aresztowany i osadzony w więzieniu, następnie zaś skazany na zesłanie do Turkiestanu. W 1927 wrócił na Ukrainę i ponownie podjął zarząd eparchii kijowskiej. Zmarł w 1929.

</doc>
<doc id="2278251" url="https://pl.wikipedia.org/wiki?curid=2278251" title="Dener Augusto de Souza">
Dener Augusto de Souza

Dener, właśc. Dener Augusto de Souza (ur. 2 kwietnia 1971 w São Paulo, zm. 19 kwietnia 1994 w Rio de Janeiro) – piłkarz brazylijski, występujący podczas kariery na pozycji napastnika.
Kariera klubowa.
Maurício karierę piłkarską rozpoczął w klubie Portuguesie São Paulo w 1989. W Portuguesie 14 października 1989 w przegranym 1-2 meczu z Grêmio Porto Alegre Dener zadebiutował w lidze brazylijskiej. Wiosną 1993 był wypożyczony do Grêmio Porto Alegre. Z Grêmio zdobył mistrzostwo stanu Rio Grande do Sul – Campeonato Gaúcho w 1993 roku.
W Portuguesie 14 listopada 1993 wygranym 2-0 meczu z Remo Belém Dener po raz ostatni wystąpił w lidze. Ogółem w latach 1989–1993 w lidze brazylijskiej wystąpił w 47 meczach, w których strzelił 7 bramek. Wiosną 1994 był wypożyczony do CR Vasco da Gama. Karierę przerwała śmierć w wypadku samochodowym 19 kwietnia 1994.
Kariera reprezentacyjna.
Dener w reprezentacji Brazylii zadebiutował 27 marca 1991 w zremisowanym 3-3 towarzyskim meczu z reprezentacją Argentyny. Drugi i ostatni raz w reprezentacji wystąpił 28 maja 1991 w wygranym 3-0 meczu z reprezentacją Bułgarii.

</doc>
<doc id="2278252" url="https://pl.wikipedia.org/wiki?curid=2278252" title="Wydział Medycyny Weterynaryjnej Uniwersytetu Przyrodniczego w Lublinie">
Wydział Medycyny Weterynaryjnej Uniwersytetu Przyrodniczego w Lublinie

Wydział Medycyny Weterynaryjnej Uniwersytetu Przyrodniczego w Lublinie – jednostka Uniwersytetu Przyrodniczego w Lublinie, kształcąca lekarzy weterynarii i analityków weterynaryjnych.
Historia.
Wydział powstał 10 października 1944 roku, początkowo związany z nowo powstałym 23 października 1944 r. Uniwersytetem Marii Curie-Skłodowskiej. Na uniwersytecie powstały wówczas 4 pierwsze wydziały: Przyrodniczy, Rolny, Lekarski i właśnie Wydział Weterynaryjny (wówczas).
W roku akademickim 1944/1945 uruchomiono pierwsze dwa lata studiów ze 160 studentami którzy studiowali na przedwojennych uczelniach weterynaryjnych, aby już w 1945 r. wydać 7 pierwszych dyplomów lekarza weterynarii w powojennej Polsce. W 1945 r. nadano dwa stopnie doktora habilitowanego (Stefan Koeppe i Tadeusz Żuliński) oraz 5 stopni doktora nauk weterynaryjnych. 
W kwietniu 1946 r. powstało 13 podstawowych katedr, często wspólnych dla pozostałych wydziałów nowego uniwersytetu (głównie dla lekarskiego i weterynaryjnego), rozmieszczonych w różnych częściach miasta. W połowie lat 50. wybudowano nowy gmach - Collegium Veterinarium oraz kliniki weterynaryjne. Zlokalizowano w nich wszystkie jednostki Wydziału, z wyjątkiem Katedry Biochemii (dawna siedziba przy ul. Lubartowskiej, obecnie w gmachu przy ul. Akademickiej 13). W styczniu 2015 roku oddano do użytku nowy budynek Innowacyjnego Centrum Patologii i Terapii Zwierząt, w którym znajdują się siedziby czterech katedr wydziału, a także pracownie naukowo - dydaktyczne, laboratoria wyposażone w nowoczesny sprzęt diagnostyczny, gabinety zabiegowe i sale operacyjne oraz całodobowa przychodnia dla zwierząt.
Pierwszym dziekanem był prof. dr Józef Parnas. Dzieło to kontynuowali kolejni dziekani Wydziału, profesorowie: Kazimierz Krysiak, Alfred Trawiński, Tadeusz Żuliński i Marian Chomiak.
W 1955 Wydział stał się częścią nowo powstałej Wyższej Szkoły Rolniczej (WSR), przekształconej w 1972 r. w Akademię Rolniczą, a w 2008 r. w Uniwersytet Przyrodniczy w Lublinie. 
W 1995 zmieniono jego nazwę na Wydział Medycyny Weterynaryjnej, podobnie jak trzech pozostałych krajowych wydziałów weterynaryjnych. Tym samym powrócono do prastarej nazwy, którą nosiła już w końcu XIX w. Lwowska Akademia Medycyny Weterynaryjnej. 
WMW UP w Lublinie prowadzi stacjonarne studia stacjonarne oraz niestacjonarne na kierunku: weterynaria. W 2019 uruchomiono na Wydziale pierwsze w Polsce studia na kierunku Analityka weterynaryjna. 
Struktura wydziału.
Obecnie w skład wydziału wchodzą następujące instytuty, katedry i zakłady:
Instytut Biologicznych Podstaw Chorób Zwierząt 
Katedra Anatomii i Histologii Zwierząt
Katedra Biochemii
Katedra Fizjologii Zwierząt
Katedra Epizootiologii i Klinika Chorób Zakaźnych
Katedra Higieny Żywności Zwierzęcego Pochodzenia
Katedra Przedklinicznych Nauk Weterynaryjnych
Katedra i Klinika Chirurgii Zwierząt
Katedra i Klinika Chorób Wewnętrznych Zwierząt
Katedra i Klinika Rozrodu Zwierząt
Zadania.
Misją Wydziału jest kształcenie i prowadzenie badań w zakresie:
Wydział ma prawo do nadawania stopni doktora nauk weterynaryjnych i doktora habilitowanego nauk weterynaryjnych.Strategia rozwoju Wydziału jest zbieżna z misją i strategią uczelni, obejmuje prowadzenie studiów jednolitych magisterskich, licencjackich, doktoranckich i podyplomowych, kształcenie doktorantów w Szkole Doktorskiej i zmierza do: zapewnienia najwyższej jakości kształcenia studentów poprzez pełne jego dostosowanie do wymogów standardów europejskich i krajowych oraz potrzeb środowiska zewnętrznego; internacjonalizacji programu kształcenia poprzez promowanie i rozszerzanie nauczania w języku angielskim; rozwoju wysokiej jakości badań naukowych z wykorzystaniem nowoczesnej aparatury, będącej w dyspozycji Wydziału, w oparciu o krajowe i europejskie programy badawcze; poprawy infrastruktury Wydziału poprzez modernizację posiadanej bazy dydaktyczno-badawczej, rozwijanie działalności lekarsko-weterynaryjnej dla społeczeństwa.
Lokalizacja.
Siedziba Wydziału Medycyny Weterynaryjnej mieści się w budynkach przy ulicy Akademickiej i Głębokiej w Lublinie. Katedry z obszaru nauk podstawowych, przedklinicznych oraz higieny żywności zwierzęcego pochodzenia mieszczą się w budynku Collegium Veterinarium przy ulicy Akademickiej 12. Katedry i odpowiadające im kliniki weterynaryjne mieszczą się przy ulicy Głębokiej 30, gdzie w ramach Kliniki Weterynaryjnej UP prowadzona jest także działalność lekarsko-weterynaryjna. Dziekanat Wydziału zlokalizowany jest przy ulicy Głębokiej 30. Infrastrukturę wzbogaca kompleks budynków przy ulicy Głębokiej 30, oddany do użytku w 2015 roku pod nazwą Innowacyjnego Centrum Patologii i Terapii Zwierząt.
Koło Naukowe Medyków Weterynaryjnych.
Koło Naukowe Medyków Weterynaryjnych powstało w 1944 r. w Wydziale Weterynaryjnym i działa do chwili obecnej z różnym natężeniem. W przebiegu historii Koła zaznaczają się okresy wzmożonej działalności, które przypadają na lata 1944 – 1950 i 1956 – 1984. Po okresie przerwy, w 1993 r. nastąpiła jego reaktywacja. Walne zebranie studentów, które odbyło się 18.11.1993 r. podjęło decyzję o wystąpieniu do J.M. Rektora o rejestrację Koła oraz uchwaliło regulamin i program działania. Koło Naukowe Medyków Weterynaryjnych zostało wpisane do rejestru Kół Naukowych AR w Lublinie pod pozycją 9/93 w dniu 17 grudnia 1993 r. Na opiekuna koła została powołana przez Radę Medycyny Weterynaryjnej w dniu 25.11.1993 r. prof. dr hab. Antonina Sopińska, która tę funkcję pełniła tę funkcję do lipca 2020r. Obecnie opiekunem Koła jest dr hab. Marta Wójcik, prof. Uczelni. Struktura Koła Naukowego opiera się na tworzeniu Sekcji przy jednostkach naukowo-dydaktycznych Wydziału i powołaniu opiekunów naukowych tych Sekcji. Najaktywniej działającymi Sekcjami w okresie ostatnich lat są: biochemiczna, bujatryczna, dermatologiczna, drobnych ssaków, hipiatryczna, internistyczna, patofizjologiczna, parazytologiczna i chorób zwierząt egzotycznych oraz ichtiopatologiczna.

</doc>
<doc id="2278253" url="https://pl.wikipedia.org/wiki?curid=2278253" title="Nagroda Margaret Sanger">
Nagroda Margaret Sanger

Nagroda Margaret Sanger − nagroda przyznawana corocznie przez Planned Parenthood Federation of America od 1966 roku. Ustanowiona w celu uhonorowania dziedzictwa Margaret Sanger, założycielki "Planned Parenthood" i rzeczniczki planowania rodziny, jest najwyższym wyróżnieniem przyznawanym przez "Federację". Jest przyznawana osobom indywidualnym w uznaniu zasług i przywództwa w dziedzinie zdrowia i praw reprodukcyjnych. 

</doc>
<doc id="2278257" url="https://pl.wikipedia.org/wiki?curid=2278257" title="Cyprian (Ziornow)">
Cyprian (Ziornow)

Cyprian, imię świeckie Michaił Wikientjewicz Ziornow (ur. 7 stycznia 1911 w Moskwie, zm. 5 kwietnia 1987 tamże) – rosyjski biskup prawosławny.
Życiorys.
Od młodości wykonywał prace w parafiach prawosławnych: był dzwonnikiem, zakrystianem i lektorem. 10 kwietnia 1944 został wyświęcony na diakona jako celibatariusz. Dwa dni później został kapłanem i podjął służbę w cerkwi Trójcy Świętej w Nataszinie, gdzie od 1945 był proboszczem. Następnie w grudniu 1945 został proboszczem parafii Opieki Matki Bożej w Czerkizowie, zaś od 1948, z godnością protoprezbitera, służył w cerkwi Ikony Matki Bożej „Wszystkich Strapionych Radość” w Moskwie. Od 1950 do 1951 był proboszczem parafii przy soborze Zmartwychwstania Chrystusa w Berlinie. Od 1955 do 1956 kierował rosyjską misją prawosławną w Jerozolimie. W 1961 powierzono mu zadania zwierzchnika patriarszych parafii w Finlandii. W lipcu 1961 złożył wieczyste śluby mnisze z imieniem Cyprian i natychmiast otrzymał godność archimandryty. 6 sierpnia tego samego roku miała miejsce jego chirotonia na biskupa podolskiego, wikariusza eparchii moskiewskiej. Jako konsekratorzy wzięli w niej udział patriarcha moskiewski i całej Rusi Aleksy I, metropolita kruticki i kołomieński Pitirim, arcybiskup jarosławski i rostowski Nikodem oraz biskup środkowoeuropejski Jan. Od 1961 nosił tytuł biskupa dmitrowskiego, zaś w 1963 został podniesiony do godności arcybiskupiej.
Od 1964 do 1966 był zwierzchnikiem eparchii berlińskiej i środkowoeuropejskiej, patriarszym egzarchą Europy Środkowej. W 1966 odszedł w stan spoczynku. Do śmierci mieszkał w Moskwie, służył w cerkwi Ikony Matki Bożej „Wszystkich Strapionych Radość”.
Według dokumentów zawartych w Archiwum Mitrochina był zarejestrowany jako agent KGB o pseudonimie SIMONOW.

</doc>
<doc id="2278258" url="https://pl.wikipedia.org/wiki?curid=2278258" title="Dekomodyfikacja">
Dekomodyfikacja

Dekomodyfikacja (odtowarowienie) - wskaźnik doprowadzania jednostki do uniezależnienia się od wolnego rynku.
Wskaźnik ukazuje na ile dostęp do wybranych świadczeń socjalnych w państwie jest bezwarunkowy, a na ile zależny jest od uprzednio opłacanych składek, świadczenia pracy lub sytuacji materialnej świadczeniobiorcy.
Przeciwieństwem dekomodyfikacji jest komodyfikacja, czyli utowarowienie tzn. traktowanie człowieka jak towaru, który jest wart tyle ile zdoła wytworzyć.

</doc>
<doc id="2278259" url="https://pl.wikipedia.org/wiki?curid=2278259" title="Jerzy Wdowczyk">
Jerzy Wdowczyk

Jerzy Wdowczyk (ur. 28 lipca 1935 w Sośnicy, zm. 6 września 1996 w Łodzi) − polski fizyk, profesor Uniwersytetu Łódzkiego.
Rodzina.
Był synem Stanisława i Józefy z d. Kmieć. Rodzice byli rolnikami (ojciec także leśniczym). 
Nauka, studia, stopnie i tytuły naukowe.
II wojna światowa spowodowała, że naukę w szkole podstawowej zaczął dopiero w 1945, w Krotoszynie, ale ukończył w 1948. Następnie w Krotoszynie w latach 1948 - 1952 uczył się w Liceum Pedagogicznym. 1 września 1955 rozpoczął studia na kierunku fizyki w Państwowej Wyższej Szkole Pedagogicznej (WSP) w Łodzi. WSP przyłączono do UŁ w 1956, kontynuował studia, uzyskując w UŁ w 1960 dyplom magistra w zakresie fizyki doświadczalnej. 
24 czerwca 1964 uzyskał na Wydziale Matematyki, Fizyki i Chemii UŁ stopień doktora nauk fizycznych (z problematyki, dotyczącej zawartości mionów w pękach, zapoczątkowanych przez kwanty gamma o wysokich energiach).
18 kwietnia 1972 po przedstawieniu rozprawy habilitacyjnej uzyskał stopień doktora habilitowanego nauk fizycznych, nadany przez Radę Nadzorczą Instytutu Badań Jądrowych (IBJ) w Świerku.
W 1978 otrzymał tytuł profesora nadzwyczajnego.
30 września 1989 otrzymał tytuł profesora zwyczajnego w Instytucie Problemów Jądrowych im. A. Sołtana w Świerku-Otwocku (dawniej IBJ).
Praca zawodowa.
W latach 1952 - 1955 pracował jako nauczyciel w Szkole Podstawowej w Jankowach (pow. Kępno).
W końcowym etapie studiów zaczął pracować w UŁ jako pracownik kontraktowy do prowadzenia ćwiczeń (1 marca 1959 - 31 sierpnia 1960). Od 1 października 1960 był zatrudniony jako asystent w Katedrze Fizyki Doświadczalnej UŁ, od 1 października 1962 starszy asystent, od 1 października 1964 adiunkt do 31 sierpnia 1968. 
W 1968 przeszedł do Instytutu Badań Jądrowych (IBJ) w Świerku - Zakład VI w Łodzi - od 1 września jako adiunkt w Zespole Pracowni w Łodzi i Zakładzie Fizyki Wielkich Energii
Prowadził równocześnie różne wykłady zlecone w UŁ z fizyki wysokich energii i astrofizyki promieniowania kosmicznego.
W 1973 jako docent objął kierownictwo Oddziału Łódzkiego IBJ. W tym samym roku ponownie podjął pracę w UŁ na 1/2 etatu (1 maja 1973 - 30 września 1976), przez 3 lata (1973 - 1975) sprawując tu funkcję kierownika nowo utworzonego Zakładu Promieniowania Kosmicznego w Instytucie Fizyki na Wydziale Matematyczno-Fizyczno-Chemicznym UŁ.
Działalność naukowa.
Od 1959 zajmował się zagadnieniami promieniowania kosmicznego, jego wiedza w tej dziedzinie zjednała mu uznanie w kraju i zagranicą. W 1964 wyjechał na stypendium Uniwersytetu w Durham i na ponad roczny staż naukowy (1965-1966), podczas którego pracował pod kierunkiem prof. A. W. Wolfendale'a wybitnego specjalisty w dziedzinie promieniowania kosmicznego i fizyki wysokich energii.
Po powrocie i rocznej pracy w UŁ przeszedł do IBJ w Świerku - Zakład VI w Łodzi, a także nadal prowadził w UŁ wykłady zlecone z fizyki wysokich energii i astrofizyki promieniowania kosmicznego. Od 1 września 1968 jako adiunkt pracował u prof. Aleksandra Zawadzkiego, kierownika Zespołu Pracowni w Łodzi i Zakładu Fizyki Wielkich Energii. 
Poza współpracą z Uniwersytetem w Durham nawiązał od 1971 współpracę OŁ IBJ z Moskiewskim Uniwersytetem Państwowym im. M.W. Łomonosowa, a w 1974 doprowadził do współpracy między UŁ a tymże rosyjskim uniwersytetem. W 1970 zawiązał również współpracę Łódzkiego Ośrodka Fizyki Promieniowania Kosmicznego z laboratoriami francuskimi. Przebywał z wykładami we Francji (łącznie 1 rok) w latach 1975-1976 oraz 1977-1987 (Uniwersytet w Bordeaux), 1985-1995 (College de France). 
Od 1973 był sekretarzem (wspólnie z prof. A. W. Wolfendale) Europejskich Sympozjów Fizyki Promieniowania Kosmicznego, a w 1976 otrzymał nagrodę indywidualną l stopnia Państwowej Rady ds. Wykorzystania Energii Jądrowej. 
Rok później otrzymał Nagrodę im. Marii Curie-Skłodowskiej. W 1981 został członkiem Amerykańskiego Towarzystwa Fizycznego. Od 1981 był członkiem Komisji Promieniowania Kosmicznego Międzynarodowej Unii Fizyki Czystej i Stosowanej (JUPAP), w której pełnił funkcję sekretarza (1987-1990) i przewodniczącego (1990-1993). 
W 1988 został członkiem Brytyjskiego Królewskiego Towarzystwa Astronomicznego.
Nadal ściśle współpracował z Uniwersytetem w Durham.
Uczestniczył w wielu konferencjach międzynarodowych, prowadził wykłady na uczelniach zagranicznych, m.in. w 1982 cykl wykładów w uniwersytetach japońskich (Tokio, Osaka, Nagoya, Kobe). 
Wrócił do współpracy z UŁ, prowadząc od 1985 wykłady zlecone, zaś od 1 stycznia 1988 zatrudniony został na części etatu (do 30 września 1989 - 1/2 etatu profesora nadzwyczajnego). Po otrzymaniu tytułu profesora zwyczajnego w 1989 nadal pracował w UŁ (31 października 1989 - 30 września 1992, na niepełnym etacie). 
W ostatnich latach pracy realizował kilka programów badawczych, m.in. granty Komitetu Badań Naukowych "Badanie składu masowego i oddziaływania promieniowania kosmicznego o energiach 1015-1017 MeV" (1991-1994) oraz opracowania nowej metody wyznaczania masy pierwotnych cząsteczek inicjujących wielkie pęki (1994). Otrzymał też cztery granty w British Science Research Council of the Royal Society of London.
Prowadzone przezeń badania w dziedzinie fizyki wysokich energii i astrofizyki promieniowania kosmicznego, a zwłaszcza problematyka własności oddziaływania hadronów o energiach ponadakceleratorowych oraz problemów propagacji promieniowania kosmicznego wysokich i skrajnie wysokich energii w przestrzeni kosmicznej przyniosły mu uznanie w świecie nauki. 
Był autorem ok. 290 publikacji, w tym ok. 150 prac (artykułów, recenzji) w recenzowanych czasopismach naukowych (głównie zagranicznych) oraz ok. 140 artykułów drukowanych w sprawozdaniach z międzynarodowych konferencji, na które był z reguły zapraszany. 
Z kilku najciekawszych rozpraw na uwagę zasługują: Ultra-high energy cosmic rays from cluster of galaxies (1980 - współautorzy M. Giller, A. W. Wolfendale), High energy-y-raya from the direction of the Greb pulsor (1981 - współautorzy T. Dzikowski, B. Grochalska, J. Gawin), Propertiers of hadron interactions at extremely high energies (1984 - współautor A. W. Wolfendale); High energy interactions (1991), Cosmic rays above 1017 (1993 - współautorzy Xchi, A. W. Wolfendale).
Był promotorem 13 dysertacji doktorskich (w większości pracowników naukowych UŁ), opiekował się kilkoma habilitacjami.
Działalność w stowarzyszeniach polskich.
Od 1960 był członkiem Polskiego Towarzystwa Fizycznego, gdzie pełnił funkcję skarbnika (1985-1987) i członka Zarządu Głównego (1991-1994). Należał też do Towarzystwa Naukowego Warszawskiego (od 1994) oraz był członkiem Komisji Astrofizyki Polskiej Akademii Umiejętności (PAU).
Odznaczenia i nagrody.
Zmarł w Łodzi i został pochowany na cmentarzu na Dołach w Łodzi.

</doc>
<doc id="2278260" url="https://pl.wikipedia.org/wiki?curid=2278260" title="Caniche Peak">
Caniche Peak

Caniche Peak – szczyt w Kanadzie, leżący na granicy Kolumbii Brytyjskiej i Alberty. Jego wysokość wynosi 2552 m n.p.m. "Caniche" po francusku znaczy pudel – nazwę tę, pochodzącą od kształtu góry, który przypomina głowę pudla, nadał w 1922 roku Arthur Oliver Wheeler.

</doc>
<doc id="2278261" url="https://pl.wikipedia.org/wiki?curid=2278261" title="Seitaisho">
Seitaisho

 – dokument, spisany w 1868 roku, będący pierwszą w Japonii okresu Meiji próbą opracowania konstytucji państwowej i kodeksu administracyjnego. Jego twórcami byli Taneomi Soejima i Takachika Fukuoka. Dokument ten okazał się osobliwą mieszaniną tradycyjnych formuł biurokratycznych oraz nowych zachodnich idei reprezentacji narodu i podziału władzy.
W myśl ustaleń Seitaisho powołany został nowy organ władzy, , wyposażony we wszystkie uprawnienia administracyjne. Funkcje rządowe rozdzielono między siedem departamentów:
Dążąc do trójdzielnej struktury władz, powołano Departament Sprawiedliwości działający w odrębnym pionie.

</doc>
<doc id="2278263" url="https://pl.wikipedia.org/wiki?curid=2278263" title="Ignacy Daniłowicz">
Ignacy Daniłowicz

Ignacy Daniłowicz krypt.: "I. D.", (ur. w Hryniewiczach Dużych, zm. 12 lipca 1843 w Bad Gräfenbergu) – rosyjski historyk i prawoznawca, członek przybrany Towarzystwa Królewskiego Przyjaciół Nauk w Warszawie w 1829 roku. 
Życiorys.
Syn Mikołaja, księdza unickiego, i Domiceli z Michniewiczów. Wychowywany przez stryja Michała, wybitnego pedagoga pijarskiego, kształcił się już od roku 1797 w łomżyńskiej szkole pijarów, a od roku 1807 w gimnazjum pruskim w Białymstoku. Trzy lata później (1810) rozpoczął studia na wydziale moralno-politycznym Cesarskiego Uniwersytetu Wileńskiego, ukończył je z tytułem magistra praw. W roku 1812 był sekretarzem francuskiego gubernatora Białegostoku. W roku 1814 wykładał w Wilnie prawo krajowe. Pod wpływem J. W. Bandtkiego, I. Ołdakowskiego i J. Lelewela zainteresował się bliżej historią prawa polskiego. W latach 1817-1818 w celach naukowych odwiedził kolejno: Warszawę, Petersburg i Moskwę. Po powrocie nadal wykładał w Wilnie (od roku 1819 jako adiunkt, od 1822 jako profesor nadzwyczajny, a od 1823 już jako profesor zwyczajny swej "alma mater").
Profesor uniwersytetów kijowskiego i charkowskiego, przyjaciel i mentor Piotra Hułaka-Artemowskiego. Badał m.in. wywiezioną do St. Petersburga Metrykę Koronną. Ogłosił drukiem pomnik prawa litewskiego Statut Kazimierza Jagiellończyka z roku 1468. W 1824 roku wydalony z Wilna "poza granice polskich guberni" w ramach represji.
Twórczość.
Ważniejsze dzieła.
Rozprawy swe ogłaszał w czasopismach i zbiorach: "Athenaeum" (1841), "Beiträge z. Kenntnis d. Russischen Reiches" (Petersburg, 1844, t. 10), "Dorpater Jahrbücher" (1834), "Dzieje Dobroczynności Krajowej i Zagranicznej" (tu m.in.: "Rzut oka historyczny na zakłady pobożno-dobroczynne w krajach dawnej Polski" 1820, s. 46-63), "Dziennik Warszawski" (1825-1826, 1829), "Dziennik Wileński" (1820-1824; tu m.in.: "Rozbiór "Bibliograficznych ksiąg" J. Lelewela" 1823, t. 2; "Opisanie bibliograficzne dotąd wiadomych rękopisów i drukowanych egzemplarzy Statutu Litewskiego" 1823, t. 1-2), "Juridiczeskije zapiski" Riedkina (Moskwa 1841, t. 1), "Magazyn Powszechny" (1840), "Moskowskij wiestnik" (1829), "Pamiętnik Naukowy" (1837), "Rozmaitości" (Lwów 1834), "Tygodnik Petersburski" (1830, 1834, 1838-1839; tu m.in.: Rozbiór Kraszewskiego "Wilno od początków jego do r. 1750 t. 1", 1839, nr 61-63), "Tygodnik Powszechny Warszawski" (1834), "Wizerunki i Rozstrząsania Naukowe" (1837), "Żurnał Ministierstwa Norodnogo Proswieszczenia" (Petersburg, 1836-1838, 1840).

</doc>
<doc id="2278264" url="https://pl.wikipedia.org/wiki?curid=2278264" title="Joazaf (Leluchin)">
Joazaf (Leluchin)

Joazaf, imię świeckie Witalij Michajłowicz Leluchin (ur. 28 kwietnia 1903 w Dubasiszczach, zm. 24 kwietnia 1966) – rosyjski biskup prawosławny. 
Ukończył seminarium duchowne w Smoleńsku, po czym rozpoczął w 1919 studia na uniwersytecie w tym samym mieście. Z powodu trudnej sytuacji materialnej rodziny musiał jednak porzucić naukę i podjąć pracę w administracji państwowej. Świecki zawód wykonywał do 15 sierpnia 1942, gdy przyjął święcenia diakońskie. Cztery dni później został wyświęcony na kapłana. Do 1944 był proboszczem w różnych parafiach w obwodzie dniepropetrowskim, zaś od 1944 służył w cerkwi Zwiastowania w Dniepropetrowsku. Następnie był proboszczem parafii we wsi Amur w tym samym regionie oraz kapłanem w soborze Trójcy Świętej w Dniepropetrowsku. W 1958 złożył wieczyste śluby mnisze, przyjmując imię Joazaf i otrzymując natychmiast godność archimandryty. 
17 sierpnia 1958 miała miejsce jego chirotonia na biskupa sumskiego i achtyrskiego. W roku następnym został przeniesiony na katedrę dniepropetrowską i zaporoską, zaś w 1961 – do eparchii winnickiej. W 1964 otrzymał godność arcybiskupią. W tym samym roku objął katedrę kijowską, co łączyło się ze stałym członkostwem w Świętym Synodzie oraz z godnością egzarchy całej Ukrainy. Urząd ten sprawował do śmierci w 1966. 

</doc>
<doc id="2278267" url="https://pl.wikipedia.org/wiki?curid=2278267" title="Serafin (Tichonow)">
Serafin (Tichonow)

Serafin, imię świeckie Dmitrij Zacharowicz Tichonow (ur. 23 lutego 1935 w Grannym, zm. 2000), rosyjski biskup prawosławny. 
Po ukończeniu szkoły kolejowej pracował na stacji Ruzajewka jako ślusarz. W latach 1955-1956 odbywał zasadniczą służbę wojskową. W 1957 wstąpił do seminarium duchownego w Saratowie. W 1961 ukończył seminarium i podjął studia w Leningradzkiej Akademii Duchownej. Ukończył je w 1965, uzyskując tytuł kandydata nauk teologicznych. 20 kwietnia tego samego roku złożył wieczyste śluby mnisze, zaś 21 maja tego samego roku został wyświęcony na hierodiakona przez metropolitę leningradzkiego i nowogrodzkiego Nikodema. 5 września tego samego roku został hieromnichem. W 1969 został igumenem. Od 1970 był członkiem rosyjskiej misji prawosławnej w Jerozolimie, od 1974 do 1977 był jej kierownikiem. Po powrocie do ZSRR został przełożonym monasteru Zaśnięcia Matki Bożej w Odessie.
18 października 1978 w soborze Objawienia Pańskiego w Moskwie został wyświęcony na biskupa penzeńskiego i sarańskiego. Jako konsekratorzy w ceremonii wzięli udział patriarcha moskiewski i całej Rusi Pimen, metropolita talliński i estoński Aleksy, metropolici kruticki i kołomieński Juwenaliusz, odeski i chersoński Sergiusz, miński i białoruski Filaret, arcybiskupi berliński i niemiecki Melchizedek, kurski i biełgorodzki Chryzostom, orłowski i briański Gleb oraz biskupi możajski Mikołaj i zarajski Hiob. W 1990 otrzymał godność arcybiskupią. W 1991 jego tytuł uległ zmianie na "biskup penzeński i kuźniecki". Zmarł w 2000 i został pochowany w soborze Zaśnięcia Matki Bożej w Penzie.

</doc>
<doc id="2278269" url="https://pl.wikipedia.org/wiki?curid=2278269" title="Manidens">
Manidens

Manidens – rodzaj dinozaura ptasiomiednicznego z rodziny heterodontozaurów (Heterodontosauridae) żyjącego w środkowej lub wczesnej jurze na terenach współczesnej Ameryki Południowej.
Budowa.
Żuchwa bez kości przedzębowej mierzy 63 mm długości, co sugeruje, że cała mierzyła prawdopodobnie nie więcej niż 75 mm, czyli w przybliżeniu tyle, ile żuchwa fruitadensa – jednego z najmniejszych znanych dinozaurów ptasiomiednicznych, także należącego do Heterodontosauridae. Podobnie jak inne bazalne ptasiomiedniczne, "Manidens" miał okrągłe i duże oczodoły i stosunkowo krótki pysk. Długość całego zwierzęcia Pol i współpracownicy szacują na około 50–60 cm. W żuchwie nie występowało okno żuchwowe. Podobnie jak u innych heterodontozaurów, uzębienie manidensa jest silnie heterodontyczne, jednak ze względu na niekompletność materiału kopalnego dokładna liczba zębów nie może być ustalona. Obecne były powiększone zęby przypominające kły, charakterystyczne dla wielu przedstawicieli tej grupy.
Systematyka.
Według analizy filogenetycznej przeprowadzonej przez Pola i współpracowników, "Manidens" jest heterodontozaurydem bardziej zaawansowanym niż późniejsze od niego "Tianyulong" i "Fruitadens" i siostrzanym dla kladu obejmującego występujące na terenach dzisiejszej południowej Afryki rodzaje "Heterodontosaurus", "Abrictosaurus", "Lycorhinus" oraz nienazwany takson reprezentowany przez okaz BMNH A100.
Historia odkryć.
"Manidens" został opisany w 2011 roku przez Diego Pola, Olivera Rauhuta i Marcosa Becerrę w oparciu o niekompletny szkielet (MPEF-PV 3211) obejmujący większą część czaszki i żuchwy, kręgi szyjne, tułowiowe i krzyżowe, lewą łopatkę i kości krucze oraz niemal kompletną obręcz miedniczną. Holotyp wydobyto ze środkowojurajskich osadów formacji Cañadón Asfalto w argentyńskiej prowincji Chubut, w lokalizacji Queso Rallado, położonej około 2,3 km na zachód od wioski Cerro Cóndor. Wiek warstw Cañadón Asfalto często ocenia się na kelowej–oksford, jednak nowsze analizy uranowo-ołowiowe i palinologiczne sugerują, że formacja ta może mieć 167–171 mln lat. Badania Cúneo i współpracowników (2013) wskazują, że osady, w których odkryto skamieniałości "Manidens" są jeszcze starsze, wczesnojurajskie (toark). Oprócz holotypu do "Manidens" przypisano również pojedyncze tylne zęby odnalezione w tej samej lokalizacji.
Nazwa "Manidens" pochodzi od łacińskich słów "manus" („ręka”) i "dens" („ząb”), co odnosi się do tylnych zębów manidensa, kształtem przypominających ludzką dłoń. Epitet gatunkowy gatunku typowego, "condorensis", odnosi się do wioski Cerro Cóndor, w pobliżu której odnaleziono holotyp.

</doc>
<doc id="2278270" url="https://pl.wikipedia.org/wiki?curid=2278270" title="Manidens condorensis">
Manidens condorensis



</doc>
<doc id="2278271" url="https://pl.wikipedia.org/wiki?curid=2278271" title="Jan (Iwanow), biskup kirowski">
Jan (Iwanow), biskup kirowski

Jan, imię świeckie: Iwan Spiridionowicz Iwanow (ur. 6 lutego 1912 w Pskowie - zm. 17 listopada 1966) − rosyjski biskup prawosławny. 
Urodził się w rodzinie robotniczej w Pskowie. W tym samym mieście ukończył niepełną szkołę średnią (w 1927) i szkołę muzyczną w klasie skrzypiec (w 1933). Do 1938 ukończył również dwa lata technikum muzycznego w Leningradzie na wydziale wokalnym. Od 1938 do 1941 pracował w administracji. W 1941 wrócił do Pskowa i został psalmistą w soborze Trójcy Świętej. 6 czerwca 1943 został wyświęcony na diakona jako celibatariusz, zaś 22 sierpnia tego samego roku przyjął święcenia kapłańskie i został proboszczem cerkwi św. Mikołaja w Pskowie. Następnie od marca do października 1944 był proboszczem parafii w Kretyndze. W czasie II wojny światowej wspierał partyzantkę radziecką. 
W 1948 przeniósł się do Leningradu, gdzie służył w różnych cerkwiach. Dwa lata później ukończył seminarium duchowne w tym samym mieście, zaś w 1954 uzyskał w Leningradzkiej Akademii Duchownej tytuł kandydata nauk teologicznych. 7 czerwca 1958 złożył wieczyste śluby zakonne i otrzymał godność igumena. W 1962 podniesiono go do godności archimandryty. 22 listopada 1962 został wyświęcony na biskupa kirowskiego i słobodzkiego. W chirotonii biskupiej jako konsekratorzy wzięli udział metropolita leningradzki i ładoski Pimen, arcybiskup jarosławski i rostowski Nikodem, biskup dmitrowski Cyprian, biskup kurski i biełgorodzki Serafin oraz biskup łuski Nikon. Zmarł w 1966. 

</doc>
<doc id="2278273" url="https://pl.wikipedia.org/wiki?curid=2278273" title="Zmartwychwstały po raz trzeci">
Zmartwychwstały po raz trzeci

Zmartwychwstały po raz trzeci (tyt. oryg. "Трижды воскресший") – radziecki film fabularny z 1960 roku, w reżyserii Leonida Gajdaja, na motywach sztuki Aleksandra Galicza - "Пароход зовут "Орленок"".
Opis fabuły.
Jeden z nielicznych w dorobku Gajdaja filmów zaangażowanych politycznie. "Bohaterem" filmu jest stary rosyjski parowiec "Orlienok". W 1919 płynęli na nim młodzi komuniści, aby wziąć udział w wojnie przeciwko Białym. W czasie II wojny światowej parowiec wykorzystywano do przewożenia Wołgą dzieci i rannych żołnierzy. Po raz kolejny przywracają go do służby młodzi komsomolcy, aby przewieźć nim podarunki dla robotników, budujących nowe miasto.

</doc>
<doc id="2278275" url="https://pl.wikipedia.org/wiki?curid=2278275" title="Metody (Menzak)">
Metody (Menzak)

Metody, imię świeckie: Mychajło Nikołajewicz Menzak, (ur. 28 października 1914 w Russkim Waniłowie - zm. w nocy z 22 na 23 października 1974 w Omsku) - biskup Rosyjskiego Kościoła Prawosławnego. 
Życiorys.
Urodził się w rodzinie chłopskiej. W wieku szesnastu lat wstąpił jako posłusznik do skitu w Kosznej. W 1932 został przeniesiony do monasteru św. Jana Teologa w Kryszczatyku. Dziesięć lat później złożył wieczyste śluby zakonne, przyjmując imię Metody na cześć św. Metodego. 24 grudnia 1944 biskup czernowiecki i bukowiński Teodozjusz wyświęcił go na hierodiakona, zaś 22 kwietnia 1945 - na hieromnicha, po czym skierowany do parafii św. Michała Archanioła w Podlesnym jako jej proboszcz. W 1952 został przyjęty na III rok nauki w seminarium duchownym w Moskwie, które ukończył w 1954. 
W 1958 uzyskał tytuł naukowy kandydata nauk teologicznych w Moskiewskiej Akademii Duchownej, został zatrudniony w Akademii jako wykładowca liturgiki i ustawu cerkiewnego. W 1959 został inspektorem seminarium duchownego w Saratowie. 9 grudnia tego samego roku powierzono mu funkcję rektora Wołyńskiego Seminarium Duchownego (w Łucku). 19 grudnia tego samego roku otrzymał godność archimandryty. 
29 sierpnia 1962 miała miejsce jego chirotonia na biskupa rówieńskiego, w której jako konsekratorzy wzięli udział metropolita leningradzki i ładoski Pimen, arcybiskup jarosławski i rostowski Nikodem oraz arcybiskup Aleutów i Ameryki Północnej Jan. Po dwóch latach został przeniesiony na katedrę czerniowiecką i bukowińską, zaś w 1967 - wołogodzką i wielkoustiuską. W 1972 otrzymał godność arcybiskupa i został ponownie przeniesiony na katedrę omską i tiumeńską. Cieszył się znacznym autorytetem wśród podległego mu duchowieństwa oraz wśród wiernych eparchii. Lokalne władze uznawały go za lojalnego. 
W nocy z 22 na 23 października 1974 arcybiskup Metody został zamordowany w swoim mieszkaniu w domu eparchialnym. Zabójca zadał duchownemu szereg ciosów brązową statuetką i nożyczkami, złamał mu kark, po czym udusił sznurem od lampy. Ciało duchownego odnaleziono następnego dnia. 
Metody (Menzak) został pochowany 27 października 1974 na cmentarzu w Czerniowcach po odprawionym dzień wcześniej nabożeństwie w soborze katedralnym w Omsku, jakie odprawił patriarcha Moskwy i całej Rusi Pimen. 
W 1980 sąd rejonowym w Kujbyszewie skazał Borisa Kiriejewa na dziesięć lat kolonii karnej za zabójstwo arcybiskupa Metodego. Przebieg śledztwa i procesu wzbudził jednak liczne wątpliwości. 

</doc>
<doc id="2278277" url="https://pl.wikipedia.org/wiki?curid=2278277" title="Aleksander (Timofiejew)">
Aleksander (Timofiejew)

Aleksander, imię świeckie Nikołaj Anatoliewicz Timofiejew (ur. 8 sierpnia 1941 w Tiejkowie, zm. 7 stycznia 2003 w Saratowie) – rosyjski biskup prawosławny. 
Życiorys.
Urodził się w rodzinie robotniczej. W 1963 ukończył moskiewskie seminarium duchowne. Następnie przez trzy lata odbywał zasadniczą służbę wojskową. 19 sierpnia 1971 złożył wieczyste śluby mnisze, przyjmując imię Aleksander. Od 1 września tego samego roku został wykładowcą seminarium duchownego, którego był absolwentem. 12 września 1971 został hierodiakonem, zaś 14 września – hieromnichem. 22 listopada 1972 został inspektorem Moskiewskiej Akademii Duchownej oraz seminarium moskiewskiego, otrzymując równocześnie godność ihumena. Od 1973 wykładał w Moskiewskiej Akademii Duchownej. 7 kwietnia tego samego roku otrzymał godność archimandryty. W październiku 1973 otrzymał tytuł naukowy docenta, zaś w marcu 1971 – profesora. 
W 1982 został rektorem Moskiewskiej Akademii Duchownej. Wielokrotnie był członkiem delegacji Patriarchatu Moskiewskiego w czasie wizyt i pielgrzymek do innych Kościołów prawosławnych. 
14 października 1982 przyjął chirotonię biskupią, otrzymując godność biskupa dmitrowskiego, wikariusza eparchii moskiewskiej. Ceremonia odbyła się w cerkwi Opieki Matki Bożej przy Moskiewskiej Akademii Duchownej z udziałem konsekratorów: metropolity tallińskiego i całej Estonii Aleksego, metropolity mińskiego i całej Białorusi Filareta, metropolity krutickiego i kołomieńskiego Juwenaliusza oraz metropolity kalinińskiego i kaszyńskiego Aleksego. W 1986 podniesiony do godności arcybiskupiej. 
W 1992 Święty Synod Rosyjskiego Kościoła Prawosławnego przeniósł go w stan spoczynku po dokonaniu oceny stanu uczelni teologicznych Kościoła. Dwa lata później powierzono mu zarząd eparchii majkopskiej i armawirskiej, zaś w 1995 – przeniesiono na katedrę saratowską i wolską. Zmarł w 2003 wskutek ostrej niewydolności serca.

</doc>
<doc id="2278278" url="https://pl.wikipedia.org/wiki?curid=2278278" title="Oczar">
Oczar

Oczar ("Hamamelis" L.) – rodzaj roślin z rodziny oczarowatych. W obrębie rodzaju wyróżniane są zwykle cztery gatunki, z których oczar japoński i omszony występują we wschodniej Azji (odpowiednio w Japonii i Chinach), a oczar wiosenny i wirginijski we wschodniej części Ameryki Północnej. W niektórych ujęciach wyróżniany jest także "Hamamelis ovalis", także z Ameryki Północnej. Są to wolno rosnące krzewy i drzewa, występujące w naturze w wilgotnych lasach, często w dolinach cieków.
Oczary uprawiane są jako ozdobne, zwłaszcza z powodu kwitnienia w okresie zimowym i charakterystycznych kwiatów o taśmowatych płatkach w kolorze żółtym i czerwonym, silnie pachnących. Oczar wirginijski wykorzystywany jest w medycynie – do łagodzenia dolegliwości związanych z obrzękami i żylakami, do wyrobu kosmetyków do pielęgnacji oczu, dawniej wykonywano z tego gatunku także różdżki wykorzystywane w radiestezji. 
Systematyka.
Rodzaj z podrodziny "Hamamelidoideae", rodziny oczarowatych ("Hamamelidaceae").

</doc>
<doc id="2278279" url="https://pl.wikipedia.org/wiki?curid=2278279" title="Lester Meléndez">
Lester Meléndez

Lester Meléndez (ur. 18 maja 1981 w mieście Chinandega, Nikaragua) – nikaraguański piłkarz, grający na pozycji bramkarza, reprezentant Nikaragui, trener piłkarski.
Kariera piłkarska.
Podczas studiowania rozpoczął karierę piłkarską w piłkarskiej drużynie reprezentującej University of Massachusetts Amherst. Potem występował w koreańskim Pegasus FC, angielskich Harrow Borough F.C. i Walsall F.C., Cracovii, amerykańskich drużynach University of Miami i Gonzaga University, estońskim Tallinna Kalev i puertorykańskim Huracán Caguas.
Kariera reprezentacyjna.
W latach 2002-2007 bronił barw reprezentacji Nikaragui.
Kariera trenerska.
Obecnie pomaga trenować żeńską reprezentację University of Miami.

</doc>
<doc id="2278280" url="https://pl.wikipedia.org/wiki?curid=2278280" title="Hamamelis">
Hamamelis



</doc>
<doc id="2278289" url="https://pl.wikipedia.org/wiki?curid=2278289" title="Janusz Czapiński">
Janusz Czapiński

Janusz Czapiński (ur. 25 stycznia 1951 w Pabianicach) – polski psycholog społeczny i nauczyciel akademicki, doktor habilitowany nauk humanistycznych, profesor nadzwyczajny Uniwersytetu Warszawskiego.
Życiorys.
W 1975 ukończył studia w Instytucie Psychologii Uniwersytetu Warszawskiego. W tej samej jednostce uzyskiwał stopnie doktora (1983) i doktora habilitowanego (1988). Zawodowo był związany z Katedrą Psychologii Społecznej na Wydziale Psychologii Uniwersytetu Warszawskiego, na UW doszedł do stanowiska profesora nadzwyczajnego. Został także profesorem i prorektorem ds. nauki Wyższej Szkoły Finansów i Zarządzania w Warszawie (przekształconej następnie w Akademię Ekonomiczno-Humanistyczną w Warszawie), a także członkiem Komitetu Psychologii Polskiej Akademii Nauk. Specjalizuje się w zakresie psychologii społecznej.
W wyborach w 2001 bez powodzenia ubiegał się o mandat senatora jako bezpartyjny kandydat z ramienia SLD-UP.
Dwukrotnie żonaty, ma troje dzieci. Jego pierwszą żoną była Magda Czapińska, poetka i autorka tekstów piosenek.
„Diagnoza Społeczna”.
Janusz Czapiński jest wieloletnim kierownikiem badań panelowych „Diagnoza Społeczna”, projektu zajmującego się od 2000 analizą warunków i jakości życia Polaków. Badanie obejmuje określone grupy wskaźników społecznych, do których należą struktura demograficzno-społeczna gospodarstw domowych, warunki życia gospodarstw domowych związane z ich kondycją materialną, dostępem do rynku pracy, świadczeń medycznych, kultury i wypoczynku, edukacja i nowoczesne technologie komunikacyjne, jakość i styl życia oraz cechy indywidualne obywateli. Wyniki badań mają pokazywać zarówno aktualny obraz polskiego społeczeństwa, jak również dawać możliwość prześledzenia jego zmiany w okresie ponad dziesięciu lat. Projekt ma charakter publiczny, wszystkie wyniki łącznie z bazami danych są dostępne nieodpłatnie. Janusz Czapiński jako redaktor opracowywał okresowe raporty związane z prowadzonym projektem.

</doc>
<doc id="2278290" url="https://pl.wikipedia.org/wiki?curid=2278290" title="Włodzimierz Durajski">
Włodzimierz Durajski

Włodzimierz Durajski (ur. 21 września 1929 w Pabianicach, zm. 30 czerwca 1989 tamże) – pracownik bankowości, działacz krajoznawczy, działacz Polskiego Towarzystwa Turystyczno-Krajoznawczego (PTTK) w Pabianicach.
Nauka, studia.
Urodził się 21 września 1929 w Pabianicach, tam ukończył szkołę podstawową i zdał maturę. W 1953 ukończył studia na Wydziale Ekonomicznym Uniwersytetu Jagiellońskiego w Krakowie.
Praca.
Pracę zawodową podjął najpierw w PSS "Społem" w Pabianicach, a następnie w Narodowym Banku Polskim w Pabianicach na stanowisku inspektora w Departamencie Rewizji, później był Naczelnikiem Wydziału Kredytu a w 1979 został dyrektorem Oddziału NBP.
Był członkiem Polskiego Towarzystwa Ekonomicznego.
Pozazawodowa działalność społeczna w PTTK.
Do Polskiego Towarzystwa Turystyczno-Krajoznawczego (PTTK) wstąpił jeszcze w Krakowie. Działalność w Oddziale Pabianickim rozpoczął w roku 1956 i w tym samym roku został wybrany w skład Zarządu Oddziału PTTK. 
Od 1956 był przewodniczącym Komisji Narciarskiej Oddziału PTTK w Pabianicach.
Był równocześnie działaczem i instruktorem Polskiego Związku Narciarskiego, doskonałym narciarzem, wyszkolił wielu turystów – narciarzy. Był organizatorem pierwszych obozów narciarskich w Pabianicach, założycielem Klubu Narciarskiego "Śmig", Był organizatorem rajdów narciarskich wokół Pabianic.
W roku 1968 został wybrany członkiem prezydium Zarządu Oddziału PTTK w Pabianicach, w 1972 wiceprezesem, a w 1976 prezesem Zarządu Oddziału, i tę funkcję pełnił do śmierci. Był efektywnym organizatorem działalności turystycznej i gospodarczej Oddziału PTTK w Pabianicach, cieszył się uznaniem i autorytetem nie tylko wśród turystów ale również ogółu mieszkańców Pabianic.
Jego imię nosi Klub Narciarski „Śmig” PTTK w Pabianicach.
Jego imieniem nazwany jest Miejski Ośrodek Sportu i Rekreacji "Businka" w Pabianicach.
Miejsce spoczynku.
Zmarł nagle w dniu 30 czerwca 1989. Pochowany na starym cmentarzu w Pabianicach.

</doc>
<doc id="2278291" url="https://pl.wikipedia.org/wiki?curid=2278291" title="Wielkie kule ognia (film)">
Wielkie kule ognia (film)

Wielkie kule ognia (ang. "Great Balls of Fire!") – amerykański film biograficzny z 1989 roku, w reżyserii Jima McBride na podstawie książki Myry Lewis.
Opis fabuły.
Jerry Lee Lewis, gwiazda rock'n'rolla lat pięćdziesiątych XX wieku, zostaje bohaterem skandalu obyczajowego, gdy uwodzi i poślubia swoją trzynastoletnią kuzynkę Myrę.

</doc>
<doc id="2278294" url="https://pl.wikipedia.org/wiki?curid=2278294" title="David Laing">
David Laing



</doc>
<doc id="2278297" url="https://pl.wikipedia.org/wiki?curid=2278297" title="Leonid (Polakow)">
Leonid (Polakow)

Leonid, imię świeckie Lew Lwowicz Polakow (ur. 19 lutego 1913 w Petersburgu, zm. 8 września 1990 w Rydze) – rosyjski biskup prawosławny. 
Urodził się w rodzinie lekarza. W 1939 ukończył w Leningradzie studia na wydziale chemicznym oraz studia medyczne (specjalność: pediatria), po czym rozpoczął praktykę lekarską. Brał udział w wojnie radziecko-fińskiej jako lekarz wojskowy. 
13 listopada 1949 został wyświęcony na diakona, zaś tydzień później - na kapłana przez metropolitę leningradzkiego Grzegorza. Służył w różnych cerkwiach leningradzkich. w 1952 w trybie eksternistycznym ukończył Leningradzką Akademię Duchowną, uzyskując tytuł kandydata nauk teologicznych. 1 września 1952 w Monasterze Pskowsko-Pieczerskim złożył wieczyste śluby mnisze z imieniem Leonid. W 1953 został wykładowcą Leningradzkiej Akademii Duchownej. Od 1957, jako archimandryta, został inspektorem Moskiewskiej Akademii Duchownej oraz działającego w Moskwie seminarium, gdzie wykładał homiletykę. W 1959 otrzymał tytuł naukowy profesora teologii. 
11 czerwca 1959 miała miejsce jego chirotonia na biskupa kurskiego i biełgorodzkiego. W charakterze konsekratorów w ceremonii udział wzięli metropolita kruticki i kołomieński Mikołaj, arcybiskup wileński i litewski Roman oraz biskup dmitrowski Pimen. 9 kwietnia 1962 został biskupem możajskim, wikariuszem eparchii moskiewskiej, zachowując tymczasowy zarząd eparchii kurskiej. W 1962 otrzymał również godność arcybiskupią. 5 sierpnia 1963 został arcybiskupem jarosławskim i rostowskim, w roku następnym przeniesiono go na katedrę permską i solikamską. W 1966 objął katedrę ryską i łotewską. W 1979 otrzymał godność metropolity. 
Zmarł w 1990.

</doc>
<doc id="2278299" url="https://pl.wikipedia.org/wiki?curid=2278299" title="Jerzy Witold Jahn">
Jerzy Witold Jahn

Jerzy Witold Jahn (ur. 9 marca 1921 w Łodzi, zm. 18 marca 1987 tamże) – elektryk, działacz samorządowy, działacz turystyczny Polskiego Towarzystwa Turystyczno-Krajoznawczego (PTTK) w Łodzi.
Nauka i praca.
Urodził się w dniu 9 marca 1921 w Łodzi. W 1940 wraz z rodzicami był przymusowo wysiedlony z Łodzi, zaliczonej do Warteland-u w III Rzeszy, którą okupant hitlerowski nazwał Litzmannstadt, do Nowego Sącza, tam pracował w magistracie jako inkasent.
W 1945 wrócił do Łodzi i podjął przerwaną w 1939 naukę w Liceum Elektrycznym i w 1946 uzyskał świadectwo dojrzałości. We wrześniu 1946 rozpoczął pracę w Zakładzie Energetycznym Łódź ̶ Teren (ZEŁ ̶ T) w którym pracował aż do przejścia na emeryturę w 1981.
Działalność pozazawodowa.
W PTTK organizował początkowo wiosenne rajdy w Górach Świętokrzyskich, w 1965 pełnił funkcję kierownika rajdu. Potem współdziałał w organizacji rajdów "Łysogóry ̶ Jesień", zlotów Przodowników GOT, rajdów w Bieszczadach i Zachodnich Sudetach, rajdów energetyków. W 1962 był kierownikiem "V Jubileuszowego Rajdu Pieszego" i Zlotu Motorowego Energetyków w Beskidzie Sądeckim.
Zmarł w dniu 18 marca 1987. Pochowany na cmentarzu św. Franciszka przy ul. Rzgowskiej w Łodzi.

</doc>
<doc id="2278300" url="https://pl.wikipedia.org/wiki?curid=2278300" title="Roman (Tang)">
Roman (Tang)

Roman, imię świeckie Roman Iwanowicz Tang (ur. 3 października 1893 w Ariesburgu, zm. 18 lipca 1963) – rosyjski biskup prawosławny pochodzenia estońskiego. 
Życiorys.
Z pochodzenia Estończyk. Jego ojciec był luteraninem, matka wyznawała prawosławie. Ukończył ogólnokształcące kursy w Moskwie, uzyskując w 1916 egzamin dojrzałości. Następnie wstąpił do rosyjskiej szkoły wojskowej, brał udział w walkach w I wojnie światowej. 
Po rewolucji w Rosji udał się do rodzinnej Estonii i przez kolejne czternaście lat pracował jako pracownik biurowy w różnych instytucjach państwowych. Po zdaniu egzaminów równoważnych z programem seminarium duchownego 7 marca 1931 został wyświęcony na diakona, zaś 8 marca – na kapłana przez metropolitę tallińskiego i całej Estonii Aleksandra (jako celibatariusz). Następnie skierowano go do służby w cerkwi Objawienia Pańskiego w Jõhvi. Od 1933 przez siedem lat był kapelanem żeńskiego Monasteru Piuchtickiego. Następnie wrócił do swojej pierwszej parafii. 
Po śmierci biskupa tallińskiego Izydora został nominowany do objęcia po nim katedry, w związku z czym musiał zostać postrzyżony na mnicha. Wieczyste śluby złożył 7 kwietnia 1950 r. w monasterze Pskowsko-Pieczerskim, na ręce jego przełożonego, archimandryty Pimena, zachowując dotychczasowe imię. 
Jego chirotonia biskupia odbyła się 16 kwietnia tego samego roku w soborze św. Mikołaja i Objawienia Pańskiego w Leningradzie. W charakterze konsekratorów wystąpili patriarcha moskiewski i całej Rusi Aleksy I, metropolita leningradzki Grzegorz oraz biskup łuski Symeon. 
W 1955 Święty Synod Rosyjskiego Kościoła Prawosławnego wycofał go z katedry tallińskiej i estońskiej, mianując go biskupem pomocniczym eparchii leningradzkiej z tytułem biskupa łuskiego. W 1956 objął katedrę iwanowską, następnie w 1958 – kurską, zaś w 1959 – wileńską i litewską. W 1959 r. otrzymał również godność arcybiskupa. Zmarł w 1963 i został pochowany w monasterskiej cerkwi Świętego Ducha w Wilnie obok innych hierarchów zmarłych na katedrze wileńskiej i litewskiej.

</doc>
<doc id="2278301" url="https://pl.wikipedia.org/wiki?curid=2278301" title="Robert Nestler">
Robert Nestler

Karol Robert Nestler; często spotykany zapis: Robert Nestler (ur. 27 października 1817 w Rachenau k. Löbau w Saksonii, zm. 15 stycznia 1905 w Łodzi) – budowniczy, współzałożyciel jednej z najważniejszych firm budowlanych Łodzi XIX w. i XX w. do 1935, polski architekt.
Nestler to rodzina budowniczych i architektów (ojca, synów i wnuków) w Łodzi.
Nie znamy szczegółów wykształcenia Karola Roberta Nestlera („ojca”), w młodości ponoć przebywał w Ameryce, ale wrócił do Niemiec i od 1841 pracował jako majster budowlany.
Praca w Łodzi.
W 1859 przybył do Łodzi i tu otrzymał pod budowę domu plac nr 1337 oraz sąsiedni nr 1336 na skład drewna. W 1859 rozpoczął prace jako rzemieślnik budowlany. W latach 1860–1861 budował pierwszy murowany kościół katolicki pw. św. Jakuba, później Podwyższenia Świętego Krzyża, przy ul. Dzikiej (Mikołajewskiej, obecnie ul. H. Sienkiewicza) według projektu F. Tournelle'a, a jego brat Wilhelm, określany jako technik nadzorował budowę.
W 1864 został zapisany w Księgach Ludności Stałej miasta Łodzi jako jedyny architekt mieszkający w Łodzi we własnym domu przy Przejazd (obecnie ul. J. Tuwima) 15 (na posesji, którą później kupił budowniczy Otto Gehlig).
W latach 1864–1868 był starszym cechu murarzy (z tej rodziny kolejnym starszym cechu w latach 1873–1878 był brat Wilhelm).
Wybudował jeszcze inne obiekty sakralne różnych wyznań:
W 1897 (1899?) został współwłaścicielem firmy – wraz z synem, też Karolem Robertem. Karol Robert „syn” naukę rzemiosła rozpoczął w 1888 u swojego mistrza H. Ferrenbacha, egzamin czeladniczy zdał 7 marca 1891, a mistrzowski 24 kwietnia 1896. Był współwłaścicielem firmy H. Ferrenbacha istniejącej od 1889 we własnym domu przy Podleśnej (obecnie ul. M. Curie-Skłodowskiej) 17.
Firma budowlana „Nestler-Ferrenbach” prezentowała swoje prace na Wystawie Artystów Łódzkich w 1903.
W XIX w. i na początku XX w. wybudowała wiele ważnych gmachów w mieście, była aktywna również w latach międzywojennych, gdy mieściła się przy ul. Karolewskiej 41.
Do ważniejszych obiektów wybudowanych przez firmę w latach 1902–1910 zalicza się m.in.:
W latach 1923–1937 przy ul. Karolewskiej 41 nadal działało „Przedsiębiorstwo budowlane Nestler i Ferrenbach – właściciel Robert Nestler i S-ka”, a od 1938 kierowali nim wnukowie: Karol Robert Nestler i Hans Robert Nestler, a Karol Gustaw Nestler był prokurentem.
Wykonywali różne prace budowlane i ciesielskie, zatrudniali 150 robotników i 5 techników. Zakład rozpościerał się na terenie 1,38 ha.
Nie ma żadnych wiadomości o istnieniu firmy podczas II wojny światowej i po wojnie.
Pochowany na Starym Cmentarzu w Łodzi przy ul. Ogrodowej w części ewangelickiej.

</doc>
<doc id="2278302" url="https://pl.wikipedia.org/wiki?curid=2278302" title="Bank Związku Spółek Zarobkowych">
Bank Związku Spółek Zarobkowych



</doc>
<doc id="2278310" url="https://pl.wikipedia.org/wiki?curid=2278310" title="Rumbork">
Rumbork



</doc>
<doc id="2278313" url="https://pl.wikipedia.org/wiki?curid=2278313" title="Gilles Archambault">
Gilles Archambault

Gilles Archambault (ur. 19 września 1933 w Montrealu) – kanadyjski pisarz, tworzący w języku francuskim, Quebekczyk.
Ukończył studia w Collège Sainte-Marie de Montréal oraz na Uniwersytecie Montrealu. Później pracował jako dziennikarz prasowy i radiowy.
W 1981 otrzymał nagrodę Prix Athanase-David. W 1987 książka jego autorstwa "L'obsédante obèse et autres aggressions" została uhonorowana nagrodą Governor General's Award w kategorii fikcja literacka francuskojęzyczna.

</doc>
<doc id="2278315" url="https://pl.wikipedia.org/wiki?curid=2278315" title="Foudre (1895)">
Foudre (1895)

Foudre – okręt wojenny Marine nationale z końca XIX wieku, pierwszy na świecie tender torpedowców, następnie pierwszy w świecie tender wodnosamolotów, uznawany za pierwszy lotniskowiec.
Historia.
Okręt powstał na fali fascynacji możliwościami torpedowców, które uważano za okręty stwarzające realne zagrożenie dla tworzących wówczas rdzeń flot pancerników. Torpedowce promowała zwłaszcza francuska tzw. Młoda Szkoła. „Foudre” stanowił w chwili swojej budowy jeden z nielicznych na świecie transportowców torpedowców – okrętów-baz służących zarazem do ich przenoszenia na pokładzie, w celu eliminacji wad torpedowców, jak mały zasięg i dzielność morska. 
Z konstrukcyjnego punktu widzenia, okręt stanowił krążownik pancernopokładowy i miał stosunkowo silne uzbrojenie artyleryjskie w postaci 8 dział kalibru 100 mm (po jednym na pokładzie na dziobie i rufie i po trzy w nieopancerzonych kazamatach na burtach). Uzupełniały je 4 działa 65 mm na pokładzie i 4 lekkie działka 37 mm. Główną broń okrętu stanowiło 8 (maksymalnie 10) 16-tonowych torpedowców 60-stopowej długości, oznaczonych literami od A do I, uzbrojonych w jedną wyrzutnię torpedową. Osiem zbudowanych było przez Creusot w Chalons-sur-Saone, a jeden (C) przez brytyjski Yarrow. Przenoszone były na pokładzie górnym: cztery obok siebie za mostkiem, a przed grupą trzech kominów, znajdującą się na śródokręciu i druga czwórka za grupą kominów. Do ich spuszczania na wodę służyły specjalne suwnice, wystające poza burty okrętu. Mniejsze suwnice, po obu stronach kominów, służyły do spuszczania na wodę łodzi. Okręt klasyfikowany był jako "croiseur porte-torpilleurs" („krążownik nosiciel torpedowców”).
„Foudre” nie służył długo w zakładanej roli, a koncepcja transportowców torpedowców nie zyskała szerokiego uznania. W 1907 przekształcono go w okręt warsztatowy, a w 1910 w stawiacz min, przenoszący ich 80.
W 1911 lub 1912 okręt przekształcono w okręt-bazę lotnictwa morskiego, z hangarem za grupą kominów i dźwigiem do stawiania wodnosamolotów na wodzie. Mostek w tym okresie przeniesiono mu na śródokręcie, przed grupę kominów. Wreszcie, w 1913 „Foudre” przebudowano na pełnowartościowy tender wodnosamolotów, przenoszący ich 4 do 8. W tej roli służył podczas I wojny światowej na Morzu Śródziemnym. W tym czasie, w latach 1914-1918 służył także jako okręt-baza okrętów podwodnych, a między 10 stycznia a 21 marca 1916 jako okręt dowodzenia. W 1918 część dział 100 mm została zastąpiona przez przeciwlotnicze 90 mm. Po wojnie służył jako okręt szkolny lotnictwa morskiego, do wycofania 1 grudnia 1921.
Między 4 a 22 września 1915 roku wziął udział w ewakuacji 4092 Ormian broniących się przed ludobójstwem ze strony Turków, transportując samemu 1042 osoby. 

</doc>
<doc id="2278317" url="https://pl.wikipedia.org/wiki?curid=2278317" title="Gustaw baron Manteuffel-Szoege">
Gustaw baron Manteuffel-Szoege



</doc>
<doc id="2278318" url="https://pl.wikipedia.org/wiki?curid=2278318" title="Gustaw Manteuffel">
Gustaw Manteuffel

Gustaw Manteuffel, właściwie "Felician Nicolai baron Manteuffel-Szoege" (ur. 18 listopada 1832 w Drycanach, w powiecie rzeżyckim, Łatgalia, zm. 24 czerwca 1916 w Bonifacowie w powiecie lucyńskim) – polski historyk i etnolog, krajoznawca, z wykształcenia prawnik. Baron pochodzący z inflanckiej rodziny Manteufflów z inflancko-niemieckiego rodu Soie (Zoge, potem Szoege).
Życiorys.
Urodził się 18 listopada 1832 roku w Drycanach, będąc drugim z czterech synów Jakuba Manteuffla herbu własnego i Marii z domu von Ryck. Ród Manteuffelów pochodził z Pomorza Zachodniego, a na tereny należące do Zakonu kawalerów mieczowych przybył w XIII wieku. Ta gałąź rodu Manteuffel w 1620 roku została wpisana do Kurlandskiej Izby Rycerskiej (Kurlandische Ritterbank) do pierwszej klasy, pod numerem drugim. Matka Manteuffela pochodziła ze spolonizowanej rodziny von Rycków (Ryków).
Do 15. roku życia uczył się w domu, a jego naukę nadzorowała matka, dbając o wychowanie syna w duchu polskim i katolickim. Następnie ukończył niemieckojęzyczne gimnazjum w Mitawie. W 1852 roku rozpoczął studia prawnicze na uniwersytecie w Dorpacie, kończąc je w 1856 roku. W czasie studiów (1855) przyjęty w poczet członków najstarszej polskiej korporacji akademickiej Polonia, z którą utrzymywał kontakt przez całe życie. W 1859 uzyskał tytuł magistra na podstawie rozprawy "Darstellung der wölkerseerechtlichen Grundsätze über die Blockade" (wyd. Dorpat 1860).
W tym czasie zaczął zamieszczać recenzje muzyczne w lokalnej prasie („Dörptsche Zeitung”, „Rigasche Zeitung”), próbował też sam komponować. Zainteresowania muzyczne sprawiły, że zebrał i opublikował łotewskie pieśni ludowe; zbiór "Lettische Volkslieder gesammelt in der Gegend von Kraslaw im Dünaburgschen von Comtesse Celine Plater und in der Gegend von Dritzan im Rositenschen von Baron Gustaw Manteuffel" ukazał się w „Magazin der lettisch-literärischen Gesellschaft” (Mitawa, 1869, t.XIV, z.2, s.162–206) i był pierwszą znaczącą pracą popularnonaukową Manteuffela.
Badania terenowe zwróciły uwagę Manteuffela na wschodnią odmianę języka łotewskiego, jakim posługiwała się katolicka ludność Łatgalii, czyli tzw. dialekt łatgalski. Stał się jednym z kodyfikatorów pisanej odmiany tego dialektu, publikując w nim teksty dydaktyczne "Swetiszona gorejga sâtas" (wyd. M. Orgelbrand, Wilno 1861), modlitwy i pieśni religijne "Pilniga gromota Lyugszonu" (Dorpat 1870), kalendarze "Inflantuziemies Łajkagromata uz 18... godu" (Riga 1861-65 i 1868–1870, Dorpat 1866-67), fragmenty Biblii "Nutykszonas Biblias" (wyd. H. Laakmann, Dorpat 1860 i 1861), a nawet broszury antyalkoholowe "Kû sieukuram tyci gam barnam musu Katoliszkas Baznicas wajaga darejt tagodejus łajkûs kur tik daudz dzierdim runo jut ap dzierszonu un nadzierszonu brandwîna?" (H. Laakmann, Dorpat 1860). Przełożył także na łatgalski oficjalną broszurę rządu carskiego o uwłaszczeniu chłopów, wydrukowaną w 1862 roku w Petersburgu pod tytułem "Nulikszonas ap ziemnikim izgojuszym nu dzymtigas pidareszonas"; cały jej nakład (1000 egz.) został zniszczony w wyniku pożaru Ministerstwa Spraw Wewnętrznych w Petersburgu w maju tego samego roku.
Manteuffel wydawał różnego rodzaju publikacje w języku łatgalskim do 1871 roku, kiedy to w guberni witebskiej został wprowadzony całkowity zakaz druku czcionką łacińską. W 1881 opublikował jeszcze w Poznaniu pieśń o św. Donacie pt. "Dziśmie ap Swatu Donatu Numucitu" (druk. W. Łebińskiego), która była ostatnią pracą Manteuffela w tym języku.
Pierwszą pracą Manteuffla, pisaną już nie z pozycji etnografa amatora i miłośnika folkloru, ale będąca całościowym ujęciem historyczno-kulturowym, była napisana po niemiecku publikacja "Polnisch-Livland" (Riga 1869). Spotkała się z zainteresowaniem, szczególnie ze strony tych historyków, którzy interesowali się terenami wschodniej Łotwy, np. Augusta Bielensteina. Zwróciła też uwagę Józefa Ignacego Kraszewskiego, który później zaczął namawiać autora na wydanie jej po polsku. Prace przy tłumaczeniu trwały kilka lat, ostatecznie Manteuffl sam napisał całość w języku polskim, znacznie przy tym poszerzając tę publikację. Wydane w Poznaniu "Inflanty Polskie poprzedzone ogólnym rzutem oka na siedmiowiekowa przeszłość całych Inflant" (1879) były pierwszym poważnym opracowaniem o Inflantach Polskich opublikowanym po polsku. Wstęp do tej pracy napisał Kraszewski, zwracając uwagę na jej nowatorski charakter, także ze względu na ujęcie tematu w wymiarze historyczno-kulturowym.
Publikacja ta była także wyrazem pewnego zwrotu w życiu i pracy Gustawa Manteuffela. Autor wyraźnie zajął w niej stanowisko polskiego patrioty i katolika, a od czasu jej wydania pisał głównie po polsku.
W tym okresie Manteuffel nawiązał bliższą znajomość z Kraszewskim. Pisarz sportretował barona w powieści "Stach z Konar", z kolei ten zadedykował mu swoją publikację krajoznawczą "Lucyn w Inflantach" (Kraków, 1884).
Od początku lat 80. XIX wieku Gustaw Manteuffel zajmował się szerzeniem wiedzy o Inflantach Polskich. Napisał wiele haseł dotyczących tego tematu do "Słownika geograficznego Królestwa Polskiego" oraz "Wielkiej Encyklopedii Powszechnej Ilustrowanej". Namówiony przez Kraszewskiego, regularnie recenzował związane z Inflantami polsko- i niemieckojęzyczne publikacje. Recenzje te ukazywały się przede wszystkim w „Kwartalniku Historycznym”, którego Manteuffel był stałym współpracownikiem. Niektóre z artykułów wydawał jako odrębne publikacje, tworząc w ten sposób kolekcję opisów inflanckich majątków, zamków i miasteczek, będącą obecnie ważnym źródłem historycznym, także z zakresu historii sztuki, heraldyki i krajoznawstwa. Do tych prac należą:
Po „Inflantach Polskich” ukazała się następna większa publikacja książkowa pt. „Listy znad Bałtyku” (Kraków 1889). Stanowi ona zebrane w książkę listy Manteuffla publikowane w krakowskim „Przeglądzie Powszechnym” na początku jego powstania, czyli w latach 1885–1888. Jest to cykl artykułów poglądowych, reportaży i szkiców folklorystycznych, ukazujących historię i kulturę Łotwy w pierwszej części głównie z perspektywy jej pierwotnych mieszkańców. Obie książki nawzajem się uzupełniają: narracja w „Inflantach Polskich” prowadzona jest wyraźnie z polonocentrycznej perspektywy, podczas gdy „Listy znad Bałtyku” uruchamiają odmienny, łotewsko-estoński, ale także rycersko-zakonny i niemiecki punkt widzenia. W obu widoczny jest sumienny zamiar przedstawienia szerokiej publiczności regionu, o którym wiedza powszechna wydaje się co najmniej niewystarczająca.
W tym samym czasie, czyli w II połowie lat 80. XIX wieku Manteuffel przygotowywał inne syntetyczne dzieło o Inflantach pt. "Terra Mariana" "1186-1888". Była to sporządzona w jednym egzemplarzu, przepyszna pod względem estetycznym praca wieloosobowego zespołu, w którym Gustaw Manteuffel był pomysłodawcą, autorem łacińskiego tekstu oraz koordynatorem całości, a także głównym sponsorem dzieła (koszty wyniosły 11500 rubli). Oprawiony w białą skórę spory wolumin został wręczony w 1888 r. papieżowi Leonowi XIII z okazji 50-lecia posługi kapłańskiej. Tekst zawiera kolorowe rysunki m.in. 48 zamków i ruin zamkowych, 29 kościołów oraz 66 herbów rodów rycersko-inflanckich, a wszystko to uzupełnia tekst przedstawiający w skrócie kilka wieków historii całych Inflant, włącznie z Estonią i wyspą Ozylią. Niemieckojęzyczna wersja w mniejszym formacie pt. „Terra Mariana 1186-1888, Reproduktionen des von den römischen Katholiken hiesiger Provinzen Sr. Heiligkeit Leo XIII. zum Jubiläum 1888 dargebrachten Album”. (Riga: Verlag Alexander Grosset, 1903), ukazała się w 1903 r. w Rydze.
W 1892 roku Gustaw Manteuffel ukończył wielkie dzieło, będące ukoronowaniem jego historycznej pasji związanej z Inflantami, pt. „Zarysy z dziejów krain dawnych inflanckich”. Praca ta stała się przedmiotem polemik i ostrego sporu pomiędzy autorem a historykami warszawskimi i krakowskimi (Gustaw Manteuffel oskarżany był o tendencyjność katolicką, antyprotestantyzm, nieuczciwość historyczną itd.), na skutek którego książka nie została dopuszczona do druku, opublikowane zostały jedynie niektóre jej fragmenty, jak „Pierwiastki cywilizacji nad dolną Dźwiną”. (Warszawa 1894), „Księstwo Inflanckie
XVII-XVIII stulecia” („Przegląd Powszechny” 1896-97), czy „O starodawnej szlachcie krzyżacko-rycerskiej na kresach inflanckich” (Lwów 1910), „Cywilizacja, literatura i sztuka w dawnej kolonii zachodniej nad Bałtykiem” (Lwów 1896, Kraków 1897).
Swojemu macierzystemu uniwersytetowi w Dorpacie poświęcił księgę pamiątkowa pt. „Z dziejów Dorparu i byłego Uniwersytetu Dorpackiego” (Warszawa 1911), pisał także przewodniki turystyczne: „Tum ryski i jego ciekawsze zabytki” (Kraków 1904) oraz „Przewodnik po Rydze i jej okolicach” (Ryga 1906). Zajmował się historią kościoła katolickiego w Inflantach, pisał kronikę rodziny Manteufflów, poświęcał osobne artykuły wybitnym postaciom historii i kultury krajów bałtyckich. Jako skrupulatny zbieracz publikacji związanych z Inflantami, ułożył także cztery wykazy bibliograficzne w "Bibliographische Notiz über lettische Schriften welche von 1604 bis 1871 in der hochlettischen oder sog. oberländdischen resp. polnisch-livländischen Mundrat veröffentlicht worden sind,in rein chronologischer Ordnung zusammengestellt von...b.m.dr" w 1880, "Bibliografija inflancko-polska" "(obejmuje dzieła traktujące o Inflantach polskich...od roku 1567 do 1905-go)" (Poznań 1906); "Przegląd inflanckiej literatury historycznej od XII-go do XX-go stulecia". (Warszawa 1906); "Materialien zu einem bibliographischen Verzeichniss kleinerer und grösserer von Gustaw Baron Manteuffel im Druck erschienener Arbeiten" (Riga 1906).
W roku 1912, wskutek wylewu i częściowego paraliżu, Gustaw Manteuffel praktycznie zaprzestał działalności pisarskiej i wydawniczej, wydając jedynie ostatnią swoją większą pracę pt. „Nieco z dziejów dawnego Księstwa Inflanckiego i wybitniejszych postaci tego województwa od XVII do XIX stulecia”, umieszczoną w księdze zbiorowej pt. „Z okolic Dźwiny”. Zmarł 24 kwietnia 1916 roku w Bonifacowie w Inflantach Polskich i został pochowany obok grobu rodziców przy kościele parafialnym w rodzinnych Drycanach. Przez wiele lat na nagrobku widniał jedynie napis w języku łacińskim oraz płyta z tekstem łatgalskim, gdzie mowa o „przyjacielu Łotyszy”. Dopiero w październiku 2006 roku umieszczona została płyta z polskim napisem: „Miejsce wiecznego spoczynku Gustawa Manteuffla 1832-1916, wybitnego historyka, prawnika, etnografa”
Linki zewnętrzne.
Dzieła Manteuffela w bibliotekach cyfrowych:

</doc>
<doc id="2278321" url="https://pl.wikipedia.org/wiki?curid=2278321" title="Orieszek">
Orieszek



</doc>
<doc id="2278326" url="https://pl.wikipedia.org/wiki?curid=2278326" title="Juliano Mer-Khamis">
Juliano Mer-Khamis

Juliano Mer-Khamis (arab. جوليانو مير خميس, hebr. ג'וליאנו מֵר חמיס, ur. 29 maja 1958 w Nazarecie (Izrael), zm. 4 kwietnia 2011 w Dżaninie (Palestyna) - izraelski pokojowy aktywista propalestyński, reżyser, aktor filmowy i teatralny pochodzenia żydowsko-arabskiego.
Życiorys.
Wczesne lata.
Urodził się i dorastał w Nazarecie. Jego matka, Arna Mer, była żydowską aktywistką na rzecz praw Palestyńczyków, zaś jego ojciec, Saliba Khamis – Arabem wyznania chrześcijańskiego. 
Kariera.
Przez siedem lat mieszkał w Dżaninie. W 2006 utworzył tam The Freedom Theatre (Teatr Wolności). Z teatrem związany był m.in. Zakaria Zubeidi. 
Życie prywatne.
4 kwietnia 2011 Juliano Mer-Khamis został zastrzelony w Dżaninie przez nieznanych sprawców.

</doc>
<doc id="2278327" url="https://pl.wikipedia.org/wiki?curid=2278327" title="Valandur">
Valandur



</doc>
<doc id="2278328" url="https://pl.wikipedia.org/wiki?curid=2278328" title="Valandil (król Arnoru)">
Valandil (król Arnoru)



</doc>
<doc id="2278329" url="https://pl.wikipedia.org/wiki?curid=2278329" title="Tarondor (król Arnoru)">
Tarondor (król Arnoru)



</doc>
<doc id="2278330" url="https://pl.wikipedia.org/wiki?curid=2278330" title="Tarcil">
Tarcil



</doc>
<doc id="2278331" url="https://pl.wikipedia.org/wiki?curid=2278331" title="Eärendur (król Arnoru)">
Eärendur (król Arnoru)



</doc>
<doc id="2278332" url="https://pl.wikipedia.org/wiki?curid=2278332" title="Elendur (król Arnoru)">
Elendur (król Arnoru)



</doc>
<doc id="2278333" url="https://pl.wikipedia.org/wiki?curid=2278333" title="Eldacar (król Arnoru)">
Eldacar (król Arnoru)



</doc>
<doc id="2278334" url="https://pl.wikipedia.org/wiki?curid=2278334" title="Arantar">
Arantar



</doc>
<doc id="2278335" url="https://pl.wikipedia.org/wiki?curid=2278335" title="Królowie Arnoru">
Królowie Arnoru

Królowie Arnoru – władcy ze stworzonej przez J.R.R. Tolkiena mitologii Śródziemia. Informacje na ich temat znajdują się zarówno w tekście "Władcy Pierścieni", jak i w "Dodatkach" do powieści oraz "Silmarillionie" i "Niedokończonych opowieściach".
Historia.
Królowie Arnoru wywodzili się od Elendila, który za życia był Najwyższym Królem i sprawował bezpośrednie rządy nad Arnorem. Po jego śmierci Isildur objął godność Najwyższego Króla, choć nigdy nie objął bezpośredniej władzy w Północnym Królestwie, zginął bowiem w czasie podróży. Tron przypadł jego najmłodszemu synowi Valandilowi, minęło jednak 7 lat, nim dorósł i mógł objąć władzę w państwie. On też i wszyscy jego następcy (Linia Północna) nadal uważali się za Najwyższych Królów, choć ich zwierzchnictwo nad Gondorem było raczej iluzoryczne, tam bowiem władali potomkowie Meneldila (Linia Południowa).
W 861 roku po śmierci Eärendura, Arnor uległ podziałowi na trzy królestwa: Arthedain, Cardolan i Rhudaur. Ród potomków Isildura przetrwał tylko w Arthedainie. Monarchowie ci rościli też sobie (od czasów Argeleba I) prawa do władzy nad całym Arnorem, nigdy jednak w pełni nie zrealizowali swoich pretensji. Kontynuatorami ich linii byli Wodzowie Dúnedainów. Ostatni z nich Aragorn II, po pokonaniu Saurona, zjednoczył na nowo Arnor i Gondor.
Królowie Arnoru posiadali pełną władzę. Ograniczały ich jedynie ustanowione wcześniej prawa. Podejmowali wszystkie najważniejsze decyzje w państwie i mianowali najważniejszych dostojników. Każdy monarcha panował od chwili wstąpienia na tron do swej śmierci, nie zdarzało się by wcześniej abdykował na rzecz następcy (tak jak królowie Númenoru). Ciałem doradczym królów była Rada Północnego Królestwa.
Królowie Arnoru jako potomkowie Elendila mieli niezbywalne prawa do używania i dysponowania palantírami. Tylko oni mogli upoważniać inne osoby do korzystania z Kryształów Jasnowidzenia. Posiadali też moc uzdrawiania ludzi, podobnie jak królowie Gondoru czy Wodzowie Dúnedainów. Monarsza nekropolia znajdowała się zapewne w Annúminas. Insygniami królów był Elendilmir i berło Annúminas. W ich posiadaniu był również pierścień Barahira i resztki Narsila. Na królewskim sztandarze widniało godło Elendila – Siedem Gwiazd.
Imiona wszystkich królów Arnoru pochodzą z quenyi.
Lista królów Arnoru.
W Drugiej Erze.
Elendil.
Panował w latach 3320 – 3441 DE jako Najwyższy Król Arnoru i Gondoru.
Isildur.
Panował w latach 3441 DE – 2 TE. Kontynuował tytulaturę Najwyższego Króla. Nigdy nie objął bezpośredniej władzy w Arnorze.
Linia Północna.
Valandil.
Urodził się w 3430 roku DE, zmarł w 249 roku TE. Był trzecim królem Arnoru, a czwartym synem Isildura. Miał trzech braci: Elendura, Aratana i Ciryona. Urodził się w Rivendell podczas wojny Ostatniego Sojuszu z Sauronem. W 3 roku TE dotarł tam Ohtar ze szczątkami Narsila, przekazując wieści o klęsce na Polach Gladden. Siedem lat później Valandil, będąc już dorosłym, wstąpił na tron Arnoru i rządził przez 239 lat. Ze wszystkich władców Północnego Królestwa panował najdłużej.
Jego imię znaczy "Miłujący Valarów" (ewentualnie "Oddany Valarom", "Kochający Valarów").
Eldacar.
Był czwartym królem Arnoru, na tron wstąpił w 249 roku TE i panował do końca swojego życia, przez 90 lat. Zmarł w 339 roku.
Jego imię znaczy "Możny elf".
Arantar.
Był piątym królem Arnoru, na tron wstąpił w 339 roku TE i panował do końca swojego życia, przez 96 lat. Zmarł w 435 roku.
Tarcil.
Był szóstym królem Arnoru, na tron wstąpił w 435 roku TE i panował do końca swojego życia, przez 80 lat. Zmarł w 515 roku.
Jego imię znaczy "Wysoki człowiek".
Tarondor.
Był siódmym królem Arnoru, na tron wstąpił w 515 roku TE i panował do końca swojego życia, przez 87 lat. Zmarł w 602 roku.
Jego imię znaczy "Królewska skała".
Valandur.
Był ósmym królem Arnoru, na tron wstąpił w 602 roku TE i panował do końca swojego życia, przez 50 lat. Zmarł śmiercią gwałtowną w 652 roku. Zarówno przyczyny, jak i okoliczności zgonu nie są bliżej znane.
Jego imię znaczy "Miłujący Valarów" (ewentualnie "Oddany Valarom").
Elendur.
Był dziewiątym królem Arnoru, na tron wstąpił w 652 roku TE i panował do końca swojego życia, przez 125 lat. Zmarł w 777 roku.
Jego imię znaczy "Przyjaciel elfów" lub "Miłujący gwiazdy" (ewentualnie "Oddany gwiazdom").
Eärendur.
Był dziesiątym królem Arnoru i ostatnim przed podziałem państwa, na tron wstąpił w 777 roku TE i panował do końca swojego życia, przez 84 lata. Zmarł w 861 roku. Po jego śmierci nastąpił podział Arnoru na Arthedain, Cardolan i Rhudaur.
Jego imię znaczy "Miłujący morze" (ewentualnie "Oddany morzu", "Żeglarz").
Ród Telcontaron.
Elessar.
Panował w latach 3019 TE – 120 CE jako król Zjednoczonego Królestwa Arnoru i Gondoru
Eldarion.
Panował od roku 120 CE, kontynuował tytulaturę króla Zjednoczonego Królestwa Arnoru i Gondoru

</doc>
<doc id="2278337" url="https://pl.wikipedia.org/wiki?curid=2278337" title="LCBO">
LCBO



</doc>
<doc id="2278339" url="https://pl.wikipedia.org/wiki?curid=2278339" title="Amlaith">
Amlaith



</doc>
<doc id="2278340" url="https://pl.wikipedia.org/wiki?curid=2278340" title="Araphant">
Araphant



</doc>
<doc id="2278341" url="https://pl.wikipedia.org/wiki?curid=2278341" title="Araphor">
Araphor



</doc>
<doc id="2278342" url="https://pl.wikipedia.org/wiki?curid=2278342" title="Araval">
Araval



</doc>
<doc id="2278343" url="https://pl.wikipedia.org/wiki?curid=2278343" title="Argeleb I">
Argeleb I



</doc>
<doc id="2278344" url="https://pl.wikipedia.org/wiki?curid=2278344" title="Argeleb II">
Argeleb II



</doc>
<doc id="2278345" url="https://pl.wikipedia.org/wiki?curid=2278345" title="Arvedui">
Arvedui



</doc>
<doc id="2278346" url="https://pl.wikipedia.org/wiki?curid=2278346" title="Arvegil">
Arvegil



</doc>
<doc id="2278347" url="https://pl.wikipedia.org/wiki?curid=2278347" title="Arveleg I">
Arveleg I



</doc>
<doc id="2278348" url="https://pl.wikipedia.org/wiki?curid=2278348" title="Arveleg II">
Arveleg II



</doc>
<doc id="2278349" url="https://pl.wikipedia.org/wiki?curid=2278349" title="Beleg (król Arthedainu)">
Beleg (król Arthedainu)



</doc>
<doc id="2278350" url="https://pl.wikipedia.org/wiki?curid=2278350" title="Celebrindor">
Celebrindor



</doc>
<doc id="2278351" url="https://pl.wikipedia.org/wiki?curid=2278351" title="Celepharn">
Celepharn



</doc>
<doc id="2278352" url="https://pl.wikipedia.org/wiki?curid=2278352" title="Mallor">
Mallor



</doc>
<doc id="2278353" url="https://pl.wikipedia.org/wiki?curid=2278353" title="Malvegil">
Malvegil



</doc>
<doc id="2278354" url="https://pl.wikipedia.org/wiki?curid=2278354" title="Królowie Arthedainu">
Królowie Arthedainu

Królowie Arthedainu – władcy ze stworzonej przez J.R.R. Tolkiena mitologii Śródziemia.
Informacje na ich temat znajdują się zarówno w tekście "Władcy pierścieni", jak i w "Dodatkach" do trzeciego tomu powieści.
Sytuacja królów Arthedainu.
Królowie Arthedainu w prostej linii wywodzili się od Isildura i byli kontynuatorami jego rodu, Linii Północnej. Od czasów Argeleba I zaczęli rościć sobie prawo do władzy nad całym Arnorem. Niewątpliwie ich pretensje były słuszne, ponieważ:
Mimo słusznej argumentacji nigdy nie objęli w pełni władzy nad całym dawnym Północnym Królestwem, głównie z powodu ciągłych wojen z Angmarem i Rhudaurem.
Wyrazem ich roszczeń był zwyczaj noszenia przez kolejnych królów zawsze imion zaczynających się od przedrostka "Ar(a)" – "królewski". Był on integralną częścią monarszego imienia nadawanego po narodzinach.
Ostatnim królem był Arvedui, który zginął w 1975 roku, po upadku swego państwa podbitego przez Angmar. Monarszy ród przetrwał jednak w Wodzach Dúnedainów.
Królowie Arthedainu posiadali pełnię władzy. Ograniczały ich jedynie wcześniej ustanowione prawa. Podejmowali wszystkie najważniejsze decyzje w państwie. Mianowali zapewne większość dostojników. Każdy monarcha panował od chwili wstąpienia na tron do swej śmierci, nie zdarzało się, by wcześniej abdykował na rzecz następcy (tak jak królowie Númenoru). Ciałem doradczym królów była zapewne rada, podobna do Rady Północnego Królestwa.
Monarchowie Arthedainu mieli prawo do korzystania i dysponowania Palantírami jako dziedzice Elendila, jednak z powodu podziału Arnoru, władcy Rhudauru i Cardolanu kwestionowali te przywileje.
Posiadali też moc uzdrawiania ludzi, podobnie jak królowie Gondoru czy Wodzowie Dúnedainów.
Monarsza nekropolia znajdowała się zapewne w Fornoście.
Insygniami królewskimi był Elendilmir i berło Annúminas. W posiadaniu monarchów był również pierścień Barahira oraz resztki Narsila.
Na sztandarze królewskim widniało zapewne godło Elendila – Siedem Gwiazd.
Lista królów Arthedainu.
Amlaith.
Był pierwszym królem Arthedainu. Jego ojcem był Eärendur. Jako najstarszy syn otrzymał przy podziale Arnoru (w 861 roku TE) Arthedain. Panował tam do swej śmierci, przez 86 lat. Najpewniej to on przeniósł stolicę królestwa z Annúminas do Fornostu (i dlatego zwano go też "Amlaithem z Fornostu").
Amlaith jako pierwszy z monarchów wywodzących się z Linii Północnej nosił imię pochodzące z sindarinu. (W tym języku nadawano imiona wszystkim jego potomkom do Eldariona). Zmarł w 946 roku.
Beleg.
Był drugim królem Arthedainu, na tron wstąpił w 946 roku TE i panował do końca swego życia, przez 83 lata. Zmarł w 1029 roku.
Jego imię znaczy "Mocny", "Potężny".
Mallor.
Był trzecim królem Arthedainu, na tron wstąpił w 1029 roku TE. Panował do końca swego życia, przez 71 lat. Być może to za jego rządów trwały walki z władcami Cardolanu i Rhudauru o linię Wichrowych Wzgórz i wieżę Amon Sûl. Zmarł w 1100 roku.
Celepharn.
Był czwartym królem Arthedainu, na tron wstąpił w 1110 roku TE. Panował do końca swego życia, przez 81 lat. Możliwe, że w czasie jego panowania, tak jak za życia jego ojca, prowadzono walki o Wichrowe Wzgórza i Amon Sûl. Zmarł w 1191 roku.
Celebrindor.
Był piątym królem Arthedainu, na tron wstąpił w 1191 roku TE. Panował do końca swego życia, przez 81 lat. Za jego rządów mogły trwać walki o Wichrowe Wzgórza i Amon Sûl. Zmarł w 1272 roku.
Malvegil.
Był szóstym królem Arthedainu, na tron wstąpił w 1272 roku TE. Panował do końca swego życia, przez 77 lat. Mógł kontynuować walki o Wichrowe Wzgórza i Amon Sûl. Podczas jego panowania zaczęły się pierwsze napaści Angmaru. Zmarł w 1349 roku.
Argeleb I.
Był siódmym królem Arthedainu, na tron wstąpił w 1349 roku TE. Panował tylko 7 lat i ze wszystkich monarchów Arthedainu władał najkrócej. Gdy w Cardolanie i Rhudaurze wygasły tamtejsze gałęzie Linii Północnej, dynastii Isildura, Argeleb zażądał uznania go za króla całego Arnoru i zjednoczenia państwa. Sprzeciwił się temu nowy władca Rhudauru (wódz tamtejszych górali), który zawarł tajny sojusz z Angmarem. Argeleb rozpoczął fortyfikowanie położonych na granicy Wichrowych Wzgórz, lecz zginął w walce z najazdem sił Rhudauru i Angmaru.
Monarcha ten, jako pierwszy z władców Arthedainu, nosił imię zaczynające się przedrostkiem "Ar" jako znakiem aspiracji do władzy nad całym dawnym Arnorem.
Jego imię znaczy "Srebrzysty król" lub "Królewskie srebro".
Arveleg I.
Był ósmym królem Arthedainu, na tron wstąpił w 1356 roku TE. Rządził do końca swego życia, przez 53 lata. Na początku panowania, wsparty posiłkami z Cardolanu i Lindonu, wyparł wojska Angmaru z Wichrowych Wzgórz. Przez następne lata Dúnedainowie pilnie strzegli granicy z Angmarem (od Wichrowych Wzgórz, wzdłuż Wielkiego Gościńca i nad górnym biegiem Szarej Wody). Jednak w 1409 roku wielka armia Czarnoksiężnika przedarła się przez linię straży i pokonała wojska Arvelega w bitwie pod Wichrowym Czubem. W batalii tej poległ sam król.
Araphor.
Był dziewiątym królem Arthedainu, na tron wstąpił w 1409 roku TE, w trakcie wojny z Angmarem. Choć nie był jeszcze dorosłym mężczyzną, to z pomocą Círdana odparł przeciwnika spod Fornostu i Północnych Wzgórz. Wspierał też Dúnedainów z Cardolanu, broniących się na Tyrn Gorthand. Dalsze lata panowania Araphora (a rządził przez 180 lat, najdłużej ze wszystkich władców Arthedainu) ubiegały w spokoju, ponieważ elfowie z Lindonu i Rivendell (wsparci posiłkami z Lórien) powstrzymali na jakiś czas najazdy Angmaru. Zmarł w 1589 roku.
Argeleb II.
Był dziesiątym królem Arthedainu, na tron wstąpił w 1589 roku. Panował do końca swego życia, przez 81 lat. Jego rządy upływały jak się zdaje we względnym spokoju. W 1601 roku zezwolił znacznej grupie hobbitów z Bree, pod wodzą braci Marcha i Blanka, na osiedlenie się za rzeką Baranduiną (obszar ten nazwano później mianem Shire). Podczas Wielkiego Moru (w 1637 roku) Arthedain ucierpiał stosunkowo niewiele, lecz odtąd sam musiał odpierać napaści Angmaru, jako że po zarazie Cardolan upadł. Zmarł w 1670 roku.
Jego imię znaczy "Srebrzysty król" lub "Królewskie srebro".
Arvegil.
Był jedenastym królem Arthedainu, na tron wstąpił w 1670 roku TE. Panował do końca swego życia, przez 73 lat. Za jego rządów trwały zapewne pograniczne walki z napaściami Angmaru. Zmarł w 1743 roku.
Arveleg II.
Był dwunastym królem Arthedainu, na tron wstąpił w 1743 roku TE. Panował do końca swego życia, przez 70 lat. Walki z Angmarem, prawdopodobnie rozpoczęte za rządów jego ojca, mogły trwać. Zmarł w 1813 roku.
Araval.
Był trzynastym królem Arthedainu, na tron wstąpił w 1813 roku TE. Panował do końca swego życia, przez 78 lat. W 1851 roku, wsparty posiłkami z Lindonu i Rivendell, pokonał siły Angmaru. Usiłował również odzyskać Cardolan, lecz nie odniósł już sukcesu. Zmarł w 1891 roku.
Araphant.
Był czternastym królem Arthedainu, na tron wstąpił w roku 1891. Panował do końca życia, przez 73 lata. W 1940 roku zawarł sojusz z królem Gondoru Ondoherem, przypieczętowany małżeństwem ich dzieci. Mimo braku sił starał się bronić królestwa przed ponownymi atakami Angmaru. Zmarł w 1964 roku.
Arvedui.
Był piętnastym i ostatnim królem Arthedainu. W 1940 roku poślubił Fíriel, córkę króla Gondoru, Ondohera. Cztery lata później, po śmierci teścia i jego synów w bitwie na Dagorlad, Arvedui zgłosił swoje roszczenia do opustoszałego tronu. Argumentował przy tym, że ma do niego prawo jako potomek Isildura i małżonek córki poprzedniego władcy, która (wedle praw Númenoru) również mogła dziedziczyć po ojcu. Jednak Rada Gondoru odrzuciła jego pretensje, a on sam nie był w stanie energiczniej dochodzić swych roszczeń. W 1964 roku wstąpił na tron Arthedainu. Panowanie Arvedui, trwające 11 lat, upływało pod ustawicznym zagrożeniem ze strony Angmaru. Ostatecznie w 1974 roku królestwo zostało podbite, gdy obiecana pomoc z Gondoru nie zdążyła przybyć. Większość Dúnedainów (również synowie króla) uciekła do Lindonu. Sam monarcha na czele garstki żołnierzy bronił się jeszcze na Północnych Wzgórzach, aż zmuszono go do ucieczki. Krył się najpierw w opuszczonych kopalniach krasnoludów w Górach Błękitnych, a następnie u plemienia Lossothów nad Zatoką Forochel. Círdan dowiedziawszy się o losie króla, wysłał mu na pomoc statek. Arvedui dostał się na niego (był marzec 1974 roku TE), lecz poniósł śmierć, gdy okręt zatonął zmiażdżony przez lód.
Arvedui miał kilku synów, a najstarszym z nich był Aranarth.
Jego imię (przepowiedziane przez Malbetha) znaczy "Ostatni król". Taki też przydomek dodawano monarsze po jego śmierci.

</doc>
<doc id="2278355" url="https://pl.wikipedia.org/wiki?curid=2278355" title="Lockheed Model 10 Electra">
Lockheed Model 10 Electra



</doc>
<doc id="2278359" url="https://pl.wikipedia.org/wiki?curid=2278359" title="Tjerk Hiddes (1942)">
Tjerk Hiddes (1942)



</doc>
<doc id="2278361" url="https://pl.wikipedia.org/wiki?curid=2278361" title="Isaac Sweers (1941)">
Isaac Sweers (1941)



</doc>
<doc id="2278363" url="https://pl.wikipedia.org/wiki?curid=2278363" title="Hipgnosis">
Hipgnosis

Hipgnosis – brytyjska grupa grafików specjalizująca się w projektowaniu okładek do albumów rockowych. Znana głównie ze współpracy z zespołami Pink Floyd, Led Zeppelin, Wishbone Ash, Genesis. Początkowo w skład Hipgnosis wchodzili Aubrey Powell i Storm Thorgerson, później dołączył do nich Peter Christopherson.
Historia.
Powell i Thorgerson rozpoczęli działalność w 1968 roku przy pracy nad A Saucerful of Secrets Pink Floyd (Roger Waters był znajomym Thorgersona ze studiów). Był to również początek współpracy grupy z EMI. Kariera Hipgnosis rozpoczęła się na dobre w 1973 roku, wraz z sukcesem "The Dark Side of the Moon". Okładka przedstawiająca rozszczepienie światła do tej pory znajduje się w czołówce zestawień najlepszych okładek płytowych.
Ze względu na dużą liczbę ofert, które napłynęły do artystów po wydaniu tego albumu (m.in. od Black Sabbath, UFO, Genesis) grupa zmuszona była powiększyć skład. W 1974 roku wstąpił do niej (początkowo jako asystent) Christopherson. Na przestrzeni lat Hipgnosis współpracowali również: George Hardie, Colin Elgie, Richard Evans i Richardem Manning.
Grupa rozpadła się w 1983 roku, ale mimo tego Thorgerson zajmował się designem okładkowym (m.in. dla Pink Floyd).
Styl.
Twórczość grupy oparta była na fotografiach, głównie przedstawiających sceny związane z warstwą tekstową albumu. Zdjęcia miały opowiadać historię, stąd modele często ustawieni są w teatralnych pozach. Grupa modyfikowała zdjęcia używając do tego innowacyjnych jak na owe czasy technik retuszu.

</doc>
<doc id="2278364" url="https://pl.wikipedia.org/wiki?curid=2278364" title="Dieta Dukana">
Dieta Dukana



</doc>
<doc id="2278365" url="https://pl.wikipedia.org/wiki?curid=2278365" title="Lista akwariów i oceanariów w Polsce">
Lista akwariów i oceanariów w Polsce

Samodzielnie instytucje:
W ramach struktur innych instytucji:
Tymczasowe – mobilne:

</doc>
<doc id="2278366" url="https://pl.wikipedia.org/wiki?curid=2278366" title="Costco">
Costco

Costco (Costco Wholesale Corporation) – największa w Stanach Zjednoczonych sieć sklepów magazynowych dostępnych na zasadzie przywileju członkowskiego. Trzecia sieć handlu detalicznego w USA (2009) i dziewiąta w świecie.
Model biznesowy.
Costco zajmuje się sprzedażą dużych ilości towarów, często w opakowaniach zbiorczych. Zwykle składnice hurtowe ukierunkowane są na klienta prowadzącego sprzedaż detaliczną (czyli sklepy) i wyznaczają drugi po producencie poziom cenowy towaru, zarabiając na marży. Od klientów wymagane jest udokumentowanie działalności biznesowej i uregulowanie rocznej składki członkowskiej w wysokości $55 (Gold Member, Business Member) lub $110 (Executive Member). Przywilejem Executive Membership jest 2% zwrot kosztów. Nie dotyczy to alkoholu i paliwa.
Hurt detaliczny.
Proponowany model handlowy hurtowni jest stosunkowo młody. Zapoczątkował go prawnik Sol Price w 1976, kiedy w San Diego, w byłym hangarze lotniczym założył pierwszy sklep o nazwie Price Club.
W obu sieciach Price’a pracował na menedżerskim stanowisku inny prawnik miłujący handel – Jeffrey Brotman. On to właśnie, wraz z Jamesem Sinegalem (który zaczynał karierę jako tragarz materacy w FedMart) założył pierwszy sklep sieci Costco, posługując się identycznym modelem jak Price Club, czyli proponując roczne członkostwo i mierząc w drobnych biznesmenów. Sklep otwarto w Seattle w 1983 roku.
W 1993 roku doszło do fuzji tych dwóch sieci – Price Club i Costco. W jej wyniku powstała trzecia – PriceCostco, obejmująca 206 sklepów, które w sumie przynosiły rocznie 16 mld dol. dochodu brutto.
W lidze światowej.
Costco jest handlowym kolosem, mając na świecie 572 sklepów (2010), z czego większość w Stanach. Sprzedaje rocznie towary za 71 mld dolarów, z czego ponad miliard to zysk. To trudna sztuka, kiedy marża zysku na większość towarów wynosi w Costco 14–15% (podczas gdy inne domy handlowe naliczają marżę w wysokości 25–50%), a firma w ogóle nie łoży na reklamę, zyskując w zamian oszczędność w kosztach ok. 2% rocznie. Firma ma też wymagania w stosunku do kontrahentów. Kiedy spadły ceny ziaren kawowca, Costco wymusiło w zainstalowanych u siebie kafejkach Starbucks obniżenie cen kawy.
W rankingu 500 największych firm w USA według przychodów, Costco od dawna mieści się w pierwszej 30-stce, wyprzedzając np. Sears i AT&amp;T, a w handlu detalicznym jest to trzecia od góry kompania w USA, dziewiąta w świecie. Kartę członkowską w Costco posiada 55 mln zarejestrowanych klientów.
Siedziba główna firmy znajduje się w niedużym górniczym mieście Issaquah w stanie Waszyngton.
Sieć słynie z tego, że jako pierwsza w Ameryce potrafiła w rekordowym czasie niecałych 6 lat odnotować wzrost sprzedaży od zera do 3 miliardów dol. Jest pierwszym co do wielkości amerykańskim sprzedawcą wina, a czwartym okularów.
W jej sklepach znajdziemy produkty z całego świata, w tym i z Polski, m.in. szynkę, tekstylia, ręcznie zdobione szkatułki na pamiątki, a nawet opony Kormoran polskiej firmy Stomil, która jest częścią francuskiego koncernu Michelin.
Sprzedaż paletowa.
Warunkiem dokonywania zakupów w Costco jest posiadanie wykupionego członkostwa, o czym zaświadcza plastikowa karta ze zdjęciem, sprawdzana przy wejściu i w kasie. Zakupy dokonywane poprzez witrynę internetową nie wymagają żadnych legitymacji, aczkolwiek nie-członkowie muszą zapłacić dodatkowe 5% od ceny każdego produktu.
Aby uniknąć opłat za pośrednictwo, Costco nie akceptuje kart płatniczych. Do wyjątków należy Visa Card (od 2016) oraz karty debetowe. Można też płacić gotówką oraz czekiem.
Produkty w hurtowni są wystawiane na paletach, na których do niej wjechały. Pozwala to na zmniejszenie liczby pracowników i obniżenie kosztów wystawy.
Przez lata asortyment towarów i usług rozszerzał się. Dzisiaj Costco oferuje nawet produkty, które są uciążliwe w przechowywaniu, jak ryby, owoce morza czy świeże warzywa, a także kwiaty, odzież, meble oraz wyroby jubilerskie. Niektóre sklepy mają także składnice opon, apteki, gabinety optometrystów, punkty obróbki zdjęć, a nawet stacje benzynowe i sklepy monopolowe.
Kilka lat temu Costco otrzymało dzięki decyzji sądu stanu Waszyngton zgodę na zakup win bezpośrednio od producentów, przełamując monopol stanowy.
Firma nie ogranicza się tylko do pośrednictwa w handlu detalicznym. Działa również na polu inwestycji finansowych oraz w turystyce zorganizowanej, a także pod handlową nazwą Kirkland Signature sygnuje lub wytwarza po atrakcyjnych cenach wyroby odzieżowe, elektroniczne, a nawet żywnościowe.
Posiadacze kart Costco mogą np. kupić taniej samochód we współpracujących z Costco salonami samochodowymi czy wykupić wycieczkę.
Podobne firmy w branży.
Od 1984 roku istnieje Sam’s Club (jako przedsiębiorstwo filialne Walmartu), które także wymaga opłaty członkowskiej, ale można taką wykupić nawet tymczasowo, choćby na jeden dzień. Jednodniowe przepustki można też uzyskać ze strony internetowej lub z kuponów w reklamie prasowej. Tu również proponuje się nabywanie towarów w większych ilościach wprost z palet lub z metalowych kubłów. Po 28 latach działalności Sam’s Club ma roczne obroty z 642 sklepów rzędu 64 mld dol.

</doc>
<doc id="2278367" url="https://pl.wikipedia.org/wiki?curid=2278367" title="Lista akwariów publicznych na Florydzie">
Lista akwariów publicznych na Florydzie



</doc>
<doc id="2278368" url="https://pl.wikipedia.org/wiki?curid=2278368" title="Costco Wholesale Corporation">
Costco Wholesale Corporation



</doc>
<doc id="2278370" url="https://pl.wikipedia.org/wiki?curid=2278370" title="Calvin Russell">
Calvin Russell

Calvin Russell, właśc. Calvert Russell Kosler (ur. 31 października 1948 w Austin, Teksas, zm. 3 kwietnia 2011 w Garfield, Teksas) – amerykański piosenkarz i gitarzysta roots rockowy. 
Życiorys.
Naukę gry na gitarze zaczął w wieku 12 lat. Był członkiem zespołu Cavermen. W 1989 r., poznał Patricka Matce z francuskiej wytwórni New Rose w następstwie czego wydany został jego pierwszy album i artysta dał koncerty w Europie. Jego piosenki cieszyły się znacznie większą popularnością na starym kontynencie niż w samych Stanach Zjednoczonych. 
Zmarł na raka w wieku 62 lat w Garfield w stanie Teksas.

</doc>
<doc id="2278372" url="https://pl.wikipedia.org/wiki?curid=2278372" title="Jarosław Molenda">
Jarosław Molenda

Jarosław Molenda (ur. 1965 w Pobiedziskach) – polski pisarz, publicysta i podróżnik.
Życiorys.
Absolwent filologii klasycznej Uniwersytetu im. Adama Mickiewicza w Poznaniu. Członek Stowarzyszenia Dziennikarzy Rzeczypospolitej Polskiej i Polskiego Stowarzyszenia Turystyki Kulinarnej, w przeciągu ćwierci wieku odwiedził cztery kontynenty i kilkadziesiąt krajów. W latach 1996-1997 był w kolegium redakcyjnym „Encyklopedii Geograficznej Świata”.
W 2008 roku wraz z Romanem Warszewskim dotarł do ostatniej stolicy Inków – Vilcabamby, czego pokłosiem była książka "Tupac Amaru II" (2010), a także artykuły w „Globtroterze” (2009, nr IV), „Żyj długo” (2009, nr 5), „Archeologii Żywej” (2010, nr 4), w których podważa lansowany przez Elżbietę Dzikowską fakt „odkrycia” w 1976 roku Vilcabamby przez ekspedycję pod kierunkiem profesora Edmundo Guilléna i z udziałem Tony Halika.
W roku 2009 odbył wyprawę Tupac Amaru Expedition, w czasie której – wraz z Arkadiuszem Paulem i Romanem Warszewskim – jako pierwsi Polacy dotarli do najwyżej położonych ruin inkaskich Incahuasi na przełęczy Puncuyoc oraz odnaleźli ślady nieznanych ruin prekolumbijskich w pobliżu Vista Alegre i Urpipata (Peru). Wyprawa została opisana w książce Romana Warszewskiego.
Zajmuje się szeroko rozumianą publicystyką popularnonaukową, jego teksty ukazywały się między innymi na łamach takich pism jak: „Filomata”, „Focus Historia”, „Gazeta Wyborcza. Ale Historia”,„Kombatant”, „Kurier nad Morzem”, „Miejsca Święte”, „Mówią Wieki”, „Nieznany Świat”, „Odkrywca”, „Rzeczpospolita”, „Voyage”, „Wiedza i Życie”, oraz „Zew Północy”. Jest dziennikarzem magazynu podróżniczego „Dookoła Świata”. 
W 2013 roku został uhonorowany pamiątkowym medalem z okazji 95-lecia Bellony w uznaniu za długoletnią współpracę z tym wydawnictwem. W 2018 roku został ponownie uhonorowany pamiątkowym medalem Bellony, tym razem z okazji 100-lecia tego wydawnictwa, również w uznaniu za długoletnią współpracę.

</doc>
<doc id="2278375" url="https://pl.wikipedia.org/wiki?curid=2278375" title="Nasr Ibn Ahmad">
Nasr Ibn Ahmad

Nasr Ibn Ahmad (IX wiek - 892), perski władca z dynastii Samanidów, najstarszy syn Ahmada. Po objęciu tronu podporządkował sobie cały Mawarannahr w roku 875. W 888 roku został wzięty do niewoli przez swego brata Ismaila, przeciw któremu zorganizował wyprawę wojenną obawiając się jego rosnącej władzy. Ismail w zamian za przekazanie władzy nad królestwem pozwolił bratu powrócić do Samarkandy.

</doc>
<doc id="2278376" url="https://pl.wikipedia.org/wiki?curid=2278376" title="Aramis Alvarez Pedraza">
Aramis Alvarez Pedraza



</doc>
<doc id="2278377" url="https://pl.wikipedia.org/wiki?curid=2278377" title="Olympus E-510">
Olympus E-510

Olympus E-510 (Olympus EVOLT E-510) - lustrzanka cyfrowa produkowana przez japońską firmę Olympus. Po raz pierwszy został zaprezentowany w marcu 2007 roku. E-510 jest aparatem cyfrowym systemu Cztery Trzecie (4/3) i jest kompatybilny ze wszystkimi obiektywami tego standardu.

</doc>
<doc id="2278378" url="https://pl.wikipedia.org/wiki?curid=2278378" title="Pomnik Napoleona Bonaparte">
Pomnik Napoleona Bonaparte

Pomnik Napoleona Bonaparte – popiersie znajdujące się na placu Powstańców Warszawy (noszącym w przeszłości również nazwę placu Napoleona) w Warszawie, u wylotu ulicy Wareckiej. 
Jest to trzeci historycznie pomnik Napoleona w Warszawie.
Opis.
Pomnik ustawiony został na placu Powstańców Warszawy w tym samym miejscu, w którym odsłonięto pierwszy pomnik cesarza w dniu 5 maja 1921 w setną rocznicę jego śmierci. Pomnik ten autorstwa rzeźbiarza Jana Antoniego Biernackiego został rozebrany po kilku miesiącach i zaginął.
Obecny pomnik jest kopią drugiego pomnika Napoleona autorstwa rzeźbiarza Michała Kamieńskiego odsłoniętego w dniu 3 maja 1923 na terenie ówczesnej Wyższej Szkoły Wojennej przy ulicy Koszykowej 79. Pomnik ten został rozebrany po II wojnie światowej, a zachowane popiersie cesarza Francuzów ustawiono na dziedzińcu Muzeum Wojska Polskiego. Obecny pomnik, podobnie jak poprzedni, składa się z wspartego na dwóch zrywających się do lotu orłach popiersia ustawionego na wysokim cokole. 
Zrekonstruowany pomnik powstał staraniem polskiej sekcji Stowarzyszenia Wzajemnej Pomocy Członków Legii Honorowej. Budowę pomnika zaakceptowała w roku 2011 Rada Warszawy mimo wcześniejszego sprzeciwu radnych PiS dzielnicy Śródmieście. 
Obecny pomnik Napoleona odsłonięty został w dniu 5 maja 2011, w 190. rocznicę śmierci cesarza Francuzów. W uroczystości uczestniczył oddział huzarów francuskich.
U podstawy cokołu umieszczono tablicę informacyjną z napisem:
W związku z budową parkingu podziemnego pod placem Powstańców Warszawy, w lutym 2022 Rada m.st. Warszawy podjęła decyzję o czasowym usunięciu pomnika, a następnie ustawieniu go w nowej, pobliskiej lokalizacji.

</doc>
<doc id="2278379" url="https://pl.wikipedia.org/wiki?curid=2278379" title="Pomnik Napoleona">
Pomnik Napoleona



</doc>
<doc id="2278380" url="https://pl.wikipedia.org/wiki?curid=2278380" title="Tadao Uesako">
Tadao Uesako

 – gimnastyk japoński, medalista olimpijski z Helsinek.

</doc>
<doc id="2278382" url="https://pl.wikipedia.org/wiki?curid=2278382" title="Margit Plachyné Korondi">
Margit Plachyné Korondi



</doc>
<doc id="2278384" url="https://pl.wikipedia.org/wiki?curid=2278384" title="Olympus E-520">
Olympus E-520

 Olympus E-520 (Olympus EVOLT E-520) - lustrzanka cyfrowa produkowana przez japońską firmę Olympus. Aparat po raz pierwszy został zaprezentowany w maju 2008 roku. E-520 jest aparatem systemu Cztery Trzecie (4/3). Można do niego zamontować wszystkie obiektywy tego standardu.

</doc>
<doc id="2278385" url="https://pl.wikipedia.org/wiki?curid=2278385" title="Wetzlar (ujednoznacznienie)">
Wetzlar (ujednoznacznienie)

Osoby:

</doc>
<doc id="2278388" url="https://pl.wikipedia.org/wiki?curid=2278388" title="Breitscheid">
Breitscheid

Niemcy:
Osoby:
Inne:
Zobacz też:

</doc>
<doc id="2278391" url="https://pl.wikipedia.org/wiki?curid=2278391" title="Nierozwiązane problemy w matematyce">
Nierozwiązane problemy w matematyce

Nierozwiązane problemy w matematyce często mają charakter hipotez, które są najprawdopodobniej prawdziwe, ale wymagają dowodów.
Trzy największe matematyczne problemy starożytności zostały rozstrzygnięte przez dziewiętnastowiecznych matematyków, którzy udowodnili, że linijka i cyrkiel nie są wystarczające do przeprowadzenia dokładnego:
W świecie naukowym popularne są listy otwartych kwestii organizowane przez znanych naukowców i organizacje. W szczególności istnieją listy otwartych problemów matematycznych:
Z biegiem czasu wiele problemów umieszczonych na tych listach udaje się rozwiązać i przestają one być problemami otwartymi – z hipotez zmieniają się w twierdzenia. W szczególności większość (z 23) problemów postawionych przez Hilberta w roku 1900 została już rozwiązana.
Bardziej szczegółowe są zestawienia otwartych problemów tworzone przez matematyków w określonych specjalnościach. Do najbardziej znanych należą:

</doc>
<doc id="2278392" url="https://pl.wikipedia.org/wiki?curid=2278392" title="Tunele we Wrocławiu">
Tunele we Wrocławiu

Tunele we Wrocławiu – grupa budowli inżynierskich przeznaczona do bezkolizyjnego przeprowadzenia ruchu drogowego, pieszego i rowerowego, pod inną drogą (tunele i przejścia dla pieszych) zlokalizowana w obrębie administracyjnych granic miasta.
We Wrocławiu od 1978 roku znajdują się dwa tunele drogowe, które w ramach jednego szlaku (Trasa W-Z) prowadzą ruch w dwóch przeciwnych kierunkach. Pozostałe tunele to podziemne przejścia dla pieszych, przy czym część z nich posiada także wydzieloną drogę dla rowerów. W części tych budowli, oprócz podstawowej infrastruktury związanej z pierwotnym ich przeznaczeniem – funkcji komunikacyjnej – powstała dodatkowa infrastruktura umożliwiająca realizację dodatkowego przeznaczenia użytkowego, jak np. szalety miejskie, powierzchnie (pomieszczenia, lokale) handlowe i usługowe, techniczne itp. (np. Brama Mikołajska, przejście w ulicy Świdnickiej i inne).
Oprócz wyżej wymienionych tuneli związanych z komunikacją drogową, pozostających pod zarządem odpowiednich jednostek samorządu Wrocławia, w obrębie miasta znajdują się także tunele związane z komunikacją kolejową. Tunele te, stanowiące ciągi komunikacyjne dla pieszych, w większości zlokalizowane są jako dojścia do peronów na dworcach i stacjach kolejowych (np. Wrocław Główny, Wrocław Mikołajów, Wrocław Nadodrze i inne), choć istnieją także inne podziemne budowle komunikacyjne (np. przejście podziemne pod linią kolejową w rejonie ulicy Fabrycznej). Dojście do peronów tunelem jest także możliwe na dworcu autobusowym przy ulicy Suchej (rozebrane podczas budowy galerii Wroclavia).

</doc>
<doc id="2278394" url="https://pl.wikipedia.org/wiki?curid=2278394" title="Yamaga">
Yamaga

 – miasto w Japonii, w prefekturze Kumamoto, w północnej części wyspy Kiusiu.

</doc>
<doc id="2278398" url="https://pl.wikipedia.org/wiki?curid=2278398" title="Yatsushiro">
Yatsushiro

 – miasto w Japonii, w prefekturze Kumamoto, w środkowej części wyspy Kiusiu.
W mieście znajdują się ruiny zamku Yatsushiro (są obecnie częścią chramu shintō). Jest stamtąd widok na pobliskie wyspy Amakusa i morze Yatsuhiro.
Lokalne specjalności.
Yatsushiro jest znane z kilku produktów spożywczych i potraw: 

</doc>
<doc id="2278400" url="https://pl.wikipedia.org/wiki?curid=2278400" title="Dietzhoelztal">
Dietzhoelztal



</doc>
<doc id="2278403" url="https://pl.wikipedia.org/wiki?curid=2278403" title="Abohar">
Abohar

Abohar (pendżabski ਅਬੋਹਰ) – miasto w Indiach położone w stanie Pendżab. Według spisu ludności w 2001 r. Abohar liczyło 124 303 mieszkańców, 53% mieszkańców stanowią mężczyźni a 47% kobiety. 13% ludności to osoby poniżej 6 lat. Abohar jest również bardzo znany z produkcji bawełny i jest jednym z największych ośrodków produkcji bawełny w północnych Indiach.

</doc>
<doc id="2278405" url="https://pl.wikipedia.org/wiki?curid=2278405" title="Quaker Hill (Connecticut)">
Quaker Hill (Connecticut)

Quaker Hill – wieś w Stanach Zjednoczonych, w stanie Connecticut, w hrabstwie New London wchodząca w skład Waterford.
Miejscowość stała się znana jako Quaker Hill w 1687 roku ze względu na jej związek z Rogerenes lub kwakrami Rogerene, sekty religijnej założonej przez miejscowego rolnika Johna Rogersa (1648–1721).

</doc>
<doc id="2278406" url="https://pl.wikipedia.org/wiki?curid=2278406" title="Parafia św. Maksymiliana Kolbego w Głowience">
Parafia św. Maksymiliana Kolbego w Głowience

Parafia Świętego Maksymiliana Kolbego w Głowience – parafia rzymskokatolicka znajdująca się w archidiecezji przemyskiej w dekanacie Krosno III. Prowadzą ją ojcowie Franciszkanie Konwentualni.
Erygowana w 1975. Mieści się na ul. Franciszkańskiej 39.

</doc>
<doc id="2278408" url="https://pl.wikipedia.org/wiki?curid=2278408" title="Parafia św. Maksymiliana Kolbego w Główience">
Parafia św. Maksymiliana Kolbego w Główience



</doc>
<doc id="2278411" url="https://pl.wikipedia.org/wiki?curid=2278411" title="Franciszek z Pauli">
Franciszek z Pauli



</doc>
<doc id="2278412" url="https://pl.wikipedia.org/wiki?curid=2278412" title="Parafia Najświętszego Serca Pana Jezusa w Dzwono-Sierbowicach">
Parafia Najświętszego Serca Pana Jezusa w Dzwono-Sierbowicach

Parafia Najświętszego Serca Pana Jezusa – rzymskokatolicka parafia znajdująca się w Dzwono-Sierbowicach. Parafia należy do dekanatu pilickiego, diecezji sosnowieckiej i metropolii częstochowskiej. Utworzona w 1953 r. Prowadzą ją ojcowie Franciszkanie.

</doc>
<doc id="2278413" url="https://pl.wikipedia.org/wiki?curid=2278413" title="Rajmund Karwicki">
Rajmund Karwicki

Rajmund Karwicki (ur. 15 sierpnia 1906 w Szopienicach, zm. 9 lutego 1979 w Mysłowicach) – polski szermierz, olimpijczyk z Berlina 1936 i Londynu 1948, posterunkowy Policji Województwa Śląskiego.
Kariera sportowa.
Był drużynowym mistrzem Polski w 1935 roku oraz wicemistrzem w 1948 r. w szpadzie. Przez całą karierę zawodniczą (1936-1948) reprezentował katowickie kluby: Policyjny Klub Sportowy Katowice, Pogoń Katowice, Górnik Katowice.
Na igrzyskach olimpijskich w 1936 roku startował w drużynowym turnieju szpadowym zajmując miejsca 5-8. Na igrzyskach olimpijskich w 1948 r. w Londynie wystartował w turnieju indywidualnym szpadzistów gdzie odpadł w eliminacjach oraz w turnieju drużynowym w którym Polska drużyna również odpadła w eliminacjach.
Po zakończeniu kariery zawodniczej został trenerem.

</doc>
<doc id="2278414" url="https://pl.wikipedia.org/wiki?curid=2278414" title="Olympus E-1">
Olympus E-1

Olympus E-1 - jest to pierwsza lustrzanka cyfrowa wyprodukowana przez japońską firmę Olympus. Aparat po raz pierwszy został zaprezentowany w 2003 roku i do trzeciego kwartału roku 2007 był sztandarowym produktem marki. Od 4 kwartału jego następcą został Olympus E-3.
E-1 jest aparatem cyfrowym systemu Cztery Trzecie (4/3) i jest kompatybilny ze wszystkimi obiektywami tego standardu.

</doc>
<doc id="2278415" url="https://pl.wikipedia.org/wiki?curid=2278415" title="Gama (miasto)">
Gama (miasto)

Gama jest region administracyjny w Dystrykcie Federalnym w Brazylii. W 2000 roku liczyło 130 580 mieszkańców.

</doc>
<doc id="2278420" url="https://pl.wikipedia.org/wiki?curid=2278420" title="Reprezentacja Curaçao w piłce nożnej mężczyzn">
Reprezentacja Curaçao w piłce nożnej mężczyzn

Reprezentacja Curaçao w piłce nożnej jest narodową drużyną Curaçao – holenderskiej posiadłości na Karaibach i jest kontrolowana przez Federashon Futbol Korsou, która od 2010 jest następcą Nederlands Antilliaanse Voetbal Unie. Jako następca Antyli Holenderskich jest członkiem FIFA oraz CONCACAF. Nigdy nie zakwalifikowała się do turnieju finałowego Mistrzostw świata. Jako zdobywca Pucharu Karaibów 2017 po raz pierwszy w swojej historii uzyskała kwalifikację do Złotego Pucharu CONCACAF.
Curaçao zajmuje obecnie (6 lipca 2017) 6. miejsce w federacji CONCACAF.
Obecnym selekcjonerem ekipy Curacao jest Remko Bicentini
Eliminacje Mistrzostw Świata 2018.
Curaçao brało udział w eliminacjach do Mistrzostw Świata od 1. rundy. 

</doc>
<doc id="2278422" url="https://pl.wikipedia.org/wiki?curid=2278422" title="Eschenburg">
Eschenburg

Niemcy:
Osoby:

</doc>
<doc id="2278423" url="https://pl.wikipedia.org/wiki?curid=2278423" title="George Hill (koszykarz)">
George Hill (koszykarz)

George Jesse Hill, Jr. (ur. 4 maja 1986 w Indianapolis) – amerykański koszykarz, grający na pozycji rozgrywającego, obecnie zawodnik Indiana Pacers.
W sezonie 2009/2010 zajął ex aequo drugie miejsce w głosowaniu na największy postęp sezonu NBA.
22 czerwca 2016 trafił w ramach wymiany z udziałem trzech drużyn do klubu Utah Jazz. 10 lipca 2017 został zawodnikiem Sacramento Kings.
8 lutego 2018 trafił do Cleveland Cavaliers w wyniku wymiany z udziałem trzech drużyn (Cavs, Kings, Jazz). 7 grudnia trafił w wyniku wymiany z udziałem trzech zespołów do Milwaukee Bucks. 1 lipca 2019 opuścił klub. Następnie podpisał kolejną umowę z klubem na trzy lata, na sumę 29 milionów dolarów.
24 listopada 2020 został wytransferowany Oklahoma City Thunder.
25 marca 2021 został wytransferowany do Philadelphia 76ers. 3 sierpnia 2021 opuścił klub. 6 sierpnia 2021 dołączył po raz kolejny w karierze do Milwaukee Bucks. 9 lutego 2023 został zawodnikiem Indiana Pacers w wyniku wymiany.

</doc>
<doc id="2278426" url="https://pl.wikipedia.org/wiki?curid=2278426" title="Zachodnie Wybrzeże">
Zachodnie Wybrzeże

Zachodnie Wybrzeże (ang. "West Coast", nazywane także "Pacific Coast") – region geograficzny na zachodnim wybrzeżu Stanów Zjednoczonych. W jego skład wchodzą stany Kalifornia, Oregon i Waszyngton, a także oddalone Alaska i Hawaje. Często z przyczyn gospodarczych i kulturowych dołącza się tu także niemające kontaktu z morzem stany Nevada i Arizona.

</doc>
<doc id="2278433" url="https://pl.wikipedia.org/wiki?curid=2278433" title="Cameron Bell">
Cameron Bell

Cameron Bell (ur. 18 września 1986 w Dumfries) – szkocki piłkarz występujący na pozycji bramkarza. Zawodnik klubu Rangers F.C.
Kariera klubowa.
Bell zawodową karierę rozpoczynał w 2006 roku w zespole Kilmarnock ze Scottish Premier League. Jeszcze przed debiutem w jego barwach, w sezonie 2006/2007 przebywał na wypożyczeniu w Montrose ze Scottish Third Division, gdzie rozegrał 4 spotkania. Latem 2008 roku został wypożyczony do Queen of the South ze Scottish First Division. Pod koniec 2008 roku wrócił do Kilmarnock. 23 maja 2009 roku w wygranym 2:1 pojedynku z Motherwell zadebiutował w Scottish Premier League.
Kariera reprezentacyjna.
W reprezentacji Szkocji Bell zadebiutował 16 listopada 2010 roku w wygranym 3:0 towarzyskim meczu z Wyspami Owczymi.

</doc>
<doc id="2278434" url="https://pl.wikipedia.org/wiki?curid=2278434" title="Cammy Bell">
Cammy Bell



</doc>
<doc id="2278435" url="https://pl.wikipedia.org/wiki?curid=2278435" title="Greifenstein">
Greifenstein

Austria:
Niemcy:
Inne:
Osoby:

</doc>
<doc id="2278437" url="https://pl.wikipedia.org/wiki?curid=2278437" title="Toyota Corona">
Toyota Corona

Toyota Corona – samochód osobowy klasy średniej produkowany w latach 1957–2002 przez japońską firmę Toyota. Dostępny w wielu wersjach nadwoziowych: sedan, kombi, coupé, liftback czy też pick-up (2. i 3. generacja modelu). Do napędu używano jednostek R4 o pojemności od 1,0 do 2,4 litra. Moc przenoszona była na oś tylną (do 8. generacji), a później na oś przednią. Powstało jedenaście generacji Corony. Następcą samochodu zostały modele: Premio, Avensis oraz Camry.

</doc>
<doc id="2278438" url="https://pl.wikipedia.org/wiki?curid=2278438" title="Craig Bryson">
Craig Bryson

Craig James Bryson (ur. 6 listopada 1986 w Rutherglen) – szkocki piłkarz występujący na pozycji pomocnika. Zawodnik klubu Derby County.
Kariera klubowa.
Bryson zawodową karierę rozpoczynał w 2003 roku w zespole Clyde ze Scottish First Division. Jeszcze przed debiutem w jego barwach, w sezonie 2003/2004 był wypożyczony do ekipy EK Thistle. Potem wrócił do Clyde. W jego barwach zadebiutował 14 sierpnia 2004 roku w wygranym 3:2 pojedynku z Raith Rovers, w którym strzelił także gola. W Clyde od czasu debiutu był podstawowym graczem. Przez 3 lata rozegrał tam 92 spotkania i zdobył 8 bramek.
W 2007 roku Bryson odszedł do klubu Kilmarnock ze Scottish Premier League. W tych rozgrywkach zadebiutował 22 września 2007 roku w zremisowanym 0:0 spotkaniu z St. Mirren. 24 lutego 2008 roku w wygranym 3:1 meczu z Aberdeen strzelił pierwszego gola w Scottish Premier League.
W 2011 roku przeszedł na zasadzie wolnego transferu do Derby County.
Kariera reprezentacyjna.
Bryson jest byłym reprezentantem U-21. W pierwszej reprezentacji Szkocji zadebiutował 16 listopada 2010 roku w wygranym 3:0 towarzyskim meczu z Wyspami Owczymi.

</doc>
<doc id="2278439" url="https://pl.wikipedia.org/wiki?curid=2278439" title="1000 Second Avenue">
1000 Second Avenue

1000 Second Avenue – wieżowiec położony w Seattle w stanie Waszyngton. Budowa została ukończona w 1987. Mierzy 150 metrów.

</doc>
<doc id="2278441" url="https://pl.wikipedia.org/wiki?curid=2278441" title="Jerzy Orda">
Jerzy Orda

Jerzy Orda (ur. 20 marca 1905 w Nowoszycach, zm. 8 czerwca 1972 w Wilnie) – polski historyk kultury, archiwista, działacz społeczny, „wilnianin z wyboru”, „humanista integralny”, „człowiek paradoksu”, „anarchista w duchu św. Augustyna” i przewodnik po Wilnie.
Życiorys.
Dzieciństwo spędził początkowo w rodzinnym majątku Nowoszyce w powiecie kobryńskim, a następnie w 1917 wyjechał wraz z rodzeństwem do Warszawy, gdzie mieszkał przy ulicy Hożej 32. Naukę rozpoczętą w Nowoszycach kontynuował w Gimnazjum Wojciecha Górskiego w Warszawie w latach 1916–1923. Od 1923 studiował przez dwa lata historię na Uniwersytecie Warszawskim. W okresie studiów na Uniwersytecie Warszawskim zaprzyjaźnił się z dyrektorem Archiwum Oświecenia Wincentym Łopacińskim i popadł w konflikt z profesorem Marcelim Handelsmanem. Przyczyną konfliktu było wniesienie przez Ordę protestu przeciwko zasadzie odpowiedzialności zbiorowej. Z powodu konfliktu w 1926 Jerzy Orda przeniósł się do Wilna i kontynuował studia na Uniwersytecie Stefana Batorego w Wilnie studiując historię i historię sztuki. Był uczniem Kazimierza Chodynickiego i Stanisława Kościałkowskiego. Od 1928 publikował w naukowym piśmie historycznym „Ateneum Wileńskie” i czasopiśmie akademickim „Alma Mater Vilnensis”. W 1933 zaangażował się w Studium Teatralne Ireny Brylskiej przy Teatrze Wileńskim. Pomagał koncepcyjnie przy tworzeniu scenografii. Doktorat "Pińsk, jego początki, topografia i zarys dziejów do poł. XVII w." uzyskał pod kierunkiem Stanisława Kościałkowskiego w 1932 r.
Po studiach podjął pracę bibliotekarza w Instytucie Europy Wschodniej w Wilnie, a w 1935 w Archiwum Państwowym w Wilnie (lit. Vilniaus miesto valstybiniame archyve). Pisał artykuły do lewicowego pisma Henryka Dembińskiego i Stefana Jędrychowskiego „Poprostu”. Ponieważ nie był ani marksistą ani zwolennikiem socjalizmu odszedł z pisma. Zapytany później w procesie założycieli pisma o swoje poglądy polityczne odpowiedział „Jestem anarchistą w duchu św. Augustyna”. W latach 1938–1939 napisał kilka artykułów w piśmie Leopolda Pobóg Kielanowskiego „Comoedia”.
Po zajęciu Wilna przez Armię Czerwoną na skutek represji zmuszony był do podjęcia pracy jako robotnik ogrodów miejskich, utrzymywał się również z korepetycji. Długo pozostawał bez pracy zarobkowej. Publikował artykuły w „Prawdzie Wileńskiej”, za co bywał atakowany w prasie podziemnej. Zajmował się tajnym nauczaniem.
W okresie okupacji niemieckiej kontynuował wykłady w Studium Teatralnym, ale w konspiracji. Słuchaczką studium była m.in. Hanna Skarżanka. Studium po wojnie zostało uznane przez Związek Artystów Scen Polskich za odpowiednik państwowej wyższej szkoły teatralnej.
Po ponownym zajęciu Wilna przez Armię Czerwoną, za zgodą podziemia polskiego pozostał w Wilnie i znalazł pracę w Archiwum Państwowym Historycznym, a następnie Miejskim.
Po zakończeniu wojny nie miał meldunku i pracy. Rozwiązaniem okazał się fikcyjny ślub zawarty 17 października 1945 z wizytką Heleną Zienowicz (1906-1986), z którą wspólnie opiekowali się sześciorgiem sierot. Troje z tych dzieci było Żydami, które uratowali przed holocaustem. Helena Zienowicz została w 1992 uhonorowana za to tytułem Sprawiedliwy wśród Narodów Świata. Jerzy Orda pomagał również ratować Żydówkę chorą na tyfus plamisty Chaję Trajewicką.
Na początku lat pięćdziesiątych (niektóre źródła podają grudzień 1949), po odmówieniu przez Ordę nostryfikacji doktoratu mającej polegać na zdaniu egzaminu z marksizmu-leninizmu, został wyrzucony z pracy. Pracował jako dozorca. W 1950 znalazł zatrudnienie w Litewskiej Akademii Nauk na etacie portiera wykonując faktycznie pracę naukową. Napisał w tym czasie "Historię Wielkiego Księstwa Litewskiego", której tłumaczenie na litewski pod swoim nazwiskiem bez wskazania autora wydał profesor Juozas Żiugżda (lit. Juozas Žiugžda).
Dopiero w maju 1958 znalazł zatrudnienie w Centralnym Archiwum Historycznym Litewskiej SRR na stanowisku starszego pracownika naukowego, gdzie pracował aż do 1972. Zajmował się analizą dokumentów, dokształcaniem kadr. Przez cztery lata prowadził utworzony przez siebie teatr poezji w ramach Instytutu Pedagogiki kształcącego nauczycieli dla szkół polskich. Był współzałożycielem zespołu pieśni i tańca „Wilia”.
Był wnukiem Stanisława Smolki historyka średniowiecza i czasów nowożytnych. Żoną Stanisława Smolki była Maria z Kremerów (1854-1883). Mieli dwie córki Marię (1878-) (matkę Jerzego Ordy) oraz Jadwigę (1880-1966). Matką Marii z Kremerów była Maria z Mączyńskich Kremerowa (1824-1897), a ojcem profesor filozofii Uniwersytetu Jagiellońskiego Józef Kremer. Bratem Stanisława Smolki był Franciszek Smolka dwukrotnie wybrany na prezydenta Sejmu Ustawodawczego w Wiedniu. W 1899 Maria z domu Smolkówna wyszła za mąż za Karola Ordę (-1914), który był właścicielem kilku majątków na Polesiu między innymi Nowoszyc. W tym dworze w czasie powstania styczniowego przez dwa tygodnie ukrywał się Romuald Traugutt. Jerzy Orda miał dwóch braci Tadeusza Ordę i Witolda Ordę. Witold w 1944 zginął w obozie jeńców wojennych.
Pochowany został na wileńskim cmentarzu na Rossie. Z inicjatywy Władysława Korkucia, dzięki zbiórce społecznej na grobie postawiono pomnik, na którym wykuto napis, autorstwa Stanisława Jakutisa: "„Pamięć o człowieku nauki, humaniście, wielkim znawcy dziejów wileńskich, miłośniku teatru i folkloru trwać będzie w sercach rodziny, zespołu Wilia, współpracowników oraz wszystkich wilnian i przyjaciół.”" Autorem projektu pomnika nagrobnego jest wileński dziennikarz i poeta Wojciech Piotrowicz. Zarówno dzień w dacie urodzenia, jak i dzień w dacie śmierci umieszczone na pomniku są błędne. Błędna data śmierci pojawia się nawet w opracowaniach naukowych (np. 6 czerwca 1972).
Był pierwowzorem postaci Murza-Murzicza autobiograficznej powieści „Rzeczywistość” Jerzego Putramenta. Wspominał go również Czesław Miłosz w „Innym Abecadle”.
Wybrane publikacje.
Istnieją dwie bibliografie prac Jerzego Ordy zob. M. Szulkin, "Bibliografia niektórych prac Jerzego Ordy", „Archeion” 62 (1975), s. 324–325 i "Bibliografia", [w:] "Jerzy Orda. Wilnianin z wyboru", red. W. Piotrowicz, Warszawa 1999, s. 187–190.

</doc>
<doc id="2278442" url="https://pl.wikipedia.org/wiki?curid=2278442" title="Craig Mackail-Smith">
Craig Mackail-Smith

Craig Anthony Robert Mackail-Smith (ur. 25 lutego 1984 w Watfordzie) – szkocki piłkarz występujący na pozycji napastnika w Luton Town.
Kariera klubowa.
Mackail-Smith zawodową karierę rozpoczynał w 2000 roku w angielskim zespole St Albans City z Conference South. Spędził tam 3 lata, a potem odszedł do Arlesey Town, grającego w lidze regionalnej. W 2004 roku trafił do Dagenham &amp; Redbridge z Conference National. Jego barwy reprezentował przez 3 lata.
W 2007 roku Mackail-Smith podpisał kontrakt z Peterborough United z League Two. Pierwszy ligowy mecz zaliczył tam 22 września 2007 roku przeciwko Morecambe (1:1). W 2008 roku awansował z zespołem do League One, a w 2009 roku do Championship. W tych rozgrywkach zadebiutował 8 sierpnia 2009 roku w przegranym 1:2 pojedynku z Derby County. 15 sierpnia 2009 roku w zremisowanym 1:1 spotkaniu z Sheffield Wednesday strzelił pierwszego gola w Championship. W 2010 roku Mackail-Smith spadł z zespołem do League One.
Kariera reprezentacyjna.
Mackail-Smith jest byłym reprezentantem Anglii C. W związku z tym, że jego babcia pochodziła ze Szkocji, Craig został uprawniony do gry w reprezentacji Szkocji. Zadebiutował w niej 27 marca 2011 roku w przegranym 0:2 towarzyskim meczu z Brazylią.

</doc>
<doc id="2278443" url="https://pl.wikipedia.org/wiki?curid=2278443" title="Toyota Tundra">
Toyota Tundra

Toyota Tundra - samochód osobowy typu pick-up produkowany przez japońską firmę Toyota od roku 1999. Następca modelu T100. Dostępny w wersji 2- (Regular Cab) i 4-drzwiowej (Double Cab / Crewmax). Do napędu użyto benzynowych silników V6 i V8 o pojemności od 3,4 do 5,7 l. Moc przenoszona jest na oś tylną (opcjonalnie AWD) poprzez 5- lub 6-biegową manualną bądź 4-, 5- lub 6-biegową automatyczną skrzynię biegów. Od 2007 produkowana jest druga generacja modelu.

</doc>
<doc id="2278445" url="https://pl.wikipedia.org/wiki?curid=2278445" title="Tuuliset tienoot">
Tuuliset tienoot

Tuuliset tienoot – drugi album fińskiego zespołu Indica, gatunku pop rock wydany w 2005 roku. Album również znalazł się na fińskiej liście Top 40 przebojów w 12 lutego 2006 roku. W 2006 roku pokrył się złotem. Wydano do niego singiel "Vuorien taa" (wraz z bonusową piosenką "Nuorallatanssija") oraz dwa promo: "Pidä Kädestä" i "Niin tuleni Teen".
Teledyski.
Reżyserem obydwu klipów wideo był Marko Mäkilaakso.

</doc>
<doc id="2278449" url="https://pl.wikipedia.org/wiki?curid=2278449" title="Amfetinil">
Amfetinil

Amfetinil – organiczny związek chemiczny rozważany jako lek przeciwnowotworowy.
Amfetinil działa cytostatycznie przez zakłócenie tworzenia wrzeciona mitotycznego wskutek wiązania do tubuliny w sposób podobny do kolchicyny, lecz nie winblastyny i pobudzająca "in vitro" aktywność GTP-azy. W badaniach na przełomie lat 80. i 90. XX w. stwierdzono jego aktywność w stosunku do białaczki L1210 w modelu z podawaniem dootrzewnowym u myszy CD2F1 (CDF1); ADJ/PC6 oraz raka Walkera u gryzoni; oraz korzystniejszy stosunek terapeutyczny w porównaniu do istniejących trucizn wrzeciona mitotycznego. Jest dobrze absorbowany po podaniu doustnym, jednakże w I fazie badań klinicznych wykazał znaczną toksyczność w dawkach 800 i 1200 mg/m² i niewystarczające AUC, w wyniku czego badanie przerwano i nie zalecono badań II fazy.

</doc>
<doc id="2278450" url="https://pl.wikipedia.org/wiki?curid=2278450" title="Norwood – 205th Street">
Norwood – 205th Street

Norwood – 205th Street – stacja początkowa metra nowojorskiego, na linii D. Znajduje się w dzielnicy Bronx, w Nowym Jorku i zlokalizowana jest przed stacją Bedford Park Boulevard. Została otwarta 1 lipca 1933.

</doc>
<doc id="2278451" url="https://pl.wikipedia.org/wiki?curid=2278451" title="Toyota Tacoma">
Toyota Tacoma

Toyota Tacoma – samochód osobowy typu pick-up produkowany przez japońską firmę Toyota od roku 1995. Dostępny w dwóch wersjach dwudrzwiowych (Regular Cab i Xtra Cab) oraz jednej czterodrzwiowej (Crew Cab). Do napędu użyto benzynowych silników R4 i V6 o pojemności od 2,4 do 4,0 l. Moc przenoszona jest na oś tylną (opcjonalnie AWD) poprzez 5- lub 6-biegową manualną bądź 4- lub 5-biegową automatyczną skrzynię biegów. Od 2005 produkowana jest druga generacja modelu.

</doc>
<doc id="2278453" url="https://pl.wikipedia.org/wiki?curid=2278453" title="Tijgerhaai (1945)">
Tijgerhaai (1945)



</doc>
<doc id="2278455" url="https://pl.wikipedia.org/wiki?curid=2278455" title="Van Kinsbergen (1939)">
Van Kinsbergen (1939)



</doc>
<doc id="2278456" url="https://pl.wikipedia.org/wiki?curid=2278456" title="Bedford Park Boulevard">
Bedford Park Boulevard

Bedford Park Boulevard – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami Norwood – 205th Street i Kingsbridge Road. Została otwarta 1 lipca 1933.

</doc>
<doc id="2278458" url="https://pl.wikipedia.org/wiki?curid=2278458" title="Janusz Komorowski">
Janusz Komorowski

Janusz Komorowski (ur. 5 października 1905 w Warszawie, zm. 24 listopada 1993 tamże) – major Wojska Polskiego, jeździec sportowy, olimpijczyk z Berlina 1936.
Życiorys.
Wychowanek Korpusu Kadetów Nr 1 we Lwowie. Służył w 1 Pułku Ułanów Krechowieckich. Na stopień rotmistrza został mianowany ze starszeństwem z 19 marca 1938 i 54. lokatą w korpusie oficerów kawalerii. W marcu 1939 pełnił służbę w Centrum Wyszkolenia Kawalerii w Grudziądzu na stanowisku oficera jeźdźca Grupy Sportu Konnego. Był uczestnikiem kampanii wrześniowej. W czasie kampanii dostał się do niewoli niemieckiej, którą spędził w Oflagu VII A Murnau. Po wyzwoleniu wstąpił do 2 Korpusu Polskiego we Włoszech, z którym trafił do Wielkiej Brytanii. Pracował jako instruktor jeździectwa i trener w Anglii i Argentynie.
Zmarł 24 listopada 1993. Został pochowany na cmentarzu Powązkowskim w Warszawie (kwatera 225-6-12).

</doc>
<doc id="2278465" url="https://pl.wikipedia.org/wiki?curid=2278465" title="Seattle Municipal Tower">
Seattle Municipal Tower

Seattle Municipal Tower, wcześniej AT&amp;T Gateway Tower i Key Bank Tower - wieżowiec położony w Seattle w stanie Waszyngton. Mierzy 220 metrów. Budowa została zakończona w 1990, lecz wtedy nazywany był AT&amp;T Gateway Tower. 17 maja 2004 budynek zmienił nazwę na obecną.

</doc>
<doc id="2278473" url="https://pl.wikipedia.org/wiki?curid=2278473" title="Seattle Civic Center">
Seattle Civic Center

Seattle Civic Center - kompleks budynków położony w Seattle w stanie Waszyngton. Znajduje się w nim urząd miasta i inne budynki miejskie.

</doc>
<doc id="2278479" url="https://pl.wikipedia.org/wiki?curid=2278479" title="Bagheria (stacja kolejowa)">
Bagheria (stacja kolejowa)

Bagheria (wł. "Stazione di Bagheria") – stacja kolejowa w Bagheria, w prowincji Palermo, w regionie Sycylia, we Włoszech. Znajduje się na linii Palermo – Mesyna. Według klasyfikacji RFI ma kategorię "srebrną".
Historia.
Stacja Bagheria jest jedną z najstarszych stacji kolejowych na Sycylii. Jest częścią pierwszej linii kolejowej na wyspie, która biegła od Palermo do Bagheria. W następnym roku została otwarta 18 km linia do Trabia, a w 1866 do Termini Imerese.
Budynek.
Jest to budynek dwupiętrowy, ale tylko parter jest dostępny dla pasażerów i tam znajdują się wszystkie punkty usługowe.

</doc>
<doc id="2278490" url="https://pl.wikipedia.org/wiki?curid=2278490" title="Hotel Diament w Gliwicach">
Hotel Diament w Gliwicach

Hotel Diament w Gliwicach (niem. "Schlesischer Hof") - zabytkowy budynek znajdujący się w centrum Gliwic przy ul. Zwycięstwa 30, wpisany do rejestru zabytków w dniu 28 października 1988 (nr rej.: A/1383/88).
Architektura.
Budynek jest utrzymany w stylu eklektyzmu z przewagą neorenesansu i neobaroku.
Historia.
Budowla została wzniesiona w 1895 roku na planie czworokąta. To czterokondygnacyjny budynek wpisany w róg ówczesnych ulic Wilhelmstrasse (dzisiejsza ul. Zwycięstwa) i An der Klodnitz (dzisiejsza ul. Kłodnicka). Został otwarty w 1897 roku pod nazwą Schlesischer Hof (pol. Dwór Śląski). Był wówczas jednym z najbardziej ekskluzywnych hoteli w Gliwicach. Oferował gościom blisko 30 pokoi w wysokim standardzie.
W ciągu kolejnych kilku lat jego wnętrza i elewacja były kilkakrotnie przebudowywane, natomiast w 1905 roku zainstalowano w nim oświetlenie elektryczne. W czerwcu 1899 roku hotel odwiedziła para książęca Charlotte i Bernhard von Sachsen-Meiningen.
Po 1945 roku hotel stanowił własność komunalną, zaś w latach 90. XX w. właścicielem zostało Wojewódzkie Przedsiębiorstwo Usług Turystycznych w Katowicach, a następnie spółka HOFPOL z Czekanowa. Dziś obiekt jest częścią polskiej sieci Hotele Diament.
W 1998 roku rozpoczęto generalny remont budynku, który przywrócił m.in. pierwotny wygląd fasady.

</doc>
<doc id="2278491" url="https://pl.wikipedia.org/wiki?curid=2278491" title="Port lotniczy Limbang">
Port lotniczy Limbang

Port lotniczy Limbang (IATA: LMN, ICAO: WBGJ) – port lotniczy położony 6 km od Limbang, w stanie Sarawak, w Malezji.

</doc>
<doc id="2278492" url="https://pl.wikipedia.org/wiki?curid=2278492" title="Jakub Kopowski">
Jakub Kopowski

Jakub Jakub Kopowski (ur. 13 marca 1915 w Krakowie, zm. 2 czerwca 1983 tamże) – polski koszykarz, olimpijczyk z Berlina (1936).
Kiedy był w szkole średniej zaczął grac w koszykówkę pod pseudonimem Miodoński. Zawodnik klubu sportowego Cracovia, z którym w 1938 roku zdobył mistrzostwo Polski. 6 razy wystąpił w reprezentacji Polski.
Na igrzyskach olimpijskich w 1936 roku zajął wraz z drużyną 4 miejsce. Po zakończeniu kariery sportowej został trenerem. Był żonaty z Janiną Wandą Filipowską.
Został pochowany na Cmentarzu Rakowickim w Krakowie (kw. LXXII-2-17).

</doc>
<doc id="2278502" url="https://pl.wikipedia.org/wiki?curid=2278502" title="Andreas Decker">
Andreas Decker

Andreas Decker (ur. 19 sierpnia 1952 w Zwickau) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale – triumfował w czwórce bez sternika. Stawał na podium mistrzostw świata w tej samej konkurencji. Po złoto sięgnął w 1975, 1977 i 1979, był drugi w 1978.

</doc>
<doc id="2278511" url="https://pl.wikipedia.org/wiki?curid=2278511" title="Biblioteka Główna Akademii Górniczo-Hutniczej">
Biblioteka Główna Akademii Górniczo-Hutniczej

Biblioteka Główna Akademii Górniczo-Hutniczej im. Stanisława Staszica w Krakowie – biblioteka akademicka, gromadząca literaturę naukową i techniczną z zakresu dziedzin reprezentowanych na tej uczelni.
Historia.
Biblioteka powstała w roku akademickim 1921/22, powołana przez Senacką Komisję Biblioteczną na Ogólnym Zebraniu Profesorów 12 grudnia 1921 r. Komisja odpowiadała za organizację i rozwój Biblioteki, wyznaczała kierunki jej działania, czuwała nad profilem gromadzonych zbiorów i zabiegała o pozyskiwanie darów. Przewodniczący Komisji pełnił jednocześnie honorowo obowiązki kierownika biblioteki. Do prowadzenia prac bibliotekarskich zatrudniono od 1 stycznia 1922 r. bibliotekarkę Marię Kuszową. Na początku z centralnej biblioteki uczelni mogli korzystać tylko profesorowie, od 1923 r. również studenci, dla których otwarto czytelnię. 
W latach 20. księgozbiór powiększał się głównie dzięki darom profesorów Uczelni oraz instytucji naukowych, polskich i zagranicznych. Na skutek starań Marii Skłodowskiej-Curie działającej w Komitecie Współpracy Intelektualnej Ligi Narodów, Biblioteka otrzymywała z wymiany naukowe czasopisma francuskie, w zamian za publikacje pracowników Akademii. W latach 30. Biblioteka uzyskała m.in. dotacje ministerialne na zakupy czasopism, głównie z zakresu górnictwa, hutnictwa i mineralogii. W 1938 r. księgozbiór liczył 17.194 wolumeny. 
Początkowo Biblioteka mieściła się przy ul. Loretańskiej 18; w 1924 r. przeniesiona do budynku przy ul. Smoleńsk 7, a w 1929 r. - do nowego gmachu Akademii Górniczej przy al. Mickiewicza 30.
W czasie II wojny światowej księgozbiory Biblioteki Głównej i bibliotek zakładowych Wydziału Górniczego zostały zdeponowane w nowym gmachu Biblioteki Jagiellońskiej, gdzie jako wyodrębniona kolekcja wchodziły w skład tzw. Staatsbibliothek. Po zakończeniu wojny uszczuplone o ok. 25% zbiory powróciły do odrestaurowanych pomieszczeń gmachu głównego Akademii. Przełomowym momentem w działalności Biblioteki było zatrudnienie na stanowisku kierownika w 1949 r. zawodowego bibliotekarza Władysława Piaseckiego, który od 1955 r. pełnił funkcję dyrektora. Korzystając z rozwiązań i osiągnięć bibliotekarstwa światowego, zorganizował bibliotekę jako nowoczesny warsztat naukowo-dydaktyczny i uczelniane centrum informacji naukowej. Dzięki staraniom Piaseckiego w 1966 r. został oddany do użytku nowy, wolno stojący budynek Biblioteki – pierwszy modularny budynek biblioteczny w Polsce. Lata 70. i 80. to okres intensywnych prac nad automatyzacją procesów bibliotecznych i prac informacyjnych. Lata 90. to głównie rozwój komputeryzacji, którą zastosowano w większości procesów bibliotecznych – gromadzenie, katalogowanie, wypożyczanie i informacja o zbiorach. Od 1992 r. Biblioteka korzysta ze zintegrowanego systemu bibliotecznego VTLS; od 2002 r. uczestniczy w tworzeniu narodowego katalogu centralnego NUKAT. Budynek Biblioteki dwukrotnie przechodził modernizacje; ostatnio w latach 2012-2014 połączoną z dobudową jednego segmentu i wymianą elewacji oraz licznymi usprawnieniami ułatwiającymi obsługę czytelników, w tym osób niepełnosprawnych.
Zbiory biblioteki.
Księgozbiór Biblioteki odpowiada tematyce prowadzonych w Uczelni badań i kierunkom studiów. Obejmuje szeroki wachlarz nauk podstawowych (matematyka, fizyka, chemia), nauk związanych z rozpoznaniem, wydobyciem i przeróbką surowców mineralnych oraz intensywnie rozwijających się dziedzin, takich jak: informatyka, telekomunikacja, robotyka, inżynieria materiałowa, a także zarządzanie i nauki humanistyczne.
Podstawowe rodzaje zbiorów to: książki (438315 wol.), czasopisma (148285 wol.) oraz zbiory specjalne (340240 wol.), na które składają się opisy patentowe, normy, zbiory kartograficzne, literatura techniczno-handlowa, a także rozprawy doktorskie bronione w AGH.. 
Z zasobów Biblioteki została wyodrębniona Kolekcja Historyczna, czyli publikacje o wyjątkowej wartości i znaczeniu dla dziedzictwa narodowego; są to głównie starodruki i pozycje wydane do 1945 r. (wydawnictwa zwarte, periodyki, normy, opisy patentowe, mapy).
Oprócz gromadzenia zbiorów w formie drukowanej Biblioteka organizuje dostęp do kilkudziesięciu polskich i zagranicznych komputerowych baz danych oraz kilku tysięcy czasopism w wersji elektronicznej, a także kolekcji e-książek.
Struktura.
Wypożyczalnie:
Czytelnie:
Strefa Wolnego Dostępu.
17 lutego 2014 roku w Bibliotece otwarto Strefę Wolnego Dostępu do księgozbioru dydaktycznego, umożliwiając czytelnikom swobodny dostęp do wybranych książek oraz ich samodzielne wypożyczenie za pomocą dwóch automatów "SelfCheck".
Portal Historia AGH.
Pracownicy Biblioteki Głównej tworzą projekt Historia AGH - portal przedstawiający fakty i daty z dziejów Akademii Górniczo-Hutniczej (wydziałów, katedr, jednostek pozawydziałowych) oraz sylwetki osób związanych z Uczelnią (m.in. członków Komitetu Organizacyjnego, rektorów, dziekanów, doktorów honoris causa).

</doc>
<doc id="2278515" url="https://pl.wikipedia.org/wiki?curid=2278515" title="Michele Aramini">
Michele Aramini

Michele Aramini (ur. 1953) − profesor nauk politycznych i teologii moralnej, wykładowca teologii na Mediolańskim Uniwersytecie Katolickim (Università Cattolica di Milano). Jest specjalistą w dziedzinie bioetyki, a także autorem licznych publikacji, tłumaczonych na wiele języków, m.in.: „La procreazione assistita. Scoprire il senso di un nuovo modo di nascere” (1999); „Pacs, matrimonio e coppie omosessuali. Quale futuro per la famiglia” (2007); „Bioetica e religioni” (2007).

</doc>
<doc id="2278516" url="https://pl.wikipedia.org/wiki?curid=2278516" title="BG AGH">
BG AGH



</doc>
<doc id="2278517" url="https://pl.wikipedia.org/wiki?curid=2278517" title="Namco Bandai">
Namco Bandai



</doc>
<doc id="2278520" url="https://pl.wikipedia.org/wiki?curid=2278520" title="Eparchia wiacka">
Eparchia wiacka

Eparchia wiacka – jedna z eparchii Rosyjskiego Kościoła Prawosławnego, w metropolii wiackiej. Jej obecnym ordynariuszem jest metropolita wiacki i słobodzki Marek (Tużykow), zaś funkcję katedry pełni sobór Zaśnięcia Matki Bożej w kompleksie zabudowań Monasteru Tryfonowskiego. 
Zarys historyczny.
Prawosławie pojawiło się w regionie wiackim w ostatnich dziesięcioleciach XII stulecia. Samodzielna eparchia obejmująca ten obszar została erygowana w październiku 1657. Po jej powstaniu na terytorium eparchii powstały pierwsze murowane cerkwie. Na początku XX wieku podlegało jej 866 cerkwi parafialnych obsługiwanych przez 1853 kapłanów. Funkcjonowało również 13 monasterów zamieszkiwanych przez 200 mnichów i mniszek oraz 1300 posłuszników i posłusznic. Duchowieństwo eparchii wiackiej stało się w okresie stalinizmu celem represji; w grudniu 1937 został rozstrzelany zarządzający eparchią arcybiskup Cyprian (Komarowski). Do 1941 z 866 cerkwi czynnych pozostało dziewięć. Wiele świątyń zostało całkowicie zniszczonych. Cerkwie zaczęły być ponownie otwierane w czasie II wojny światowej – w okresie sprawowania urzędu biskupa kirowskiego przez arcybiskupa Beniamina (Tichonickiego) liczba parafii wzrosła do 80. W latach 50. i 60. doszło do kolejnej akcji zamykania świątyń – na terenie eparchii kirowskiej władze radzieckie zlikwidowały 45 placówek duszpasterskich. Sytuacja ta zmieniła się dopiero w latach 80. XX wieku, po zmianie polityki ZSRR oraz objęciu katedry kirowskiej przez Chryzanta (Czepila). Otwarto wówczas 120 nowych cerkwi, zaś w 1994 reaktywowany został najważniejszy klasztor eparchii: Monaster Tryfonowski.
Podział administracyjny.
Eparchia dzieli się na 18 dekanatów: wiacki I, wiacki II, wiacko-polański, kilmeski, kirowsko-czepiecki, kotelnicki, kstiniński, kukarski, murasziński, noliński, omutniński, podosinowski, sanczurski, słobodzki, uniński, urżumski, szabalińsko-swieczyński i jarański. Łącznie na terenie eparchii działają 252 parafie obsługiwane przez 171 kapłanów.
Ponadto eparchii podlegają następujące monastery:

</doc>
<doc id="2278521" url="https://pl.wikipedia.org/wiki?curid=2278521" title="Stefan Semmler">
Stefan Semmler

Stefan Semmler (ur. 19 sierpnia 1952) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale - triumfował w czwórce bez sternika. Stawał na podium mistrzostw świata w tej samej konkurencji. Po złoto sięgnął w 1975, 1977 i 1979, był drugi w 1978.

</doc>
<doc id="2278523" url="https://pl.wikipedia.org/wiki?curid=2278523" title="Béchara Raï">
Béchara Raï



</doc>
<doc id="2278525" url="https://pl.wikipedia.org/wiki?curid=2278525" title="Chryzogon (męczennik)">
Chryzogon (męczennik)

Święty Chryzogon (wł. San Crisogono, hr. Sveti Krševan) – żył III lub IV wieku (śmierć przed 314), kapłan rzymski, prawdopodobnie biskup Akwilei, podczas prześladowań religijnych za rządów cesarza Dioklecjana uwięziony i zesłany do Akwilei, gdzie poniósł śmierć męczeńską poprzez ścięcie i wrzucenie ciała do morza.
Święty Chryzogon jest jednym z wymienianych świętych w "Communicantes" Kanonu Rzymskiego.
Św. Chryzogon był przez kilka lat więziony w Akwilei, gdzie pełnił posługę kapłańską wśród więzionych współwyznawców, w tym czasie także pisywał do chrześcijan, w szczególności uznaje się go za przewodnika duchowego Św. Anastazji. Dnia 24 listopada roku 303, na rozkaz Dioklecjana, Chryzogon został ścięty i wrzucony do morza. Po dwóch dniach jego głowa wypłynęła na brzeg i została z czcią pochowana przez chrześcijan.
Święty Chryzogon jest patronem miasta Zadar - jego płaskorzeźba, przedstawiająca go na koniu znajduje się w dawnej głównej bramie miejskiej z 1543, przy placu Pięciu studni, jak również w herbie miasta.
W Rzymie, na Zatybrzu znajduje się Bazylika św. Chryzogona.
W Szybeniku znajduje się kościół św. Chryzogona.

</doc>
<doc id="2278526" url="https://pl.wikipedia.org/wiki?curid=2278526" title="Robin Lopez">
Robin Lopez

Robin Byron Lopez (ur. 1 kwietnia 1988 w North Hollywood) – amerykański koszykarz, grający na pozycji środkowego. Obecnie zawodnik Cleveland Cavaliers. 
Życiorys.
Jego bratem bliźniakiem jest center zespołu Milwaukee Bucks – Brook Lopez. 
Wybrany z numerem 15 w drafcie NBA 2008 przez Phoenix Suns.
W 2006 wystąpił w meczu gwiazd amerykańskich szkół średnich McDonald’s All-American, został też zaliczony do III składu Parade All-American.
W lipcu 2015 roku podpisał kontrakt z New York Knicks.
22 czerwca 2016 w ramach wymiany trafił do Chicago Bulls.
12 lipca 2019 zawarł umowę z Milwaukee Bucks.
22 listopada 2020 zawarł umowę z Washington Wizards. 6 sierpnia 2021 dołączył do Orlando Magic. 8 lipca 2022 podpisał kontrakt z Cleveland Cavaliers.
Statystyki.
Na podstawie Basketball-Reference.com 
"Stan na koniec sezonu 2019/20"

</doc>
<doc id="2278531" url="https://pl.wikipedia.org/wiki?curid=2278531" title="Stefan Czaja">
Stefan Czaja

Stefan Czaja (ur. 1 września 1943 w Sadkach pow. wyrzyski, zm. 3 lipca 2003 w Toruniu) – bibliotekarz, starszy kustosz dyplomowany, wieloletni dyrektor Biblioteki Uniwersytetu Mikołaja Kopernika w Toruniu.
Dzieciństwo i edukacja.
Stefan Czaja urodził się 1 września 1943 r. w Sadkach w powiecie wyrzyskim (woj. bydgoskie). Miał troje rodzeństwa. Jego rodzicami byli Antoni Czaja i Seweryna z domu Smełsz. Ojciec był leśnikiem.
Z powodu częstych przeprowadzek rodziców S. Cz. chodził do szkół w różnych miejscowościach. Edukację swoją rozpoczął w Lubrzy (pow. Świebodzin) na "Ziemiach Odzyskanych", dokąd rodzina Czajów przeprowadziła się po wojnie. Na skutek kolejnej przeprowadzki szkołę podstawową ukończył w Żaganiu (woj. zielonogórskie, obecnie woj. lubuskie) w 1957 r. W tym samym roku rodzina Czajów przeniosła się na Mazury, gdzie rozpoczął naukę w Państwowym Liceum Pedagogicznym w Ostródzie. Liceum to rozpoczęło swą działalność w 1947 r., kształcąc przyszłych nauczycieli szkół podstawowych do 1963 r., kiedy to jego mury opuścili ostatni absolwenci. Początkowo było to – podobnie jak wszystkie tego typu placówki – liceum czteroletnie, od roku szkolnego 1953/1954 pięcioletnie. W czasie nauki Stefan Czaja brał czynny udział w życiu szkolnym, działał m.in. w Związku Harcerstwa Polskiego. Z przedmiotów objętych programem szkolnym najbardziej interesował się historią. Wielokrotnie brał udział w eliminacjach szkolnych kół historycznych pod nazwą „Olimpiady Humanistyczne”, w których był dwukrotnie nagradzany. W 1962 r. zdał egzamin dojrzałości.
W 1962 r. rozpoczął studia historyczne na Wydziale Humanistycznym Uniwersytetu Mikołaja Kopernika w Toruniu, wybierając dwie specjalizacje: pedagogiczną i archiwistyczną. Wybór kierunku studiów motywował chęcią „wzbogacenia swojego zasobu wiedzy, by potem pracować z pożytkiem dla społeczeństwa”. W czasie studiów aktywnie działał w organizacjach studenckich i społecznych, był m.in. członkiem Zarządu Studenckiego Koła Historyków (1962-1966), w latach 1964-1966 przewodniczącym Studenckiego Koła Archiwistów i członkiem Rady Uczelnianej Zrzeszenia Studentów Polskich, na II roku studiów został wiceprzewodniczącym, działającego na jego roku, Koła Związku Młodzieży Wiejskiej. W roku 1967 przyjęto go w poczet członków Oddziału Polskiego Towarzystwa Historycznego w Olsztynie i Stowarzyszenia Archiwistów Polskich. Pracę magisterską przygotował pod kierunkiem prof. dra hab. Andrzeja Tomczaka pt. „Zbiór prasy osiemnastowiecznej w Archiwum Państwowym w Toruniu”. Dnia 14 czerwca 1967 r. zdał egzamin magisterski z wynikiem bardzo dobrym, uzyskując dyplom magistra historii ze specjalnością dydaktyczną i archiwalną.
Praca zawodowa.
Po ukończeniu studiów, w sierpniu 1967 r. złożył podanie o przyjęcie do toruńskiej Biblioteki Uniwersyteckiej, argumentując je tym, iż praca w bibliotece odpowiada w pełni jego zamiłowaniom i jest gotów się jej poświęcić. Niestety z braku wolnego etatu nie został przyjęty. Dlatego swoją aktywność zawodową zaczął od zatrudnienia w Wojewódzkim Archiwum Państwowym w Olsztynie, przepracował w nim niecałe dwa miesiące, od 15 września do 31 października 1967, na stanowisku kierownika Oddziału Akt Staropolskich. 1 listopada przyjęty został do pracy w Bibliotece Uniwersyteckiej, z którą związał się na całe życie. W Toruniu też założył rodzinę zawierając w 1969 r. związek małżeński z Elżbietą Nowak, w roku 1984 urodziła się córka Agnieszka.
Przez prawie 36 lat przeszedł całą drogę zawodową, od młodszego bibliotekarza do starszego kustosza dyplomowanego oraz od szeregowego pracownika do funkcji dyrektora Biblioteki Uniwersyteckiej. W początkowym okresie pracy, jako młodszy bibliotekarz odbył praktykę w poszczególnych Oddziałach Biblioteki (1967-1969), następnie przez dwa lata prowadził Referat Egzemplarza Obowiązkowego. W 1971 r. został bibliotekarzem oraz kierownikiem, największego w Bibliotece, Oddziału Magazynów i Konserwacji Zbiorów. Był wtedy najmłodszym wśród pracujących w tamtym czasie kierowników. Doceniając jego kompetencje i zaangażowanie, dyrektor Maria Puciatowa powierzyła mu opracowanie projektu operacji przeprowadzki zbiorów z budynku ówczesnej biblioteki przy ul. Chopina do nowego budynku na Bielanach. S. Cz. z tego zadania wywiązał się wzorowo. W marcu 1973 r. dyrektor biblioteki złożyła wniosek do władz uczelni o utworzenie w Bibliotece stanowiska drugiego wicedyrektora. Jednocześnie proponowała, aby powołać na nie mgra Stefana Czaję, uzasadniając wniosek słowami: „Mgr Czaja jest wybitnym kandydatem na to stanowisko. […] Zdolny, inteligentny, bystry i bardzo pracowity […], a największą jego zaletą to nieprzeciętne zaangażowanie, oddanie się całkowicie Zakładowi kosztem spraw własnych”. Z dniem 15 kwietnia 1973 r. został zastępcą dyrektora. W wyniku zdanego w grudniu 1973 r., państwowego egzaminu na stanowisko bibliotekarza dyplomowanego awansowany został we wrześniu 1974 na adiunkta bibliotecznego, a potem w 1980 r. na kustosza dyplomowanego, a w kwietniu 1985 r. na starszego kustosza dyplomowanego. Funkcję zastępcy dyrektora pełnił z krótką przerwą (1979-1980) w okresie 15.04.1973-30.09.1986. W tym czasie podjął etatową pracę w Komitecie Uczelnianym PZPR, będąc jednocześnie zatrudnionym w Bibliotece w niepełnym wymiarze godzin (na jedną czwartą etatu). Po roku powrócił do pracy w Bibliotece, na stanowisko zastępcy dyrektora.
1 października 1986 r. został powołany na stanowisko dyrektora, na którym pozostawał do śmierci – 3 lipca 2003.
Stefan Czaja pełnił funkcje w życiu Uczelni, działał także poza nią. Przez wiele lat był członkiem Senatu UMK, powoływano go do różnych komisji senackich i uniwersyteckich, m.in. Uczelnianej Komisji Oceniającej, finansowej, organizacyjnej, statutowej czy wydawniczej. Jako zastępca, a potem dyrektor Biblioteki Uniwersyteckiej, od 1982 r. był stałym członkiem uczelnianej Rady Bibliotecznej. Polskie środowisko bibliotekarskie ceniło jego wiedzę i umiejętności. Liczyło się z jego opiniami dotyczącymi nowoczesnego bibliotekarstwa i problemami zawodu bibliotekarza, uznając go za autorytet w tych dziedzinach. Z tego powodu wybierano go do wielu ważnych gremiów bibliotekarskich i zawodowych. Był członkiem Komisji Koordynacyjnej Bibliotek Naukowych Szkół Wyższych MEN (1987-1989), a następnie w latach 1989-1991 przewodniczył Konferencji Dyrektorów Szkół Wyższych MEN. Uczestniczył również od 1992 r. w pracach Zespołu Biblioteki Narodowej nad przygotowaniem nowej ustawy o bibliotekach. W 1993 r. Komitet Badań Naukowych powołał go na dwie kadencje w skład Opiniodawczego Zespołu do Spraw Krajowej Polityki w Zakresie Informacji Naukowej. Przez dwie kadencje (1997-2003) był członkiem Rad Wykonawczych Konferencji Dyrektorów Bibliotek Akademickich Szkół Polskich. W prace każdego z tych gremiów bardzo się angażował i działał w nich efektywnie.
Bardzo wysoko ceniono jego recenzje i opinie projektów budowy lub modernizacji nowych budynków bibliotecznych najważniejszych bibliotek w kraju, głównie książnic akademickich. W kwestii budownictwa bibliotecznego był autorytetem. W ramach pracy i doskonalenia zawodowego od 1981 r. wyjeżdżał do różnych bibliotek zagranicznych, m.in. niemieckich, szwajcarskich, angielskich oraz francuskich. W ostatnich latach często składał wizyty w partnerskich bibliotekach na Litwie.
Nawiązywał i rozwijał kontakty między Biblioteką a zagranicznymi bibliotekami i innymi instytucjami naukowo-kulturalnymi, których efektem była obopólna współpraca. Szczególnie owocne były relacje z Biblioteką Uniwersytetu w Wilnie oraz instytucjami niemieckimi: Deutsches Polen-Institut w Darmstadt, bibliotekami w Getyndze i Marburgu. Efektami tych wszystkich działań i starań podejmowanych przez Stefana Czaję były powstałe w kooperacji z partnerem niemieckim publikacje m.in. czterotomowa bibliografia stosunków polsko-niemieckich w zakresie kultury.
Ważną częścią działalności bibliotekarskiej dyrektora było inicjowanie i organizowanie wystaw na terenie Biblioteki i miasta. Wiele z nich były prezentowane w innych miastach polskich i ośrodkach zagranicznych. Do najważniejszych należała wystawa prezentująca okres międzywojenny Uniwersytetu Stefana Batorego w Wilnie.
Czasy, na jakie przypadło dyrektorowanie mgra Czai, okazały się trudne dla biblioteki i bibliotekarzy, ponieważ do bibliotek wkraczała komputeryzacja. Pierwsze kilka lat jego urzędowania zbiegło się również ze zmianami wynikającymi z transformacji ustrojowej, jaka nastąpiła w Polsce na przełomie lat osiemdziesiątych i dziewięćdziesiątych. Dzięki wszechstronnemu i gruntownemu przygotowaniu, wiedzy fachowej oraz umiejętnościom, okres jego rządów na stanowiskach dyrektorskich odznaczył się dla biblioteki rozbudową i rozwojem, modernizacją, a także wzbogacaniem i zabezpieczaniem zbiorów. Było to możliwe m.in. dzięki skutecznym zabiegom dyrektora w różnych instytucjach, również pozauczelnianych, o środki finansowe.
Wysiłki dyrektora S. Cz. zostały wysoko ocenione przez najwyższe gremia naukowe i zawodowe w Polsce: Komitet Badań Naukowych przyznał (2003) Bibliotece Uniwersyteckiej kategorię trzecią, zaś Zarząd Główny Stowarzyszenia Bibliotekarzy Polskich wyróżnił (2002) Bibliotekę medalem „Bibliotheca Magna Perennisque”.
S. Cz. zapamiętano jako człowieka skromnego, życzliwego i przystępnego oraz dbającego o interesy swoich pracowników. Inspirował do podejmowania prac naukowych, badawczych oraz bibliotekarskich. Dla wielu był przyjacielem. W hierarchii ważności kierowana przez niego Biblioteka Uniwersytecka zajmowała miejsce najwyższe.
Przy jednej z czytelń, mieszczącej się w nowoczesnym aneksie dobudowanym do gmachu bibliotecznego w 2000 r. staraniem dyrektora Czai, umieszczono tablicę poświęconą jego pamięci.
Działalność naukowo-publicystyczna i dydaktyczna.
Dyrektor Stefan Czaja, oprócz zarządzania biblioteką, prowadził działalność naukowo-publicystyczną, która była ważną częścią jego życia. Pierwszy jego artykuł ukazał się w 1976 r. Zajmował się przede wszystkim problematyką prawną bibliotek i zawodu bibliotekarza, organizacją i funkcjonowaniem bibliotek, mechanizacją i automatyzacją prac bibliotecznych oraz modernizacją bibliotek. Chętnie podejmowanymi przez niego tematami było budownictwo biblioteczne, techniczne wyposażenie bibliotek i konserwacja zbiorów. Dał się poznać także jako bibliograf. Był autorem tekstów wspomnieniowych, artykułów biograficznych, tekstów z zakresu historii książki, życia uniwersytetu. Katalogi i opracowania wystaw organizowanych przez bibliotekę w większości posiadają wstępy pióra dyrektora Cz. Począwszy od 1993 r. stał się stałym autorem tekstów do „Głosu Uczelni”, na łamach którego opublikowano ponad 70 artykułów. Pisał także felietony do toruńskiej „Gazety Miejskiej” oraz do czasopisma „Ziemia Michałowska”. Wartą zauważenia inicjatywą wydawniczą S. Cz. była, ciesząca się sporym powodzeniem, seria pięciu kalendarzy uniwersyteckich (2000-2003, na rok 2001 ukazały się 2 kalendarze), które przedstawiały i promowały zabytkowe i najcenniejsze zbiory (cimelia) Biblioteki, m.in. Srebrną Bibliotekę księcia Albrechta Pruskiego, miniatury z rękopisu „Apokalipsy” Heinricha von Heslera. Wchodził w skład Komitetów Redakcyjnych dwóch ogólnopolskich czasopism bibliotekarskich: od 1991 r. „Przeglądu Bibliotecznego” oraz „Roczników Bibliotecznych” (od 1997 r.).
Oprócz zajęć z przysposobienia bibliotecznego, prowadził na toruńskim kierunku bibliotekoznawstwo i informacja naukowa konwersatoria i ćwiczenia z zakresu organizacji i zarządzania bibliotekami.
Działalność w organizacjach poza bibliotecznych.
Należał i działał w różnych organizacjach społecznych, politycznych czy naukowych. Po ukończeniu studiów został członkiem Związku Nauczycielstwa Polskiego (1967-1982), zaś w latach 1970-1988 należał do PZPR. Jeszcze w czasie studiów zapisał się do PTTK. Współpracował i był częstym gościem spotkań Towarzystwa Bibliofilów im. Joachima Lelewela w Toruniu, którego członkiem został pod koniec życia.
Stefan Czaja zmarł 3 lipca 2003 r., 9 lipca pochowany został na cmentarzu przy ul. Wybickiego w Toruniu.
Nagrody i odznaczenia.
W 1978 r. został odznaczony Brązowym Krzyżem Zasługi, a w 1985 r. Srebrnym Krzyżem Zasługi. W 1990 r. otrzymał Nagrodę Ministra Kultury. Dnia 19 lutego 2004 r. podczas corocznego Święta Uczelni uhonorowano go pośmiertnym medalem „Za zasługi położone dla rozwoju uczelni”.

</doc>
<doc id="2278532" url="https://pl.wikipedia.org/wiki?curid=2278532" title="Formuła Student">
Formuła Student

Formuła Student – międzynarodowa seria zawodów dla inżynierskich zespołów uniwersyteckich organizowana corocznie przez organizację Society of Automotive Engineers funkcjonujące od 1905 roku). Studenci z najlepszych uniwersytetów i politechnik z całego świata przez rok projektują, konstruują i budują bolid wyścigowy, aby po odbytej fazie testów ścigać się na największych i najsłynniejszych torach wyścigowych na świecie, jak chociażby brytyjskie Silverstone.
Podczas zawodów wystawiają się największe koncerny z branży "automotive", których przedstawiciele są sędziami oceniającymi bolidy i zespoły podczas poszczególnych konkurencji. Formuła Student stanowi bodziec do rozwoju inżynierów w dziedzinie motoryzacji, jak również przedpole do rekrutacji najlepszych studentów przez headhunterów z firm takich jak: Ferrari, Porsche, Bentley, Audi, Opel, Mercedes czy Jaguar.
Historia.
Formuła Student została zapoczątkowana za sprawą pierwszych zawodów SAE Mini-Indy w 1979 roku. Obecnie zawody odbywają się na wielu kontynentach w klasach pojazdów o silnikach spalinowych, silnikach elektrycznych, klasa Driveless – autonomicznego auta bez kierowcy oraz projektów wirtualnych dla zespołów, które dopiero rozpoczynają swoją działalność lub nie są w stanie z różnych powodów fizycznie zrealizować projektu do czasu zawodów.
Podczas zawodów badane są nie tylko osiągi bolidów, ale w znacznej mierze oceniane są umiejętności inżynierskie, kooperacyjne, menedżerskie oraz ekonomiczne. Uczestnicy zawodów Formuły Student są studentami, którzy biorąc udział w projekcie, zdobywają doświadczenie nie tylko z wielu dziedzin wiedzy inżynierskiej, ale również w zakresie zarządzania zespołem, marketingu czy kontaktów z firmami reprezentującymi szeroko pojęty przemysł i sponsoringu.
Struktura konkurencji rozgrywanych na zawodach.
Na zawodach zespoły zmagają się w konkurencjach dynamicznych i statycznych, w których łącznie można uzyskać 1000 punktów.
Konkurencje statyczne.
Prezentacja biznesowa (Business Plan Presentation) 75 punktów.
Prezentacja, której celem jest zasymulowanie przez zespół założenia firmy zajmującej się produkcją i sprzedażą bolidów. Osoby prowadzące 10 minutową prezentację przed komisją sędziowską odgrywają rolę starających się o pozyskanie wkładu finansowego do ich nowego przedsięwzięcia przez bogatych inwestorów. Konkurencja przypomina nieco Dragon’s Den. W trakcie prezentacji sędziowie oceniają szeroki przekrój czynników takich jak: pomysł, nazwa firmy oraz kalkulacje związane ze wskaźnikami ekonomicznymi jak „break point” (tzw. moment w którym firma zacznie przynosić zyski), moment zwrotu inwestycji, wskaźnik rentowności ROI, zysk roczny. Oprócz strony merytorycznej, wiarygodności przedstawionych pomysłów i kalkulacji, sędziowie zwracają uwagę także na elementy innowacyjności i implementacje pomysłów zwiększających atrakcyjność produktu (bolidu), szerokość jego zastosowania z dystrybucją czy aspektu marketingowego (np. możliwe scenariusze i chęć współpracy ze strony istniejących firm znanych na rynku w skali światowej jak GoPro) oraz śmiałych posunięć związanych z naciskiem firmy na przyjazne i atrakcyjne warunki pracy dla pracowników a także troskę o wpływ istniejących zakładów firmy na środowisko.
Kosztorys (Cost and Manufacturing) 100 punktów.
Konkurencja, podczas której reprezentanci zespołu prezentują kosztorys całego bolidu ze szczegółowym podziałem na najdrobniejsze jego elementy. Idea Cost’a polega na symulacji implementacji optymalizacji produkcji bolidów w fabryce. W związku z tym uwzględnia się produkcję każdego z kilkuset elementów składowych bolidu od bryły sześciennej materiału (tudzież inną handlową postać użytego surowca, dostępną i wyszczególniona w załącznikach do regulaminu) poprzez obróbkę zastosowaną w rzeczywistym procesie wytwórczym elementu, aż po ustandaryzowany koszt montażu elementu podczas złożenia bolidu. Sędziowie uwzględniają koszt całego bolidu, kompletność i zgodność kosztorysu ze składem rzeczywistym konstrukcji, co weryfikują w rozmowie z reprezentantami zespołu przy bolidzie, aż po uwzględnienie przez zespół czynników występujących przy produkcji wielkoseryjnej, hipotetycznej dla ich pojazdu. Może to być na przykład uwzględnienie bliskości dostawców materiału względem siedziby zespołu i jego potencjalnej fabryki, zakładów obróbczych tudzież eliminacji potrzeby transportu materiału pomiędzy kolejnymi etapami obróbki elementu oraz walor ekologiczny. Jednym słowem sędziom zależy na prezentacji optymalizacji kosztów na każdym etapie produkcji bolidu, poczynając już od fazy projektowej, która już powinna uwzględniać wszystkie kluczowe czynniki.
Projekt (Engineering Design) 150 punktów.
Najwyżej punktowana spośród konkurencji statycznych. Również polega na zmaganiu między członkami zespołów a drużyną sędziów, będących specjalistami w poszczególnych dziedzinach konstrukcji takich jak: zawieszenie, układ przeniesienia napędu, elektronika, aerodynamika, konstrukcja nośna, kinematyka pojazdu i silnik. Jest to egzamin dla wiedzy i umiejętności inżynierskiej członków zespołu, podczas którego muszą oni dowieść sędziom, że rozwiązania zastosowane przez nich w bolidzie są wysokiej klasy lub przewyższają swoją wartością i pomysłem resztę zespołów. Do tego niejednokrotnie studenci podpierają się ich bogatą dokumentacją w zakresie części, za których projekt byli odpowiedzialni. Jednak w trakcie tej konkurencji zespoły wybiegają dalej i prezentują wyniki badań dla zastosowanych przez nie rozwiązań, analizy wytrzymałościowe, symulacje a także zestawienia porównawcze dla innych konkurencyjnych pomysłów na implementację danej części, które dzięki otrzymanym wynikom zostały odrzucone. Członkowie zespołu dowodzą wartości swojej jako inżynierów, prezentując szerokie spektrum wiedzy teoretycznej, a także prezentują niejednokrotnie spektakularną pracę, którą włożyli w badanie swoich części, zagadnień fizycznych wpływających konstruktorsko na koncept ich części oraz analiz od wytrzymałości, przez analizy przepływu, aż po zaawansowane obliczeniowo modele pozwalające uzyskać zdyskretyzowane wartości stanowiące zysk na danym polu (np. 0,0028 sekundy zysku na okrążeniu, 323 gram redukcji masy bolidu, 53 N mniejsze siły oddziałujące przez kierownicę na ręce kierowcy).
Konkurencje dynamiczne.
Jazda po torze w kształcie cyfry „8” (Skid Pad) za 75 punktów.
Kierowca samochodu musi przejechać po 2 okrążenia na pętlach cyfry „8” w jak najkrótszym czasie i przekroczyć zjazdową linię mety. Każda z drużyn ma prawo wystawić do udziału w konkurencji maksymalnie 2 kierowców, z czego każdemu z kierowców przysługują po 2 przejazdy. Do klasyfikacji liczy się najlepszy uzyskany przez zespół czas przejazdu. Konkurencja ma na celu zbadanie osiągów zawdzięczanych pracy układów zawieszenia oraz aerodynamiki, podczas gdy bolid jest poddawany względnie wysokim wartościom sił przeciążenia bocznego. W trakcie niektórych serii zawodów Formuły Student tor w trakcie tej konkurencji jest zraszany wodą, aby uwydatnić efekt sprawowania się bolidu na torze, obniżając trakcję.
Przyspieszenie (Acceleration) za 75 punktów.
Konkurencja polega na jak najszybszym pokonaniu przez samochód dystansu 75 metrów, przyspieszając z linii startu od 0 km/h. Każda z drużyn ma prawo wystawić do udziału w konkurencji maksymalnie 2 kierowców, z czego każdemu z kierowców przysługują po 2 przejazdy. Do klasyfikacji liczy się najlepszy uzyskany przez zespół czas przejazdu. Kluczem do zajęcia jak najwyższego miejsca w tej dyscyplinie jest maksymalizacja parametrów pracy silnika i startu bolidu a także trakcji. Warto nadmienić, że od 3 lat polski zespół PWR Racing Team z Wrocławia jest jednym z czołowych zespołów w tej konkurencji dla bolidów spalinowych, co zostało ukoronowane w 2016 roku podczas najbardziej prestiżowych zawodów Formuły Student na torze Hockenheimring w Niemczech, gdzie zajęli 1 miejsce. Potwierdzili tym samym ich utarty wśród konkurencyjnych drużyn ze świata pseudonim „Power Polen”.
Charakterystyka wystrojenia silnika, konstrukcja układów dolotowego, wydechowego oraz przeniesienia napędu, a także ustawienia elektroniki parametrów startowych bolidu takich jak poślizg czy kontrola trakcji stanowią o kunszcie inżynierii silnikowej. W połączeniu z wystarczająco wysoką wartością trakcji opon oraz sprawności systemu zmiany biegów i jego sprawnego wykorzystania przez utalentowanego kierowcę pozwalają na zdobycie podium w konkurencji przyspieszenia.
Sprint (Autocross) za 100 punktów.
W dyscyplinie ważne jest pokonanie 1 okrążenia z linii startu do linii mety w jak najkrótszym czasie. Każda z drużyn ma prawo wystawić do udziału w konkurencji maksymalnie 2 kierowców, z czego każdemu z kierowców przysługują po 2 przejazdy. Do klasyfikacji liczy się najlepszy uzyskany przez zespół czas przejazdu. Konkurencja daje przekrój jednostkowego pokazu możliwości aut. Jest ważnym wstępem do wyścigu głównego, ponieważ znacznej części zespołów nie udaje się ukończyć Endurance’a, a ich bolidy nie dojeżdżają do mety. Ponadto, w przypadku zespołów konstruujących bolidy o napędzie elektrycznym, dochodzi do rozładowania znacznej części energii z akumulatorów oraz do przegrzań układu, które wpływają na pogorszenie wydajności pracy napędu i znaczne pogorszenie się czasów uzyskiwanych na ostatnich okrążeniach.
Wyścig główny (Endurance) za 325 punktów.
Najważniejsza z konkurencji zarówno pod kątem emocji, testu dla samochodu jak również zdobyczy punktowej. Wyścig składa się z 23 okrążeń, gdzie pierwszy kierowca pokonuje 11, a drugi jedzie aż do mety ostatniego. Czas przejazdów wyścigu jest momentem kulminacyjnym zawodów Formuły Student. Kolejność startu bolidów jest określona odwrotnie do wyników z konkurencji sprintu tak, że jako ostatni jadą najszybsi. Jednocześnie na torze może jechać 5 bolidów, co stanowi wyjątek od reszty zawodów, gdzie w przebiegu wszystkich pozostałych konkurencji, a także warunków korzystania z areny rozgrzewkowej, tylko 1 auto może jeździć. Tor ma szerokość, która uniemożliwia jazdę 2 aut obok siebie oraz manewr wyprzedzania. To sprawia, że podczas wyścigu głównego od kierowców wymagana jest zdwojona ostrożność, a sprawne kontrolowanie sytuacji na torze oraz jego drożności (z racji ulegających uszkodzeniom bolidów, które nie mogą kontynuować jazdy) wymaga od organizatorów wysokich umiejętności planistycznych i koordynacyjnych. W sytuacji gdy jeden z kierowców widocznie spowalnia kierowcę jadącego za nim, sędziowie sygnalizują mu niebieskimi flagami, aby zjechał w jednym z kilku wyznaczonych na torze zatoczek. Gdy wszyscy spowalniani przez niego w danej chwili kierowcy dokonają manewru wyprzedzania (lub omijania z racji na niewielką długość zatoczki niekiedy wymuszającą na ustępujących kierowcach zatrzymanie się), otrzymuje znak zieloną flagą i może powrócić na tor.
Ponadto, w trakcie przejazdów w konkurencjach Skid Pad, Acceleration, Autocross oraz Endurance sędziowie dodają karne sekundy za każdy strącony przez kierowców pachołek wyznaczający tor przejazdu oraz za każde wypadnięcie z toru. Jednakże straty te nie wpływają na klasyfikację w danej konkurencji tylko są uwzględniane przy kalkulacji ostatecznych rankingów punktowych służących do klasyfikacji generalnej zawodów.
Wydajność (Efficiency) za 100 punktów.
Do oceny w tej kategorii sędziowie poddają ilość zużytego przez samochód paliwa lub prądu w trakcie odbywanych konkurencji dynamicznych. Konstrukcje zużywające najmniej energii otrzymują najwięcej punktów.

</doc>
<doc id="2278535" url="https://pl.wikipedia.org/wiki?curid=2278535" title="Portland (region Jamajki)">
Portland (region Jamajki)



</doc>
<doc id="2278537" url="https://pl.wikipedia.org/wiki?curid=2278537" title="Locomotiva Bukareszt">
Locomotiva Bukareszt



</doc>
<doc id="2278539" url="https://pl.wikipedia.org/wiki?curid=2278539" title="Stefania Krupa">
Stefania Krupa

Stefania Krupa (ur. 14 grudnia 1909 w Warszawie, zm. 24 września 1981 w Szczecinie) – gimnastyczka, nauczycielka wf, olimpijka z Berlina 1936.
Życiorys.
Urodziła się 14 grudnia 1909 w Warszawie . Była córką Wojciecha Gawałkiewicza i Ludwiki z domu Brańskiej. Karierę gimnastyczki rozpoczęła w 1926 w klubie Sokół Warszawa. W 1929 i 1931 wygrała dwukrotnie tzw. Zawody Gimnastyczne o Pierwszeństwo. W 1936 uczestniczyła w igrzyskach olimpijskich w Berlinie zajmując 6. miejsce w gimnastyce sportowej w wieloboju. Indywidualnie w tej samej konkurencji zajęła 49 miejsce.
W latach 1926-1939 reprezentowała klub Sokół Warszawa. Uczestniczka (ps. „Mama”) powstania warszawskiego (zgrupowanie „Ruczaj”). Po wojnie działaczka sportowa i międzynarodowa sędzia.
Na igrzyskach olimpijskich w 1936 r. wystartowała w 3-boju drużynowym, zajmując w nim 6 miejsce.

</doc>
<doc id="2278541" url="https://pl.wikipedia.org/wiki?curid=2278541" title="Kingston (region Jamajki)">
Kingston (region Jamajki)



</doc>
<doc id="2278543" url="https://pl.wikipedia.org/wiki?curid=2278543" title="União de Minas">
União de Minas

União de Minas – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Frutal.

</doc>
<doc id="2278544" url="https://pl.wikipedia.org/wiki?curid=2278544" title="Elica Kostowa">
Elica Kostowa

Elica Kostowa (bułg. Елица Костова, ur. 10 kwietnia 1990 w Chaskowie) – bułgarska tenisistka.
Kariera tenisowa.
Zadebiutowała jako czternastolatka, w 2004 roku, na turnieju ITF w chorwackim Bol. Zagrała tam z dziką kartą od razu w turnieju głównym, ale odpadła już w pierwszej rundzie, przegrywając z reprezentantką gospodarzy, Niką Ožegović. W marcu 2005 roku wygrała kwalifikacje do turnieju w Kairze i w fazie głównej dotarła do ćwierćfinału. W latach 2006–2007 kontynuowała grę w turniejach ITF, a jej największymi osiągnięciami z tego okresu były dwa półfinały. Pierwszy turniej w grze pojedynczej wygrała w 2008 roku w Alcobaça, pokonując w finale Brytyjkę Amandę Carreras. W 2009 roku wygrała swój drugi turniej, a w 2010 była pięć razy w finałach podobnych turniejów, ale żadnego nie udało jej się wygrać. W sumie wygrała sześć turniejów singlowych i siedem deblowych rangi ITF.
12 września 2016 roku osiągnęła najwyższe miejsce w rankingu singlowym, plasując się na 130. miejscu.
Była reprezentantką swojego kraju w rozgrywkach Pucharu Federacji. Kilkukrotnie próbowała swoich sił w eliminacjach turniejów wielkoszlemowych, lecz nie awansowała do rozgrywek głównych żadnego z nich.
Karierę zakończyła w 2021 roku występem w Belgradzie, przegrywając z Holenderką Arantxą Rus.

</doc>
<doc id="2278545" url="https://pl.wikipedia.org/wiki?curid=2278545" title="Akwarium jednogatunkowe">
Akwarium jednogatunkowe



</doc>
<doc id="2278546" url="https://pl.wikipedia.org/wiki?curid=2278546" title="Św. Chryzogon">
Św. Chryzogon



</doc>
<doc id="2278547" url="https://pl.wikipedia.org/wiki?curid=2278547" title="Elitsa Kostova">
Elitsa Kostova



</doc>
<doc id="2278548" url="https://pl.wikipedia.org/wiki?curid=2278548" title="Dal bhat">
Dal bhat

Dal Bhat (nepalski: दालभात) to tradycyjny nepalski posiłek składający się z gotowanego lub parowanego ryżu, "Bhat", oraz zupy z soczewicy, "Dal". Jest powszechnie spożywany dwa razy dziennie: rano i wczesnym wieczorem.
"Bhat" oznacza gotowany ryż. Na większych wysokościach, gdzie ryż nie rośnie dobrze, wykorzystuje się także inne uprawy jak: "makai" (kukurydza), "fapar" (kasza gryczana), "jau" (jęczmień) lub "kodo" (proso), które po ugotowaniu określa się jako "atho" lub "dhido". Dodatkiem do "Bhat" może być także "roti" lub "chapati" (okrągły przaśny chleb).
"Dal" może być gotowany z pomidorami, cebulą, chili, tamaryndowcem, czosnkiem, czy imbirem, jako dodatek do soczewicy lub fasoli. Zawsze zawiera zioła i przyprawy takie jak kolendra, kminek, czy kurkuma (szafran indyjski). Przepisy różnią się w zależności od sezonu, miejscowości, grupy etnicznej i rodziny.
"Dal Bhat" jest zawsze podawany z "tarkari" – mieszanką dostępnych sezonowych warzyw. Jest również nazywany "Dal tarkari bhat" (दाल भात तरकारी). Dodatkiem mogą być również jogurt lub mięso z kurczaka, kozy, czy ryby. Potrawa zawiera zwykle niewielką ilość "chutney" lub marynaty (zwanej "achar").

</doc>
<doc id="2278549" url="https://pl.wikipedia.org/wiki?curid=2278549" title="Cachoeira Dourada">
Cachoeira Dourada

Cachoeira Dourada – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278550" url="https://pl.wikipedia.org/wiki?curid=2278550" title="Art Institute of Chicago">
Art Institute of Chicago

Art Institute of Chicago (AIC) (Instytut Sztuki w Chicago) – muzeum sztuk pięknych położone w Chicago w Grant Park przy South Michigan Avenue 111. Muzeum posiada w swoich zbiorach jedną z najwspanialszych na świecie kolekcji malarstwa europejskiego, obejmującą ponad 3500 dzieł począwszy od XII aż do połowy XX w., w tym znaczącą kolekcję dzieł sztuki okresu impresjonizmu i postimpresjonizmu. Znaczącą część zbiorów muzeum stanowi ponadto sztuka amerykańska, rzemiosło artystyczne, sztuka Azji oraz sztuka współczesna. Muzeum jest połączone z uczelnią artystyczną School of the Art Institute of Chicago i kierowane przez dyrektora i przewodniczącego Jamesa Cuno. Pod względem powierzchni jest drugim muzeum sztuki w Stanach Zjednoczonych po Metropolitan Museum of Art w Nowym Jorku.
Historia.
W 1866 grupa 35 artystów założyła w studio na Dearborn Street szkołę Chicago Academy of Design pomyślaną jako niezależną szkołę i własną galerię sztuki. Organizacja jej była wzorowana na akademiach europejskich, jak londyńska Royal Academy of Arts, z członkami zwykłymi i stowarzyszonymi. Prawa akademii szkoła uzyskała w marcu 1867. Zajęcia w niej rozpoczęły się w 1868 i odbywały się codziennie. Miesięczny koszt nauki wynosił 10 dolarów. Powodzenie Academy of Design umożliwiło zbudowanie nowej siedziby dla potrzeb uczelni. Wzniesiony przy West Adams Street 66 budynek był 5-kondygnacyjną konstrukcją z ciosów kamiennych. Został oddany do użytku 22 listopada 1870.
Kiedy w 1871 wielki pożar Chicago zniszczył budynek, akademia popadła w długi. Próby kontynuowania działalności w wynajętych budynkach nie powiodły się. W 1878 Academy of Design miała 10000 dolarów długów. Członkowie usiłowali ratować niedomagają instytucję zawierając umowy z lokalnymi przedsiębiorcami. Część z nich odeszła i w 1879 założyła nową instytucję, Chicago Academy of Fine Arts. Kiedy w tym samym roku Academy of Design upadła, nowa Chicago Academy of Fine Arts kupiła jej aktywa na aukcji.
W 1882 Chicago Academy of Fine Arts zmieniła nazwę na obecną – Art Institute of Chicago. W tym samym roku nabyła za 45000 dolarów działkę na rogu Michigan Avenue i Van Buren Avenue. Własny budynek wydzierżawiła a na jego zapleczu wybudowała nowy budynek do przechowywania szkolnego wyposażenia.
Wraz z ogłoszeniem światowej wystawy World's Columbian Exposition mającej odbyć się w Chicago w latach 1892–1893 Art Institute of Chicago forsowała projekt zbudowania naprzeciwko jeziora budynku dla potrzeb wystawy, który po jej zakończeniu byłby wykorzystywany dla potrzeb instytutu. Miasto wyraziło zgodę i budynek został zbudowany i oddany do użytku w 1893, w drugim roku trwania wystawy. Koszty jego budowy pokryto sprzedając nieruchomość na rogu ulic Michigan Avenue i Van Buren Avenue. 31 października 1893 Art Institute of Chicago przeniósł się do nowej siedziby. Od początku XX w. do lat 60. uczelnia wręczała nagrodę „Logan Medal of the arts”, która stała się jedną z najbardziej wyróżniających się nagród wręczanych artystom w Stanach Zjednoczonych.
W latach 1959–1970 Art Institute of Chicago pod kierownictwem kuratora sztuki
Hugh Edwardsa i jego asystentów był kluczowym ośrodkiem w walce o zdobycie miejsca w galeriach dla fotografii artystycznej i dokumentalnej.
Od początku Lat 80. XX w. dzięki staraniom ówczesnego dyrektora Art Institute of Chicago Jamesa N. Wooda (1941–1910) doszło do rozszerzenia kolekcji. Pod jego nadzorem miała miejsce również duża renowacja i rozwój projektów infrastruktury. Dziennik The New York Times określił go jako „jednego z najbardziej szanowanych kierowników muzeów kraju”, stwierdzając, iż Wood zorganizował wielkie wystawy dziel Paula Gauguina, Claude’a Moneta i Vincenta van Gogha, przyciągając do muzeum rekordową liczbę zwiedzających. Wood opuścił posadę dyrektora Art Institute of Chicago w 2004.
W 2006 Art Institute of Chicago rozpoczął budowę Modern Wing, jako aneksu usytuowanego w południowo-zachodnim narożniku Columbus i Monroe. Autorem projektu był włoski architekt, laureat nagrody Pritzkera Renzo Piano. Budynek został ukończony i oddany do użytku 16 maja 2009. Włączenie Modern Wing w skład obiektów Art Institute of Chicago spowodowało, iż muzeum to stało się drugą pod względem wielkości placówką muzealną w Stanach Zjednoczonych. To w nim znajduje się ciesząca się renomą w całym świecie kolekcja malarstwa europejskiego od XII do XX w. a poza nią dzieła sztuki współczesnej (malarstwa i rzeźby), architektury, wzornictwa i fotografii.
Budynek główny.
Obecny budynek przy South Michigan Avenue 111 to trzecia z kolei siedziba muzeum. Klasycyzująca budowla została zaprojektowana w stylu architektury Beaux-Arts przez firmę Shepley, Rutan and Coolidge z Bostonu jako obiekt pomocniczy dla potrzeb światowej wystawy World's Columbian Exposition (1893) z zamiarem wykorzystania go dla potrzeb muzeum po zamknięciu wystawy.
Słynne zachodnie wejście od strony Michigan Avenue jest flankowane przez dwie rzeźby lwów z brązu, wykonane przez Edwarda Kemeysa. Rzeźbiarz nadal im nieoficjalne określenia: lew południowy – „nieposłuszeństwo” a północny – „skradanie się”. Kiedy drużyny sportowe Chicago toczą rozgrywki w swoich ligach (np. w ramach Super Bowl lub Pucharu Stanleya lwy są często przystrajane w barwy klubowe danej drużyny. W czasie okresu bożonarodzeniowego szyje lwów zdobią zielone wieńce.
Wejście wschodnie do muzeum zaznacza łuk kamienny pochodzący ze starej Giełdy Papierów Wartościowych w Chicago, zaprojektowanej w 1894 przez Louisa Sullivana. Stary budynek giełdy został wyburzony w 1972, ale fragmenty dawnej izby handlowej uratowano przed zniszczeniem i po przeniesieniu do Art Institute of Chicago zrekonstruowano.
Muzeum jest położone po obu stronach trakcji kolei podmiejskiej. Dwa piętra galerii łączą budynek wschodni z zachodnim a poniżej przebiegają trasy kolei Metra (Metra Electric Line) i South Shore. Poprzedniczką zespołu galerii na niższym poziomie była pozbawiona okien hala Gunsaulusa; obecnie mieszczą się tu sale wystawowe Alsdorf Galleries eksponujące sztukę Indii, Południowo-Wschodniej Azji i Himalajów. Podczas renowacji budynku przepruto okna w ścianie po stronie północnej, w kierunku Millennium Park. Pomieszczenia galerii zaprojektował Renzo Piano w połączeniu z własnym projektem skrzydła Modern Wing. Okna otrzymały zasłony zabezpieczające zbiory przed bezpośrednim działaniem promieni słonecznych. Na wyższym poziomie mieściły się dawniej galerie współczesnej sztuki europejskiej a po renowacji w 2008 urządzono w ich miejsce galerie sztuki impresjonistycznej i postimpresjonistycznej .
Biblioteki.
Na parterze muzeum znajdują się biblioteki Ryerson &amp; Burnham Libraries. Zgromadzone w nich zbiory obejmują wszystkie okresy sztuki, ale najbardziej znany jest obszerny zbiór literatury poświęconej architekturze XVIII–XX w. Zbiory biblioteczne służą pracownikom muzeum, studentom college’ów i uniwersytetów, są również udostępnione dla ogółu. Istnieje zorganizowana grupa wsparcia dla bibliotek pod nazwą „The Friends of the Libraries”. Grupa organizuje imprezy i zwiedzanie biblioteki dla swoich członków.
Modern Wing.
16 maja 2009 oddano do użytku zaprojektowany przez Renzo Piano i zbudowany kosztem 294 milionów dolarów Modern Wing, stanowiący największą rozbudowę w historii muzeum. Liczący ok. 24500 m2 powierzchni budynek sprawił, że muzeum stało się drugim pod względem powierzchni muzeum w Stanach Zjednoczonych po Metropolitan Museum of Art w Nowym Jorku.
W Modern Wing mieszczą się obecnie zbiory sztuki europejskiej z początku XX w., w tym: "Stary gitarzysta" Picassa, "Kąpiące się nad rzeką" Henri Matisse’a i "Sparaliżowany czas" René Magritte’a. Kolejne działy to sztuka współczesna po 1960, nowa fotografia, media video, galerie architektury i wzornictwa, w tym oryginalne interpretacje Franka Lloyda Wrighta, Ludwiga Miesa van der Rohe i Bruce’a Goffa. Poza nimi w gmachu mieszczą się: sala wystaw czasowych, sklepy i sale wykładowe oraz nowoczesna, nakryta przeszklonym dachem restauracja "Terzo Piano", z której tarasu rozciąga się widok na Millennium Park. Napowietrzna kładka dla pieszych, Nichols Bridgeway (zaprojektowana również przez Renzo Piano) łączy znajdujący się na dachu Modern Wing park rzeźby z przyległym Millennium Park.
W 2009 budynek Modern Wing zdobył nagrodę Chicago Innovation Awards jako najbardziej innowacyjny produkt roku.
Zbiory muzeum.
Zbiory Art Institute of Chicago obejmują ponad 5000 lat ludzkiej działalności artystycznej z kultur całego świata reprezentowanej przez ponad 260000 dzieł sztuki. Zakres stylistyczny eksponatów zgromadzonych w muzeum rozciąga się od wczesnych drzeworytów japońskich po najnowszą amerykańską sztukę współczesną.
Obecnie muzeum najbardziej znane jest ze swojej kolekcji malarstwa impresjonistycznego, postimpresjonistycznego oraz amerykańskiego. Kolekcja obrazów impresjonistycznych i postimpresjonistycznych obejmuje łącznie ponad 30 dzieł Moneta w tym 6 "Stogów siana" i kilka wersji "Lilii wodnych". Znaczącą część kolekcji stanowią ponadto prace: Renoira jak "Dwie siostry (na tarasie)", Matisse’a "Kąpiące się", Cézanne’a "Koszyk jabłek" i "Madame Cézanne w żółtym krześle", Toulouse-Lautreca "W Moulin Rouge", Georges’a Seurata "Niedzielne popołudnie na Grande Jatte", Gustave’a Caillebotte’a "Ulica w Paryżu: deszczowy dzień". Z dzieł niefrancuskich wymienić należy prace van Gogha: "Pokój van Gogha w Arles" i "Autoportret (1887)". Najbardziej znaczące dokonania malarstwa amerykańskiego reprezentują obrazy: "American Gothic" Granta Wooda, "Nighthawks" Edwarda Hoppera i "Dziecko w kąpieli" Mary Cassatt.
We wrześniu 2010 Art Institute of Chicago uruchomił swą pierwszą aplikację przeznaczoną na telefony komórkowe, która jest czymś w rodzaju katalogu i przewodnika po dziełach impresjonizmu i postimpresjonizmu, zgromadzonych w muzeum.
Obok malarstwa Art Institute of Chicago ma do zaprezentowania twórczość innego rodzaju; zlokalizowane na niższym piętrze Thorne Miniature Rooms ukazują w gablotach w skali 1:12 amerykańskie, europejskie i azjatyckie wnętrza mieszkalne i style umeblowania począwszy od średniowiecza do lat 30. XX w. (kiedy pomieszczenia te były zbudowane).
Specyficzną ofertą muzeum jest Touch Gallery, zaprojektowana specjalnie osób z upośledzonym wzrokiem. Jest w niej wystawionych kilka prac, których “obejrzenia” można dokonać za pomocą dotyku (a nie wzroku); pracom towarzyszą tabliczki informacyjne napisane alfabetem Braille’a.
Amerykańską sztukę dekoracyjną reprezentują meble zaprojektowane przez Franka Lloyda Wrighta i Charlesa Eamesa. W galeriach sztuki starożytnej obejmujących Egipt oraz sztukę Grecji i Rzymu znajduje się trumna i mumia Paankhenamuna (XX dynastia ok. 945–715 p.n.e.) oraz kilka złotych i srebrnych trumien.
Zbiory Terra Collection.
Od kwietnia 2005 ok. 50 obrazów, znajdujących się początkowo w zbiorach Terra Museum (obecnie Terra Foundation) zostało wypożyczonych do Działu Sztuki Amerykańskiej Art Institute of Chicago. Połączone zbiory mieszczą się w nowym zespole galerii stanowiąc wspólnie jedną z najbardziej znaczących kolekcji sztuki amerykańskiej. Dokumentacja zbiorów fundacji jest przechowywana w Dziale Druków i Rysunków Art Institute of Chicago.
Kolekcja sztuki afroamerykańskiej.
Muzeum Art Institute of Chicago należy do tych instytucji, które przyczyniły się do popularyzacji sztuki afroamerykańskiej a zgromadzone w nim eksponaty stanowią historyczną ilustracje postępu dokonanego przez Amerykanów afrykańskiego pochodzenia jak również toczonej przez nich walki o równouprawnienie.
Przykładem drogi, jaką Afroamerykanie pokonali, żeby przełamać stereotypy, jest dagerotyp "Frederick Douglass" Samuela J. Millera. Ukazuje on byłego niewolnika a następnie obrońcę czarnoskórych niewolników w Stanach Zjednoczonych jako pewnego siebie, porządnie ubranego mężczyznę. Douglass reprezentuje tu nowy typ Murzyna, wykształconego i cieszącego się szacunkiem. Widoczny jest zarazem przełom w ideologii rasy czarnej w Ameryce i droga, jaką ona przeszła.
Artystą, który podjął się kontynuowania zmienionego sposobu przedstawiania ludzi rasy czarnej, był Archibald Motley. Postanowił on malować „swoich ludzi” takimi, jakimi byli. Artysta twierdził, że “chciał swym obrazom nadać rys rasowej dumy“ Motley uczęszczał na zajęcia w School of the Art Institute of Chicago i od czasu do czasu musiał zmagać się z uprzedzeniami rasowymi ze strony białych kolegów. Mimo to wierzył, że szuka jest najlepszym sposobem przełamywania barier rasowych. W swym obrazie "The Octoroon Girl" (1925) Motley rzucił wyzwanie konwencjonalnemu obrazowi Afroamerykanina. Przedstawiona na obrazie kobieta, spełniająca wszelkie wymogi “białości”, jest w rzeczywistości w 1/8 czarna. Przełamując tradycyjne poglądy dotyczące czarnych był obraz świadectwem czasów, w których powstał; wskazuje na to użyty w jego tytule termin “oktoron”.
Innym dziełem rzucającym wyzwanie ówczesnemu obrazowi Afroamerykanina jest rzeźba "Bokser" Richmonda Barthe z 1942. Dzieła Barthe zyskały popularność i uznanie a on sam stał się znaczącą osobistością wśród artystów afroamerykańskich. "Bokser" przedstawia znanego na przełomie lat 30. i 40. XX w. czarnoskórego boksera kubańskiego Eligio Sardiñasa Montalvo, znanego pod pseudonimem Kid Chocolate. Prezentacja rzeźby zbiegła się w czasie z sukcesami innego czarnoskórego boksera, amerykańskiego mistrza świata z lat 1937–1949 Joe Louisa, który pokonał na ringu wielu białych przeciwników. Kariera Luisa oznaczała wielki krok naprzód dla Afroamerykanów i równość, przynajmniej na arenie sportowej.
Zmieniające się idee rasy czarnej znalazły również wyraz w pracach takich artystów jak Jacob Lawrence. Większość jego dzieł skupia się na historii Afroamerykanów wykorzystując różne techniki (jak powtórzenia) do wyrażenia artystycznego przesłania. W czarno-białym obrazie "Graduation" z 1948, Lawrence ukazał wpływ, jaki wywarło zdobycie dyplomu przez Afroamerykanina na morale rodziny. Dzieło było prezentowane łącznie z poematem Langstona Hughe’a pod tym samym tytułem. Kontrasty między bielą a czernią uwidaczniają fakt, iż opisywane wydarzenie było znaczące zarówno dla czarnych jak i białych Amerykanów a nacisk na edukację stał się kluczem do postępu wśród Afroamerykanów i osiągnięcia przez nich równości społecznej. Obraz "Graduation" zdołał dać pozytywny ich obraz, przedstawiając ich jako ludzi zorientowanych na naukę.
Wykorzystanie sztuki jako motywacji politycznej stało się kluczowym czynnikiem w sztuce afroamerykańskiej. Zbiory w muzeum chicagowskim dotykają również społecznych implikacji tej sztuki. Czarnoskórzy artyści jawią się jako wynik walki, którą toczyli ich przodkowie, a także wysiłków, jakie oni sami nadal muszą podejmować aby pokonywać ciągle istniejące bariery.
Prezentowana w Art Institute of Chicago kolekcja sztuki afroamerykańskiej stanowi w istocie dokładny, historyczny opis życia Afroamerykanów. Porównanie obrazów od dagerotypu do dzieł współczesnych ukazuje świat różnic. Zmienił się nie tylko odbiór Afroamerykanów, również artyści afroamerykańscy stworzyli odrębną szkołę sztuki. Przełom, jaki się dokonał pomiędzy wpływem Afryki, przez jaki byli definiowani, po zwyczajne uczenie się z kultury przodków, pomógł im wyrwać się z utartych stereotypów, w których niegdyś zmuszeni byli tkwić.

</doc>
<doc id="2278552" url="https://pl.wikipedia.org/wiki?curid=2278552" title="Capinópolis">
Capinópolis

Capinópolis – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278553" url="https://pl.wikipedia.org/wiki?curid=2278553" title="Tramwaje w Reșicie">
Tramwaje w Reșicie

Tramwaje w Reșicie − zlikwidowany system komunikacji tramwajowej w rumuńskim mieście Reșița, działający w latach 1988–2011. W roku 2020 firma zawarła umowę z tureckim Durmazlarem, zakładającą ponowne uruchomienie sieci przed rokiem 2023.
Historia.
Tramwaje w Reșicie uruchomiono 23 sierpnia 1988 r. (choć do następnego roku trwała jeszcze budowa niektórych odcinków 10-kilometrowej trasy), w obchodzone wtedy święto państwowe Wielkiego Zjednoczenia Rumunii. Bardzo niska jakość torowiska doprowadziła w 1995 do wstrzymania ruchu tramwajów na całej trasie na kilka miesięcy. Ruch wznowiono na skróconej trasie do Piața Republicii. W następnych latach wyremontowano całą trasę. Przywrócono także ruch na odcinku od pętli Piața Republicii do pętli Stavila. W 2008 władze miasta zaproponowały likwidację linii i zastąpienie ją autobusami. Ostatecznie komunikację tramwajową wstrzymano 27 sierpnia 2011 i od tego czasu komunikację miejską w mieście obsługują tylko autobusy. Torowisko pozostało, sieć trakcyjna w niektórych miejscach została zdemontowana, co uniemożliwiło wznowienie ruchu. 
W 2019 r. władze miasta zdecydowały o odbudowie kosztem ok. 50 mln euro tramwaju poprzez budowę 18 km torowiska w miejscu dotychczasowej infrastruktury, która częściowo była rozebrana, a częściowo nie nadawała się do eksploatacji. Zaplanowano także kosztem 20 mln euro zakup 13 nowych wagonów tramwajowych. Uruchomienie sieci zaplanowano na 2021 lub 2022 rok. W 2019 r. Resita uzyskała finansowanie ze środków unijnych infrastruktury i taboru. 
Linia.
W mieście była jedna trasa obsługiwana przez dwie linie:
Tabor.
Na początku w Reșicie kursowały tramwaje produkcji rumuńskiej w ilości 22 sztuk. Niska jakość wykonania sprawiły, że w 1995 sprawnych było tylko 5 wagonów. W latach 1997–2000 sprowadzono z Dortmundu 22 tramwaje typu Düwag GT8, dzięki którym wycofano wszystkie tramwaje Timiș 2. W 2004 dokupiono jeszcze 8 wagonów GT8 z Frankfurtu nad Menem. Przed likwidacją komunikacji tramwajowej w eksploatacji znajdowało się 30 tramwajów GT8.
W styczniu 2023 do miasta dotarł pierwszy tramwaj („Panorama” tureckiej firmy «Durmazlar») przeznaczony dla reaktywowanej linii tramwajowej. Jest to pojazd dwuczłonowy, dwukierunkowy oparty na dwóch wózkach (tzw. krótkoprzegubowy) o długości 18 m i mieszczący 135 pasażerów.

</doc>
<doc id="2278554" url="https://pl.wikipedia.org/wiki?curid=2278554" title="Glenn Whelan">
Glenn Whelan

Glenn David Whelan (ur. 13 stycznia 1984 w Dublinie) – irlandzki piłkarz występujący na pozycji pomocnika w szkockim klubie Heart of Midlothian FC i reprezentacji Irlandii.
Kariera klubowa.
Whelan zawodową karierę rozpoczynał w 2003 w angielskim Manchesterze City z Premier League. W sezonie 2003/2004 był dwukrotnie wypożyczony do Bury z Third Division. W barwach Manchesteru nie rozegrał żadnego spotkania.
W 2004 odszedł do Sheffield Wednesday z League One. W 2005 awansował z zespołem do Championship. W tych rozgrywkach zadebiutował 6 sierpnia 2005 w zremisowanym 0:0 pojedynku ze Stoke City. 19 listopada 2005 w przegranym 1:2 spotkaniu z Watfordem strzelił pierwszego gola w Championship. W Sheffield spędził 3,5 roku.
Na początku 2008 Whelan przeszedł do Stoke City, także grającego w Championship. Pierwszy ligowy mecz zaliczył tam 2 lutego 2008 przeciwko Cardiff City (2:1). W tym samym roku awansował z zespołem do Premier League. W tych rozgrywkach zadebiutował 16 sierpnia 2008 w przegranym 1:3 pojedynku z Boltonem. 1 marca 2009 w zremisowanym 2:2 spotkaniu z Aston Villą zdobył pierwszą bramkę w Premier League.
W latach 2017–2019 występował w Aston Villa. 14 sierpnia 2019 podpisał kontrakt ze szkockim klubem Heart of Midlothian FC, umowa do 31 maja 2020.
Kariera reprezentacyjna.
Whelan jest byłym reprezentantem Irlandii U-21. W pierwszej reprezentacji Irlandii zadebiutował 24 maja 2008 w zremisowanym 1:1 towarzyskim meczu z Serbią. 6 września 2008 w wygranym 2:1 spotkaniu eliminacji Mistrzostw Świata 2010 z Gruzją strzelił pierwszego gola w kadrze narodowej.

</doc>
<doc id="2278555" url="https://pl.wikipedia.org/wiki?curid=2278555" title="Gurinhatã">
Gurinhatã

Gurinhatã – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278556" url="https://pl.wikipedia.org/wiki?curid=2278556" title="Ipiaçu">
Ipiaçu

Ipiaçu – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278558" url="https://pl.wikipedia.org/wiki?curid=2278558" title="Imari">
Imari

 – miasto w Japonii, na wyspie Kiusiu, w prefekturze Saga.
Miasto znane jest ze względu porcelanę Imari, której europejska nazwa odnosi się do japońskich wyrobów porcelanowych, wykonanych w miejscowości Arita. Od XVII wieku porcelana była eksportowana z portu Imari do Europy.
Populacja.
Zmiany w populacji Imari w latach 1970–2015:

</doc>
<doc id="2278559" url="https://pl.wikipedia.org/wiki?curid=2278559" title="Porfiryj Uspienski">
Porfiryj Uspienski



</doc>
<doc id="2278563" url="https://pl.wikipedia.org/wiki?curid=2278563" title="Ituiutaba">
Ituiutaba

Ituiutaba – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278565" url="https://pl.wikipedia.org/wiki?curid=2278565" title="Santa Vitória">
Santa Vitória

Santa Vitória – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Ituiutaba.

</doc>
<doc id="2278566" url="https://pl.wikipedia.org/wiki?curid=2278566" title="Filip Borlovan">
Filip Borlovan

Filip Borlovan (ur. 25 listopada 1909) – rumuński zapaśnik. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju w wadze lekkiej (do 68 kg), na których zajął 8. miejsce odpadając w trzeciej rundzie. W Berlinie wygrał 2 walki na punkty oraz jedną przegrał przedczasem.

</doc>
<doc id="2278568" url="https://pl.wikipedia.org/wiki?curid=2278568" title="Conceição das Alagoas">
Conceição das Alagoas

Conceição das Alagoas – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2278569" url="https://pl.wikipedia.org/wiki?curid=2278569" title="Central Falls">
Central Falls

Central Falls - miasto w Stanach Zjednoczonych, w stanie Rhode Island w hrabstwie Providence, położone nad rzeką Blackstone.

</doc>
<doc id="2278570" url="https://pl.wikipedia.org/wiki?curid=2278570" title="Karatsu">
Karatsu

 – miasto portowe w Japonii, na wyspie Kiusiu ("Kyūshū"), w prefekturze Saga.
1 stycznia 2005 roku miasteczka: Chinzei, Hamatama, Hizen, Kyūragi, Ōchi i Yobuko, a także wieś Kitahata (wszystkie z powiatu Higashimatsuura) zostały dołączone do miasta Karatsu.
1 stycznia 2006 roku do miasta dołączono wieś Nanayama (z powiatu Higashi-Matsuura).
Populacja.
Zmiany w populacji Karatsu w latach 1970–2015:

</doc>
<doc id="2278571" url="https://pl.wikipedia.org/wiki?curid=2278571" title="Stanisław Kuryłłowicz">
Stanisław Kuryłłowicz

Stanisław Kuryłłowicz (ur. 6 czerwca 1909 r. w Wierdubje, zm. 2 lutego 1945 r. w Poznaniu) – wioślarz, olimpijczyk z Berlina 1936. Zawodnik KW 04 Poznań, następnie AZS Poznań.
Był mistrzem Polski w dwójce ze sternikiem w latach 1934, 1935, 1937, 1938) oraz w czwórce ze sternikiem w roku 1936. Startował trzykrotnie na mistrzostwach Europy zdobywając dwa brązowe medale w dwójce ze sternikiem.
W roku 1937 zdobył tytuł akademickiego mistrza świata w dwójce ze sternikiem. Na igrzyskach olimpijskich w 1936 roku odpadł w eliminacjach dwójek ze sternikiem.
Uczestnik kampanii wrześniowej. Zginął od przypadkowej kuli w czasie walk o Cytadelę Poznańską. Został pochowany w Poznaniu na cmentarzu parafialnym przy ulicy Nowina na Jeżycach (kwatera P, rząd 14, grób 48).

</doc>
<doc id="2278572" url="https://pl.wikipedia.org/wiki?curid=2278572" title="Delta (Minas Gerais)">
Delta (Minas Gerais)

Delta – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2278573" url="https://pl.wikipedia.org/wiki?curid=2278573" title="Roman Feliński">
Roman Feliński

Roman Feliński (ur. 7 lutego 1886 we Lwowie, zm. 22 marca 1953 we Wrocławiu) – polski architekt i urbanista, twórca wielu planów oraz budynków dla Gdyni, Warszawy i Lwowa.
Był jednym z najbardziej utalentowanych architektów struktury Lwowa. W latach 1909–1914 przysłużył się do rozbudowy Warszawy i innych ówczesnych polskich miast, pomagał również w odbudowie Dolnego Śląska. Napisał ponad 100 artykułów naukowych na temat architektury.
Życiorys.
Ukończył Wyższą Szkołę Realną we Lwowie, następnie przeniósł się na Politechnikę tamże. W 1905 r. przeniósł się do Monachium. Tam uzyskał dyplom w Królewskiej Wyższej Szkole Technicznej. Do 1909 r. studiował w Paryżu, dyplom nostryfikował w Wiedniu. Studiował także we Włoszech, Grecji, Egipcie, Palestynie, Szwajcarii i w Niemczech. We Lwowie pracował u znanych architektów Sosnowskiego i Zachariewicza oraz M. Ulama. W 1918 r. przeniósł się do Warszawy. W latach 1919–1926 pracował na stanowisku naczelnika w Ministerstwie Robót Publicznych, gdzie zorganizował Wydział Miast i Zdrojowisk. Jednocześnie był stałym zastępcą dyrektora Departamentu Budowlanego. Pod jego kierunkiem w Ministerstwie wykonano około 30 planów zabudowania i większych projektów architektonicznych. Laureat dyplomu honorowego na wystawie sztuki dekoracyjnej w Paryżu w 1925 r. (za wystawione projekty z Ministerstwa). Od 1926 do 1944 r. prowadził prywatne biuro architektoniczne.
29 września 2010 wraz z Tadeuszem Zielińskim, Stanisławem Filipkowskim i Adamem Kuncewiczem został patronem ulicy w gdyńskiej dzielnicy Chwarzno (rejon ulic Wiczlińskiej, Chwarznieńskiej i Śliskiej).
Twórczość architektoniczna.
Styl architektoniczny Felińskiego zaczął być rozpoznawalny po wystawie sztuki dekoracyjnej w Paryżu w 1925 r. Planom regulacyjnym przygotowywanym pod jego kierunkiem w MRP towarzyszyły projekty koncepcyjne dla typowych budynków, którymi regulowane tereny miały być zabudowywane. Miał znaczący wpływ na opracowywanie planów wzorcowych domów mieszkalnych, realizowanych przez Ministerstwo. Jako urzędnik służby państwowej nie mógł wykonywać zleceń prywatnych, które zaczął podejmować po odejściu z Ministerstwa. W tym okresie wykonywał plany urbanistyczne i regulacyjne, domy mieszkalne, wille, kamienice i osiedla mieszkaniowe. Realizacje podporządkowywał nowoczesnym zasadom architektury i urbanistyki. We wczesnym okresie twórczości warszawskiej projektował budowle w stylizowanym stylu dworkowym, łączonym z motywami modernizmu, później tworzył w stylu funkcjonalistycznym. Problemów z atrybucją prac Felińskiego przysparza fakt, że jego archiwum nie przetrwało II wojny światowej. Części projektów nie podpisywał swoim nazwiskiem ze względu na trudności czynione mu przez rządy sanacyjne.
Był autorem m.in.:
Dzieła pisane.
Autor artykułów naukowych z zakresu architektury i urbanistyki, m.in.:

</doc>
<doc id="2278575" url="https://pl.wikipedia.org/wiki?curid=2278575" title="SōruKyaribā Surī">
SōruKyaribā Surī



</doc>
<doc id="2278576" url="https://pl.wikipedia.org/wiki?curid=2278576" title="Conquista (Brazylia)">
Conquista (Brazylia)

Conquista – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2278578" url="https://pl.wikipedia.org/wiki?curid=2278578" title="Leon Best">
Leon Best

Leon Julian Brendan Best (ur. 19 września 1986 w Nottingham) – irlandzki piłkarz występujący na pozycji napastnika. Zawodnik klubu Ipswich Town.
Kariera klubowa.
Best zawodową karierę rozpoczynał w 2004 roku w angielskim Southamptonie z Premier League. W tych rozgrywkach zadebiutował 19 września 2004 roku w przegranym 1:2 pojedynku z Newcastle United. Od grudnia 2004 do stycznia 2005 przebywał na wypożyczeniu w Queens Park Rangers z Championship. Potem wrócił do Southamptonu, z którym w 2005 roku spadł do Championship. W sezonie 2005/2006 był stamtąd dwukrotnie wypożyczony do Sheffield Wednesday, także grającego w Championship. Z kolei w sezonie 2006/2007 był wypożyczany do ekip Bournemouth oraz Yeovil Town z League One.
W 2007 roku Best odszedł do Coventry City z Championship. Pierwszy ligowy mecz zaliczył tam 11 sierpnia 2007 roku przeciwko Barnsley (4:1). Przez 3 lata w barwach Coventry rozegrał 92 spotkania i zdobył 19 bramek.
Na początku 2010 roku Best przeszedł do Newcastle United, również występującego w Championship. Zadebiutował tam 5 lutego 2010 roku w wygranym 5:1 pojedynku z Cardiff City. W tym samym roku awansował z zespołem do Premier League. 5 stycznia 2011 roku w wygranym 5:0 spotkaniu z West Hamem strzelił 3 gole, które były jednocześnie jego pierwszymi w Premier League.
2 lipca 2012 roku podpisał czteroletni kontrakt z Blackburn Rovers. Następnie grał w Sheffield Wednesday, Derby County, Brighton &amp; Hove i Rotherham United. W 2016 trafił do Ipswich Town.
Kariera reprezentacyjna.
Best urodził się w Anglii, ale ponieważ jego matka pochodzi z Irlandii, Leon został uprawniony do gry w reprezentacji Irlandii. W 2008 roku wystąpił w niej na szczeblu U-21. W pierwszej reprezentacji Irlandii zadebiutował 29 maja 2009 roku w zremisowanym 1:1 towarzyskim meczu z Nigerią.

</doc>
<doc id="2278580" url="https://pl.wikipedia.org/wiki?curid=2278580" title="Stefan Klajbor">
Stefan Klajbor

Stefan Jan Klajbor (ur. 1924 w Bydgoszczy, zm. 1991 w Bydgoszczy) – architekt, działacz kulturalny, przez całe życie związany z Bydgoszczą.
Życie i działalność.
Urodził się 20 października 1924 r. w Bydgoszczy. Był synem Jana, kolejarza i Wandy z Nowakowskich. Po ukończeniu szkoły powszechnej uczył się w Państwowym Gimnazjum i Liceum Humanistycznym im. Marszałka Edwarda Rydza-Śmigłego w Bydgoszczy. Podczas okupacji niemieckiej pracował jako robotnik. W 1941 r. skazano go na 6 miesięcy obozu pracy za sabotaż gospodarczy. Od 1942 r. uczestniczył w grupie samopomocowej i samokształceniowej harcerzy. Grupa ta w maju 1943 r. przejęła łączność Garnizonu AK Bydgoszcz. Stefan Klajbor posługując się pseudonimem „Paweł”, był łącznikiem Komendy Garnizonu z dowódcą kadrowej kompanii Szarych Szeregów w Bydgoszczy.
Po wyzwoleniu miasta spod okupacji niemieckiej uczył się w Liceum im. Mikołaja Kopernika w Bydgoszczy i w 1946 r. uzyskał świadectwo dojrzałości. W latach 1946-1950 studiował na Wydziale Architektury Politechniki Gdańskiej. W czerwcu 1951 r. otrzymał dyplom ukończenia studiów wyższych i tytuł magistra inżyniera architekta.
Już w okresie studiów pracował zawodowo jako referendarz w Urzędzie Morskim w Gdyni (1949-1951). Po uzyskaniu dyplomu architekta przez kilka miesięcy pracował jako zastępca kierownika budowy w Zjednoczeniu Budownictwa Miejskiego w Gdańsku (1951-1952), po czym powrócił do Bydgoszczy.
W latach 1952-1956 był projektantem i głównym inżynierem w bydgoskim Miastoprojekcie. W 1956 r. przeszedł do pracy w Prezydium Miejskiej Rady Narodowej w Bydgoszczy i do 1958 r. był głównym architektem miasta Bydgoszczy. W latach 1958-1967 ponownie był pracownikiem Miastoprojektu. W latach 1967-1972 pracował jako starszy projektant w Wojewódzkiej Pracowni Urbanistycznej w Bydgoszczy.
Kolejne etapy jego życia zawodowego to: Biuro Studiów i Projektów „Biprokabel” (1972-1974), Bydgoski Kombinat Budowy Domów (1974-1975), ponownie „Biprokabel” (1975-1989). W 1984 r. został zatrudniony dodatkowo w Urzędzie Miejskim w Bydgoszczy w Wydziale Gospodarki Terenowej (potem Wydział Urbanistyki, Architektury i Nadzoru Budowlanego) jako architekt miejski. W grudniu 1989 r. przeszedł na emeryturę.
Osiągnięcia zawodowe.
Był znanym i cenionym architektem. Do jego najważniejszych osiągnięć twórczych należą projekty takich obiektów jak:
Był generalnym projektantem Osiedla Mieszkaniowego SM „Selfa” (Zakładów Sprzętu Elektrogrzejnego „Predom-Selfa”) w Szczecinie. Jego autorstwa są również plany m.in. przebudowy i rozbudowy Teatru Polskiego w Bydgoszczy, zespołu kulturalnego i koncepcji urbanistycznej osiedla Błonie oraz adaptacji, przebudowy i rekonstrukcji budynków przy ul. Jezuickiej 2 i 4 na siedzibę Bydgoskiego Towarzystwa Naukowego.
Działalność społeczna.
Stefan Klajbor łączył pracę zawodową z czynną działalnością polityczną i społeczną. W latach 1972-1976 był członkiem Stronnictwa Demokratycznego, a w latach 1977-1980 – PZPR. Działał w bydgoskim Oddziale Stowarzyszenia Architektów Polskich (1953-1977 prezes Zarządu Oddziału, 1957-1958 sędzia konkursowy, 1963-1966 członek kolegium sędziów konkursowych). Od 1956 r. należał do Towarzystwa Miłośników Miasta Bydgoszczy. Kierował w nim pracami sekcji urbanistyczno-architektonicznej.
Od 1959 r. był członkiem nadzwyczajnym Komisji Sztuki Bydgoskiego Towarzystwa Naukowego, a od 1976 r. udzielał się także w Osiedlowym Komitecie Samorządu Mieszkańców „Wyżyny”.
Zmarł 5 lipca 1991 r. w Bydgoszczy.
Odznaczenia.
Za działalność zawodową i społeczną otrzymał wiele odznaczeń i orderów: Srebrny (1956) i Złoty Krzyż Zasługi (1979), Krzyż Kawalerski Orderu Odrodzenia Polski (1988), Medal 10-lecia Polski Ludowej i Medal 30-lecia Polski Ludowej, Złotą Odznakę Honorową SARP (1977), Srebrną Odznakę Honorową NOT (1973), Medal 20-lecia BTN (1980), Odznaki „Bydgoszcz – Zasłużonemu Obywatelowi” (1961), „Za Szczególne Zasługi dla Rozwoju Województwa Bydgoskiego”, „Zasłużony Działacz Kultury” (1983), Złotą Odznakę „Zasłużony dla Budownictwa i Przemysłu Materiałów Budowlanych” (1988).
Rodzina.
Stefan Klajbor od 1949 r. był żonaty z Marią Apolonią z Biernackich, z którą w 1972 r. się rozwiódł. Miał dzieci: Danutę (1951), Leszka (1953), Jerzego (1956), Barbarę (1962) i Ewę (1966).

</doc>
<doc id="2278581" url="https://pl.wikipedia.org/wiki?curid=2278581" title="Tosu">
Tosu

 – miasto w Japonii, na wyspie Kiusiu, w prefekturze Saga.
W mieście znajduje się Stadion Tosu.
Populacja.
Zmiany w populacji Tosu w latach 1970–2015:

</doc>
<doc id="2278582" url="https://pl.wikipedia.org/wiki?curid=2278582" title="Francisc Cocoș">
Francisc Cocoș

Francisc Cocoș (ur. 14 października 1910 w Vindze zm. w grudniu 1982 w Bukareszcie) – rumuński zapaśnik. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju w wadze średniej (do 82 kg), na których zajął 5. miejsce odpadając w trzeciej rundzie. W Berlinie wygrał i przegrał po dwie walki, wszystkie przed czasem.

</doc>
<doc id="2278586" url="https://pl.wikipedia.org/wiki?curid=2278586" title="Helford (wieś)">
Helford (wieś)

Helford – wieś w Anglii, w Kornwalii, nad rzeką Helford. Leży 29 km na wschód od miasta Penzance i 386 km na południowy zachód od Londynu.

</doc>
<doc id="2278588" url="https://pl.wikipedia.org/wiki?curid=2278588" title="Holy Vale">
Holy Vale

Holy Vale – osada w Anglii, na wyspach Scilly, w hrabstwie ceremonialnym Kornwalia. Leży 58 km na zachód od miasta Penzance i 469 km na zachód od Londynu.

</doc>
<doc id="2278589" url="https://pl.wikipedia.org/wiki?curid=2278589" title="Herb Zadaru">
Herb Zadaru

Herb Zadaru – jeden z symboli miejskich miasta Zadar w Chorwacji.
Herb Zadaru przedstawia na tle czerwonego nieba, srebrnego muru miejskiego z blankami i błękitnych fal morskich świętego Chryzogona na czarnym koniu.

</doc>
<doc id="2278590" url="https://pl.wikipedia.org/wiki?curid=2278590" title="Ureshino">
Ureshino

 – miasto w Japonii, na wyspie Kiusiu ("Kyūshū"), w prefekturze Saga.
Populacja.
Zmiany w populacji Ureshino w latach 1970–2015:

</doc>
<doc id="2278591" url="https://pl.wikipedia.org/wiki?curid=2278591" title="Witalis Leporowski">
Witalis Leporowski

Witalis Leporowski (ur. 14 kwietnia 1907 r. w Poznaniu, zm. 30 sierpnia 1978 r. tamże) - wioślarz, olimpijczyk z Berlina 1936.
Życiorys.
Reprezentował klub KW 04 Poznań. Siedmiokrotnie startował w mistrzostwach Europy zdobywając dwa brązowe medale: w ósemce (1929) i w dwójce ze sternikiem (1935). Na igrzyskach olimpijskich w 1936 roku odpadł w eliminacjach konkurencji czwórek ze sternikiem.
Został pochowany na Cmentarzu Junikowo w Poznaniu.

</doc>
<doc id="2278592" url="https://pl.wikipedia.org/wiki?curid=2278592" title="Liam Lawrence">
Liam Lawrence

Liam Lawrence (ur. 13 grudnia 1981 w Retford) – irlandzki piłkarz występujący na pozycji pomocnika w Shrewsbury Town.
Kariera klubowa.
Lawrence treningi rozpoczął w 1991 roku w angielskim klubie Nottingham Forest. W 1996 roku przeszedł do juniorów Mansfield Town, a w 1999 roku został włączony do jego pierwszej drużyny, grającej w Division Three. W 2002 roku awansował z zespołem do Division Two. W 2003 roku powrócił jednak z nim do Division Three. Został wybrany do jedenastki sezonu 2003/2004 Division Three.
W 2004 roku Lawrence przeszedł do Sunderlandu z Championship. Pierwszy ligowy mecz zaliczył tam 7 sierpnia 2004 roku przeciwko Coventry City (0:2). W 2005 roku awansował z zespołem do Premier League. W tych rozgrywkach zadebiutował 13 sierpnia 2005 roku w przegranym 1:3 pojedynku z Charltonem. 23 października 2005 roku w przegranym 2:3 spotkaniu z Newcastle United strzelił pierwszego gola w Premier League. W 2006 roku spadł z klubem do Championship.
W listopadzie 2006 roku Lawrence został wypożyczony do Stoke City, także grającego w Championship. Zadebiutował tam 18 listopada 2006 roku w wygranym 2:0 meczu z Hull City. W styczniu 2007 roku podpisał kontrakt ze Stoke. W 2008 roku awansował z nim do Premier League. Został także wybrany do jedenastki sezonu 2007/2008 Championship.
We wrześniu 2010 roku został wypożyczony do Portsmouth z Championship. Pierwszy ligowy mecz zaliczył tam 11 września 2010 roku przeciwko Ipswich Town (0:0). W styczniu 2011 roku Lawrence podpisał kontrakt z Portsmouth. W 2012 roku był wypożyczony do Cardiff City. Następnie latem 2012 przeszedł do PAOK FC.
16 stycznia 2014 przeszedł na zasadzie wolnego transferu do Barnsley.
Kariera reprezentacyjna.
Lawrence urodził się w Anglii, ale ponieważ jego dziadek pochodził z Irlandii, Liam został uprawniony do gry w reprezentacji Irlandii. Zadebiutował w niej 29 maja 2009 roku w zremisowanym 1:1 towarzyskim meczu z Nigerią. 8 września 2009 roku w wygranym 1:0 towarzyskim spotkaniu z RPA strzelił pierwszego gola w kadrze narodowej.

</doc>
<doc id="2278594" url="https://pl.wikipedia.org/wiki?curid=2278594" title="Trójchlorofluorometan">
Trójchlorofluorometan



</doc>
<doc id="2278595" url="https://pl.wikipedia.org/wiki?curid=2278595" title="Dwuchlorodwufluorometan">
Dwuchlorodwufluorometan



</doc>
<doc id="2278599" url="https://pl.wikipedia.org/wiki?curid=2278599" title="Zhang Ling">
Zhang Ling

Zhang Ling (; ur. 28 października 1989 w Hongkongu) – hongkońska tenisistka.
W turniejach rangi ITF zadebiutowała w maju 2005 roku, biorąc udział w kwalifikacjach do turnieju w Szanghaju (odpadła w drugiej rundzie). Po raz pierwszy w turnieju głównym w sierpniu tego samego roku, w Manili, w którym dotarła do drugiej rundy. W 2006 roku osiągnęła półfinał turnieju w Nowym Delhi, a w parze ze Stefanią Boffą wygrała turniej w Dżakarcie. W marcu 2007 roku wygrała swój pierwszy turniej w grze singlowej – w Wellington. Wygrała również w zawodach w Tokio oraz w Pune (w deblu).
W sumie wygrała czternaście turniejów w grze pojedynczej i siedem w grze podwójnej rangi ITF.
We wrześniu 2009 roku, podczas zawodów w Kantonie, po przejściu eliminacji zagrała po raz pierwszy w turnieju głównym zawodów rangi WTA. Odpadła w pierwszej rundzie, po przegranej z Lenką Wienerovą. W sierpniu 2010 roku przegrała w pierwszej rundzie kwalifikacji do turnieju wielkoszlemowego US Open z Kanadyjką Stéphanie Dubois.
Najwyżej sklasyfikowana w rankingu WTA na 179. miejscu w lipcu 2011.
Jest także reprezentantką Hongkongu w rozgrywkach Pucharu Federacji.

</doc>
<doc id="2278601" url="https://pl.wikipedia.org/wiki?curid=2278601" title="Uładzimier Hajeu">
Uładzimier Hajeu



</doc>
<doc id="2278603" url="https://pl.wikipedia.org/wiki?curid=2278603" title="Aleksandr Lebziak">
Aleksandr Lebziak

Aleksandr Borisowicz Lebziak (ros. Александр Борисович Лебзяк, ur. 15 kwietnia 1969 w Doniecku) − rosyjski bokser, trener pięściarski, mistrz olimpijski (2000), świata (1997) i Europy (1998, 2000) w wadze półciężkiej (81 kg) oraz medalista mistrzostw świata i Europy w wadze średniej (75 kg).
Kariera amatorska.
Igrzyska olimpijskie.
Lebziak trzykrotnie wystąpił na letnich igrzyskach olimpijskich. W 1992 roku w Barcelonie, reprezentując WNP, zajął 9. miejsce w turnieju wagi średniej (przegrał w II rundzie na punkty z Chrisem Byrdem), a cztery lata później w Atlancie uplasował się na 5. miejscu (przegrał w ćwierćfinale na punkty z Arielem Hernándezem). W 2000 roku w Sydney został mistrzem olimpijskim w wadze półciężkiej, pokonując kolejno:
Kariera zawodowa.
Po zakończeniu amatorskiej kariery, w wieku 32 lat, we wrześniu 2001 roku stoczył swoją jedyną zawodową walkę (w wadze juniorciężkiej). Pokonał wtedy w Taszkencie przez TKO w 1. rundzie Amerykanina Stacy'ego Goodsona. 
Kariera trenerska.
W 2002 roku został trenerem. W latach 2005-2008 był głównym szkoleniowcem bokserskiej reprezentacji Rosji. W grudniu 2008 został zastąpiony na tym stanowisku przez Nikołaja Chromowa.

</doc>
<doc id="2278604" url="https://pl.wikipedia.org/wiki?curid=2278604" title="Ling Zhang">
Ling Zhang



</doc>
<doc id="2278605" url="https://pl.wikipedia.org/wiki?curid=2278605" title="Aleksander Lebziak">
Aleksander Lebziak



</doc>
<doc id="2278608" url="https://pl.wikipedia.org/wiki?curid=2278608" title="Gottfried Döhn">
Gottfried Döhn

Gottfried Döhn (ur. 10 czerwca 1951) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale - 1976 triumfował w ósemce, cztery lata później w czwórce ze sternikiem. Stawał na podium mistrzostw świata. Po złoto sięgnął w 1975 (ósemka) oraz w 1977 i 1978 (czwórka ze sternikiem).

</doc>
<doc id="2278610" url="https://pl.wikipedia.org/wiki?curid=2278610" title="Gottfried Dohn">
Gottfried Dohn



</doc>
<doc id="2278611" url="https://pl.wikipedia.org/wiki?curid=2278611" title="Gottfried Doehn">
Gottfried Doehn



</doc>
<doc id="2278616" url="https://pl.wikipedia.org/wiki?curid=2278616" title="Cillian Sheridan">
Cillian Sheridan

Cillian Sheridan (ur. 23 lutego 1989 w Bailieborough) – irlandzki piłkarz występujący na pozycji napastnika.
Kariera klubowa.
Sheridan zawodową karierę rozpoczynał w 2006 w szkockim Celtiku ze Scottish Premier League. W tych rozgrywkach zadebiutował 20 maja 2007 w przegranym 1:2 pojedynku z Hibernianem. W tym samym roku zdobył z klubem mistrzostwo Szkocji oraz Puchar Szkocji. W 2008 ponownie zdobył z nim mistrzostwo Szkocji. 25 października 2008 w wygranym 4:2 spotkaniu z Hibernianem strzelił pierwszego gola w Scottish Premier League.
W lutym 2009 Sheridan został wypożyczony do Motherwell, także grającego w Scottish Premier League. Z kolei w sezonie 2009/2010 przebywał na wypożyczeniu w angielskim Plymouth Argyle (Championship) i szkockim St. Johnstone (Scottish Premier League).
W 2010 Sheridan podpisał kontrakt z bułgarskim CSKA Sofia. W A PFG zadebiutował 22 sierpnia 2010 w wygranym 1:0 pojedynku z Czerno More. 29 sierpnia 2010 w wygranym 3:1 spotkaniu z OFK Sliwen 2000 zdobył pierwszą bramkę w A PFG. W 2011 został wypożyczony do St. Johnstone. W latach 2012–2013 grał w Kilmarnock, a w 2013 przeszedł do APOEL FC. W 2015 został zawodnikiem Omonii Nikozja, w której grał do końca lutego 2017.
28 lutego 2017 Sheridan podpisał 2,5-letni kontrakt z Jagiellonią Białystok. 2 kwietnia 2017 zdobył dla Jagiellonii swą pierwszą bramkę w wygranym meczu 1:0 z Bruk-Bet Termalicą Nieciecza.
Kariera reprezentacyjna.
Sheridan jest byłym reprezentantem Irlandii U-21. W pierwszej reprezentacji Irlandii zadebiutował 25 maja 2010 w wygranym 2:1 towarzyskim meczu z Paragwajem.
Dodatkowe informacje.
Po golu Sheridana w 2015 Jagiellonia w dwumeczu z Omonią Nikozja odpadła z rozgrywek Ligi Europy UEFA.

</doc>
<doc id="2278619" url="https://pl.wikipedia.org/wiki?curid=2278619" title="Jhon Charría">
Jhon Charría

Jhon Jairo Charría Escobar (ur. 14 maja 1978 w Candelarii) – kolumbijski piłkarz występujący najczęściej na pozycji ofensywnego pomocnika, obecnie zawodnik Boyacá Chicó.
Mistrz Kolumbii w sezonie Finalización 2003 i król strzelców ligi kolumbijskiej w sezonie Finalización 2006.

</doc>
<doc id="2278621" url="https://pl.wikipedia.org/wiki?curid=2278621" title="Tramwaje w Jassach">
Tramwaje w Jassach

Tramwaje w Jassach − system komunikacji tramwajowej działający w rumuńskim mieście Jassy. 
Historia.
Tramwaje w Jassach uruchomiono 1 marca 1900. W latach 70. i 80. XX wieku rozbudowano sieć tramwajową do osiedli mieszkaniowych: Canta, Dacia, Dancu oraz do strefy przemysłowej. W 2009 prowadzone były prace modernizacyjne na terenie jednej z dwóch zajezdni. 
Obecnie sieć składa się z 8 linii:
Tabor.
W 1970 w Jassach było 128 tramwajów. W 1977 zakupiono pierwsze tramwaje Tatra T4R. W 1981 otrzymano trzy tramwaje Timiș2. W latach 1992−1997 otrzymano tramwaje V2A. W 1997 w mieście było 159 tramwajów. W latach 1998–2004 zakupiono 62 tramwaje GT4 ze Stuttgartu oraz 14 Tatra T4 z Halle. W 2008 do Jassów przybyły cztery tramwaje Be 8/8 z Berna. Latem 2010 przybyło kolejne 10 tramwajów tego typu. Obecnie w Jassach jest 166 tramwajów:
W roku 2019 Ministerstwo Rozwoju Regionalnego i Administracji Publicznej Rumunii ogłosiło przetarg na dostawę 16 tramwajów. W roku 2020 przetarg rozstrzygnięto – wygrała polska «Pesa», która ma dostarczyć składy zbliżone do "Pesy Swing 122NaJ". Inny przetarg – organizowany przez miejscowy Urząd Miasta, na 16 tramwajów – wygrała turecka «Bozankaya».
Pierwszy tramwaj z Polski – Pesa 122NaJ – został dostarczony 3 sierpnia 2021. 1 kwietnia 2022 miała miejsce uroczysta konferencja podsumowująca zakończone dostawy.

</doc>
<doc id="2278623" url="https://pl.wikipedia.org/wiki?curid=2278623" title="Hitachiomiya">
Hitachiomiya



</doc>
<doc id="2278624" url="https://pl.wikipedia.org/wiki?curid=2278624" title="Milkor 40 mm">
Milkor 40 mm



</doc>
<doc id="2278625" url="https://pl.wikipedia.org/wiki?curid=2278625" title="Milkor M79">
Milkor M79



</doc>
<doc id="2278626" url="https://pl.wikipedia.org/wiki?curid=2278626" title="Bogdan Raczkowski">
Bogdan Raczkowski

Bogdan Feliks Raczkowski (ur. 1888 w Poznaniu, zm. 1939 w Bydgoszczy) – inżynier, architekt, bydgoski radca miejski.
Życiorys.
Urodził się 12 marca 1888 w Poznaniu. Był synem Feliksa i Walentyny z Dobrowolskich. Jego starszy brat Tadeusz był w późniejszym okresie kierownikiem szkoły rolniczej w Bydgoszczy; jesienią 1939 r. został zamordowany w bydgoskiej Dolinie Śmierci.
Studia techniczne ukończył w Heidelbergu, uzyskując tytuł inżyniera architekta. Jeszcze przed wybuchem I wojny światowej wygrał konkurs na projekt budowlany w Charkowie w Rosji, a następnie został kierownikiem budowy. Po wybuchu rewolucji bolszewickiej w Rosji w 1917 r. powrócił drogą okrężną przez Rumunię, Węgry, Czechosłowację do rodzinnego Poznania.
Działalność w Bydgoszczy.
W marcu 1921 r. przeniósł się do Bydgoszczy, gdzie 29 grudnia tego roku objął stanowisko radcy miejskiego, kierownika Urzędu Budownictwa Naziemnego. Od grudnia 1922 r. wchodził w skład Komitetu Rozbudowy Miasta. Pełnił w nim przez szereg lat funkcję zastępcy przewodniczącego (przewodniczył prezydent miasta). Opracował program przestrzennego rozwoju miasta oraz planował i nadzorował niezbędne inwestycje.
W okresie pełnienia przez niego stanowiska radcy, Bydgoszcz wzbogaciła się o szereg obiektów mieszkalnych finansowanych przez magistrat na przedmieściach: Babiej Wsi, Biedaszkowie, Bielawach, Jachcicach i w Śródmieściu. Zbudowano elektrownię, dworzec autobusowy, stadion miejski, szkoły powszechne na Bielawach i Jachcicach oraz kilka obiektów przemysłowych (m.in. „Kabel Polski”). Wykonano wiele remontów i poprawiono estetykę miasta. Prawdziwą dumą Bydgoszczy była budowa szpitala miejskiego na 600 łóżek. Projektantem tej wielkiej inwestycji miejskiej wznoszonej kosztem 7,5 mln złotych był on sam oraz arch. Kazimierz Skiciński. Projekt tej budowy poprzedził ogólnopolski konkurs architektoniczny w 1929 r. oraz wieloletnie studia koncepcyjne i różne warianty rozwiązań technicznych. W 1923 r. opracował projekt budowy kościoła św. Stanisława na Siernieczku. Architektura tego obiektu sakralnego, nawiązująca do ludowego charakteru barokowych świątyń w kraju, zyskała sobie pełne uznanie bydgoszczan i miejscowego środowiska architektonicznego.
Po przepracowaniu 13 lat, mając zaledwie 46 lat przeszedł na emeryturę. Wkrótce podjął jednak pracę jako rzeczoznawca w bydgoskim oddziale Banku Gospodarstwa Krajowego. Udzielał się w Towarzystwie Przyjaciół Sztuk Pięknych w Bydgoszczy (członek zarządu, ostatni prezes). Był również członkiem Związku Zawodowego Plastyków Wielkopolsko-Pomorskich.
Losy w okresie okupacji.
Po najeździe Niemiec na Polskę we wrześniu 1939 r. opuścił z rodziną Bydgoszcz, udając się do Kutna, gdzie mieszkała rodzina jego żony. Do Bydgoszczy Raczkowscy powrócili w końcu września 1939 r., lecz ich dom przy ulicy Adama Asnyka 1 był już zajęty przez jakiegoś dygnitarza niemieckiego. W tej sytuacji zamieszkali u krewnego przy placu Weyssenhoffa. 2 października 1939 r. zostali aresztowani i rozstrzelani prawdopodobnie w Lesie Gdańskim 4 października tego roku. Aresztowania i śmierci szczęśliwie uniknął jedynie syn Raczkowskiego - Zdzisław.
Rodzina.
Bogdan Raczkowski był żonaty z Marią Józefą z Zawadzkich (ur. 1895, ślub 1917 w Charkowie). Miał córkę Danutę Walentynę (1920-1939) i Zbisława Rajmunda (1923).
Upamiętnienie.
W 2012 r. w wyniku konkursu, nazwano jego imieniem jedną z ulic na terenie Bydgoskiego Parku Przemysłowo-Technologicznego.

</doc>
<doc id="2278629" url="https://pl.wikipedia.org/wiki?curid=2278629" title="Bungotakada">
Bungotakada

 – miasto w Japonii, w prefekturze Ōita, w północnej części wyspy Kiusiu.
Miasto zostało założone 31 maja 1954 roku. 31 marca 2005 roku miasteczka Kakaji i Matama, oba z powiatu Nishikunisaki, zostały włączone do miasta.
Rolnictwo.
Bungotakada znane jest z upraw negi – czosnku dętego.
Populacja.
Zmiany w populacji Bungotakada w latach 1970–2015:

</doc>
<doc id="2278630" url="https://pl.wikipedia.org/wiki?curid=2278630" title="Keiren Westwood">
Keiren Westwood

Keiren Westwood (ur. 23 października 1984 w Manchesterze) – irlandzki piłkarz występujący na pozycji bramkarza w Sheffield Wednesday.
Kariera klubowa.
Westwood zawodową karierę rozpoczynał w 2003 roku w angielskim Manchesterze City z Premier League. W listopadzie 2003 roku został wypożyczony do Oldham Athletic z Division Two. Nie zagrał tam jednak w żadnym meczu i w maju 2004 roku wrócił do Manchesteru. W jego barwach również nie rozegrał żadnego spotkania.
W 2004 roku Westwood odszedł do Carlisle United z Conference. W 2005 roku awansował z nim do League Two, a w 2006 roku do League One. W tych rozgrywkach zadebiutował 5 sierpnia 2006 roku w wygranym 1:0 pojedynku z Doncaster Rovers. W sezonie 2007/2008 został wybrany do jedenastki sezonu League One. Przez 4 lata w barwach Carlisle rozegrał 133 spotkania.
W 2008 roku Westwood przeszedł do Coventry City z Championship. Pierwszy ligowy mecz zaliczył tam 9 sierpnia 2008 roku przeciwko Norwich City (2:0). Od czasu debiutu jest podstawowym graczem składu Coventry. W sezonie 2008/2009 został wybrany do jedenastki sezonu Championship.
Kariera reprezentacyjna.
W reprezentacji Irlandii Westwood zadebiutował 29 maja 2009 roku w towarzyskim meczu z Nigerią, zremisowanym 1:1.

</doc>
<doc id="2278631" url="https://pl.wikipedia.org/wiki?curid=2278631" title="Kieran Westwood">
Kieran Westwood



</doc>
<doc id="2278635" url="https://pl.wikipedia.org/wiki?curid=2278635" title="Newag Griffin">
Newag Griffin

Newag Griffin (seria "EU160") – rodzina czteroosiowych lokomotyw elektrycznych produkowana przez Newag od 2012. Pojazdy są przeznaczone do prowadzenia pociągów pasażerskich oraz towarowych. Jako pierwsza powstała wersja E4MSU – elektryczna lokomotywa wielosystemowa, uniwersalna, o prędkości maksymalnej 160 km/h, jako druga wersja E4DCUd – elektryczna lokomotywa jednosystemowa z pomocniczym silnikiem spalinowym, a jako trzecia E4DCU – elektryczna lokomotywa jednosystemowa.
Historia.
Geneza.
We wrześniu 2010 ówczesne zakłady ZNLE Gliwice rozpoczęły prace nad projektem uniwersalnej platformy lokomotyw elektrycznych Elephant. W skład rodziny pierwotnie miały wejść dwie wersje pojazdów:
Czteroosiowe pojazdy miały stać się uzupełnieniem oferty producenta, a ich wielosystemowość miała pozwolić na zastosowanie w ruchu transgranicznym oraz innych krajach europejskich.
W styczniu 2011 prace projektowe firmy EC Engineering zakładały budowę czterech wersji lokomotywy:
Zakłady ZNLE jako pierwszą miały wyprodukować wersję E4MSU, która miała być gotowa do testów pod koniec III kwartału 2012.
W marcu 2011 prace nad wersją uniwersalną były zaawansowane i planowano jej premierę jesienią 2011 podczas targów Trako w Gdańsku. Do prezentacji ostatecznie nie doszło, gdyż wydłużyły się procedury projektowe i premierę zaplanowano na 2012.
W sierpniu 2011 zdecydowano się na zmianę nazwy platformy z "Elephant" na Griffin.
Prototyp.
18 września 2012 podczas targów InnoTrans w Berlinie miała miejsce premiera lokomotywy typu E4MSU. Pod koniec kwietnia 2013 lokomotywę przetransportowano na tor doświadczalny Instytutu Kolejnictwa koło Żmigrodu, gdzie lokomotywa rozpoczęła testy. 16 maja 2013 lokomotywa z dwoma wagonami PKP Intercity przyjechała do Nowego Sącza, a w kolejnych dniach była testowana m.in. na odcinku Olsztyn – Nidzica, gdzie testuje się zachowanie pojazdów na łukach. Następnie Griffin wrócił na południe kraju, gdzie na początku czerwca 2013 przeszedł testy statyczne w krakowskim oddziale Instytutu Kolejnictwa, by następnie ponownie udać się do Żmigrodu. Podczas testów lokomotywa kursowała z maksymalną prędkością.
Od 18 lipca do 31 lipca 2013 trwały jazdy badawcze w PKP Cargo niezbędne do uzyskania świadectwa dopuszczenia do eksploatacji. Podczas jazd testowych lokomotywa ciągnęła skład towarowy o masie 3440 t. Od 5 do 14 sierpnia 2013 lokomotywa była testowana na torze próbnym w czeskim Velimiu. Podczas testów sprawdzono m.in. możliwość jazdy przy zasilaniu prądem przemiennym o napięciach 15 i 25 kV.
We wrześniu 2013 lokomotywa E4MSU-001 była prezentowana na targach Trako.
Po otrzymaniu świadectwa na eksploatację lokomotywy w Polsce producent planował zdobyć taki certyfikat również w Czechach i Niemczech, ale ostatecznie tak się nie stało.
W lutym 2013 gotowy był również projekt drugiej wersji – pasażerskiej o prędkości maksymalnej 200 km/h. Pierwszy egzemplarz E4MSP miał zostać wyprodukowany do końca 2013, ale ostatecznie tak się nie stało.
28 maja 2014 firma Newag podpisała ze spółką Đuro Đaković Specijalna Vozila umowę o współpracy obejmującą wspólną budowę lokomotywy elektrycznej Griffin typu E4ACU, transfer technologii oraz wymianę doświadczeń w zakresie produkcji lokomotyw elektrycznych. 
Na początku marca 2015 Instytut Kolejnictwa potwierdził zgodność lokomotywy z trzema Technicznymi Specyfikacjami Interoperacyjności.
Egzemplarze seryjne.
23 grudnia 2015 przewoźnik Lotos Kolej zawarł z Newagiem umowę na 7-letnią dzierżawę z utrzymaniem 5 lokomotyw E4DCU-DP. Pojazdy mają zostać dostarczone w 2017. Kontrakt może zostać przedłużony oraz rozszerzony o kolejne egzemplarze. Początkowo planowano, że lokomotywy zostaną wyprodukowane w zakładzie w Gliwicach, jednak w międzyczasie podjęto decyzję o przeniesieniu produkcji do Nowego Sącza, co spowodowało trzymiesięczne opóźnienie w realizacji zamówienia. W II połowie maja 2017 pierwszy Griffin dla Lotosu oznaczony jako E4DCUd-001 został skierowany na testy do Krakowa. 8 grudnia 2017 Newag uzyskał bezterminowe dopuszczenie do ruchu dla lokomotyw E4DCUd-002, a 19 grudnia dla pozostałych 4 lokomotyw. Ze względu na brak zamontowanego systemu ETCS i co za tym idzie brak zgodności z Technicznymi Specyfikacjami Interoperacyjności lokomotywy E4DCUd otrzymały dopuszczenie z ograniczeniami eksploatacyjnymi. 31 stycznia 2018 Newag w raporcie giełdowym poinformował o rozwiązaniu umowy z Lotosem, ze względu na nieprzystąpienie do odbiorów lokomotyw przez Lotos. Tego samego dnia Newag podpisał ze spółką Orlen KolTrans umowę na 2-letnią dzierżawę 3 lokomotyw. W drugiej połowie lutego 2 pozostałe griffiny zostały wydzierżawione spółce PKP Intercity, która to dzierżawa trwała do grudnia.
We wrześniu 2017 podczas Trako zaprezentowano elektrowóz E4DCUd-002.
29 maja 2018 PKP Intercity podpisało z Newagiem umowę na dostawę 20 lokomotyw z opcją na 10 kolejnych, z której skorzystano 24 września 2019. Na początku września 2019 gotowe były dwie lokomotywy: 001, która była poddawana testom statycznym w Krakowie i 002, która była poddawana testom dynamicznym na torze doświadczalnym Instytutu Kolejnictwa koło Żmigrodu. W grudniu tego samego roku gotowych było 5 griffinów i były one testowane pod kątem ETCS na linii kolejowej pomiędzy Legnicą a Bolesławcem. Jedna z lokomotyw z tego zamówienia została zaprezentowana we wrześniu 2019 podczas targów Trako, a 21 lutego 2020 osiem gotowych lokomotyw zaprezentowano w Nowym Sączu. 25 lutego lokomotywa E4DCU otrzymała dopuszczenie Urzędu Transportu Kolejowego.
28 lutego 2019 spółka Lotos Kolej zawarła z Newagiem umowę na dostawę 2 griffinów oraz 3 szescioosiowych dragonów. Zawarcie umowy wyczerpało wszelkie wzajemne roszczenia stron związane z niezrealizowaną umową z grudnia 2015. 29 stycznia 2020 Lotos zamówił jeszcze jednego griffina.
Konstrukcja.
Dostępne wersje.
W 2013 roku "Griffin" oferowany był w następujących wersjach:
Charakterystyka rodziny.
Lokomotywy z rodziny "Griffin" są przystosowane do prowadzenia pociągów towarowych o masie do 3200 t oraz pociągów pasażerskich do 800 t.
Nadwozie.
Pudła są modułowymi konstrukcjami samonośnymi spawanymi. Posiadają strefy kontrolowanego zgniotu, klatki bezpieczeństwa kabin maszynisty i system antyclimbing. Wyposażone są w dwie kamery przekazujące maszyniście obraz haków cięgłowych i sprzęgów śrubowych oraz nowoczesny system detekcji i gaszenia pożaru, a trzy sekcje dachu umożliwiają łatwy dostęp do przedziału maszynowego. Lokomotywy wyposażono w oświetlenie zewnętrzne LED.
Kabina maszynisty.
Kabiny maszynisty są dwuosobowe. W każdej z nich znajdują się dwa niezależne panele do wyświetlania parametrów jazdy i diagnostyki oraz rejestrator zdarzeń realizujący funkcję prędkościomierza. Wyposażone są w dwumodułowy układ klimatyzacji, a funkcję lusterek wstecznych pełnią cztery kamery.
Kabina jest zgodna z normami EN 1527.
Wózki.
"Griffiny" są osadzone na dwóch dwuosiowych wózkach z napędem indywidualnym na każdą oś. Ramy wózków są konstrukcji spawanej, skrzynkowej, zamkniętej. Koła monoblokowe mają średnicę 1250 mm. Przeniesienie siły pociągowej następuje poprzez zamocowany do ramy wózka czop i cięgło pociągowe sprzęgające wózek z pudłem. Zastosowano układ smarowania obrzeży kół ze smarem biodegradowalnym, tarcze hamulcowe mocowane po obu stronach koła, przekładnie o zębach skośnych, łożyska stożkowe oraz czujniki prędkości i temperatury. Usprężynowanie I stopnia stanowią dwa zespoły sprężyn zwojowych osadzonych bezpośrednio po obu stronach maźnicy zestawu kołowego, natomiast II stopień to zespół wielkogabarytowych sprężyn spiralnych.
E4MSU.
W wersji E4MSU silniki elektryczne zasilane są przez przekształtniki zbudowane za pomocą technologii IGBT. Lokomotywa posiada system diagnostyki pokładowej z pełną informacją wizualną i modułem rejestracji danych oraz system kamer. Jest dostosowana do zabudowy urządzeń ERTMS i GSM-R. Lokomotywa ciągnęła składy o masie 3270 t na liniach o profilu 12 promili.
E4DCUd.
Wersja E4DCUd poza standardowymi silnikami elektrycznymi jest wyposażona w pomocniczy silnik spalinowy o mocy 380kW.
Eksploatacja.
Egzemplarz prototypowy E4MSU-001, po wyprodukowaniu i zaprezentowaniu po raz pierwszy w 2012, był eksploatowany przez różnych przewoźników działających w Polsce. Na początku 2017 lokomotywę dzierżawił Orlen KolTrans, zaś na początku marca pojazd pomalowany w barwy producenta został przekazany do Euronaftu Trzebinia.
31 stycznia 2018 Orlen KolTrans podpisał umowę dzierżawy 3 lokomotyw E4DCUd na okres 2 lat. Dzień później lokomotywy zostały odebrane.
W drugiej połowie lutego 2018 PKP Intercity podpisało umowę dzierżawy 2 lokomotyw E4DCUd, 5 marca lokomotywy zostały przekazane przewoźnikowi. 8 marca pierwsza, a 11 marca druga lokomotywa rozpoczęła obsługę regularnych kursów z pasażerami. Lokomotywy kursowały w PKP IC do grudnia. 
29 maja 2018 PKP Intercity podpisało umowę na dostawę 20 lokomotyw z opcją na 10 dodatkowych. 24 września 2019 podpisano umowę rozszerzającą zamówienie 10 dodatkowych lokomotyw. 2 marca 2020 osiem pierwszych lokomotyw zostało przetransportowanych do bazy przewoźnika w Warszawie i 15 marca rozpoczęły one obsługę planowych pociągów. Pod koniec czerwca zakończono dostawy podstawowej części zamówienia, a pod koniec listopada z części dodatkowej.
22 października 2021 PKP IC podpisało umowę na dostawę 10 lokomotyw wielosystemowych z opcją na 5 dodatkowych.
2 marca 2023 podpisana została umowa na dostawę 20 lokomotyw o prędkości maksymalnej wynoszącej 160 km/h
Na przełomie lutego i marca 2019 2 lokomotywy E4DCUd (004 i 005) trafiły do spółki Lotos Kolej. 5 marca E4DCUd-005 odbyła swój pierwszy kurs.

</doc>
<doc id="2278637" url="https://pl.wikipedia.org/wiki?curid=2278637" title="AWGŁ">
AWGŁ



</doc>
<doc id="2278638" url="https://pl.wikipedia.org/wiki?curid=2278638" title="Kitsuki">
Kitsuki

 – miasto w Japonii, w prefekturze Ōita, w północno-wschodniej części wyspy Kiusiu.
1 października 2005 roku miasteczko Yamaga z powiatu Hayami i wioska Ōta z powiatu Nishikunisaki zostały włączone do miasta Kitsuki.
Populacja.
Zmiany w populacji Kitsuki w latach 1970–2015:

</doc>
<doc id="2278645" url="https://pl.wikipedia.org/wiki?curid=2278645" title="Kunisaki">
Kunisaki

 – miasto położone w Japonii, w prefekturze Ōita, w północnej części wyspy Kiusiu.
Obecne miasto Kunisaki zostało założone 31 marca 2006 roku przez przyłączenie do wcześniejszych granic miasta miejscowości z powiatu Higashikunisaki: Aki, Kunimi oraz Musashi.
W mieście znajduje się port lotniczy Ōita.
Populacja.
Zmiany w populacji Kunisaki w latach 1970–2015:

</doc>
<doc id="2278648" url="https://pl.wikipedia.org/wiki?curid=2278648" title="Dystrykt Kamitsuga">
Dystrykt Kamitsuga



</doc>
<doc id="2278654" url="https://pl.wikipedia.org/wiki?curid=2278654" title="AGA-40">
AGA-40



</doc>
<doc id="2278655" url="https://pl.wikipedia.org/wiki?curid=2278655" title="Vektor Y3">
Vektor Y3



</doc>
<doc id="2278656" url="https://pl.wikipedia.org/wiki?curid=2278656" title="Nakatsu">
Nakatsu

 – miasto w Japonii, w prefekturze Ōita, w północno-zachodniej części wyspy Kiusiu. Miasto zostało założone 20 kwietnia 1929 roku.
Geografia.
Nakatsu położone jest w północno-zachodniej części prefektury Ōita. Od wschodu miasto graniczy z Usa, a od południowego zachodu z Hita. Nakatsu z zachodu graniczy z prefekturą Fukuoka. Miasto zajmuje powierzchnię 491,17 km2, z czego 80% to tereny górzyste. Znajdują się tu szerokie pasy płaskiej ziemi rolnej, która rozpoczyna się u ujścia rzeki Yamakuni i rozciąga się do góry Hiko.
Turystyka.
Nakatsu jest miastem, które powstało wokół zamku Nakatsu. Jest on obecnie dostępny dla zwiedzających. Zmodernizowane wnętrze obejmuje muzeum zbroi samurajskiej i dawnych map. Znajdują się tam również eksponaty i informacje dotyczące rangaku. Słowo to oznacza poznawanie nauki, medycyny i technologii Zachodu przy pomocy języka holenderskiego w okresie Edo (1641-1853). Zamknięta (sakoku) wówczas dla cudzoziemców Japonia kontaktowała się z Europą jedynie poprzez faktorię holenderską Dejima w pobliżu Nagasaki. Nakatsu było wówczas ważnym ośrodkiem tej wymiany kontaktów.
Zwiedzający mogą również zobaczyć rezydencję Yukichiego Fukuzawy (1835-1901), znaczącej postaci okresu Meiji. Położona jest w pobliżu zamku, w odległości 15 minut spacerem od dworca.
W Nakatsu znajduje się świątynia buddyjska Rakan-ji, wyrzeźbiona w górskich grotach. Jest to jedna z trzech świątyń w Japonii, poświęcona 500 uczniom Buddy (rakan), którzy osiągnęli nirwanę.
Populacja.
Zmiany w populacji Nakatsu w latach 1970–2015:

</doc>
<doc id="2278658" url="https://pl.wikipedia.org/wiki?curid=2278658" title="Connad Cerr">
Connad Cerr

Connad Cerr (Connad Leworęczny, Connad mac Conaill) – król Dalriady we wczesnym VII wieku. Był synem Conalla mac Comgaill lub Eochaida Buide z którym współrządził w latach 627-629r.
Pierwsza wzmianka pochodzi z 627 roku, kiedy to odniósł zwycięstwo nad Fiachnae mac Demmáin, królem Ulaid w bitwie pod Ard Corran. Connad zginął w bitwie pod Fid Eóin w 629 r. walcząc przeciwko wojskom Dál nAraidi dowodzonymi przez Máel Caícha
Jego następcą został syn, Ferchar.

</doc>
<doc id="2278659" url="https://pl.wikipedia.org/wiki?curid=2278659" title="Memory and Destiny">
Memory and Destiny

Memory and Destiny - szósty album studyjny polskiej grupy muzycznej Graveland. Wydawnictwo ukazało się w 2002 roku nakładem wytwórni muzycznej No Colours Records. Nagrania zostały zarejestrowane jesienią 2001 roku w Eastclan Forge Studio oraz DSP Studio. Jako okładka został wykorzystany obraz angielskiego ilustratora Arthura Rackhama.
Lista utworów.
Opracowano na podstawie materiału źródłowego.

</doc>
<doc id="2278661" url="https://pl.wikipedia.org/wiki?curid=2278661" title="Kazimierz Orlicz">
Kazimierz Orlicz

Kazimierz Michał Orlicz (ur. 1899 w Okocimiu, zm. 1945 w Stutthofie) – inżynier, architekt, inspektor budownictwa, bydgoski działacz kultury.
Życiorys.
Urodził się 18 lutego 1899 r. w Okocimiu, w Krakowskiem. Był synem Franciszka, zarządcy browaru w Okocimiu i Marii z domu Rossknecht. W Okocimiu uczęszczał do fabrycznej szkoły powszechnej. Następnie uczył się w gimnazjum klasycznym w Tarnowie, gdzie uzyskał świadectwo dojrzałości. W 1918 r. zapisał się na Wydział Architektury Politechniki Lwowskiej. W końcu 1918 r. zgłosił się jako ochotnik do wojska. Brał udział w wojnie z Ukraińcami i obronie Lwowa.
W 1919–1920 r. kontynuował studia w Politechnice Lwowskiej. Wziął udział w agitacji plebiscytowej na Spiszu. W sierpniu 1920 r. ochotniczo zgłosił się do wojska i bił się w wojnie polsko-sowieckiej aż do jej zakończenia. Następnie powrócił do przerwanych studiów. Odbywał praktyki wakacyjne, pracował w biurach projektowych między innymi we Lwowie, Przemyślu i Dęblinie. W grudniu 1924 r. uzyskał dyplom inżyniera architekta.
Wiosną 1925 r. otrzymał kontraktową posadę w Kierownictwie Przebudowy Państwowych Zakładów Zdrojowych w Krynicy. Wykonał szereg projektów budynków mieszkalnych i gospodarczych, obiektów przeznaczonych na pomieszczenie maszyn i urządzeń. Kierując bezpośrednio organizacją i wykonawstwem robót zyskał wszechstronną praktykę we wszystkich dziedzinach budowlanych, a także znajomość budowy dróg i mostów, wodociągów, fundamentowania maszyn, wiertnictwa i innych zagadnień. Zmniejszenie kredytów i zakresu robót sprawiły, że został objęty redukcją i zwolniony w sierpniu 1928 r.
Działalność w Bydgoszczy.
11 września 1928 r. wziął udział w konkursie na wakujące stanowisko inżyniera – architekta, ogłoszonym przez magistrat Bydgoszczy. 1 stycznia 1929 r. rozpoczął pracę w Bydgoszczy jako architekt oraz inspektor budownictwa miejskiego w Urzędzie Budownictwa Naziemnego. W urzędzie tym pracował do 31 marca 1939 r., pełniąc funkcje: architekta miejskiego (1929–1934), kierownika Oddziału Budownictwa Miejskiego i zastępcy naczelnika Wydziału (1934–1938) i kierownika Referatu Projektów (1938–1939).
Pod jego kierownictwem powstało szereg budowli w Bydgoszczy:
Ponadto sprawował kierownictwo i nadzór nad budową wielu obiektów mniejszych, adaptacjami, przeróbkami, remontami kapitalnymi, dekoracjami okolicznościowymi. Powierzono mu również nadzór nad dokończeniem budowy Szpitala Miejskiego.
Wykonał również szereg projektów jak na przykład budynku szkoły w Miedzyniu przy ulicy Pijarów, szkoły powszechnej przy ulicy Rejtana (20 klas), gimnazjum elektrycznego, gimnazjum kupieckiego i inne.
W latach 1934-1936 pełnił funkcję kierownika referatu urbanistycznego i biura Komitetu Rozbudowy Miasta, opracowując szczegółowe plany zabudowania poszczególnych fragmentów miasta. We wrześniu 1936 r. został na trzy lata zastępcą ławnika Sądu Pracy i Sądu Okręgowego w Bydgoszczy. Działał w Radzie Artystyczno-Kulturalnej (członek zarządu od 1938 r.), Związku Plastyków Pomorskich, Grupie Plastyków Bydgoskich (od 1936 r.) Z Zarządu Miasta odszedł na własną prośbę, a od 1 kwietnia 1939 r. prowadził własne biuro projektowe przy ulicy Gdańskiej 86.
Losy w okresie okupacji.
Po najeździe Niemiec na Polskę we wrześniu 1939 r., pozostał w Bydgoszczy. Pracował w firmie budowlanej przy ul. Marcinkowskiego. 21 lipca 1944 r. został aresztowany przez gestapo z podejrzeniem o działalność w Armii Krajowej. 31 sierpnia 1944 r. osadzono go w obozie koncentracyjnym w Stutthofie; miał numer obozowy 92473. Zmarł w marcu 1945 r. w czasie ewakuacji obozu w Rybnie. 16 marca 1945 r. został uznany przez bydgoski sąd za zmarłego.
Rodzina.
Kazimierz Orlicz od 1927 r. był żonaty z Wandą z Szymanków, z zawodu nauczycielką. Miał syna Jerzego Lecha (1930).

</doc>
<doc id="2278662" url="https://pl.wikipedia.org/wiki?curid=2278662" title="The Warriors EP, Volume 2">
The Warriors EP, Volume 2

The Warriors EP, Volume 2 – minialbum amerykańskiej grupy muzycznej P.O.D.

</doc>
<doc id="2278671" url="https://pl.wikipedia.org/wiki?curid=2278671" title="LG Optimus 2X">
LG Optimus 2X

Optimus/Swift 2X (P990) – smartfon firmy LG Electronics. Jak informuje producent, jest to pierwszy telefon z dwurdzeniowym procesorem.
Opis.
Telefon zaprezentowany został w połowie grudnia 2010 roku, a na pierwszy rynek (w Korei Południowej) trafił w styczniu 2011. 
LG uważa, że Optimus 2X jest pierwszym telefonem opartym na procesorze dwurdzeniowym.
Podzespoły.
Ekran i procesor.
Optimus 2X jest smartfonem z dotykowym ekranem o wielkości 4" (rozdzielczości 480 × 800 pikseli). Jest to wyświetlacz typu LCD TFT. Procesor to dwurdzeniowy ARM Cortex A9, na platformie nVidia Tegra 2. Oba rdzenie pracują z taktowaniem 1 GHz. 
Pamięć i aparat.
LG P990 wyposażony został w 8 GB pamięci wbudowanej, z możliwością rozszerzenia za pomocą karty microSD o kolejne 32 GB (maksymalnie). Optimus 2X ma także 512 MB pamięci Mobile DDR RAM. 
Aparat w pierwszym telefonie z dwurdzeniowym procesorem ma rozdzielczość 8 megapikseli. Układ SoC Tegra 2 pozwala na nagrywanie filmów w standardzie 1080p przy 24 klatkach na sekundę (Samsung Exynos 4210 montowany w Galaxy S II pozwala na nagrywanie 1080p przy 30 fps.). Telefon ten posiada także przednią kamerę rozmów wideo, o rozdzielczości 1.3 MPx.
Komunikacja.
Optimus 2X wyposażony został w gniazdo HDMI (z obsługą 1080p), port USB oraz gniazdo słuchawkowe 3.5 mm.
Prócz tego, P990 posiada łączność WiFi b/g/n, czy Bluetooth.
System.
Optimus 2X oryginalnie pracował pod kontrolą systemu operacyjnego Google Android w wersji 2.2 FroYo, jednak od 1 listopada 2011 r. dostępna jest oficjalna aktualizacja do wersji 2.3.4 Gingerbread, a od grudnia 2012 także do wersji 4.0.4 Ice Cream Sandwich.

</doc>
<doc id="2278678" url="https://pl.wikipedia.org/wiki?curid=2278678" title="Trolejbusy w Sarańsku">
Trolejbusy w Sarańsku

Trolejbusy w Sarańsku − system komunikacji trolejbusowej działający w rosyjskim mieście Sarańsk.
Historia.
W 1965 wybudowano i otwarto zajezdnię trolejbusową na 50 trolejbusów. 29 stycznia 1966 uruchomiono trolejbusy na jednej linii:
Wkrótce potem uruchomiono drugą linię, która miała te same końcówki ale inną trasę:
W 1968 uruchomiono linie nr 3 i 4, a w 1969 linię nr 5. W 1988 budowano drugą zajezdnię na 100 trolejbusów. W mieście funkcjonują dwie zajezdnie trolejbusowe.
Linie.
W styczniu 2011 w Sarańsku było 11 linii trolejbusowych:
1, 2, 5, 5a, 7, 8, 10, 11, 12, 13, 15. 
W związku z przebudową mostu łączącego Химмаш z centrum miasta zawieszono linie 5, 5a i 15. Planowane przywrócenie linii na stałe trasy to jesień 2011.
Tabor.
Pierwsze trolejbusy otrzymano w 1965, było to 10 trolejbusów typu ZiU-5. Obecnie w Sarańsku jest 98 trolejbusów:
Latem do Sarańska ma dotrzeć 10 - 15 nowych trolejbusów.

</doc>
<doc id="2278680" url="https://pl.wikipedia.org/wiki?curid=2278680" title="Ciaran Clark">
Ciaran Clark

Ciaran Clark (ur. 26 września 1989 w Harrow) – irlandzki piłkarz angielskiego pochodzenia występujący na pozycji obrońcy w angielskim klubie Newcastle United oraz w reprezentacji Irlandii.
Kariera klubowa.
Clark treningi rozpoczął w wieku 11 lat w 2000 roku w Aston Villi. Został kapitanem akademii piłkarskiej do lat 18. W 2009 roku został włączony do jej pierwszej drużyny, grającej w Premier League. W tych rozgrywkach zadebiutował 30 sierpnia 2009 roku w wygranym 2:0 pojedynku z Fulham. Było to jednocześnie jedyne spotkanie rozegrane przez niego w sezonie 2009/2010. W następnym sezonie zaczął częściej grać w składzie Aston Villi. 27 listopada 2010 roku w przegranym 2:4 spotkaniu z Arsenalem strzelił 2 gole, które były jednocześnie jego pierwszymi w Premier League.
Kariera reprezentacyjna.
Clark jest byłym reprezentantem Anglii U-17, U-18, U-19 oraz U-20. W 2011 roku zdecydował się na grę w reprezentacji Irlandii. Zadebiutował w niej 8 lutego 2011 roku w wygranym 3:0 towarzyskim meczu z Walią, a pierwszego gola strzelił 6 lutego 2013 w wygranym 2:0 meczu z Polską.

</doc>
<doc id="2278682" url="https://pl.wikipedia.org/wiki?curid=2278682" title="Biologiczne nazewnictwo zwyczajowe">
Biologiczne nazewnictwo zwyczajowe

Biologiczne nazewnictwo zwyczajowe – utrwalone regionalnie lub środowiskowo, powszechnie stosowane, niefachowe nazewnictwo organizmów lub ich grup (taksonów). Nazwy zwyczajowe, określane także jako nazwy wernakularne ( – ojczysty, rodzimy), nazwy krajowe, nazwy rodzime lub nazwy popularne, mogą być odmienne w różnych językach, grupach etnicznych i krajach, a nawet regionach tego samego kraju. W odróżnieniu od nazw naukowych i oficjalnych (np. międzynarodowych, łacińskich lub zlatynizowanych) tworzenie nazw wernakularnych nie jest regulowane kodeksami nomenklatorycznymi, choć może być regulowane kodeksami o zasięgu lokalnym. Nazwy zwyczajowe są dzielone na współczesne i historyczne, przy czym w przypadku nazw w języku polskim za cezurę dla nazw współczesnych przyjmuje się obecność nazwy w pierwszym wydaniu „Słownika języka polskiego” (1969) lub źródłach późniejszych. Ze względu na pochodzenie nazw wyróżnia się terminologię naukową stosowaną przez przyrodników, nazwy potoczne i literackie stosowane przez warstwy wykształcone oraz nazwy gwarowe używane przez ludność wiejską. Zwyczajowe nazwy podstawowych taksonów w procesie akwizycji języka są jednymi z pierwszych słów pojawiających się w słowniku małych dzieci.
Niejednoznaczność nazw zwyczajowych, ich mnogość i zróżnicowanie, w tym nawet regionalne w obrębie tego samego języka, brak powiązania z klasyfikacją biologiczną i w końcu brak nazw zwyczajowych dla wielu taksonów (zwłaszcza niepozornych, nie mających znaczenia użytkowego i obcych dla danego kręgu językowego) były powodem wprowadzenia i sukcesu binominalnego nazewnictwa gatunków i zasad nomenklatury botanicznej i zoologicznej.
Rys historyczny kodyfikacji biologicznych nazw zwyczajowych.
Mimo różnic między językami zasady nazywania taksonów w taksonomiach ludowych funkcjonujących w różnych kulturach są podobne. Podstawowa kategoria taksonomiczna w nich rozpoznawana i nazywana zwykle odpowiada rodzajowi w taksonomii naukowej. Jej nazwa zwykle składa się z jednego lub dwóch wyrazów. W takim nazewnictwie nawet gdy dany człon powtarza się w nazwach różnych taksonów, może on raczej wskazywać na pokrewieństwo, a nie hierarchiczny układ. Przykładowo, u Teofrasta "Kalamos Euosomos" (tatarak) był taksonem równoważnym taksonowi "Kalamos" (lasecznica, trzcina), a nie jego taksonem podrzędnym.
Próbę usystematyzowania nazw organizmów podjął Arystoteles. W swoich „Zoologii” i „O częściach zwierząt” ujął wiele nazw zwierząt. Wprowadził pojęcia rodzaju i gatunku. Opisy roślin, zwłaszcza ziół, umieszczano w starożytnych tekstach w różnych kulturach. Klasyczny starogrecki zbiór zawierający opis około 500 roślin znajduje się w dziele „Περὶ φυτῶν ἱστορία” („Historia plantarum”) Teofrasta z około 300 roku p.n.e. Jednym ze starożytnych dzieł zawierającym opisy ponad 600 roślin jest „Περὶ ὕλης ἰατρικῆς”, traktat farmaceutyczny Dioskurydesa znany pod łacińskim tytułem „De materia medica”. Rośliny lecznicze zostały w nim opisane w porządku alfabetycznym wraz z synonimami. Traktat ten był następnie kopiowany i tłumaczony, jak również uzupełniany, wchodząc do kanonu wiedzy bizantyjskiej, arabskiej i średniowiecznej, a w 1499 został wydrukowany.
Kodeksy zawierające krajowe nazwy biologiczne pojawiały się już w średniowieczu. W większości były to herbarze odnotowujące – często pod lokalnymi oznaczeniami – botaniczne nazwy. Powstające dzieła w zdecydowanej większości dotyczyły wyłącznie ziół, które były traktowane jako spisy dla medyków. W 1416 roku Christiannus de Prahatitz (Křišťan z Prachatic), medyk, teolog, matematyk, były rektor Uniwersytetu Karola w Pradze napisał łaciński „Codex: Ex herbario Mgri Christianni de Prahatits per manus Mathie de Zlyn scriptus in Kunitz 1416”. Rękopis zawierał czeskie nazwy 156 roślin. Na początku XV wieku powstał kodeks „Mandinus. De herbis” nieznanego autora. Przy opisach i nazwach łacińskich rękopis ma oznaczenia nazw polskich roślin, a na marginaliach – naniesione różnymi charakterami pisma – dodatkowe noty, także zawierające polskie nazwy zwyczajowe roślin oraz liczne synonimy. „Anthibolomennum Benedicti Parthi”, rękopis na pergaminie z 1472 obejmuje łacińskie, niemieckie i polskie nazwy zwierząt i roślin. Autorem tego traktatu farmaceutyczno-medycznego jest Jan Stanko. Umieścił on w nim 433 nazwy roślin polskich i 90 zagranicznych oraz 219 nazw zwierząt. W 1532 (oraz w 1537) Szymon z Łowicza wydał "herbarium" z działem rozpoczynającym się od słów: „Nomenclatura variarum herbarum cum synonimis earundem...” i zawierający zwyczajowe polskie nazwy roślin. W 1534 powstał zielnik „O ziołach i o mocy ich” (Hortus sanitatis) Stefana Falimirza. W 1542 wydano „O Ziolach tutecznych y zamorskich y o mocy ich, a kthemu kxięgi lekarskie wedle regestru niżey nowo wypisanego wssem wielmi vzyteczne” Hieronima Spiczyńskiego zawierający słownik polsko-łaciński nazw roślin, a w podobnym czasie Marcin z Urzędowa tworzył wydany kilkadziesiąt lat później „Herbarz Polski to jest o przyrodzeniu ziół i drzew rozmaitych i inszych rzeczy do lekarstw należących księgi dwoje”. Następnie powstawały kolejne tego typu dzieła, niektóre bazujące na wydanych poprzednio.
W 1508 franciszkanin Jan Bosak z Vodňan napisał (a w 1511 wydał drukiem w Pilźnie) „Wokabularž Lactifer od Otce brata Jana Bosaka z Wodnian, tistieno w nowem Pilsni skrze Mikulasse Bakalarie, a to lete od porodu paneńskeho pietisteho gedanaczteho. Skrzedu po swatym Wawržinczem dokonawano”. Była to pierwsza wydana w języku czeskim publikacja poświęcona roślinom. Zawierała ponad 500 botanicznych lokalnych nazw zwyczajowych.
W 1745 Karol Linneusz opublikował „Flora Svecica”, katalog zawierający także szwedzkie dwumianowe nazwy wernakularne roślin. Dwumianowy system wernakularny poprzedzał więc jego dwumianowy system nazewnictwa naukowego, który po raz pierwszy został wprowadzony w X edycji „Systema Naturae” (1758). Za pierwszą, nie do końca konsekwentnie zrealizowaną, próbę przeniesienia do języka polskiego zasad Linneusza uznaje się prace Krzysztofa Kluka. Wprowadził on neologizmy, często jako tłumaczenie nazw łacińskich. W jego systemie nazewnictwo dwuczłonowe dotyczyło w niektórych przypadkach nie tylko gatunków, ale też taksonów wyższego rzędu (np. robaki miękkie, ryby piersiopłetwiste). Pierwszą pracę w języku polskim wprost podejmującą temat uporządkowania nazewnictwa zwyczajowego napisał Stanisław Bonifacy Jundziłł w 1805 – „O potrzebie układowej nomenklatury w przedmiocie historyi naturalnej”. W pracy tej zwracał uwagę na zmienność i brak precyzji nazw ludowych i konieczność ich kodyfikacji poprzez wprowadzenie dwuwyrazowych nazw odpowiadających naukowej taksonomii binominalnej. W podobnym tonie wypowiadał się Antoni Waga w połowie XIX wieku, nazywając mnożenie nazw dla tej samej rzeczy naukowym przestępstwem.
Polskie nazewnictwo zwierząt.
Polskie nazewnictwo ssaków.
Polskie nazwy ssaków w publikacjach naukowych zaczęły się upowszechniać w XIX wieku:
W 1910 powstała obszerna publikacja „Klucz do oznaczania zwierząt kręgowych ziem polskich” pod redakcją ówczesnego rektora Uniwersytetu Jagiellońskiego, lekarza, zoologa, anatoma i profesora anatomii porównawczej, Henryka Ferdynanda Hoyera.
Opublikowany w 1945 układ systematyczny ssaków pod redakcją profesora zoologii na Uniwersytecie Columbia Geore’a Simpsona zawierał odniesienie do stosowanych anglojęzycznych nazw wernakularnych. W latach późniejszych stał się podstawą ustalania układu jednostek taksonomicznych przez Polskie Towarzystwo Zoologiczne.
W miarę rozwoju idei prowadzenia ogrodów zoologicznych tworzono polskojęzyczne nazwy zwierząt egzotycznych, które się w nich pojawiały.
Nazwy te zostały zebrane dopiero w wydanej w 1968 publikacji Komisji Nazewnictwa Zwierząt Kręgowych Polskiego Towarzystwa Zoologicznego pod redakcją prof. Zygmunta Kraczkiewicza „Polskie nazewnictwo zoologiczne” 1968. Wiele nazw wernakularnych ssaków zebrał w „Małym słowniku zoologicznym: Ssaki” (1973) prof. Kazimierz Kowalski.
„Polskie nazewnictwo ssaków świata” (2015).
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” autorzy zaproponowali wprowadzenie polskiej wersji binominalnego nazewnictwa wernakularnego ssaków i przypisali dla rodzajów nazwy rodzajowe (rzeczowniki) i konsekwentne dopasowanie epitetów gatunkowych (głównie przymiotniki).
Autorzy zwrócili uwagę, że brak polskich nazw wernakularnych dla większości znanych gatunków ssaków powoduje liczne błędy w tłumaczeniach obcojęzycznych publikacji, w których zawodowi tłumacze nieobeznani ze specyfiką systematyki biologicznej, przypisują błędnie nazwę do innego zwierzęcia, a w wielu przypadkach dochodzi do prób tłumaczenia wprost z języka obcego (najczęściej angielskiego) obcej nazwy wernakularnej na język polski. Autorzy przyznali, że są świadomi, iż u części czytelników niektóre rozwiązania wzbudzą kontrowersje, ale podkreślili, że porządki w nazewnictwie są niezbędne. Autorzy unikali stosowania homonimów, nazw występujących w innych działach zoologii i przyjęli zasadę, że polskie nazewnictwo wernakularne musi nadążać za zmianami zachodzącymi w systematyce zwierząt.
Polskie nazewnictwo ryb.
Autorem pierwszego dzieła napisanego w języku polskim, w którym pojawiły się zwyczajowe nazwy ryb jest Olbrycht Strumieński. W wydanej w 1573 roku książce "O sprawie, sypaniu, wymierzaniu i rybieniu stawów [...]" wymienił nazwy kilkunastu gatunków ryb powszechnie wówczas hodowanych w stawach. Podobna tematyka pojawiła się w przetłumaczonej na język polski pracy Jana Dubraviusa "O Rybnikach y rybach, które sie w nich chowają, o przyrodzeniach". Pierwsze tłumaczenie pojawiło się w Polsce prawdopodobnie około 1600 roku.
Gabriel Rzączyński pisał po łacinie, ale w "Historia naturalis [...]" i w "Auctuarium [...]" podał w tekście liczne polskie nazwy zwyczajowe ryb. W 1780 roku wydany został 3. tom (O gadzie i rybach) "Zwierząt domowych i dzikich, osobliwie krajowych, historyi naturalnej początki [...]" Krzysztofa Kluka, a w 1807 "Zoologia krótko zebrana" Bonifacego Jundziłła, w których obydwaj autorzy przedstawili polskie nazwy wielu gatunków i rodzajów ryb. Większość z tych nazw nie przyjęła się w późniejszej literaturze. Feliks Paweł Jarocki w pracy "Zoologia, czyli źwierzętopismo ogólne" (1822) dokonał systematycznego przeglądu ryb świata z podziałem na rodzaje i gatunki. Każdemu rodzajowi i niektórym gatunkom nadał polską nazwę.
Rozwój polskiej ichtiologii i akwarystyki w XIX i XX wieku zaowocował wydaniem wielu publikacji, których autorzy często proponowali nowe nazwy zwyczajowe ryb. Byli to m.in.: Norbert Alfons Kumelski, Stanisław Batys Górski, Antoni Wałecki i Maksymilian Nowicki. Uporządkowania nazewnictwa ryb spotykanego w piśmiennictwie polskim podjęli się Eugeniusz Grabda i Tomasz Heese w pracy pt. "Polskie nazewnictwo popularne krągłouste i ryby – Cyclostomata et Pisces", wydanej w 1991. Autorzy uwzględnili w tej pracy nazwy zwyczajowe zebrane przez Wałeckiego (1864) oraz w pozycjach literatury wydanych w latach 1908–1987.
Polskie nazewnictwo ptaków.
Własne nazwy dla ptaków odnotowano już w języku staropruskim (do XIII wieku). Dla ówczesnych Prusów ptaki stanowiły nie tylko zwierzynę łowną, ale i obiekt kultu, element obrzędów. Wśród nazewnictwa dominują określenia na zwierzynę łowną. Liczne polskie nazwy zwyczajowe odnaleźć można w "Myślistwie ptaszym" Mateusza Cygańskiego, pierwszym polskojęzycznym dziele o ptakach. Po raz pierwszy wydane w 1584 roku okazało się w nowatorski sposób podchodzić do nazewnictwa m.in. rozdzielając gatunki orłów, jako że według Antoniego Wagi "niepodobna też było w owym wieku rozszczególnić gatunki". Przedruk "Myślistwa ptaszego" z 1842 zawierał komentarz Antoniego Wagi, który informował między innymi o aktualnej pozycji systematycznej różnych gatunków w odniesieniu do prac Linneusza czy Temmincka oraz o ówczesnych odpowiednikach nazw z czasów Cygańskiego (jak "serokos" → "srokos", a dzisiejszy srokosz).
Kolejnymi w historii polskojęzycznymi pozycjami zawierającymi nazwy ptaków były spisy ptaków ks. Gabriela Rzączyńskiego zawarte w jego "Historia naturalis curiosa Regni Poloniae" (1721) i "Auctuarium historiae naturalis curiosae Regni Poloniae" (1736). W 1759 ukazało się dzieło Jacoba Theodora Kleina "Stemmata avium", którego część poświęca nazewnictwu, także i polskojęzycznemu. Przedstawił również nazwy łacińskie, angielskie, niemieckie i francuskie. Część nazw ma identyczny lub zbliżony zapis i brzmienie, co współczesne nazwy, na przykład "czayka", "grzywacz", "pliszka" czy "ziemorodek rzeczny", część jest nieużywana (na przykład "figuiadka"). W wielu miejscach Klein powtórzył nazwy Rzączyńskiego. Zdawał się słabo znać język polski.
Podobnie jak w innych językach słowiańskich, w języku polskim nazwy ptaków pod względem liczebności przewyższają nazewnictwo ssaków czy bezkręgowców. W 1940 Wasilewski podjął się zebrania nazewnictwa ptaków krajowych. Do każdej z nazw przedstawił etymologię, brakowało mu jednak przygotowania fachowego. Zestawienie "Polskie nazwy ptaków krajowych" Strutyńskiego (1972) objęło nazwy pojawiające się od XIX do 1958 roku (data publikacji "Ptaków ziem polski" Sokołowskiego). W 1999 Mielczarek i Cichocki opublikowali na łamach „Notatek Ornitologicznych” "Polskie nazewnictwo ptaków świata". Ta praca wraz z dziełem Strutyńskiego pozostawały jeszcze przez pierwszą dekadę XXI wieku kluczowymi w zakresie polskiego nazewnictwa ptaków. Od 2009 aktualizowana jest "Kompletna lista ptaków świata" tworzona przez Pawła Mielczarka i Marka Kuziemkę. Polska Federacja Ornitologiczna niekiedy posługuje się odrębnymi, nieuznawanymi w pracy Mielczarka i Kuziemki nazwami, m.in. nazwą "lora wielka" dla barwnicy i "barnard zielony" dla rozelli czerwonoczelnej.
Polskie nazewnictwo grzybów.
Tradycyjne, ludowe nazwy grzybów były tworzone spontanicznie na podstawie obserwacji owocników oraz ich otoczenia. Przyjęte regionalnie określenia były, w regionach wiejskich, przekazywane z pokolenia na pokolenie. Według językoznawcy, prof. Barbary Bartnickiej-Dąbkowskiej (1964) polskie nazwy ludowe nadawane były głównie tym gatunkom grzybów, które były uznawane za jadalne i miały wyraźne odróżniające cechy morfologiczne lub smakowe. Grzybom z gatunków niejadalnych lub trujących nazwy nadawano tylko tym, które wykazywały przydatność użytkową dla człowieka – np. purchawki (w lecznictwie), czy muchomory (w gospodarstwach domowych). Inne, oceniane jako nieprzydatne, nazywane były zbiorczym określeniem „psie grzyby”. Literatura przeznaczona dla polskich mykologów i grzybiarzy jest obfita, jednak tematyka polskojęzycznego zwyczajowego nazewnictwa grzybów jest ubogo opracowana.
Najszerszą obecnie publikacją polskich nazw grzybów z grupy podstawczaków jest opracowana przez Władysława Wojewodę w 2003 roku "Krytyczna lista wielkoowocnikowych grzybów podstawkowych Polski". Zawiera ponad 5 tysięcy nazw polskich, 6 tysięcy naukowych i obejmuje około 400 rodzajów i około 2650 gatunków grzybów podstawkowych. Są w niej zebrane nazwy stosowane w publikacjach naukowych, podani autorzy nazw i rok wprowadzenia nazwy. W. Wojewoda dokonał uporządkowania nazewnictwa grzybów, w licznych przypadkach zaproponował nowe polskie nazwy grzybów, zastępując nimi dawniej używane nazwy nietrafne, nieuzasadnione, bezsensowne, czy wręcz mylące i błędne. Zmiany w taksonomii powodują, że coraz więcej podanych w tym opracowaniu polskich nazw staje się niespójnych z nazwą naukową. Nadal jednak praca ta jest podstawowym opracowaniem w zakresie nazewnictwa podstawczaków.
Atlasy czy poradniki wydawane z myślą o grzybiarzach opisują od kilkudziesięciu do kilkuset gatunków grzybów, największe z nich nawet około 800, są to jednak opracowania popularne. Pozytywnym wyjątkiem jest mająca naukowy charakter publikacja „Grzyby i ich oznaczanie” (Warszawa, 1985) Barbary Gumińskiej i Władysława Wojewody, w której autorzy (po kilku uzupełnieniach) opisali około 800 gatunków grzybów i wskazali ich nazwy wernakularne.
Wszystkie nazwy zwyczajowe znanych do 2003 r. gatunków porostów i grzybów naporostowych podaje publikacja Wiesława Fałtynowicza "The Lichenes, Lichenicolous and allied Fungi of Poland. Krytyczna lista porostów i grzybów naporostowych Polski".
Liczne nazwy zwyczajowe workowców podaje publikacja M.A. Chmiel "Krytyczna lista wielkoowocnikowych grzybów workowych Polski" z 2006 r. W taksonomii tej grupy grzybów oraz grzybów niższych, zwłaszcza grzybów mikroskopijnych, pod koniec XX i w XXI wieku nastąpiły ogromne zmiany i jest to dynamicznie trwający proces. Dawniej utworzone nazwy zwyczajowe stały się w ogromnej części niespójne z nazwą naukową i wręcz mylące. W związku z tym odchodzi się od używania ich, praktyką, zwłaszcza w fitopatologii stało się używanie wyłącznie nazw naukowych.
Dynamiczne zmiany w taksonomii grzybów powodują, że znane dotąd zwyczajowe nazwy grzybów nie przystają do ich pozycji taksonomicznej. Ich dostosowywaniem, tj. zmienianiem w taki sposób by zachować odrębne i swoiste nazwy w obrębie poszczególnych rodzajów, zajmuje się powstała w 2012 roku Komisja ds. Polskiego Nazewnictwa Grzybów przy Polskim Towarzystwie Mykologicznym. Jej działanie podlega regulaminowi, a ustalane nazwy publikowane są w formie rekomendacji.
Polskie nazewnictwo roślin.
Polskie nazwy ludowe roślin notowane są w różnych dokumentach od XIII wieku. Pierwszą publikacją polskojęzyczną stosującą naukowe nazewnictwo binominalne była praca Krzysztofa Kluka „Dykcjonarz roślinny, w którym podług układu Linneusza są opisane rośliny nie tylko krajowe, dzikie, pożyteczne albo szkodliwe” (1786–1788). Autor powiązał nazwy zwyczajowe z naukowymi, tworząc analogiczny do binominalnego nazewnictwa łacińskiego system nazw polskich opierając się przy ich tworzeniu na „Zielniku” Syreniusza (1613), dodając nazwy pospolicie używane lub tłumacząc nazwy z innych języków lub nazw naukowych. W późniejszych publikacjach do przełomu XIX i XX w. wprowadzano polskie nazwy dość dowolnie, a do wyjątków należała „Botanika stosowana” Stanisława Bonifacego Jundziłła, który poprzestał na podaniu nazw naukowych dla roślin obcych. Jundziłł wśród różnych zmian w nazewnictwie zwyczajowym (w znacznej części nieprzyjętych) zdecydował się zastąpić wszelkie wcześniej będące w użyciu dwuwyrazowe nazwy rodzajowe (u Kluka było ich 72) na nazwy jednowyrazowe (np. „lisi ogon” zmieniając na wyczyńca, a „ostre ziele” na lepczycę). Część nazw zmienił preferując rodzaj męski i liczbę pojedynczą w nazwach rodzajowych wbrew spopularyzowanym wówczas nazwom ludowym (tak powstały nazwy m.in. wrotycz oraz pałka zamiast „pałki”). Jego bratanek – Józef Jundziłł – w 1830 we florze Litwy, Wołynia i Podola konsekwentnie wprowadzał nazwy przymiotnikowe zamiast rzeczowników w miejsce nazw gatunkowych, co później zostało przyjęte za standard i rzeczownikowe nazwy gatunkowe stały się systematycznie eliminowanymi wyjątkami (np. bez lilak stał się lilakiem pospolitym, a topola białodrzew – topolą białą).
W odniesieniu do nazw rodzin w połowie XIX wieku ujednolicone ich mianownictwo z końcówką -ate wprowadzać zaczął Jakub Ignacy Waga, podczas gdy inni autorzy wcześniejsi i ówcześni pisali albo kończąc nazwy na -owe lub dowolnie – na podobieństwo rodów ludzkich tj. np. „rdesty, portulaki, bażanowce”.
Generalnie w XIX wieku panowała dowolność w zakresie używania i tworzenia nazw polskich, różnie te same gatunki i rodzaje określali ogrodnicy i botanicy, autorzy nie zwracali uwagi na dorobek poprzedników tworząc lub zmieniając podawane nazwy. Gdy jedni wymyślali oryginalne nazwy polskie, inni spolszczali nazwy naukowe. Zestawienia wszelkich opublikowanych nazw podjął się Erazm Majewski („Słownik nazwisk zoologicznych i botanicznych polskich”, 1894), ale praca ta została skrytykowana przez współczesnych mu botaników. Pierwszą uznaną próbą usystematyzowania i uporządkowania mianownictwa zwyczajowego roślin (jego kodyfikacji) była praca Józefa Rostafińskiego – „Słownik polskich imion rodzajów oraz wyższych skupień roślin” z 1900. Autor podkreślił samowolę w tworzeniu nazw poprzedników, w tym „bałamuctwami” nazywając wydaną niewiele wcześniej pracę Majewskiego.
Na „Słowniku...” Rostafińskiego oparli się przy podawaniu nazw rodzajowych autorzy kluczowego dla piśmiennictwa polskiego w XX wieku dzieła pt. „Rośliny polskie” z 1924, wydanego po zmianach po raz drugi w 1953 i później wielokrotnie jeszcze wznawianego. Nazwy gatunkowe w wydaniu pierwszym z 1924 były w wielu wypadkach tworzone przez autorów. W wydaniu z 1953 wprowadzono nieliczne zmiany wynikające z wyróżnienia większej liczby rodzajów. Zmieniono też nazwy użyte w pierwszym wydaniu, które mogły być mylące (zrezygnowano np. z nazwy „zanokciczka” dla rodzaju "Pterocallis" ze względu na jej podobieństwo do nazwy rodzajowej zanokcica). W kolejnych wznowieniach tej publikacji zmian nie wprowadzano.
O ile dla roślin z polskiej flory nazewnictwo stosowane przez większą część XX wieku ustaliły „Rośliny polskie”, o tyle problem pozostawał z nazwami roślin obcego pochodzenia. W 1962 powołana została Komisja Nazewnictwa Roślin Uprawnych, której przewodniczyła prof. Ludmiła Karpowiczowa. Przy ustalaniu nazw polskich posiłkowano się w niej „Słownikiem...” Rostafińskiego, ważniejszymi publikacjami uznanych autorów i zespołów autorskich w zakresie ogrodnictwa i kwiaciarstwa oraz słownikami botanicznymi w różnych językach. Przyjęte zostały dodatkowo następujące zasady tworzenia nazw polskich:
Wynikiem prac komisji było wydanie w 1973 „Słownika nazw roślin obcego pochodzenia łacińsko-polskiego i polsko-łacińskiego”. Członek komisji, Zbigniew Podbielkowski, był także autorem wielokrotnie wznawianego „Słownika roślin użytkowych”.
W 1995 wydano „Krytyczną listę roślin naczyniowych Polski” podając też szereg zasad jakimi kierowano się ustalając nazwy polskie taksonów, powtórzonych w wydaniu uzupełnionym i poprawionym z 2002 roku. Do zasad przyjętych dla zestawiania nazw polskich zaliczono:
W 2008 roku opublikowany został „Słownik roślin zielnych” zestawiający polskie i naukowe nazwy rodzajów i gatunków dziko rosnących w Polsce (z kilkoma wyjątkami powtarzając w tym zakresie nazwy podane w „Krytycznej liście...” z 2002), gatunki zielne uprawiane w gruncie oraz jako tarasowe i balkonowe. Podane w nim po raz pierwszy polskie nazwy rodzajowe powstały w wyniku spolszczenia nazw naukowych (np. elytrygia dla rodzaju "Elytrygia", sparaksys dla "Sparaxis"). Nazwy gatunkowe utworzono w wyniku tłumaczenia naukowych nazw gatunkowych.
Opublikowane słowniki nazw zwyczajowych roślin z ostatnich lat, bazując na zestawieniach wydanych w 1995 i 2002 roku, w dużym stopniu nie uwzględniają zmian w klasyfikacji roślin, które nastąpiły w wyniku rewizji relacji filogenetycznych na podstawie informacji zapisanych w DNA, istotnych zwłaszcza w ostatnich dwóch dekadach (podsumowywanych na wyższych szczeblach klasyfikacyjnych w kolejnych wersjach systemów APG (I z 1998, II z 2003, III z 2009 i IV z 2016).
W odniesieniu do nazw polskich mchów przez długi czas jedynym przekrojowym źródłem podającym i ustalającym nazwy zwyczajowe było dwutomowe wydawnictwo pt. „Mchy (Musci)” opracowane przez Bronisława Szafrana w 1957. Zaktualizowana, pełna lista występujących w Polsce mchów z aktualnym nazewnictwem zarówno naukowym, jak i zwyczajowym wydana została w 2003. Podobne zestawienie nazw dla wątrobowców i glewików ukazało się w 2006.
Przegląd obszernego piśmiennictwa dotyczącego nazewnictwa roślin w języku polskim z zakresu etnolingwistki, etnobotaniki, semantyki oraz prac historyczno-kulturowych na ten temat, a także publikacji o historii nazw i nazwach gwarowych roślin przedstawiła Jadwiga Waniakowa w 2012.

</doc>
<doc id="2278684" url="https://pl.wikipedia.org/wiki?curid=2278684" title="CIS 40GL">
CIS 40GL



</doc>
<doc id="2278685" url="https://pl.wikipedia.org/wiki?curid=2278685" title="Finale Ligure (stacja kolejowa)">
Finale Ligure (stacja kolejowa)



</doc>
<doc id="2278692" url="https://pl.wikipedia.org/wiki?curid=2278692" title="The Video Collection (album Savage Garden)">
The Video Collection (album Savage Garden)

The Video Collection – DVD grupy Savage Garden wydane nakładem Sony Entertainment. Płyta zawiera teledyski do singli z poprzedniej płyty "Savage Garden" z 1997.

</doc>
<doc id="2278694" url="https://pl.wikipedia.org/wiki?curid=2278694" title="Creed of Iron">
Creed of Iron

Creed of Iron – piąty album studyjny polskiej grupy muzycznej Graveland. Wydawnictwo ukazało się w 2000 roku nakładem wytwórni muzycznej No Colours Records. Nagrania zostały zarejestrowane latem 2000 roku w Eastclan Forge Studio oraz DSP Studio. W 2001 roku nakładem Nawia Productions ukazała się polskojęzyczna edycja albumu pt. "Prawo stali".
Lista utworów.
Opracowano na podstawie materiału źródłowego.

</doc>
<doc id="2278696" url="https://pl.wikipedia.org/wiki?curid=2278696" title="Pistolet maszynowy ORITA M41">
Pistolet maszynowy ORITA M41



</doc>
<doc id="2278697" url="https://pl.wikipedia.org/wiki?curid=2278697" title="Współczynnik Poissona (termodynamika)">
Współczynnik Poissona (termodynamika)



</doc>
<doc id="2278698" url="https://pl.wikipedia.org/wiki?curid=2278698" title="The Story So Far (album)">
The Story So Far (album)

The Story So Far – DVD grupy Savage Garden wydane nakładem Sony Entertainment. Płyta zawiera teledyski do singli z płyty "Affirmation" z 1999.

</doc>
<doc id="2278701" url="https://pl.wikipedia.org/wiki?curid=2278701" title="Superstars and Cannonballs">
Superstars and Cannonballs

Superstars and Cannonballs – trzecie DVD duetu Savage Garden wydane nakładem Sony Entertainment 12 marca 2001. Na płycie znajdują się nagrania koncertowe z trasy "Live and On Tour in Australia".

</doc>
<doc id="2278702" url="https://pl.wikipedia.org/wiki?curid=2278702" title="Ion Horvath">
Ion Horvath

Ion Horvath (ur. 12 sierpnia 1912 w Lugoj. zm. ? w Lugoş), znany także jako János Horváth – rumuński zapaśnik. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju w wadze do 62 kg, na których zajął 7. miejsce odpadając w czwartej rundzie. W Berlinie wygrał dwie walki (jedną na punkty i jedną przed czasem) a przegrał dwie przed czasem.
Brązowy medalista mistrzostw Europy w 1934 roku.

</doc>
<doc id="2278704" url="https://pl.wikipedia.org/wiki?curid=2278704" title="Brobargen">
Brobargen



</doc>
<doc id="2278707" url="https://pl.wikipedia.org/wiki?curid=2278707" title="Balu">
Balu

Balu, właśc. Luís Carlos Carvalho dos Reis (ur. 28 grudnia 1961 w Castro Alvès) – piłkarz brazylijski, występujący podczas kariery na pozycji prawego obrońcy.
Kariera klubowa.
Balu zawodową karierę piłkarską rozpoczął w klubie Ferroviária Araraquara w 1985. W latach 1986–1991 był zawodnikiem Cruzeiro EC. W Cruzeiro 31 sierpnia 1986 w przegranym 0-1 meczu z Guarani FC Balu zadebiutował w lidze brazylijskiej. Z Cruzeiro dwukrotnie zdobył mistrzostwo stanu Minas Gerais – Campeonato Mineiro w 1987 i 1990.
W Cruzeiro 19 maja 1991 w wygranym 2-0 meczu z SE Palmeiras Balu po raz ostatni wystąpił w lidze. Ogółem w latach 1986–1991 w lidze brazylijskiej wystąpił w 109 meczach, w których strzelił 1 bramkę. W latach 1993–1994 i 1995 występował w Paragwaju w klubie Cerro Porteño. Z Ulsan zdobył mistrzostwo Paragwaju w 1994. Karierę zakończył w 1998 roku w Portuguesie Santista Santos.
Kariera reprezentacyjna.
Balu w reprezentacji Brazylii jedyny raz wystąpił 17 kwietnia 1991 w wygranym 1-0 towarzyskim meczu z reprezentacją Rumunii.

</doc>
<doc id="2278711" url="https://pl.wikipedia.org/wiki?curid=2278711" title="Podejście SOSA">
Podejście SOSA

Podejście SOSA (ang. "selective optimization of side activities, SOSA approach") – selektywna optymalizacja działań ubocznych – podejście w projektowaniu i odkrywaniu leków polegające na wykorzystaniu zatwierdzonych już leków jako punktu wyjściowego do pracy nad lekami na zupełnie inne choroby.
Podstawą metodologii SOSA jest fakt, że większość leków oddziaływa na więcej niż jeden cel molekularny, powodując mniej lub bardziej zaznaczone, zazwyczaj niepożądane, działania uboczne. Dodatkowo, zazwyczaj inne cele molekularne są niezwiązane z głównym punktem uchwytu.
W postępowaniu SOSA, po zidentyfikowaniu działania ubocznego danej substancji (zazwyczaj przy pomocy badań in vitro), podjęte zostają starania, aby za pomocą modyfikacji strukturalnych odwrócić powinowactwa związku chemicznego do celów molekularnych tak, aby efekt uboczny stał się głównym działaniem, a pierwotne działanie główne zostało zminimalizowane, lub w ogóle usunięte.
Idea leżąca u podstaw SOSA była podświadomie obecna już od dawna w praktyce chemii medycznej i nieraz wykorzystano działanie uboczne grupy leków jako punkt wyjścia dla prac nad nowymi substancjami leczniczymi.
Przykładem może być szeroka grupa leków, będących pochodnymi sulfonamidów. Pierwsze z nich zostały wprowadzone do lecznictwa jako przeciwbakteryjne chemioterapeutyki. W trakcie badań okazało się, że posiadały one liczne, mniej lub bardziej szkodliwe, efekty uboczne, np. obniżanie poziom cukru we krwi, albo nieznacznie wzmaganie diurezy. Naukowcy wykorzystali te działania uboczne, i tak powstały pierwsze doustne leki przeciwcukrzycowe (tolbutamid), oraz wiele rodzin diuretyków (diuretyki tiazydowe, np. hydrocholorotiazyd]; diuretyki pętlowe: furosemid etc.)
Expressis verbis zasadę SOSA sformułował prof. Camille Wermuth z Prestwick Chemical Inc.
Zalety i wady.
Podstawową i oczywistą zaletą podejścia SOSA jest wysokie prawdopodobieństwo otrzymania związków o niskiej toksyczności, dobrej biodostępności oraz względnie łatwych do syntezy (z racji opracowania już wielu elementów potencjalnej syntezy).
Podejście SOSA pozwala odkryć zupełnie nowe zastosowania dla już przyjętych leków i ich pochodnych, co zwiększa wykorzystanie "przestrzeni chemicznej".
Wykorzystanie już podawanych leków pozwala na przeprowadzenie niemal natychmiastowych badań in vivo (nie ma potrzeby prowadzenia badań toksyczności etc.) u pacjentów chorujących na tzw. orphan diseases, czyli rzadkich chorób, w przypadku których często nieznane są żadne substancje je leczące, lub nawet brak informacji o potencjalnych punktach uchwytu. Jeśli jakaś substancja okazałaby się dość aktywna w danej chorobie, może stanowić punkt wyjścia do poszukiwania nowych związków na to schorzenie.
Podejście SOSA niesie ze sobą jednak ryzyko, że pochodne uzyskane w wyniku modyfikacji strukturalnych zatwierdzonych leków są już opatentowane przez odkrywcę leku i jego konkurentów. Niemniej jednak nie jest ono bardzo wysokie, gdyż względnie łatwo można przejść do zupełnie nowych pochodnych, poza tym patenty prawdopodobnie nie obejmują nowego działania danej grupy związków.

</doc>
<doc id="2278714" url="https://pl.wikipedia.org/wiki?curid=2278714" title="Sławomir Celeban">
Sławomir Celeban

Sławomir Celeban (ur. 15 sierpnia 1961, zm. 4 marca 2012) – polski judoka, medalista mistrzostw kraju.
Startował w kategorii do 86 kg. Zdobył trzy medale mistrzostw Polski. Pierwszy wywalczył w 1986 roku na turnieju rozegranym we Wrocławiu, zajmując trzecie miejsce. Drugi zdobył rok później w Koszalinie, przegrywając finałową walkę z Jerzym Paterem. Trzeci (brązowy) a zarazem ostatni wywalczył w 1988 w Olsztynie.
Był ojcem piłkarzy – Piotra, reprezentanta Polski, zawodnika Śląska Wrocław oraz Adama, mającego za sobą występy w Niemczech.

</doc>
<doc id="2278715" url="https://pl.wikipedia.org/wiki?curid=2278715" title="Metylopropan">
Metylopropan



</doc>
<doc id="2278717" url="https://pl.wikipedia.org/wiki?curid=2278717" title="Ekwiwalent reklamowy">
Ekwiwalent reklamowy

Ekwiwalent reklamowy (AVE) – wskaźnik wyrażający ilość pieniędzy, jaką należałoby wydać na publikację lub emisję danego przekazu, gdyby był on reklamą. Jest stosowany jako indeks oceny efektywności działań PR.
Jego wysokość jest wyliczana w oparciu o cennik reklamowy gazety, stacji radiowej lub telewizyjnej, w jakiej dany przekaz się pojawił, uwzględniając powierzchnię artykułu lub czas trwania ekspozycji w programie. Wyliczając ekwiwalent dla publikacji internetowych można uwzględniać dzienną liczbę odsłon danego portalu, liczbę artykułów publikowanych na portalu w danym miesiącu i związany z tym stopień trudności w dotarciu do wybranej informacji.
Mnożąc ekwiwalent reklamowy przez ustaloną cyfrę uzyskamy tzw. współczynnik wiarygodności – ma to odwzorowywać większą wiarygodność przekazu redakcyjnego, niż przekazu reklamowego.
Wykorzystanie ekwiwalentu reklamowego jako miarodajnego wskaźnika działalności PR jest przedmiotem sporu.

</doc>
<doc id="2278718" url="https://pl.wikipedia.org/wiki?curid=2278718" title="N-Butan">
N-Butan



</doc>
<doc id="2278722" url="https://pl.wikipedia.org/wiki?curid=2278722" title="I Knew I Loved You">
I Knew I Loved You

I Knew I Loved You - drugi singel australijskiego duetu Savage Garden wydany 28 września 1999 w Stanach Zjednoczonych z albumu "Affirmation" nakładem Columbia. Tekst został napisany przez Daniela Jonesa i Darrena Hayesa.
Piosenka zaraz po "Truly Madly Deeply" osiągnęła pierwsze miejsce w Billboard Hot 100 i pozostała na nim tylko przez następne trzy tygodnie, bo po tym czasie singel strącony został przez piosenkę Mariah Carey "Thank Good I Found You", jednak później powrócił "na górę" w ostatnim tygodniu. Piosenka zadebiutowała na #10 miejscu w UK Singles Chart w listopadzie 1999.
Teledysk został nakręcony przez Kevina Braya w sierpniu 1999 w Nowym Jorku. Obok Hayesa i Jonesa, wystąpiła w nim Kirsten Dunst, amerykańska aktorka, znana z roli m.in. w "Wywiadzie z wampirem".

</doc>
<doc id="2278728" url="https://pl.wikipedia.org/wiki?curid=2278728" title="Zoltan Kondorossy">
Zoltan Kondorossy

Zoltan Kondorossy (ur. 28 stycznia 1906 w Aradzie, zm. ?) – rumuński zapaśnik. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju w wadze ciężkiej (powyżej 100 kg), w którym przegrał obie walki przed czasem.

</doc>
<doc id="2278729" url="https://pl.wikipedia.org/wiki?curid=2278729" title="Antônio Parada Neto">
Antônio Parada Neto

Antônio Parada Neto (ur. 20 lutego 1939 w Araraquarze - zm. 17 lipca 1977 w Rio de Janeiro) − piłkarz brazylijski, występujący na pozycji ofensywnego pomocnika.
Kariera klubowa.
Karierę piłkarską Parada Ferreira rozpoczął w SE Palmeiras w 1957. Z Palmeiras zdobył mistrzostwo stanu São Paulo - Campeonato Paulista w 1959 oraz Taça Brasil 1960. W latach 1961–1962 był zawodnikiem Ferroviárii Araraquara, a 1963–1966 Bangu AC. 
W latach 1966–1967 i 1968 był zawodnikiem Botafogo FR.
Z Botafogo zdobył mistrzostwo stanu Rio de Janeiro - Campeonato Carioca w 1968. Karierę zakończył w Bangu w 1968 roku. W barwach "alvirrubro" rozegrał 82 spotkania, w których 35 bramek.
Kariera reprezentacyjna.
Jedyny raz w reprezentacji Brazylii Parada wystąpił 5 czerwca 1966 w wygranym 4-1 towarzyskim meczu z reprezentacją Polski.

</doc>
<doc id="2278732" url="https://pl.wikipedia.org/wiki?curid=2278732" title="Iosif Töjär">
Iosif Töjär

Iosif Töjär (ur. 29 listopada 1911 w Oradei, zm. 1992) – rumuński zapaśnik. Uczestnik Igrzysk Olimpijskich w 1936 w Berlinie. Na igrzyskach uczestniczył w turnieju w wadze (do 57 kg), w którym zdobył 5. miejsce.

</doc>
<doc id="2278733" url="https://pl.wikipedia.org/wiki?curid=2278733" title="Marija Horochowśka">
Marija Horochowśka

Marija Kindratiwna Horochowśka (ukr. Марія Кіндратівна Гороховська; ur. 17 października 1921 w Eupatorii, zm. 7 lipca 2001 w Tel-Awiwie) – ukraińska gimnastyczka reprezentantka ZSRR, medalistka olimpijska z Helsinek.

</doc>
<doc id="2278734" url="https://pl.wikipedia.org/wiki?curid=2278734" title="Schoeffengrund">
Schoeffengrund



</doc>
<doc id="2278738" url="https://pl.wikipedia.org/wiki?curid=2278738" title="Nina Boczarowa">
Nina Boczarowa

Nina Antoniwna Boczarowa ukr. Ніна Антонівна Бочарова (ur. 24 września 1924 w Supruniwka Rejon połtawski, zm. 31 sierpnia 2020 w Rzymie) – ukraińska gimnastyczka reprezentantka ZSRR, medalistka olimpijska z Helsinek.

</doc>
<doc id="2278740" url="https://pl.wikipedia.org/wiki?curid=2278740" title="Peter Fecsi">
Peter Fecsi

Peter Fecsi (ur. 21 lipca 1905) – rumuński piłkarz ręczny. Uczestnik Igrzysk Olimpijskich w 1936 w Berlinie. Na igrzyskach zagrał tylko w meczu z Austrią.

</doc>
<doc id="2278744" url="https://pl.wikipedia.org/wiki?curid=2278744" title="Wisliceny">
Wisliceny

Wisliceny:

</doc>
<doc id="2278745" url="https://pl.wikipedia.org/wiki?curid=2278745" title="Mistrzostwa Europy w Łyżwiarstwie Szybkim w Wieloboju 1977">
Mistrzostwa Europy w Łyżwiarstwie Szybkim w Wieloboju 1977

74. mistrzostwa Europy w łyżwiarstwie szybkim w wieloboju odbyły się w dniach 22–23 stycznia 1977 roku w Larvik, w Norwegii. Zawodnicy startowali na czterech dystansach: 500 m, 1500 m, 5000 m i 10000 m. Do biegu na 10000 m awansowało tylko najlepsza 16 po trzech dystansach. Pierwsze złoto w karierze wywalczył Norweg Jan Egil Storholt.
Uczestnicy.
W zawodach wzięło udział 28 łyżwiarzy z 11 krajów. Wszyscy zostali sklasyfikowani.

</doc>
<doc id="2278749" url="https://pl.wikipedia.org/wiki?curid=2278749" title="Paul Murphy (irlandzki polityk)">
Paul Murphy (irlandzki polityk)

Paul Murphy (irl. "Pól Ó Murchú"; ur. 13 kwietnia 1983 w Dublinie) – irlandzki polityk, jeden z liderów Partii Socjalistycznej, poseł do Parlamentu Europejskiego VII kadencji, Teachta Dála.
Życiorys.
Studiował prawo na University College Dublin. Organizował w 2003 kampanie studenckie przeciwko wprowadzeniu odpłatności za studia. Zaangażował się w działalność trockistowskiej Partii Socjalistycznej.
W 2011 został desygnowany przez socjalistów do Parlamentu Europejskiego VII kadencji. Zastąpił Joe Higginsa (wcześniej był jego doradcą politycznym), który złożył mandat w związku z wyborem do Dáil Éireann. W PE VII kadencji przystąpił do frakcji Zjednoczonej Lewicy Europejskiej i Nordyckiej Zielonej Lewicy oraz do Komisji Handlu Międzynarodowego.
W wyborach uzupełniających w 2014 uzyskał mandat posła do Dáil Éireann w miejsce Briana Hayesa. Utrzymywał go również w kolejnych wyborach w 2016 i 2020.

</doc>
<doc id="2278751" url="https://pl.wikipedia.org/wiki?curid=2278751" title="Immortal Pride">
Immortal Pride

Immortal Pride – czwarty album studyjny polskiej grupy muzycznej Graveland. Wydawnictwo ukazało się w 1998 roku nakładem wytwórni muzycznej No Colours Records. Nagrania zostały zarejestrowane pomiędzy majem a październikiem 1998 roku w Eastclan Forge Studio oraz Tuba Studio. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2278753" url="https://pl.wikipedia.org/wiki?curid=2278753" title="Mistrzostwa Europy w Łyżwiarstwie Szybkim w Wieloboju 1978">
Mistrzostwa Europy w Łyżwiarstwie Szybkim w Wieloboju 1978

75. mistrzostwa Europy w łyżwiarstwie szybkim w wieloboju odbyły się w dniach 28–29 stycznia 1978 roku w Oslo, w Norwegii. Zawodnicy startowali na czterech dystansach: 500 m, 1500 m, 5000 m i 10000 m. Do biegu na 10000 m awansowało tylko najlepsza 16 po trzech dystansach. Złoto przypadło radzieckiemu panczeniście Siergiejowi Marcjukowi.
Uczestnicy.
W zawodach wzięło udział 30 łyżwiarzy z 13 krajów. Sklasyfikowanych zostało 29.

</doc>
<doc id="2278756" url="https://pl.wikipedia.org/wiki?curid=2278756" title="Sinn">
Sinn

Niemcy:
Osoby:
Inne:
Zobacz też:

</doc>
<doc id="2278757" url="https://pl.wikipedia.org/wiki?curid=2278757" title="Weneckie Biennale Architektury">
Weneckie Biennale Architektury



</doc>
<doc id="2278758" url="https://pl.wikipedia.org/wiki?curid=2278758" title="Mścisław (Wołonsiewicz)">
Mścisław (Wołonsiewicz)

Mścisław, imię świeckie Dmitrij Iwanowicz Wołonsiewicz (ur. 12 listopada 1906 w Wilnie, zm. 2 kwietnia 1978 w Kirowie) – rosyjski biskup prawosławny.
Życiorys.
W 1934 złożył wieczyste śluby mnisze w Ławrze Poczajowskiej, przyjmując imię Mścisław. W tym samym roku został wyświęcony na hierodiakona, rok później na hieromnicha. Absolwent Studium Teologii Prawosławnej Uniwersytetu Warszawskiego (1936). W 1937 obronił pracę magisterską w dziedzinie teologii prawosławnej i został wyznaczony proboszczem parafii przy cerkwi św. Jerzego we Lwowie. W roku następnym otrzymał godność ihumena. Jest mylnie wymieniany jako przełożony monasteru św. Onufrego w Jabłecznej, w rzeczywistości w 1938 żył w Ławrze Poczajowskiej.
Po otrzymaniu godności archimandryty przez pewien czas służył na Łemkowszczyźnie, ponownie w Jabłecznej, po czym został przeniesiony do pracy przy siedzibie metropolitów warszawskich i całej Polski w Warszawie. Obsługiwał ponadto parafię prawosławną w Żyrardowie. W 1944 został wywieziony na roboty przymusowe do Rzeszy. Po uwolnieniu w 1946 przystąpił do Rosyjskiego Kościoła Prawosławnego poza granicami Rosji, jednak w 1953 wystąpił z niego i poprzez akt pokuty został przyjęty w skład duchowieństwa Rosyjskiego Kościoła Prawosławnego. Od grudnia 1953 do czerwca 1955 był proboszczem parafii przy cerkwi św. Aleksego w Lipsku. W 1955 przybył do Kijowa i zamieszkał w Ławrze Pieczerskiej.
4 marca 1956 został wyświęcony na biskupa wielkołuckiego i toropieckiego przez patriarchę moskiewskiego i całej Rusi Aleksego I, metropolitę nowosybirskiego Nestora oraz biskupa sergiopolskiego Bazylego. Po roku został przeniesiony na katedrę swierdłowską i irbicką, zaś w 1958 – omską i tiumeńską. Od 1959 do 1965 zarządzał eparchią wołogodzką, od lutego 1965 jako arcybiskup. W maju 1965 powierzono mu kierownictwo eparchii gorkowskiej i arzamaskiej, jednak już w 1966 z powodu choroby Święty Synod Rosyjskiego Kościoła Prawosławnego przeniósł go w stan spoczynku. W 1967 wyznaczony na biskupa kirowskiego i słobodzkiego.
25 marca 1978, po powrocie z Moskwy, dokąd udał się w sprawach służbowych, hierarcha nieoczekiwanie zachorował i został przeniesiony w stan spoczynku. Już 2 kwietnia tego samego roku arcybiskup Mścisław zmarł i został pochowany w soborze katedralnym w Kirowie.

</doc>
<doc id="2278759" url="https://pl.wikipedia.org/wiki?curid=2278759" title="Józef Bieliński">
Józef Bieliński

Józef Bieliński herbu Szeliga ps "Dr. Szeliga" (ur. 23 marca 1848 w Lubrańcu, zm. 15 czerwca 1926 w Warszawie) – polski lekarz, historyk medycyny, badacz dziejów instytucji medycznych w Polsce, autor dwóch wielotomowych, źródłowych monografii o polskich uniwersytetach.
Urodził się w Lubrańcu, który wówczas leżał w Królestwie Polskim (kongresowym) będącym częścią Cesarstwa Rosyjskiego, jako syn Andrzeja i Honoraty z Boruckich. W 1868 po ukończeniu szkoły średniej we Włocławku, rozpoczął studia na Wydziale Lekarskim Cesarskiego Uniwersytetu Warszawskiego, które ukończył w 1873 roku. Zaraz po otrzymaniu dyplomu lekarza został skierowany przez władze rosyjskie do Kałuszyna, gdzie wybuchła epidemia cholery. Bielińskiemu udało się opanować rozprzestrzenianie zarazy, czym zaskarbił sobie zaufanie mieszkańców i władz miejskich; otrzymał wówczas propozycję objęcia posady lekarza miejskiego. 1 września 1874 w Warszawie Bieliński ożenił się z Heleną Bartmińską. Pod koniec 1874, za namową Alfonsa Koziełł-Poklewskiego, wraz z żoną przeniósł się do Chołunicy w powiecie słobodskim guberni wiatskiej. Objął tam lepiej płatne stanowisko lekarza górniczego i zajął się badaniem powszechnie występujących w tym rejonie chorób: tzw. wilka, wola oraz róży. Tam powstały jego pierwsze rozprawy naukowe z dziedziny medycyny: "Jaki jest stosunek wilka do róży" oraz "O wolu, panującem endemicznie w powiecie Słobodskim w gubernji Wiatskiej". Przygotował również do druku rozprawy "O objawach fizjologicznych życia płciowego u włościanek okręgu górniczego chołunickiego", "Wyniki z użycia kwasu salicylowego przeciw tasiemcowi" oraz "O zapaleniu płuc zaraźliwem". Prace te zwróciły na niego uwagę w środowisku lekarskim. Po kilku latach pracy w Chołunicy Bieliński poprosił Alfonsa Koziełł-Poklewskiego o podwyżkę wynagrodzenia do 2000 rubli rocznie. Ponieważ podwyżki nie otrzymał, załatwił sobie w zarządzie lekarskim guberni posadę lekarza miejskiego w Słobodsku, z pensją wprawdzie niższą, ale z możliwością prowadzenia prywatnej praktyki lekarskiej. W 1880, dzięki protekcji siostry teścia i jej męża generała wojsk rosyjskich, Bieliński został lekarzem wojskowym w Wilnie.
Po przeprowadzce do Wilna Bieliński został bibliotekarzem i archiwistą w bibliotece Towarzystwa Lekarskiego. Korzystał również z rękopisów przechowywanych w Wileńskiej Bibliotece Publicznej. Mając dostęp do źródeł zaczął pisać prace o charakterze historycznym i przesyłać je do Warszawy. Część z nich opublikował pod pseudonimem "Dr. Szeliga". W tym okresie do współpracy nad "Słownikiem Lekarzów Polskich" zaprosił go Stanisław Kośmiński. W 1886 opublikował pracę "Doktorowie medycyny promowani w Wilnie" ogłoszoną w „Pamiętniku Towarzystwa Lekarskiego Warszawskiego”. W tym samym roku Bieliński zgłosił się do konkursu ogłoszonego przez to towarzystwo, nadsyłając pracę "Stan nauk lekarskich za czasów Akademii Medyko-Chirurgicznej Wileńskiej bibliograficznie przedstawiony". Został zwycięzcą konkursu i członkiem honorowym Towarzystwa Lekarskiego Warszawskiego. Jego praca została wydana w 1888 i 1889. W 1889 otrzymał także propozycję zatrudnienia w charakterze profesora historii medycyny na Uniwersytecie Jagiellońskim, którą jednak odrzucił. Stopniowo stawał się osobą znaną, publikującą w języku polskim i rozpowszechniającą wiedzę o historii i kulturze polskiej, dlatego Rosjanie uznali jego aktywność naukową za szkodliwą. Bieliński wiedział o grożącym mu przymusowym opuszczeniu Wilna. 
Z okazji jubileuszu 500-lecia istnienia Uniwersytetu Jagiellońskiego planowano wydanie szeregu monografii poświęconych historii uczelni wyższych na ziemiach polskich. Komitet, który powstał z tej okazji zlecił Bielińskiemu w 1895 napisanie historii Uniwersytetu Wileńskiego. W kilka miesięcy później został zmuszony do wyjazdu z Wilna i skierowany do pracy w szpitalu miejskim w Kara-Kała w Turkmenistanie. Pomimo oddalenia od źródeł archiwalnych kontynuował pracę nad historią Uniwersytetu Wileńskiego i ukończył ją w 1899. Następnie przesłał rękopis do Warszawy. Trzytomowe dzieło zostało wydrukowane w Krakowie w latach 1899-1900. 
W Kara-Kała Bieliński przebywał do 1901. Wówczas osiągnął wiek emerytalny i uzyskał zgodę na powrót do Rosji, z jednoczesnym zakazem osiedlenia się w Wilnie. Zamieszkał w Warszawie i kontynuował swoją działalność publicystyczną. Od komitetu jubileuszowego, który wówczas wciąż istniał, otrzymał zlecenia napisania kolejnej monografii, tym razem dotyczącej Królewskiego Uniwersytetu Warszawskiego. Niektóre prace Bielińskiego pozostały w rękopisach z powodu wybuchu wojny w 1914, m.in.: "Żywot Stosława Łaguny", "Stoletnie dzieje Towarzystwa Naukowego Warszawskiego", "Akademia Krakowska za czasów Księstwa Warszawskiego" oraz artykuły, które Bieliński napisał do "Wielkiej" "Encyklopedii Powszechnej Ilustrowanej" i "Encyklopedii Wychowawczej". W 1915, po wyparciu z Warszawy Rosjan, został faktycznym kuratorem archiwum Cesarskiego Uniwersytetu Warszawskiego, a następnie został zatrudniony jako archiwista Uniwersytetu Warszawskiego. W 1918 roku archiwum uniwersyteckie włączono do stworzonego wówczas wydziału archiwów państwowych przy Ministerstwie Wyznań Religijnych i Oświecenia Publicznego. Bieliński został wtedy mianowany dyrektorem Archiwum Oświecenia Publicznego. 
Był członkiem założycielem Towarzystwa Naukowego Warszawskiego (1907) i Towarzystwa Miłośników Historii, członkiem czynnym Akademii Nauk Lekarskich. Uniwersytet Warszawski przyznał mu honorowy tytuł profesora historii medycyny, a Uniwersytet Wileński tytuł doktora filozofii. 
Józef Bieliński zmarł w Warszawie w 1926. Jest pochowany na cmentarzu Bernardyńskim w Wilnie.

</doc>
<doc id="2278763" url="https://pl.wikipedia.org/wiki?curid=2278763" title="Shide">
Shide



</doc>
<doc id="2278767" url="https://pl.wikipedia.org/wiki?curid=2278767" title="Anna Czarnecka">
Anna Czarnecka



</doc>
<doc id="2278771" url="https://pl.wikipedia.org/wiki?curid=2278771" title="Laine Jänes">
Laine Jänes



</doc>
<doc id="2278773" url="https://pl.wikipedia.org/wiki?curid=2278773" title="Przejście graniczne Czarny Dunajec-Suchá Hora">
Przejście graniczne Czarny Dunajec-Suchá Hora

Przejście graniczne Czarny Dunajec-Suchá Hora (punkt przejściowy) – polsko-czechosłowackie kolejowe przejście graniczne położone w województwie małopolskim, w powiecie nowotarskim, w gminie Czarny Dunajec, zlikwidowane po II wojnie światowej.
Opis.
Kolejowe przejście graniczne Czarny Dunajec-Suchá Hora istniało w II RP. Odprawa graniczna i celna odbywała się na stacjach kolejowych: po stronie polskiej w miejscowości Czarny Dunajec (Polski urząd celny Czarny Dunajec) i po stronie czechosłowackiej w miejscowości Suchá Hora (Czechosłowacki urząd celny Suchá Hora). Dopuszczony był osobowy, towarowy i mały ruch graniczny – przekraczanie granicy odbywało się na podstawie przepustek: jednorazowych, stałych i gospodarczych. Stacja zdawczo odbiorcza znajdowała się miejscowości Suchá Hora. Przejście graniczne znajdowało się w ciągu linii kolejowej Nowy Targ – Kralovany (droga celna), której odcinek graniczny (Podczerwone – Sucha Góra) zdemontowano po II wojnie światowej.

</doc>
<doc id="2278776" url="https://pl.wikipedia.org/wiki?curid=2278776" title="Lisewo Wąskotorowe">
Lisewo Wąskotorowe

Lisewo Wąskotorowe – nieczynna stacja kolejowa na sieci Gdańskiej Kolei Dojazdowej w Lisewie Malborskim.
W końcu lat dziewięćdziesiątych XIX wieku nastąpił szybki rozwój przemysłu rolno - spożywczego na Żuławach Wiślanych. Kolej wąskotorowa okazała się być najatrakcyjniejszą formą transportu płodów rolnych do zakładów przetwórczych w Nowym Stawie, Nowym Dworze Gdańskim i Malborku. W 1891 roku powołano spółkę Westpreußische Kleinbahnen Aktien-Gesellschaft (Zachodniopruska Spółka Małych Kolei), będącą zarządcą i operatorem linii wąskotorowych na Żuławach.
W 1898 roku wybudowano linię kolejową z Lisewa do Kraśniewa, przedłużoną w 1900 roku do Malborka Kałdowa Wąskotorowego. 15 sierpnia 1899 roku oddano do użytku odcinek z Lisewa do Lichnów. W tamtym czasie wybudowano także kompleks zabudowań stacyjnych i warsztatów. W 1945 roku sieć Gdańskich Kolei Dojazdowych przejęły PKP. 1 września 1988 roku zawieszono przewozy pasażerskie do Malborka Kałdowa, natomiast w 1996 zawieszono przewozy pasażerów i towarów na całej sieci Gdańskich Kolei Dojazdowych.
Do chwili zamknięcia Lisewo Wąskotorowe było oprócz Nowego Dworu Gdańskiego Wąskotorowego najważniejszą stacją na sieci Gdańskich Kolei Dojazdowych. Przy stacji kolejowej zlokalizowano lokomotywownię, wagonownię oraz warsztaty naprawcze taboru wąskotorowego. Stacja kolei wąskotorowej w Lisewie Malborskim była punktem stycznym z normalnotorową siecią PKP. Do początku lat dziewięćdziesiątych XX wieku w Lisewie funkcjonowała stacja przeładunkowa na styku linii normalnotorowej i wąskotorowej.

</doc>
<doc id="2278777" url="https://pl.wikipedia.org/wiki?curid=2278777" title="Mistrzostwa Świata w Bobslejach 2007">
Mistrzostwa Świata w Bobslejach 2007



</doc>
<doc id="2278778" url="https://pl.wikipedia.org/wiki?curid=2278778" title="Mistrzostwa Świata w Bobslejach 1989">
Mistrzostwa Świata w Bobslejach 1989



</doc>
<doc id="2278780" url="https://pl.wikipedia.org/wiki?curid=2278780" title="Mistrzostwa Świata w Bobslejach 1990">
Mistrzostwa Świata w Bobslejach 1990



</doc>
<doc id="2278781" url="https://pl.wikipedia.org/wiki?curid=2278781" title="Mistrzostwa Świata w Bobslejach 1991">
Mistrzostwa Świata w Bobslejach 1991



</doc>
<doc id="2278782" url="https://pl.wikipedia.org/wiki?curid=2278782" title="Mistrzostwa Świata w Bobslejach 1993">
Mistrzostwa Świata w Bobslejach 1993



</doc>
<doc id="2278784" url="https://pl.wikipedia.org/wiki?curid=2278784" title="Mistrzostwa Świata w bobslejach">
Mistrzostwa Świata w bobslejach



</doc>
<doc id="2278786" url="https://pl.wikipedia.org/wiki?curid=2278786" title="Mistrzostwa Świata w bobslejach 1951">
Mistrzostwa Świata w bobslejach 1951



</doc>
<doc id="2278787" url="https://pl.wikipedia.org/wiki?curid=2278787" title="Live Insurrection">
Live Insurrection

Live Insurrection jest pierwszym koncertowym albumem zespołu Halford. Najpierw wydany 27 marca 2001 w Japonii, reszta świata dostała ten album w kwietniu tego samego roku, lecz miała jeden utwór mniej. Flaga którą Rob Halford całuje, na zdjęciu z okładki albumu jest flagą Chile.

</doc>
<doc id="2278788" url="https://pl.wikipedia.org/wiki?curid=2278788" title="Rząd Andrusa Ansipa">
Rząd Andrusa Ansipa



</doc>
<doc id="2278790" url="https://pl.wikipedia.org/wiki?curid=2278790" title="Lady Be Good...For Ella">
Lady Be Good...For Ella

Lady Be Good...For Ella – album muzyczny amerykańskiego pianisty jazzowego Tommy’ego Flanagana nagrany 30 i 31 lipca 1993 w EastSide Sound Studio w Nowym Jorku. 
Płyta ta jest wyrazem hołdu i podziękowaniem Flanagana dla Elli Fitzgerald, pieśniarki jazzowej, której (wraz ze swoim zespołem) akompaniował przez kilkanaście lat jej występów. Flanagan nagrał na tym albumie głównie utwory z dobrze znanego repertuaru Elli Fitzgerald. LP został wydany w serii "Groovin' High" w 1993, CD wydany został 5 kwietnia 1994 przez wytwórnię Verve (521217).

</doc>
<doc id="2278794" url="https://pl.wikipedia.org/wiki?curid=2278794" title="Weinbach">
Weinbach

Austria:
Niemcy:

</doc>
<doc id="2278797" url="https://pl.wikipedia.org/wiki?curid=2278797" title="Ściana Johna Lennona">
Ściana Johna Lennona

Ściana Johna Lennona – ściana w Pradze, w Czechach. Ściana od lat 80. XX wieku została zapełniona graffiti inspirowanymi Johnem Lennonem i fragmentami tekstów piosenek Beatlesów.
W 1988 roku ściana była źródłem irytacji dla reżimu komunistycznego Gustáva Husáka. Młodzi Czesi pisali skargi na ścianie, co doprowadziło do starcia pomiędzy setkami studentów i służbą bezpieczeństwa w pobliżu Mostu Karola. Ruch studentów został ironicznie nazwany „Lennonismem”, a czeskie władze opisywały tych ludzi jako alkoholików, psychicznie chorych, socjopatycznych i nazywali agentami zachodniego kapitalizmu.
Ściana stale ulega zmianie, a oryginalny portret Lennona został zamalowany pod warstwami nowej farby. Nawet wtedy, gdy ścianę przemalowano przez niektóre instytucje, na drugi dzień znów zapełniała się poezją i kwiatami. Dziś ściana jest symbolem ideałów młodości takich jak miłość i pokój.

</doc>
<doc id="2278798" url="https://pl.wikipedia.org/wiki?curid=2278798" title="Teofan (Tulakow)">
Teofan (Tulakow)

Teofan, imię świeckie: Wasilij Stiepanowicz Tulakow (ur. 25 lutego 1864 w Petersburgu – zm. 4 października 1937 w Gorkim) – rosyjski biskup prawosławny.
Życiorys.
W 1881 zgodnie z wolą rodziny wstąpił do szkoły kupieckiej w Petersburgu, mimo wcześniejszych marzeń o wstąpieniu do stanu duchownego. Po spotkaniu i rozmowie z metropolitą moskiewskim Makarym (Bułgakowem) zdecydował się na podjęcie edukacji w seminarium duchownym. Część programu szkoły przerobił samodzielnie; w 1883 wstąpił na wyższy rok seminarium i ukończył je w 1885. Następnie podjął studia w Petersburskiej Akademii Duchownej i w 1889 uzyskał w niej dyplom kandydata nauk teologicznych, następnie zaś tytuł magistra. Już w czasie nauki w Akademii pragnął złożyć wieczyste śluby mnisze. Nawiązał jednak kontakt listowny z późniejszym świętym Teofanem (Goworowem), który doradził mu odłożenie tej decyzji i jej szczegółowe przemyślenie. W związku z tym po ukończeniu edukacji teologicznej Wasilij Tulakow wyjechał na wieś, do majątku matki. Przez piętnaście lat kierował gospodarstwem i samodzielnie studiował teksty świętych pustelników.
W 1905 wstąpił jako posłusznik do Ławry św. Aleksandra Newskiego. 11 października tego samego roku złożył wieczyste śluby mnisze, otrzymując imię Teofan dla upamiętnienia nieżyjącego już Teofana (Goworowa). 21 października został wyświęcony na hierodiakona, zaś następnego dnia przyjął święcenia kapłańskie z rąk metropolity petersburskiego Antoniego. W 1908 otrzymał godność archimandryty. W listopadzie tego samego roku został również przełożonym jednego ze skitów Ławry św. Aleksandra Newskiego. W roku następnym został przełożonym całej Ławry. Po wybuchu I wojny światowej organizował w Ławrze i poza nią szpitale dla rannych żołnierzy rosyjskich oraz wspierał finansowo ich tworzenie.
21 maja 1916 otrzymał nominację na biskupa kronsztadzkiego, wikariusza eparchii petersburskiej, zachowując godność przełożonego Ławry św. Aleksandra Newskiego. Chirotonia biskupia odbyła się 31 maja w soborze Trójcy Świętej w Ławrze. Już w czerwcu tego samego roku wyznaczono go do objęcia eparchii kałuskiej i borowskiej. W 1927 został przeniesiony na katedrę pskowską i porchowską. 12 listopada 1935 otrzymał godność metropolity gorkowskiego i arzamaskiego. W lipcu 1937, w czasie wielkiej czystki, został aresztowany, podobnie jak wielu innych duchownych eparchii gorkowskiej. Po miesięcznym przesłuchiwaniu, w ramach którego był przetrzymywany w piwnicznej, zalewanej przez wodę celi, metropolita przyznał się do "tworzenia organizacji faszystowskiej na terenie obwodu gorkowskiego", jak również do prowadzenia działalności kontrrewolucyjnej i działania na rzecz restauracji kapitalizmu w Rosji, szpiegostwa i dywersji. 21 września 1937 trójka NKWD skazała go na śmierć przez rozstrzelanie. Wyrok został wykonany 4 października tego samego roku. Miejsce egzekucji i pochówku duchownego nie jest znane.

</doc>
<doc id="2278800" url="https://pl.wikipedia.org/wiki?curid=2278800" title="Trzeci rząd Andrusa Ansipa">
Trzeci rząd Andrusa Ansipa

Trzeci rząd Andrusa Ansipa – rząd Republiki Estońskiej funkcjonujący od 6 kwietnia 2011 do 26 marca 2014. Był to trzeci z rzędu estoński gabinet urzędujący pod przywództwem Andrusa Ansipa.
Rząd powstał po wyborach parlamentarnych do Riigikogu XII kadencji. Wybory te wygrała rządząca Estońska Partia Reform (RE), dobry wynik odnotowała również współrządząca partia Isamaa ja Res Publica Liit (IRL). Oba ugrupowania zdecydowały się na kolejną kadencję odnowić koalicję, dysponującą większością 56 mandatów w 101-osobowym parlamencie. Podział resortów pomiędzy dwie partie koalicyjne pozostał niezmieniony w stosunku do poprzedniego gabinetu, choć zmienili się poszczególni ministrowie.
4 marca 2014 na nieco ponad rok przed końcem kadencji parlamentu premier Andrus Ansip podał się do dymisji. 26 marca gabinet został zastąpiony przez nowy rząd pod kierownictwem Taaviego Rõivasa.

</doc>
<doc id="2278801" url="https://pl.wikipedia.org/wiki?curid=2278801" title="Flanagan’s Shenanigans">
Flanagan’s Shenanigans

Flanagan’s Shenanigans – album muzyczny nagrany przez amerykańskiego pianistę jazzowego Tommy’ego Flanagana w dniu 2 kwietnia 1993, podczas koncertu z okazji przyznania mu przez Danish Jazz Center nagrody Jazzpar Prize. Występ miał miejsce w SAS Falconer Center w Kopenhadze. Z Flanaganem, oprócz zwykle towarzyszącej mu sekcji (w tym dniu tworzonej przez Jespera Lundaarda i Lewisa Nasha), zagrał także znany saksofonista tenorowy Jesper Thilo oraz zespół instrumentów dętych Jazzpar Windtet. CD został wydany przez wytwórnię Storyville Records 20 czerwca 1995.
Muzycy.
The Jazzpar Windtet:

</doc>
<doc id="2278802" url="https://pl.wikipedia.org/wiki?curid=2278802" title="Ikuinen virta">
Ikuinen virta

Ikuinen virta – pierwszy album fińskiego zespołu Indica z gatunku pop-rock, wydany w 2004. Album również znalazł się na fińskiej liście Top 40 przebojów w 4 stycznia 2005 roku. W 2005 roku pokrył się złotem, a w 2006 platyną.

</doc>
<doc id="2278804" url="https://pl.wikipedia.org/wiki?curid=2278804" title="Ralph Greenson">
Ralph Greenson

Ralph Greenson (ur. jako Romeo Samuel Greenschpoon 20 września 1911 w Brooklynie, zm. 24 listopada 1979 w Los Angeles) – amerykański lekarz psychiatra i psychoanalityk. Jego pacjentami byli m.in. Tony Curtis, Frank Sinatra, Vivien Leigh i Marilyn Monroe.
Studiował na Columbia University, następnie wyjechał na studia medyczne do Szwajcarii. W Europie odbył psychoanalizę u Wilhelma Stekela, a po powrocie do Stanów u Ottona Fenichela. Praktykował jako psychiatra i psychoanalityk, był profesorem psychiatrii w UCLA School of Medicine. Autor podręcznika "The Technique and Practice of Psychoanalysis".

</doc>
<doc id="2278805" url="https://pl.wikipedia.org/wiki?curid=2278805" title="Let’s Play the Music of Thad Jones">
Let’s Play the Music of Thad Jones

Let's Play the Music of Thad Jones – album muzyczny amerykańskiego pianisty jazzowego Tommy'ego Flanagana i towarzyszącej mu sekcji rytmicznej, nagrany 4 kwietnia 1993 w Focus Studio w Kopenhadze, w Danii. 
Autorem wszystkich kompozycji nagranych na płycie jest Thad Jones. CD wydany w 1993 przez wytwórnię Enja.

</doc>
<doc id="2278806" url="https://pl.wikipedia.org/wiki?curid=2278806" title="Letohrádek Hvězda">
Letohrádek Hvězda

Letohrádek Hvězda – renesansowa willa, położona w rezerwacie o tej samej nazwie ("Obora Hvězda") w Liboc, Praga 6, 7 kilometrów na zachód od centrum Pragi.
Pobliski rezerwat został założony w 1530 roku przez króla Ferdynanda I. 25 lat później, jego młodszy syn Ferdynand II, arcyksiąże Austrii zlecił budowę willi. Sam arcyksiąże rozpoczął budowę 27 czerwca 1555, a budowę willi ukończono trzy lata później. Willa jest w kształcie sześcioramiennej gwiazdy i to właśnie od jej kształtu rezerwat przyjął nazwę.
W 1962 roku willa była wymieniona jako narodowy zabytek kultury, którym pozostaje do dziś. Obecnie mieści wystawę poświęconą bitwie na Białej Górze, która odbyła się w pobliżu, która jest otwarta dla odwiedzających.

</doc>
<doc id="2278807" url="https://pl.wikipedia.org/wiki?curid=2278807" title="Ignacy Arciszewski">
Ignacy Arciszewski

Ignacy Arciszewski – szlachcic.
Był uczestnikiem wyprawy Józefa Zaliwskiego w 1833 roku. Aresztowany w związku z obecnością w oddziale Artura Zawiszy. Zesłany do gminy makłakowskiej w okręgu jenisejskim. Przebywał tam do 1842 roku.

</doc>
<doc id="2278808" url="https://pl.wikipedia.org/wiki?curid=2278808" title="Kasper Babski">
Kasper Babski

Kasper (Gaspar) Babski – uczestnik Nocy Listopadowej, podchorąży. Za udział w powstaniu zesłany do guberni tobolskiej. W 1835 przebywał w Iszymiu. Uwolniony w 1841 roku.

</doc>
<doc id="2278809" url="https://pl.wikipedia.org/wiki?curid=2278809" title="Bijatyka">
Bijatyka



</doc>
<doc id="2278811" url="https://pl.wikipedia.org/wiki?curid=2278811" title="Andrzej Baczewski">
Andrzej Baczewski

Andrzej Baczewski (ur. w Zarembach, obwód płocki) – porucznik, uczestnik Nocy listopadowej. Został wzięty do rosyjskiej niewoli, zesłany do Nolińska w guberni wiackiej, a następnie skazany zaocznie na karę śmierci przez Najwyższy Sąd Kryminalny.

</doc>
<doc id="2278812" url="https://pl.wikipedia.org/wiki?curid=2278812" title="And a Little Pleasure">
And a Little Pleasure

And A Little Pleasure – album muzyczny nagrany w duecie przez amerykańskiego pianistę jazzowego Tommy'ego Flanagana oraz saksofonistę tenorowego (rzadziej sopranowego) J. R. Monterose'a. 
Płyta została nagrana 6 i 7 kwietnia 1981 w Nowym Jorku. LP, którego pełny tytuł brzmiał: "J. R. Monterose duo with Tommy Flanagan...And A Little Pleasure" ukazał się nakładem wytwórni Uptown w 1981. Późniejsze reedycje na CD: np. Reservoir Music (PSR CD 109) miały już tytuł "A Little Pleasure".

</doc>
<doc id="2278814" url="https://pl.wikipedia.org/wiki?curid=2278814" title="Ludwik Marian Wiśniewski">
Ludwik Marian Wiśniewski



</doc>
<doc id="2278815" url="https://pl.wikipedia.org/wiki?curid=2278815" title="Marian Wiśniewski">
Marian Wiśniewski



</doc>
<doc id="2278817" url="https://pl.wikipedia.org/wiki?curid=2278817" title="Ojciec Ludwik">
Ojciec Ludwik



</doc>
<doc id="2278818" url="https://pl.wikipedia.org/wiki?curid=2278818" title="Józef Brzoza">
Józef Brzoza

Józef Brzoza (ur. ok. 1798) – włościanin ze wsi Kowala w powiecie kieleckim. Za udział w spisku księdza Piotra Ściegiennego na wniosek Komisji Śledczej oddany został w 1845 pod sąd wojskowy, skazany na karę chłosty (500 kijów) i wcielony do Korpusu Syberyjskiego.

</doc>
<doc id="2278823" url="https://pl.wikipedia.org/wiki?curid=2278823" title="Tadeusz Smolicki">
Tadeusz Smolicki

Tadeusz Smolicki (ur. 1952) – polski architekt, scenograf.
Życiorys.
Absolwent Politechniki Krakowskiej (1976) oraz Akademii Sztuk Pięknych w Krakowie (1978). W czasie studiów (1971-1975) związany z Teatrem STU w Krakowie. Aktor głośnych spektakli „Spadanie”, „Sennik polski” i „Exodus”. Współtwórca scenografii do „Exodusu”. Brał udział w wielu festiwalach teatralnych w kraju i za granicą, m.in. Francja (1973, 1974), Iran (1973), Anglia (1974), Kolumbia (1974). Jest autorem scenografii do ponad 150 spektakli zrealizowanych w teatrach polskich i zagranicznych oraz w Teatrze Telewizji. Współpracował z najlepszymi polskimi scenami, m.in. z Teatrem Narodowym w Warszawie „Sześć postaci szuka autora” Pirandella (1990), Teatrem Polskim we Wrocławiu „Kurs polskiego” Wojtyszki (1992), Starym Teatrem w Krakowie „Miłość na Krymie” Mrożka (1994), Teatrem Muzycznym w Gdyni „Cień” Młynarskiego, Małeckiego (1994), Teatrem Telewizji „Wujaszek Wania” Czechowa (1994), Zespołem Pieśni i Tańca Mazowsze "Betlejem polskie" Rydla (2018).
W latach 80. współtwórca Ruchu Kultury Niezależnej. Stypendysta Miasta Krakowa (1987).
Jest laureatem Złotej Maski ’95 za scenografię do sztuki Fredry „Damy i huzary” w Teatrze Śląskim w Katowicach (1995) oraz Nagrody Prezydenta Miasta Gdyni (2007) za scenografie do wielu przedstawień w tym do „Wariata i zakonnicy” Witkacego w Teatrze Miejskim w Gdyni (2006). W 1996 roku został odznaczony Brązowym Krzyżem Zasługi. W 2018 roku otrzymał Brązowy Medal "Zasłużony Kulturze Gloria Artis".
Pracuje również w innych dziedzinach twórczości plastycznej. Swoje prace wystawiał w wielu miastach w kraju i za granicą, m.in. w Centrum Pompidou w Paryżu (1978), w Pradze, Soest, Warszawie, Rzeszowie, Bielsku, Krakowie – w Galerii Teatralnej Muzeum Historycznego (1999). Autor aranżacji plastycznej głośnych wystaw w Muzeum Narodowym w Krakowie, m.in. „Malinowski – Witkacy” (2000), „Świat ze srebra” (2004), „W stronę Schulza” (2005), oraz wielu innych wystaw w kraju i za granicą, m.in. w Centrum Sztuki Współczesnej w Warszawie (2000), w Pradze - Praskie Quadriennale (2003), w Galerii Teatru Kameri w Tel Awiwie (2006). Jest autorem aranżacji plastycznej wnętrz Zamku w Oświęcimiu (2007-2009) oraz ekspozycji teatralnej w Muzeum Jana Pawła II w Wadowicach (2010).

</doc>
<doc id="2278824" url="https://pl.wikipedia.org/wiki?curid=2278824" title="Linia kolejowa Nowy Targ – Sucha Góra">
Linia kolejowa Nowy Targ – Sucha Góra

Linia kolejowa nr 118 – rozpoczynała swój bieg na stacji Nowy Targ, w województwie małopolskim, natomiast jej koniec umiejscowiony był na stacji Suchá Hora we wsi o tej nazwie na Słowacji w kraju żylińskim.
Historia.
Linia kolejowa została otwarta w dniu 1 lipca 1904 roku. Na szlaku kursowały pociągi lokalne prowadzone przez parowozy stacjonujące w parowozowni w Nowym Targu. Po drugiej wojnie światowej odcinek graniczny został zlikwidowany. W 1982 roku linia kolejowa została zmodernizowana. W 1987 roku kursowanie pociągów pasażerskich zostało zawieszone, a w 1989 roku przestały kursować również pociągi towarowe&lt;ref name="SK-02/2012"&gt;&lt;/ref&gt;. W 1991 roku linia kolejowa została zlikwidowana. Na trasie dawnej linii kolejowej poprowadzono drogę rowerową z Nowego Targu do Trzciany.

</doc>
<doc id="2278826" url="https://pl.wikipedia.org/wiki?curid=2278826" title="Linia kolejowa Nowy Targ - Suchá Hora">
Linia kolejowa Nowy Targ - Suchá Hora



</doc>
<doc id="2278836" url="https://pl.wikipedia.org/wiki?curid=2278836" title="Sławomir Kryjom">
Sławomir Kryjom

Sławomir Kryjom (ur. 25 czerwca 1980 w Lesznie) – manager sportu żużlowego.
Życiorys.
Od 2001 do 2010 roku współpracował z Unią Leszno jako kierownik drużyny, a od sezonu 2007 łączył funkcję dyrektora sportowego klubu oraz kierownika zawodów. W sezonie 2011 pełnił funkcję menedżera drużyny Unibax Toruń. Podczas sezonu 2011 Unibax Toruń w rundzie zasadniczej wygrał 11 spotkań, 1 zremisował i doznał 2 porażek, co przed rundą play off dawało pierwsze miejsce. Torunianie pod wodzą Kryjoma przegrali półfinał play z Unią Leszno. Należy dodać, że pierwszy mecz play off pomiędzy Unią Leszno a Unibaxem zakończył się skandalem, gdyż tor został nieprawidłowo przygotowany. Brak złotego medalu skutkował nie przedłużeniem kontraktu.
Podczas pracy w Lesznie zdobył cztery medale drużynowych mistrzostw Polski: 2 złote (2007, 2010) i 2 srebrne (2002, 2008).
Obecnie właściciel agencji menedżerskiej – Kryjom Sport Management oraz bliski partner One Sport Sp. z o.o. promotora i organizatora Speedway European Championships, czyli nowej formuły indywidualnych mistrzostw Europy na żużlu.
W styczniu 2013 roku oficjalna strona WWW Unibax Toruń poinformowała o podpisaniu jednorocznego kontraktu ze Sławomirem Kryjomem. Był to powrót na stanowisko menadżera zespołu z Torunia po rocznej przerwie. Pod jego kierunkiem klub awansował do finału rozgrywek i wywalczył srebrny medal DMP.
W październiku 2013, po aferze z walkowerem w meczu rewanżowym finału DMP, utracił licencję kierownika zawodów i drużyny na okres 2 lat.
Od kwietnia 2016 jest dyrektorem Miejskiego Ośrodka Sportu i Rekreacji w Lesznie. Jako ekspert pracuje dla Nsport HD, Przeglądu Sportowego oraz SportoweFakty.pl.
W sezonie 2021 jest managerem AC Landshut.

</doc>
<doc id="2278840" url="https://pl.wikipedia.org/wiki?curid=2278840" title="Urządzenia dla Energetyki">
Urządzenia dla Energetyki

Urządzenia dla Energetyki - czasopismo branżowe wydawane od 2002 roku w nakładzie do 5000 egzemplarzy.
Tematyką czasopisma są zagadnienia urządzeń wykorzystywanych w elektroenergetyce: turbiny, kotły, generatory, osprzęt elektryczny, a także oprogramowanie komputerowe wykorzystywane w branży elektroenergetycznej.
Czasopismo jest dystrybuowane głównie do firm z branży energetycznej, a także osób w niej pracujących, czyli do elektrowni, elektrociepłowni, zakładów energetycznych, przez instytuty naukowe, biura projektowe, po firmy oferujące energetyce różnorakie urządzenia i usługi.

</doc>
<doc id="2278843" url="https://pl.wikipedia.org/wiki?curid=2278843" title="Robert Jastrow">
Robert Jastrow

Robert Jastrow (ur. 7 września 1925 w Nowym Jorku, zm. 8 lutego 2008 w Arlington, Wirginia) – astronom, fizyk i kosmolog, profesor Uniwersytetu Yale (1953–1954), Dartmouth College (Earth Sciences, 1981–1992) i Uniwersytetu Columbia, założyciel i pracownik "NASA Goddard Institute for Space Studies" (dyrektor w latach 1961–1981), dyrektor i przewodniczący rady nadzorczej Mount Wilson Observatory (1992–2003), popularyzator wiedzy. Pracował w NASA w czasie lotów na Księżyc. Angażując się w rozwiązywanie problemu globalnego ocieplenia stał na stanowisku, że jego przyczyny mogą mieć charakter naturalny. 
Książki.
Napisał między innymi książki:

</doc>
<doc id="2278847" url="https://pl.wikipedia.org/wiki?curid=2278847" title="Justus Liebigs Annalen der Chemie">
Justus Liebigs Annalen der Chemie



</doc>
<doc id="2278848" url="https://pl.wikipedia.org/wiki?curid=2278848" title="Michele Giambono">
Michele Giambono

Michele Giambono (ur. ok. 1400, zm. ok. 1462) – włoski malarz i mozaicysta okresu wczesnego renesansu z Wenecji.
Jego oryginalne nazwisko brzmiało Michele Giovanni Boni, choć znany też był pod nazwiskami di Taddeo, Zambone, Zambono, Bono.
Styl Giambono jest styl uważany za odmianę gotyku międzynarodowego z elementami weneckimi, a także wpływami Jacobello del Fiore. Na prace Giambono miał także wpływ Gentile da Fabriano, który prawdopodobnie pracował w Wenecji około 1409/14.

</doc>
<doc id="2278850" url="https://pl.wikipedia.org/wiki?curid=2278850" title="Parafia Świętej Trójcy w Górach">
Parafia Świętej Trójcy w Górach



</doc>
<doc id="2278852" url="https://pl.wikipedia.org/wiki?curid=2278852" title="Żmijowa">
Żmijowa

Żmijowa – szczyt w Grupie Żurawnicy w Beskidzie Małym. Mapa Compassu podaje wysokość 585 m, na dokładniejszej mapie Geoportalu widać jednak, że Żmijowa ma dwa szczyty o wysokości 591 m (zachodni) i 534 m (wschodni).
Żmijowa to niewybitne wzniesienie znajdujące się w centralnej części pasma, w jego głównym grzbiecie, pomiędzy Gołuszkową Górą (715 m) na zachodzie a Prorokową Górą (584 m) na wschodzie. Jej północne, w większości zalesione stoki, schodzą ku dolinie Tarnawki, natomiast południowe, w znacznej części pokryte polanami, opadają ku źródłowej części doliny potoku Błądzonka.
Przez szczyt Żmijowej, głównym grzbietem pasma, biegnie czerwono znakowany Mały Szlak Beskidzki. Na przełęczy między Żmijową a Prorokową Górą jest kapliczka, a rejon przełęczy to pola uprawne, dzięki temu z przełęczy oraz z podejścia na Żmijową rozciąga się panorama widokowa. W północnym kierunku widoczna są Śleszowice, Tarnawska Góra, grzbiet Leskowca z Jedlicznikiem, Jaszczurowska Góra i Suszyce. Bardziej na wschód, za doliną Skawy widać Jaroszowicką Górę, Działy Stryszowskie i Żar. Na południe widoki na Beskid Żywiecki i Makowski. 

</doc>
<doc id="2278857" url="https://pl.wikipedia.org/wiki?curid=2278857" title="Tablice rejestracyjne w Holandii">
Tablice rejestracyjne w Holandii

Holenderskie tablice rejestracyjne w okresie 1906–1951 miały schemat 1 litera - 3 (4, 5) cyfr, gdzie pierwsza litera to wyróżnik miejsca rejestracji pojazdu.
W systemach późniejszych nie ma już możliwości zidentyfikowania miejsca rejestracji pojazdu. Od 1951 r. wprowadzano kolejne schematy po wyczerpywaniu się dostępnych kombinacji w aktualnie obowiązującym:
W kombinacjach nie występują litery: A, C, E, I, M, O (poza tablicami dla przyczep, gdzie może być pierwszą literą), Q, U, W.
W przeciwieństwie do większości krajów, w Holandii tablica rejestracyjna jest przypisana do pojazdu i posiada go dożywotnio (przy zmianie właściciela numer rejestracyjny, jak i tablice pozostają takie same). https://www.rdw.nl/zakelijk/nieuws/2019/start-nieuwe-kentekencombinatie-lichte-bedrijfswagens https://www.raivereniging.nl/binaries/content/assets/downloads/kentekenseries-voor-lrv-voertuigen.pdf
W międzynarodowym kodzie samochodowym Holandia ma symbol – NL.

</doc>
<doc id="2278860" url="https://pl.wikipedia.org/wiki?curid=2278860" title="Pleurodeles waltl">
Pleurodeles waltl



</doc>
<doc id="2278861" url="https://pl.wikipedia.org/wiki?curid=2278861" title="Tewecja peruwiańska">
Tewecja peruwiańska

Tewecja peruwiańska ("Cascabela thevetia") – gatunek rośliny z rodziny toinowatych, pochodzący z tropikalnych rejonów Ameryki. Roślina zawiera silnie trujący sok mleczny. Najbardziej toksyczne są nasiona. Zawarty w nich glikozyd nasercowy może spowodować śmierć po spożyciu nawet tylko jednego owocu.

</doc>
<doc id="2278863" url="https://pl.wikipedia.org/wiki?curid=2278863" title="Edward Steinhagen">
Edward Steinhagen

Edward Steinhagen (ur. 1938) – długoletni współpracownik programu III Polskiego Radia (12 grudnia 1965 – 17 kwietnia 2002). Autor kilku tysięcy jednorazowych i cyklicznych audycji dotyczących jazzu tradycyjnego i swingu sprzed okresu be-bopu (czyli sprzed okresu 1946–1949). Z wykształcenia mgr historii.
Pierwsza audycja Edwarda Steinhagena, "Z nieznanych nagrań Benny Goodmana" nadana została w „Trójce” 12 grudnia 1965 r. Kolejne audycje prowadzone przez Steinhagena to m.in.:
Ostatnia audycja Edwarda Steinhagena, „Dwa kwadranse dawnego jazzu”, ukazała się na antenie „Trójki” w 2002 r.
Od 1 listopada 1971 do 31 lipca 1972 był pracownikiem Komitetu ds. Radia i TV „Polskie Radio i Telewizja” na stanowisku zastępcy kierownika Redakcji Audycji Muzycznych Naczelnej Redakcji Programu III Polskiego Radia, a w okresie od 1 kwietnia 1962 do 31 marca 2000 był dziennikarzem „Życia Warszawy”.

</doc>
<doc id="2278865" url="https://pl.wikipedia.org/wiki?curid=2278865" title="Woonsocket (Rhode Island)">
Woonsocket (Rhode Island)

Woonsocket – miasto w Stanach Zjednoczonych, w stanie Rhode Island, położone nad rzeką Blackstone.
Woonsocket jest częścią obszaru metropolitalnego Providence.
W mieście rozwinął się przemysł włókienniczy, odzieżowy oraz elektroniczny.
Demografia.
W trakcie spisu powszechnego w 2010 miasto liczyło 41 186 mieszkańców. Populacja wynosiła 71,3% obywateli rasy białej, 14,2% obywateli pochodzenia latynoskiego, 6,4% Afroamerykanów, 5,4% osób o pochodzeniu azjatyckim, 0,4% rdzennych Amerykanów i 4,3% osób zgłaszających dwie lub więcej ras.
Według spisu z 2000 w mieście mieszkało 43 224 osób, istniało 17 750 gospodarstw domowych i 10774 rodzin. Gęstość zaludnienia wynosiła 2 164,6/ km². W mieście było 18 757 budynków mieszkalnych. 83,14% mieszkańców deklarowało przynależność do rasy białej, 4,44% do rasy Afroamerykanów, 0,32% mieszkańców uznawało się za rdzennych Amerykanów, 40,06 za Azjatów, 0,03% za mieszkańców wysp Pacyfiku, 4,86% to ludność innej rasy oraz 3,14% dwóch lub więcej ras. Hiszpanie bądź Latynosi wynosili 9,32% populacji.
Geografia.
Według United States Census Bureau miasto ma łączną powierzchnię 21km³, z czego 20km³ to ziemia, a 0,73km³ (3,14%) to woda. W sąsiedztwie miasta znajdują się Blackstone, Bellingham, Cumberland i North Smithfield. 
Historyczne miejsca.
Nieruchomości i dzielnice w Woonsocket wymienione w National Register of Historic Places:

</doc>
<doc id="2278868" url="https://pl.wikipedia.org/wiki?curid=2278868" title="Hanna Popowska-Taborska">
Hanna Popowska-Taborska

Hanna Popowska-Taborska (ur. 22 marca 1930 w Warszawie, zm. 6 grudnia 2022 w tamże) – polska językoznawczyni i badaczka kaszubszczyzny.
Życiorys.
Była córką profesora pediatrii. W 1952 roku ukończyła studia językoznawcze na Uniwersytecie Łódzkim. Doktoryzowała się (1959) i habilitowała (1966) na Uniwersytecie Warszawskim. W 1972 r. otrzymała tytuł profesora nadzwyczajnego, a siedem lat później profesora zwyczajnego. W latach 50. poświęciła się badaniom terenowym wśród ludności kaszubskiej i słowińskiej. Autorka i współautorka wielu dzieł poświęconych językowi kaszubskiemu, m.in. wielotomowego "Atlasu językowego kaszubszczyzny" i "Słownika etymologicznego kaszubszczyzny". Jej zdaniem "Przysięgom słowińskim z Wierzchocina": "...zawdzięczamy znaczną ilość kaszubizmów leksykalnych...". W 1979 roku za działalność naukową została uhonorowana Medalem Stolema.
23 sierpnia 1980 roku dołączyła do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
W 1997 otrzymała Medal im Bernarda Chrzanowskiego „Poruszył Wiatr od Morza”.
W 1999 została uhonorowana tytułem doktora honoris causa Uniwersytetu Gdańskiego.
W 2002 otrzymała Krzyż Oficerski Orderu Odrodzenia Polski.

</doc>
<doc id="2278872" url="https://pl.wikipedia.org/wiki?curid=2278872" title="Andrzej Kola">
Andrzej Kola

Andrzej Henryk Kola (ur. 17 stycznia 1940 w Toruniu) – polski historyk i archeolog, specjalizujący się w archeologii podwodnej, archeologii średniowiecza i nowożytności, profesor nauk humanistycznych.
Życiorys.
W 1957 roku ukończył II Liceum Ogólnokształcące w Toruniu. Kontynuował edukację w Studium Nauczycielskim w Toruniu (kierunek fizyka). Po jego ukończeniu w 1959 roku podjął studia archeologiczne na Uniwersytecie Mikołaja Kopernika, w tym czasie brał udział w ekspedycji na zamku krzyżackim w Toruniu. Pracował też w Muzeum Okręgowym w Toruniu.
W trakcie studiów, a także po ich zakończeniu był członkiem sekcji koszykarskiej toruńskiego AZS-u. W latach 1959–1970 rozegrał 148 meczów w ekstraklasie, zdobywając 980 punktów. Występował także w akademickiej reprezentacji Polski.
Ukończył studia w 1966 roku, po czym został zatrudniony jako pracownik naukowo-techniczny w Instytucie Archeologii i Etnografii UMK. W 1976 roku uzyskał stopień doktora, tematem jego rozprawy doktorskiej było "Wczesnośredniowieczne Chełmno w świetle źródeł archeologicznych", a promotorem Kazimierz Żurowski. Stopień doktora habilitowanego uzyskał w 1991 roku na Uniwersytecie Wrocławskim na podstawie rozprawy "Grody ziemi Chełmińskiej w późnym średniowieczu". W 1995 roku objął stanowisko profesora nadzwyczajnego UMK, a w 2007 roku otrzymał tytuł profesora nauk humanistycznych.
Od 1990 roku kierował Katedrą Archeologii Podwodnej UMK. W latach 1999–2002 pełnił funkcję prodziekana Wydziału Nauk Historycznych na tym uniwersytecie.
W latach 1994–1996 kierował ekipą polskich archeologów prowadzących badania w Charkowie, w miejscu pochowania zamordowanych oficerów polskich. Kierował także pracami ekshumacyjnymi na terenie cmentarza ofiar represji stalinowskich w Bykowni na Ukrainie oraz pracami ekshumacyjnymi w Jedwabnem (2001).

</doc>
<doc id="2278874" url="https://pl.wikipedia.org/wiki?curid=2278874" title="Keit Pentus-Rosimannus">
Keit Pentus-Rosimannus

Keit Pentus-Rosimannus (ur. 3 marca 1976 w Tallinnie) – estońska polityk, parlamentarzystka, od 2011 do 2014 minister środowiska, w latach 2014–2015 minister spraw zagranicznych, od 2021 do 2022 minister finansów, członkini Europejskiego Trybunału Obrachunkowego.
Życiorys.
Studiowała administrację publiczną i nauki polityczne, kształciła się m.in. na Uniwersytecie Pedagogicznym w Tallinnie i na Uniwersytecie w Tartu. W 1998 wstąpiła do Estońskiej Partii Reform. Pracowała od 2003 do 2005 w administracji miejskiej Tallinna, następnie przez dwa lata była dyrektorem biura premiera Estonii Andrusa Ansipa. W wyborach w 2007 uzyskała mandat posłanki do Zgromadzenia Państwowego (Riigikogu XI kadencji). Została przewodniczącą klubu parlamentarnego swojego ugrupowania. W 2011 ponownie wybrana do parlamentu na XII kadencję. 5 kwietnia tego samego roku objęła urząd ministra środowiska w trzecim rządzie Andrusa Ansipa. Utrzymała to stanowisko również w powołanym 26 marca 2014 rządzie Taaviego Rõivasa. 17 listopada tego samego roku przeszła na urząd ministra spraw zagranicznych w tym samym gabinecie.
W 2015 utrzymała mandat posłanki na kolejną kadencję parlamentu, 9 kwietnia tegoż roku ponownie zaprzysiężona na stanowisku ministra spraw zagranicznych w drugim gabinecie dotychczasowego premiera. Podała się do dymisji 1 lipca 2015 po orzeczeniu stołecznego sądu, z którego wynikała jej współodpowiedzialność za zadłużenie upadłego przedsiębiorstwa jej ojca. Zakończyła urzędowanie 15 lipca 2015, następnego dnia na stanowisku ministra zastąpiła ją Marina Kaljurand.
W wyborach w 2019 ponownie z powodzeniem ubiegała się o poselską reelekcję. W styczniu 2021 objęła stanowisko ministra finansów w powołanym wówczas rządzie Kai Kallas. Pozostała na tym stanowisku również w utworzonym w lipcu 2022 drugim gabinecie dotychczasowej premier. Zakończyła urzędowanie w październiku 2022, złożyła rezygnację w związku z ubieganiem się o funkcję audytora w Europejskim Trybunale Obrachunkowym. W grudniu 2022 została powołana na ten urząd na okres sześcioletniej kadencji od stycznia 2023.
Życie prywatne.
Córka Väina i Siiri, ma dwóch braci: Stena, który został kierowcą wyścigowym, i Kristiana. Od 2012 zamężna z socjologiem i politykiem Rainem Rosimannusem.

</doc>
<doc id="2278875" url="https://pl.wikipedia.org/wiki?curid=2278875" title="Julian Toliński">
Julian Toliński

Julian Stefan Toliński (ur. 19 czerwca 1910 w Rybitwach, zm. 14 stycznia 1986 w Mszanie Dolnej) − pedagog, działacz harcerski i turystyczny, kwalifikowany przewodnik turystyki górskiej, ludoznawca i folklorysta.
Rodzicami Juliana Tolińskiego byli Jan i Karolina z Domagałów. Miał dwóch młodszych braci: Mariana (zm. 1948), farmaceutę, więźnia KL Auschwitz, członka obozowego ruchu oporu, oraz Tadeusza, dziennikarza sportowego. W 1929 roku zdał egzamin dojrzałości w Państwowym Seminarium Nauczycielskim w Krakowie. Do końca września tego roku pracował jako przewodnik na Powszechnej Wystawie Krajowej w Poznaniu. Od października został skierowany jako nauczyciel do szkoły powszechnej w Porębie Wielkiej. Po trzech latach i zdanym egzaminie państwowym na nauczyciela, został przeniesiony do szkoły powszechnej w Mszanie Dolnej. W latach 1935−1936 ukończył wyższy kurs nauczycielski we Lwowie.
W 1933 roku Julian Toliński zorganizował pierwszą drużynę harcerską na terenie Mszany Dolnej, która podczas okupacji hitlerowskiej włączyła się w działalność Szarych Szeregów. Julian Toliński prowadził także tajne nauczani w miasteczku, wraz z profesor Bronisławą Szczepaniec i doktorem Sebastianem Flizakiem. Po wojnie powrócił do pracy nauczyciela w szkole powszechnej, odtwarzał struktury mszańskiego harcerstwa, zaś w 1946 roku był w grupie założycielskiej tworzonego przez Sebastiana Flizaka miejscowego oddziału Polskiego Towarzystwa Ludoznawczego. Był również pierwszym prezesem koła Polskiego Towarzystwa Turystyczno-Krajoznawczego, współautorem pierwszego przewodnika turystycznego po Mszanie Dolnej i okolicach (1967). Na emeryturę przeszedł w 1974 roku, wciąż pozostając aktywnym pedagogiem oraz działaczem PTTK i PTL.
Julian Toliński zmarł 14 stycznia 1986 roku i został pochowany na cmentarzu parafialnym w Mszanie Dolnej. Był dwukrotnie żonaty: z Wandą Antkowiak (zm. 1947) i Eugenią Dudzik (zm. 1985). Z drugą żoną mieli troje dzieci. Był odznaczony między innymi Krzyżem Kawalerskim Orderu Odrodzenia Polski, Krzyżem „Za Zasługi dla ZHP” oraz Złotą Odznaką Honorową PTTK. W 1994 roku jego imieniem została nazwana jedna z ulic w Mszanie Dolnej.

</doc>
<doc id="2278876" url="https://pl.wikipedia.org/wiki?curid=2278876" title="Phrynomeridae">
Phrynomeridae



</doc>
<doc id="2278877" url="https://pl.wikipedia.org/wiki?curid=2278877" title="Warren (Rhode Island)">
Warren (Rhode Island)

Warren – miejscowość w USA, w stanie Rhode Island, w hrabstwie Bristol.

</doc>
<doc id="2278878" url="https://pl.wikipedia.org/wiki?curid=2278878" title="Epizootiologia">
Epizootiologia



</doc>
<doc id="2278882" url="https://pl.wikipedia.org/wiki?curid=2278882" title="Wydział Medycyny Weterynaryjnej UP w Lublinie">
Wydział Medycyny Weterynaryjnej UP w Lublinie



</doc>
<doc id="2278883" url="https://pl.wikipedia.org/wiki?curid=2278883" title="Domnall Brecc">
Domnall Brecc

Domnall Brecc () – król Dalriady od około 629 do 642, syn Eochaida Buide.
Pierwsze wzmianki dotyczące jego osoby pojawiają się w Kronikach Tigernach i mówią o jego udziale w bitwie pod Cend Delgthen (prawdopodobnie w środkowej Irlandii), jako sojusznik Connala Guthbin z klanu Cholmáin, jest to jedyna znana bitwa w której opowiedział się po zwycięskiej stronie.
Domnall poniósł cztery porażki po zerwaniu sojuszu z klanem Cenél Conaill z Uí Néill.
W Irlandii Domnall oraz jego sojusznik Congal Cáech z Dál nAraidi zostali pokonani przez Domnalla mac Áedo z klanu Cenél Conaill ówczesnego Wielkiego Króla Irlandii w bitwie Bitwie pod Mag Rath (obecnie Moira) w 637 Został również pokonany przez Piktów w 635 oraz 638 i na koniec przez Eugeina I z Alt Clut pod Strathcarron w roku 642 gdzie też poległ.
Jego następcą został syn, Domangart mac Domnaill, jego drugi syn Cathasach, zmarł około 650.

</doc>
<doc id="2278893" url="https://pl.wikipedia.org/wiki?curid=2278893" title="Siim Valmar Kiisler">
Siim Valmar Kiisler

Siim Valmar Kiisler (ur. 6 listopada 1965 w Tallinnie) – estoński polityk, samorządowiec, parlamentarzysta, od 2008 do 2014 minister ds. regionalnych, w latach 2017–2019 minister środowiska.
Życiorys.
W 1984 ukończył szkołę średnią, w 1991 został absolwentem Uniwersytetu Technicznego w Tallinnie. Do 2003 pracował w spółce prawa handlowego Glacier Eesti AS, dochodząc do stanowiska przewodniczącego rady nadzorczej. Od 1999 do 2001 był urzędnikiem w administracji jednej stołecznych dzielnic. W 1999 i w 2003 wybierany do tallińskiej rady miejskiej.
W 2003 uzyskał mandat posła do Zgromadzenia Państwowego X kadencji z ramienia partii Res Publica, który z krótką przerwą wykonywał do 2007. Ze swoim ugrupowaniem przystąpił do nowej formacji pod nazwą Isamaa ja Res Publica Liit. W 2007 został wiceministrem w resorcie gospodarki i łączności kierowanym przez Juhana Partsa. 22 stycznia 2008 objął urząd ministra ds. regionalnych w drugim rządzie Andrusa Ansipa. W 2011 ponownie wszedł w skład Riigikogu. W kwietniu tego samego roku po raz drugi stanął na czele resortu spraw regionalnych w trzecim rządzie dotychczasowego premiera. Urząd ten sprawował do marca 2014. Zasiadł później także w parlamencie XIII kadencji.
W czerwcu 2017 powrócił w skład estońskiego rządu, obejmując u Jüriego Ratasa stanowisko ministra środowiska. Urząd ten sprawował do kwietnia 2019. W tymże roku objął mandat posła XIV kadencji zwolniony na skutek śmierci jednego z deputowanych; wykonywał go do 2021. W 2022 został wykluczony z partii Isamaa, w tym samym roku ponownie w trakcie kadencji zasiadł w parlamencie w miejsce jednego z nowo powołanych członków rządu.
Życie prywatne.
Siim Valmar Kiisler jest żonaty, ma trzech synów i córkę.

</doc>
<doc id="2278894" url="https://pl.wikipedia.org/wiki?curid=2278894" title="Ulrich Karnatz">
Ulrich Karnatz

Ulrich Karnatz (ur. 2 grudnia 1952) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał złote medale - triumfował w ósemce. Stawał na najwyższym podium mistrzostw świata w tej konkurencji. Po złoto sięgnął w 1975, 1977, 1978 i 1979.

</doc>
<doc id="2278898" url="https://pl.wikipedia.org/wiki?curid=2278898" title="Jim Marrs">
Jim Marrs

Jim Marrs (ur. 5 grudnia 1943 w Fort Worth, zm. 2 sierpnia 2017 w Springtown) – amerykański pisarz specjalizujący się w teoriach spiskowych, były dziennikarz "The Fort Worth Star-Telegram". Marrs jest jednym z głównych dziennikarzy wspierających teorię spiskową dotyczącą zamachu na Johna F. Kennedy’ego. Na podstawie m.in. jego książki poświęconej tej kwestii, "Crossfire", Oliver Stone nakręcił film "JFK". Publikował na temat teorii spiskowych o zamachach z 11 września 2001, telepatii i UFO.

</doc>
<doc id="2278899" url="https://pl.wikipedia.org/wiki?curid=2278899" title="Marian Grundboeck">
Marian Grundboeck

Marian Grudboeck (ur. 8 lutego 1923 r. w Dębicy, zm. 9 maja 2010 r. w Puławach) – polski lekarz weterynarii, profesor doktor habilitowany nauk weterynaryjnych, specjalność patologia weterynaryjna, wieloletni kierownik Zakładu Patologii Komórki Państwowego Instytutu Weterynaryjnego w Puławach (obecnie Zakład Biochemii). Ukończył szkołę podstawową i gimnazjum w Dębicy. W latach 1936–1939 był wychowankiem Korpusu Kadetów w Rawiczu. W czasie II wojny światowej uczestniczył w pracy konspiracyjnej, był członkiem Szarych Szeregów, później żołnierzem Armii Krajowej. Od 1944 r. uczestniczył w walkach partyzanckich prowadzonych na Pogórzu Dębickim w ramach akcji „Burza”. Po zdaniu matury w Dębicy w latach 1946–1950 studiował na Wydziale Weterynaryjnym Uniwersytetu we Wrocławiu, w którym to Wrocławiu po uzyskaniu absolutorium został zatrudniony w Zakładzie Higieny Weterynaryjnej. W 1952 r. podjął pracę na stanowisku asystenta w Państwowym Instytucie Weterynaryjnym w Puławach, z którym związany był przez 41 lat do momentu przejścia na emeryturę. Pracując w Instytucie stworzył podstawy nowoczesnej patologii komórkowej aktywnie uczestnicząc w życiu naukowym i społecznym PIWET. Początkowo pracował w Dziale Eksperymentalnej Patologii i Terapii w Zakładzie Chorób Bydła, od 1955 r. w Zakładzie Anatomii Patologicznej, a od 1962 r. w Pracowni Patologii Komórkowej, będąc od 1963 r. jej kierownikiem. W 1960 r. uzyskał stopień doktora nauk weterynaryjnych, sześć lat później stopień doktora habilitowanego, w 1975 r. tytuł profesora nadzwyczajnego, a w 1985 r. tytuł profesora zwyczajnego.

</doc>
<doc id="2278901" url="https://pl.wikipedia.org/wiki?curid=2278901" title="Alex Bolaños">
Alex Bolaños

Alex Leonardo Bolaños Reascos (ur. 22 stycznia 1985 w San Lorenzo) – ekwadorski piłkarz. Obecnie zawodnik w Deportivo Quito.
Bolaños rozpoczął swoją karierę w mieście Guayaquil od występów w tamtejszych drużynach Atlético Guayaquil i Barcelonie. Z klubu został zwolniony w związku ze sprawa karną. Po wyjściu z więzienia podpisał kontrakt z LDU Quito, ale w 2009 r., nie rozegrał ani jednego meczu w lidze. Wystąpił za to w jednym meczu na Copa Sudamericana 2009, a jego drużyna awansowała do finału. W 2010 r., w związku z brakiem możliwości gry w swojej drużynie został wypożyczony do Universidad Católica Quito w barwach, którego rozegrał 35 meczów i strzelił 9 goli. Następnie podpisał kontrakt z Deportivo Quito.
Rodzina.
Jest starszym bratem Millera Bolañosa, pomocnik drużynie LDU Quito .
Sprawa karna.
Bolaños brał udział w śmiertelnym wypadku samochodowym, w którym jego samochód uderzył w pojazd Fabricio Gerardo Quezada, który w wyniku zdarzenia zmarł. Bolaños został skazany na siedem lat więzienia za jazdę po pijanemu i nieumyślne spowodowanie śmierci. Został zwolniony z więzienia we wrześniu 2009 r., po skutecznym odwołaniu od wyroku.

</doc>
<doc id="2278904" url="https://pl.wikipedia.org/wiki?curid=2278904" title="Schoenoplectus mucronatus">
Schoenoplectus mucronatus



</doc>
<doc id="2278905" url="https://pl.wikipedia.org/wiki?curid=2278905" title="Hanno Pevkur">
Hanno Pevkur

Hanno Pevkur (ur. 2 kwietnia 1977 w Iisaku) – estoński polityk, prawnik, samorządowiec, parlamentarzysta, od 2009 do 2012 minister spraw społecznych, w latach 2012–2014 minister sprawiedliwości, w latach 2014–2016 minister spraw wewnętrznych, od 2022 minister obrony, przewodniczący Estońskiej Partii Reform (2017–2018).
Życiorys.
Studiował w tallińskiej szkole ekonomii, w 2002 ukończył studia prawnicze na Uniwersytecie w Tartu. Dwa lata wcześniej wstąpił do Estońskiej Partii Reform. Pracował w administracji lokalnej, od 2003 do 2005 był urzędnikiem w dzielnicy Nõmme. W latach 2005–2007 zasiadał w stołecznej radzie miejskiej, w 2005 krótko pełnił funkcję wiceburmistrza Tallinna ds. edukacji, kultury i sportu.
W wyborach w 2007 uzyskał mandat posła do Zgromadzenia Państwowego. Z powodzeniem ubiegał się o poselską reelekcję w 2011, 2015, 2019 i 2023.
W lutym 2009 zastąpił Maret Maripuu na stanowisku ministra spraw społecznych w drugim rządzie Andrusa Ansipa. W kwietniu 2011 ponownie objął urząd ministra spraw społecznych w trzecim gabinecie tego samego premiera. W grudniu 2012 przeszedł na urząd ministra sprawiedliwości, zastępując Kristena Michala.
W powołanym w marcu 2014 nowym rządzie Taaviego Rõivasa przeszedł na stanowisko ministra spraw wewnętrznych. W kwietniu 2015 kolejny raz zaprzysiężony na urzędzie ministra spraw wewnętrznych w drugim gabinecie dotychczasowego premiera. Zakończył pełnienie tej funkcji wraz z całym rządem w listopadzie 2016.
W styczniu 2017 został nowym liderem Estońskiej Partii Reform, w kwietniu 2018 zastąpiła go Kaja Kallas. 18 lipca 2022 został ministrem obrony w drugim rządzie przewodniczącej swojej partii.

</doc>
<doc id="2278907" url="https://pl.wikipedia.org/wiki?curid=2278907" title="Karin Metze">
Karin Metze

Karin Metze (ur. 21 sierpnia 1956) – niemiecka wioślarka, dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale. W 1976 triumfowała w czwórce ze sternikiem, cztery lata później była członkinią zwycięskiej ósemki. Stawała na podium mistrzostw świata w drugiej z tych konkurencji. Po złoto sięgnęła w 1977, była druga w 1979 i trzecia w 1983.

</doc>
<doc id="2278911" url="https://pl.wikipedia.org/wiki?curid=2278911" title="Julian Schieber">
Julian Schieber

Julian Schieber (ur. 13 lutego 1989 w Backnang) – niemiecki piłkarz grający na pozycji napastnika.
Kariera klubowa.
Karierę piłkarską Schieber rozpoczął w amatorskich klubach SV Unterweissach i TSG Backnang. Następnie w 2006 roku rozpoczął treningi w juniorach VfB Stuttgart. W 2008 roku awansował do dorosłej drużyny VfB. 16 grudnia 2008 zadebiutował w pierwszym zespole VfB, w meczu Bundesligi, wygranym 3:0 na wyjeździe z Energie Cottbus. W debiutanckim sezonie rozegrał 12 meczów w pierwszej drużynie VfB i 18 meczów w rezerwach (i 9 goli). Z kolei w sezonie 2009/2010 wystąpił 19 razy w lidze i strzelił dla VfB 3 gole. Swojego debiutanckiego gola w Bundeslidze strzelił 15 sierpnia 2009 w spotkaniu z SC Freiburg (4:2).
Latem 2010 roku Schieber został wypożyczony do innego pierwszoligowca 1. FC Nürnberg. W zespole Nürnberg zadebiutował 21 sierpnia 2010 w zremisowanym 1:1 wyjazdowym meczu z Borussią Mönchengladbach. W Nürnberg tworzył linię ataku z Christianem Eiglerem.
01.07.2012 roku został piłkarzem Borussii Dortmund. W pierwszej rundzie sezonu 2012/2013 Bundesligi pełnił głównie rolę rezerwowego. W fazie grupowej Ligi Mistrzów strzelił zwycięską bramkę z Manchesterem City na 1:0.
3 lipca 2014 roku podpisał 4-letni kontrakt z Herthą Berlin.
Kariera reprezentacyjna.
W reprezentacji Niemiec U-21 Schieber zadebiutował 4 września 2009 w wygranym 6:0 meczu z San Marino, w którym zdobył 2 gole. Ogółem w kadrze U-21 rozegrał 7 meczów i strzelił 5 goli.

</doc>
<doc id="2278913" url="https://pl.wikipedia.org/wiki?curid=2278913" title="Rura Crookesa">
Rura Crookesa

Rura Crookesa – rodzaj lampy wyładowczej, urządzenie demonstrujące prostoliniowy przebieg tak zwanych promieni katodowych, czyli elektronów przemieszczających się w próżni między elektrodami. Urządzenie zostało wynalezione, zbudowane i zaprezentowane w 1879 roku przez angielskiego fizyka Williama Crookesa. 
Samo zjawisko promieni katodowych zostało odkryte przez, między innymi (prace równocześnie prowadziło kilku badaczy), Johanna Hittorfa około roku 1869. 
Zasada działania.
Rura Crookesa jest podłużną próżniową bańką szklaną z dwiema elektrodami. Pod wpływem wysokiego napięcia (do 100 kV) jony obecne naturalnie w resztkowym gazie wypełniającym rurę ulegają silnemu przyspieszeniu. Jony dodatnie (kationy) uderzając w elektrodę ujemną (katodę) wybijają z niej elektrony, które migrują z dużą prędkością w stronę elektrody dodatniej (anody). Część z nich z powodu dużego pędu może minąć anodę i uderzyć w przeciwległą ścianę naczynia, wzbudzając elektrony w atomach molekuł szkła, które – wracając do stanu podstawowego – emitują energię w postaci, między innymi, światła widzialnego. Efektem wizualnym jest „cień” odpowiadający kształtem anodzie.
Oryginalnym kształtem anody w rurze zaprezentowanej przez Crookesa w roku 1879 był krzyż maltański.
Zastosowania.
Pierwotnie rura Crookesa wyposażona była w zimną katodę, co wymagało bardzo wysokich napięć do wybicia elektronów. Późniejsze praktyczne urządzenia oparte na podobnym zjawisku (np. triody lub pentody) miały podgrzewaną katodę, co umożliwiało operowanie przy niższych napięciach.
Johann Hittorf za pomocą rury Crookesa udowodnił później, że promienie katodowe (ruch elektronów) mogą być zakrzywiane w polu magnetycznym. Zjawisko to było podstawą rozwoju telewizji – pozwoliło na konstrukcję kineskopów używanych w telewizorach; jest też wykorzystywane w lampach oscyloskopowych.
W 1895 roku Wilhelm Röntgen podczas eksperymentów z rurą Crookesa odkrył promienie X. Promieniowanie to powstaje gdy rozpędzone elektrony hamowane są w materiale anody i w szkle. Rury Crookesa były używane jako źródło promieniowania w pierwszych aparatach rentgenowskich.

</doc>
<doc id="2278914" url="https://pl.wikipedia.org/wiki?curid=2278914" title="16 Samodzielny Pułk Artylerii OPK">
16 Samodzielny Pułk Artylerii OPK

16 Samodzielny Pułk Artylerii OPK (16 spa OPK) - oddział artylerii przeciwlotniczej ludowego Wojska Polskiego.
W okresie od lata do 1 grudnia 1950 roku w garnizonie Poznań został sformowany 64 Pułk Artylerii OPL. Bazę formowania stanowił 1 dywizjon 86 Pułku Artylerii Przeciwlotniczej. Po zakończeniu formowania jednostka została dyslokowana do garnizonu Legionowo i włączona w skład 9 Dywizji Artylerii OPL. W 1951 roku pułk został przeniesiony na warszawski Czerniaków. W 1963 roku, po utworzeniu Wojsk Obrony Powietrznej Kraju, jednostka została przemianowana na 64 Samodzielny Pułk Artylerii OPK. 30 września 1967 roku jednostka przyjęła dziedzictwo tradycji i numer 16 Pułku Artylerii Przeciwlotniczej. W 1970 roku 16 Samodzielny Pułk Artylerii OPK został rozformowany. Na jego bazie zostały utworzone cztery dywizjony rakietowe 3 Łużyckiej Dywizji Artylerii OPK (60, 61, 62 i 63 da OPK).

</doc>
<doc id="2278916" url="https://pl.wikipedia.org/wiki?curid=2278916" title="Pasiphae">
Pasiphae



</doc>
<doc id="2278917" url="https://pl.wikipedia.org/wiki?curid=2278917" title="Bryan Bruce">
Bryan Bruce

Bryan Bruce (ur. 1948 w Szkocji) – pisarz, nagradzany producent i autor filmów dokumentalnych.
W 1956 jego rodzina wyemigrowała do Nowej Zelandii. Wychowywał się w Christchurch i studiował na Uniwersytecie w Canterbury, gdzie zdobył tytuł magistra socjologii i filozofii. Obecnie mieszka w Wellington w Nowej Zelandii.
Publikacje.
Niektóre z publikacji Bryana Bruce’a to, które zostały wydane:
Jego zainteresowania oraz działalność, jako dokumentalisty obejmuje zagadnienia od historii naturalnej do zbrodni.
Bruce jest pisarzem, a także produkuje i prowadzi program o prawdziwych zbrodniach, emitowany w nowozelandzkiej telewizji TV ONE.
Dokumenty.
Następujące filmy dokumentalne, autorstwa Bryana Bruce’a zgromadzone zostały w Filmowym Archiwum Nowej Zelandii. Można je znaleźć tutaj.

</doc>
<doc id="2278920" url="https://pl.wikipedia.org/wiki?curid=2278920" title="Rumunia na Letnich Igrzyskach Olimpijskich 1956">
Rumunia na Letnich Igrzyskach Olimpijskich 1956

Rumunię na Letnich Igrzyskach Olimpijskich 1956 reprezentowało 44 zawodników – 33 mężczyzn i 11 kobiet. Po raz pierwszy w historii, rumuńskich startów dwoje zawodników zdobyło więcej niż jeden medal.
Wyniki.
Boks.
Mężczyźni
Gimnastyka.
Kobiety
Kajakarstwo.
Mężczyźni
Lekkoatletyka.
Mężczyźni
Kobiety
Pięciobój nowoczesny.
Mężczyźni
Piłka wodna.
Mężczyźni
Pływanie.
Mężczyźni
Kobiety
Strzelectwo.
Mężczyźni
Szermierka.
Kobiety
Zapasy.
Mężczyźni

</doc>
<doc id="2278923" url="https://pl.wikipedia.org/wiki?curid=2278923" title="Jerzy Tomaszewski (dziennikarz)">
Jerzy Tomaszewski (dziennikarz)

Jerzy Tomaszewski (ur. 8 kwietnia 1932 w Pruszkowie, zm. 31 marca 2011 w Krakowie) – polski dziennikarz związany z Polską Agencją Prasową.
Studiował i ukończył Akademię Wychowania Fizycznego w Krakowie. Od 1951 rozpoczął pracę w Polskiej Agencji Prasowej w Katowicach, w następnym roku przeszedł do oddziału w Krakowie. Dziewięć lat później otrzymał stanowisko kierownika oddziału. Po 1970 został korespondentem z ramienia Agencji w Niemczech, początkowo w Berlinie, a następnie w Bonn. W PAP pracował do 1991, od 1989 równolegle pracował jako rzecznik prasowy w Krakowskiej Kongregacji Kupieckiej, która wówczas wznowiła działalność. Od 1991 przeszedł w stan spoczynku. 
Zmarł 31 marca 2011 i spoczął na Cmentarzu Rakowickim.

</doc>
<doc id="2278924" url="https://pl.wikipedia.org/wiki?curid=2278924" title="Gabriele Kühn">
Gabriele Kühn

Gabriele Kühn (ur. 11 marca 1957) – niemiecka wioślarka, dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale. W 1976 triumfowała w czwórce ze sternikiem, cztery lata później była członkinią zwycięskiej ósemki. Stawała na podium mistrzostw świata w drugiej z tych konkurencji. Po złoto sięgnęła w 1977, była druga w 1979.

</doc>
<doc id="2278925" url="https://pl.wikipedia.org/wiki?curid=2278925" title="Gabriele Kuhn">
Gabriele Kuhn



</doc>
<doc id="2278926" url="https://pl.wikipedia.org/wiki?curid=2278926" title="Gabriele Kuehn">
Gabriele Kuehn



</doc>
<doc id="2278928" url="https://pl.wikipedia.org/wiki?curid=2278928" title="Kontrakty terminowe">
Kontrakty terminowe



</doc>
<doc id="2278929" url="https://pl.wikipedia.org/wiki?curid=2278929" title="Kevin Mirocha">
Kevin Mirocha

Kevin Mirocha (ur. 7 października 1991 w Hamm) – polski kierowca wyścigowy startujący obecnie w FIA Formula Two Championship. W sezonie 2012, jako pierwszy polski kierowca, Mirocha wygrał wyścig F2 (tor Brands Hatch). Rok wcześniej Kevin startował w serii GP2 reprezentując Niemcy, lecz w sezonie 2012 odzyskał polskie obywatelstwo i startuje jako Polak. W swojej karierze Kevin Mirocha wspierany był między innymi przez BMW Motorsport po wygraniu stypendium w sezonie 2006. W roku 2007 juniorski zespół Red Bull objął patronat nad karierą młodego kierowcy. W swojej karierze Kevin Mirocha startował w takich seriach wyścigowych jak: Formuła BMW, Formuła Renault 2.0, F3, GP2 oraz F2. Karierą Kevina Mirochy zajmuje się Maurycy Kochański, były komentator F1 w Telewizji Polsat oraz były kierowca wyścigowy.
Pochodzenie.
Kevin Mirocha urodził się w Hamm w Nadrenii Północnej-Westfalii w Niemczech. Jest synem polskich emigrantów z Koszalina, w tym mieście często bywał u rodziny.
Kariera.
Formuła BMW.
Mirocha karierę rozpoczął od startów w kartingu, w 1995 roku. 12 lat później zadebiutował w wyścigach samochodów jednomiejscowych, w Niemieckiej Formule BMW. Stanąwszy w jednym wyścigu na podium (3. miejsce na torze EuroSpeedway Lausitz), zmagania zakończył na 8. miejscu. W Światowym Finale tej serii zajął 22. pozycję.
Formuła 3.
W sezonie 2008 awansował do Niemieckiej Formuły 3. W tym czasie czterokrotnie ukończył wyścigi na podium, w klasyfikacji generalnej zajął 6. pozycję.
W roku 2009 przeniósł się do Formuły 3 Euroseries. Wziął udział w ośmiu wyścigach (na torze w Zandvoort nie wystartował do wyścigu), po czym stracił miejsce w zespole HBR Motorsport.
Formuła Renault.
W 2010 roku przeszedł do Formuły Renault NEC. Wystartował w siedmiu wyścigach, trzykrotnie ukończył wyścig na podium, w tym raz na najwyższym jego stopniu. Został sklasyfikowany na 9. miejscu. Niemiec wystąpił również w jednym wyścigu europejskiego cyklu.
Seria GP2.
Na sezon 2011 podpisał kontrakt z portugalską ekipą Ocean Racing Technology, na starty w serii GP2.
Formuła 2.
W sezonie 2012, jako reprezentant Polski, Kevin Mirocha startuje w serii FIA Formula Two Championship. Dwa wyścigi na Silverstone ukończył poza pierwszą dziesiątką. Natomiast w pierwszym wyścigu na torze Algarve zapunktował, stając na najniższym stopniu podium – od początku jechał w pierwszej trójce, oddalając się od zawodników jadących za nim. Kolejny wyścig odbył się na torze Nurburgring gdzie Mirocha otarł się o podium zajmując w pierwszym wyścigu 4 miejsce. Na torze Spa Francorchaps było już znacznie lepiej i Kevin ponownie stanął na podium zajmując 3 miejsce w drugim wyścigu. Mirocha nie ukończył pierwszego wyścigu na torze Spa odpadając po kontakcie z Rumunem Marinescu w walce o 3 pozycję. W Wielkiej Brytanii na torze Brands Hatch Kevin Mirocha udowodnił, że potrafi się ścigać wygrywając pierwszy deszczowy wyścig z przewagą ponad 5 sekund, a w drugim wyścigu dojechał na 4 miejscu powiększając swój dorobek punktowy w FIA Formula Two Championship.

</doc>
<doc id="2278931" url="https://pl.wikipedia.org/wiki?curid=2278931" title="Miasta USA według liczby ludności">
Miasta USA według liczby ludności



</doc>
<doc id="2278933" url="https://pl.wikipedia.org/wiki?curid=2278933" title="Cláudio Adão">
Cláudio Adão

Cláudio Adão, właśc. Cláudio Adalberto Adão (ur. 2 lipca 1955 w Volta Redonda) – piłkarz brazylijski, występujący na pozycji napastnika.
Kariera klubowa.
Karierę piłkarską Cláudio Adão rozpoczął w klubie Santosie FC w 1972 roku. W Santosie 5 września 1972 w zremisowanym 0-0 meczu z Grêmio Porto Alegre Cláudio Adão zadebiutował w lidze brazylijskiej. Z Santosem zdobył mistrzostwo stanu São Paulo - Campeonato Paulista w 1973. 
W latach 1977–1980 występował we CR Flamengo. Z Flamengo trzykrotnie zdobył mistrzostwo stanu Rio de Janeiro - Campeonato Carioca w 1978, i dwukrotnie w 1979 oraz był królem strzelców ligi stanowej w 1978 i 1980 roku. W latach 1980–1983 Cláudio Adão był zawodnikiem wszystkich czterech wielkich klubu z Rio de Janeiro: Botafogo, Fluminense FC, Vasco i ponownie CR Flamengo. Z Vasco da Gama zdobył mistrzostwo stanu w 1982 roku.
W międzyczasie pomiędzy występami w klubach z Rio de Janeiro występował za granicą, w Austrii Wiedeń, Al Ain i Benfice Lizbona. W drugiej połowie lat 80. często zmieniał kluby, największe sukcesy osiągając w EC Bahia. Z Bahią dwukrotnie zdobył mistrzostwo stanu Bahia - Campeonato Baiano w 1986 i 1991 oraz był królem strzelców ligi stanowej w 1986.
W latach 1992–1993 występował w Cearze Fortaleza. Z Cearą zdobył mistrzostwo stanu Ceará - Campeonato Cearense w 1992 roku. Kolejnym jego klubem było Santa Cruz Recife. W barwach Santa Cruz Cláudio Adão wystąpił ostatni raz w lidze brazylijskiej 27 października 1993 w przegranym 1-3 meczu z Remo Belém. Ogółem w latach 1973–1993 w I lidze wystąpił w 194 meczach, w których strzelił 91 bramek. Karierę Cláudio Adão zakończył w Volta Redonda FC w 1996 roku.
Kariera reprezentacyjna.
Cláudio Adão występował w olimpijskiej reprezentacji Brazylii. W 1975 roku uczestniczył w igrzyskach panamerykańskich w m. Meksyk na których Brazylia zdobyła złoty medal. Na turnieju Cláudio Adão wystąpił w sześciu meczach reprezentacji Brazylii z Kostaryką (bramka), Salwadorem (bramka), Boliwią (4 bramki!), Argentyną, Trynidadem i Tobago (3 bramki) i Meksykiem (bramka).
Kariera trenerska.
Po zakończeniu kariery piłkarskiej Cláudio Adão został trenerem. Pracę rozpoczął w 1997 roku w Peru w Sport Boys Callao. Prowadził m.in. Rio Branco Cariacica, CSA Maceió, Ceare Fortaleza i Volta Redonda FC. Obecnie jest trenerem występującego w trzeciej lidze stanowej Rio de Janeiro - Duquecaxiense Duque de Caxias.

</doc>
<doc id="2278934" url="https://pl.wikipedia.org/wiki?curid=2278934" title="64 Pułk Artylerii Obrony Przeciwlotniczej">
64 Pułk Artylerii Obrony Przeciwlotniczej



</doc>
<doc id="2278935" url="https://pl.wikipedia.org/wiki?curid=2278935" title="John Mutorwa">
John Mutorwa

John Mutorwa (ur. 17 sierpnia 1957), namibijski polityk.
Od 1992 jest posłem do Zgromadzenia Narodowego z ramienia SWAPO. Pełnił szereg funkcji zarówno w gabinetach Hage Geingoba i Theo-Ben Guriraba (wiceminister ds. wody 1992 - 1993, wiceminister młodzieży i sportu 1993 - 1994, wiceminister rybołówstwa i zasobów morskich 1994 - 1995, minister edukacji podstawowej 1995 - 2005), jak i Nahasa Anguli (minister młodzieży, bezpieczeństwa narodowego, kultury i sportu). Obecnie piastuje urząd ministra rolnictwa, wody i leśnictwa.

</doc>
<doc id="2278938" url="https://pl.wikipedia.org/wiki?curid=2278938" title="Joachim Dreifke">
Joachim Dreifke

Joachim Dreifke (ur. 26 grudnia 1952) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 76, IO 80), na obu zdobywał medale. W 1976 był trzeci w jedynce, cztery lata później triumfował w dwójce podwójnej. Osadę z nim stworzył Klaus Kröppelien. Stawał na najwyższym podium mistrzostw świata w różnych konkurencjach. Po złoto sięgnął w 1977 (jedynka), 1978 i 1979 (czwórka podwójna). Był drugi w 1975 i 1982 (dwójka podwójna) oraz 1983 (czwórka podwójna).

</doc>
<doc id="2278939" url="https://pl.wikipedia.org/wiki?curid=2278939" title="Generalna Dyrekcja Kolei Wschodniej">
Generalna Dyrekcja Kolei Wschodniej

Generalna Dyrekcja Kolei Wschodniej ("Generaldirektion der Ostbahn" – Gedob) – organ administracyjny, będący najwyższym szczeblem zarządzania nie-prywatnymi kolejami w Generalnym Gubernatorstwie w okresie od 1939 do 1945 r.
Historia.
W agresji Rzeszy Niemieckiej w 1939 na Polskę, swój udział miały koleje niemieckie ("Deutsche Reichsbahn"). 27 września 1939 formalnie powołano Dyrekcję Kolei ("Eisenbahndirektion" Łódź) dla tych terenów z siedzibą w Łodzi ("Litzmannstadt") przy ul. Piotrkowskiej, w budynku b. domu towarowego. Miesiąc później, 26 października przekształcono ją w Generalną Dyrekcję Kolei Wschodniej ("Generaldirektion der Ostbahn" – Gedob), która następnie przeniosła swoją siedzibę do Krakowa, stolicy nowo utworzonego Generalnego Gubernatorstwa ("Generalgouvernement"). Dyrekcja mieściła się w budynku b. polskiej Dyrekcji Kolei w Krakowie przy pl. Jana Matejki. Jednocześnie powstały w tym samym czasie tzw. dyrekcje operacyjne Kolei Wschodnich ("Ostbahnbetriebsdirektionen" – OBD) w Krakowie ("Krakau"), Lublinie, Radomiu i Warszawie ("Warschau"). Do obowiązków Dyrekcji Generalnej należało zarządzanie finansami, polityka cenowa i kadrowa, korelacja prawa kolejowego z ustawodawstwem Generalnego Gubernatorstwa. W dniu 9 grudnia 1939 rozwiązano Biuro Rozrachunków b. Dyrekcji Kolei w Łodzi.
Po ataku III Rzeszy na ZSRR.
Po ataku Niemiec na ZSRR 22 czerwca 1941, 1 sierpnia 1941 Gedob przejął linie na terenie utworzonego wówczas Dystryktu Galicja Generalnego Gubernatorstwa i powołano Dyrekcję Operacyjną Ostbahn we Lwowie. W wyniku rosnących niemieckich strat terytorialnych 1 listopada 1944 dyrekcję tę wchłonęła Dyrekcja Operacyjna w Krakowie.
Koniec działalności.
W styczniu 1945 pozostałości Gedob ewakuowano z Krakowa do Opola, następnie do Czech. Historia Gedob skończyła się 29 kwietnia 1945 w Lesie Bawarskim, na północ od Pilzna, przejęciem pociągu ewakuacyjnego przez jednostki Sił Zbrojnych Stanów Zjednoczonych.

</doc>
<doc id="2278940" url="https://pl.wikipedia.org/wiki?curid=2278940" title="Szybcy i wściekli 5">
Szybcy i wściekli 5

Szybcy i wściekli 5 (ang. "Fast Five") – piąty film z serii "Szybcy i wściekli", stanowiący bezpośrednią kontynuację "Szybko i wściekle". Bohaterami ponownie są postacie odgrywane przez Vina Diesela i Paula Walkera.
Początkowo film miał być wprowadzony do kin pod tytułem "Szybka piątka", stanowiącym dosłowne tłumaczenie tytułu oryginalnego, jednakże pod wpływem niezadowolenia widzów 4 marca 2011 roku polski dystrybutor ogłosił, że ostatecznie film wejdzie do kin pod tytułem "Szybcy i wściekli 5".
Fabuła.
Od czasu, gdy Brian (Paul Walker) i Mia Toretto (Jordana Brewster) uwolnili Doma (Vin Diesel) z rąk policji, wciąż uciekają przed pościgiem. Teraz znajdują się w Rio de Janeiro. Aby odzyskać wolność, muszą wykonać ostatnie zlecenie. Kompletują więc drużynę doborowych kierowców wyścigowych. Bohaterowie powinni jednak uważać: na ich życie dybie pewien skorumpowany biznesmen. Jakby tego było mało, twardy agent federalny Luke Hobbs (Dwayne ”The Rock” Johnson) szykuje na nich zasadzkę.
Ścieżka dźwiękowa.
1. How We Roll – Don Omar/Busta Rhymes/Reek da Villian/J-doe
2. Desabafo/Deixa Eu Dizer – Marcelo D2/Claudia
3. Assembling the Team – Brian Tyler
4. L. Gelada-3 Da Madrugada – MV Bill
5. Carlito Marron – Carlinhos Brown
6. Han Drifting – Hybrid
7. Million Dollar Race – Edu K/Hybrid
8. Mad Skills – Brian Tyler
9. Batalha – ObandO
10. Danza Kuduro – Don Omar featuring Lucenzo
11. Follow Me Follow Me – Tejo/Black Alien/Speed
12. Fast Five Suite – Brian Tyler
13. Furiously Dangerous – Ludacris/Slaughterhouse/Claret Jai

</doc>
<doc id="2278941" url="https://pl.wikipedia.org/wiki?curid=2278941" title="Philipp Roesler">
Philipp Roesler



</doc>
<doc id="2278943" url="https://pl.wikipedia.org/wiki?curid=2278943" title="Bromooctan etylu">
Bromooctan etylu

Bromooctan etylu, EBA – organiczny związek chemiczny, ester etylowy kwasu bromooctowego. Bezbarwna ciecz o nieprzyjemnym zapachu i lotności 21 000 mg/m³. Stosowany jako bojowy środek trujący z grupy lakrymatorów w czasie I wojny światowej. Na niemieckiej amunicji chemicznej oznaczany był, podobnie jak i inne lakrymatory, białym krzyżem.
Otrzymywanie.
Bromooctan etylu otrzymuje się poprzez estryfikację kwasu bromooctowego etanolem w obecności kwasu siarkowego jako katalizatora.
Może być także otrzymany poprzez bromowanie octanu etylu w wysokiej temperaturze oraz w reakcjach etanolu z bezwodnikiem bromooctowym, glikolanu etylu z tribromkiem fosforu i bromowodoru z diazooctanem etylu.
Zastosowanie.
Bromooctan etylu, oprócz wykorzystania bojowego, stosowany jest także w reakcji Wittiga:
Może być stosowany do otrzymywania innego lakrymatora – jodooctanu etylu (SK) – poprzez reakcję alkoholowego roztworu bromooctanu etylu ze sproszkowanym jodkiem potasu.
Zagrożenia.
Bromooctan etylu jest drażniący dla błon śluzowych, skóry i w szczególności dla oczu, mogąc powodować uszkodzenia rogówki i głębszych warstw oka, które jednak na ogół są odwracalne. Kontakt oka z cieczą może powodować nieodwracalne zmętnienie i bliznowacenie rogówki. Działa drażniąco i łzawiąco od stężenia 10 mg/m³. Jest bardziej toksyczny niż chlor. Ze względu na silne działanie, przebywanie w atmosferze skażonej (8 ppm) przez ponad minutę jest niemożliwe do wytrzymania.
Historia.
Bromooctan etylu został otrzymany po raz pierwszy przez Williama Henry’ego Perkina i Baldwina Francisa Duppę w 1858 roku w reakcji kwasu bromooctowego z etanolem. Był on najprawdopodobniej pierwszym środkiem do tłumienia rozruchów (RCA) – używany już w 1912 roku przez francuską policję do obezwładniania przestępców i tłumienia zamieszek (pierwszym takim przypadkiem miało być użycie bromooctanu etylu wraz z olejkiem gorczycznym przeciwko „opryszkom Bonneta” w lesie pod Choisy-le-Roi w 1912 roku).
Był pierwszym bojowym środkiem trującym użytym w czasie I wojny światowej (według niektórych źródeł pierwszym był bromek ksylilu użyty w sierpniu 1914 roku w Belgii i północno-wschodniej Francji, jednak bardziej prawdopodobne jest, że był to także, przebadany już wcześniej przez Francję, bromooctan etylu). Pomimo postanowień konwencji haskiej z 1907 roku zabraniających użycia środków trujących w wojnie, 24 sierpnia 1914 roku w pobliżu Miluzy w Alzacji Francuzi użyli 26-milimetrowych granatników z pociskami z tym środkiem przeciwko Niemcom. Tego samego sprzętu użyli także w listopadzie 1914 roku. W marcu 1915 roku w pobliżu drogi Chemin-des-Dames pomiędzy rzekami Aisne i Ailette w północnej Francji, wojska francuskie użyły bromooctanu etylu w pociskach artyleryjskich kal. 75 mm. Ataki te były później wykorzystywane przez Niemcy do usprawiedliwiania własnych ataków z użyciem broni chemicznej. Przypuszczalnie użyty był także w latach 70. do rozpraszania zamieszek.

</doc>
<doc id="2278946" url="https://pl.wikipedia.org/wiki?curid=2278946" title="Lista kodów krajowych MKOl-u">
Lista kodów krajowych MKOl-u

Lista kodów MKOl-u zawiera 241 pozycji, z których obecnie używanych jest 204. Międzynarodowy Komitet Olimpijski używa dla każdego krajowego komitetu olimpijskiego jednego trzyliterowego skrótu.
Niektóre ze skrótów MKOl-u nie odpowiadają kodom według normy międzynarodowej ISO3166-1 alpha-3. Skróty Międzynarodowego Komitetu Olimpijskiego nie są wiążące dla innych międzynarodowych organizacji sportowych. Tak na przykład w Commonwealth Games czy na zawodach FIFA, FINA lub IAAF dla niektórych drużyn stosuje się inne skróty niż w igrzyskach olimpijskich.
Historia.
W czasie zimowych igrzysk olimpijskich w 1956 roku i letnich igrzysk w 1960 roku po raz pierwszy użyto w oficjalnych raportach dla krajowych drużyn olimpijskich czy drużyn trzyliterowych kodów. Początkowo skróty były oparte na języku danego gospodarza igrzysk (np. GIA dla Japonii od włoskiej nazwy Japonii "Giappone", ponieważ zarówno zimowe igrzyska olimpijskie w 1956 roku, jak i letnie igrzyska w 1960 roku odbywały się we Włoszech) lub pochodziły od francuskiej nazwy danego kraju (np. COR dla Korei, po francusku "Corée").
Do zimowych igrzysk olimpijskich w 1972 roku większość kodów była zestandaryzowana. Niemniej jednak zdarzały się pewne zmiany w następnych latach. Zmiany polityczne, jak na przykład rozpad Związku Radzieckiego czy Jugosławii, połączenie NRD i RFN powodowały wprowadzanie nowych oznaczeń.
Kody.
Poniżej znajdują się kody reprezentacji olimpijskich, które były kiedykolwiek używane przez Międzynarodowy Komitet Olimpijski lub występowały w oficjalnych raportach olimpijskich.
Tłustym drukiem podano oznaczenia, obecnie używane w zestawieniach MKOl-u. Kody na jasnych polach są przyporządkowane do historycznych – nieistniejących już krajowych komitetów olimpijskich lub reprezentacji. Kursywą umieszczono oznaczenia używane wcześniej, które wyszły z użycia.

</doc>
<doc id="2278950" url="https://pl.wikipedia.org/wiki?curid=2278950" title="Saara Kuugongelwa">
Saara Kuugongelwa

Saara Kuugongelwa-Amadhila (ur. 12 października 1967 w bantustanie Owamboland) – namibijska ekonomistka i polityk, premier Namibii od 21 marca 2015.
Życiorys.
Uzyskała licencjat z ekonomii na Lincoln University. W 1995 była urzędnikiem w kancelarii prezydenta. W latach 1995–2003 pełniła funkcję dyrektora generalnego Narodowej Komisji Planowania. W 2003 weszła w skład gabinetu Theo-Ben Guriraba, obejmując stanowisko ministra finansów. Zachowała je w rządach Nahasa Anguli oraz Hage Geingoba i pełniła do 2015.
Udziela się w strukturach SWAPO. Wchodzi w skład komitetu centralnego partii, działała także w partyjnej młodzieżówce.

</doc>
<doc id="2278951" url="https://pl.wikipedia.org/wiki?curid=2278951" title="Brito">
Brito

osoby o tym nazwisku
miejsca

</doc>
<doc id="2278953" url="https://pl.wikipedia.org/wiki?curid=2278953" title="Jekatierina Kalinczuk">
Jekatierina Kalinczuk

Jekatierina Iłłarionowna Kalinczuk ros. Екатерина Илларионовна Калинчук (ur. 2 grudnia 1922 we wsi Żytowo, obwód tulski, zm. 1997 w Moskwie) – rosyjska gimnastyczka reprezentantka ZSRR, medalistka olimpijska z Helsinek.

</doc>
<doc id="2278957" url="https://pl.wikipedia.org/wiki?curid=2278957" title="Galina Minaiczewa">
Galina Minaiczewa

Galina Jakowlewna Minaiczewa ros. Галина Яковлевна Минаичева (ur. 17 października 1928 w Moskwie) – była rosyjska gimnastyczka reprezentantka ZSRR, medalistka olimpijska z Helsinek.

</doc>
<doc id="2278959" url="https://pl.wikipedia.org/wiki?curid=2278959" title="Robert Charles Winthrop">
Robert Charles Winthrop

Robert Charles Winthrop (ur. 12 maja 1809 w Boston, zm. 16 listopada 1894 w Boston) – amerykański prawnik, polityk i filantrop. Był m.in. członkiem Izby Reprezentantów i senatorem z Massachusetts. W latach 1847-1849 pełnił funkcję Spikera izby niższej Kongresu. Związany z Amerykańską Partią Wigów.
Był orędownikiem koncepcji „Manifest Destiny”, którą przywoływał przy okazji sporu o Oregon mówiąc w 1846 roku, że amerykańskie roszczenia wynikają z "prawa Boskiego Przeznaczenia do rozprzestrzeniania się na całym kontynencie".

</doc>
<doc id="2278960" url="https://pl.wikipedia.org/wiki?curid=2278960" title="Robert C. Winthrop">
Robert C. Winthrop



</doc>
<doc id="2278963" url="https://pl.wikipedia.org/wiki?curid=2278963" title="Sérgio Vágner Valentim">
Sérgio Vágner Valentim

Sérgio, właśc. Sérgio Vágner Valentim (ur. 22 maja 1945 w Chavantes) - piłkarz brazylijski, występujący na pozycji bramkarza.
Kariera klubowa.
Karierę piłkarską Sérgio rozpoczął w klubie São José EC w 1964. W latach 1966 i 1969–1974 Sérgio był zawodnikiem São Paulo FC. Z São Paulo dwukrotnie zdobył mistrzostwo stanu São Paulo - Campeonato Paulista w 1970 i 1971.
W São Paulo 7 sierpnia 1971 w przegranym 0-3 meczu z Grêmio Porto Alegre Sérgio zadebiutował w lidze brazylijskiej. W latach 1975–1976 występował w Corinthians Paulista. Ostatni raz w lidze wystąpił 6 listopada 1975 w zremisowanym 0-0 meczu z Goiás EC. Ogółem w lidze brazylijskiej Sérgio rozegrał 80 spotkań. Karierę zakończył w EC Taubaté na początku lat 80.
Kariera reprezentacyjna.
W reprezentacji Brazylii Sérgio jedyny raz wystąpił 17 czerwca 1972 w zremisowanym 3-3 towarzyskim meczu ze stanem Rio Grande do Sul. Nigdy nie wystąpił w reprezentacji w oficjalnym meczu międzypaństwowym.

</doc>
<doc id="2278971" url="https://pl.wikipedia.org/wiki?curid=2278971" title="Arnold Rothstein">
Arnold Rothstein

Arnold Rothstein (ur. 17 stycznia 1882, zm. 6 listopada 1928) – ps. "the Brain", "Mr. Big", "The Big Bankroll", "The Fixer"; gangster, hazardzista i milioner amerykański pochodzenia żydowskiego, jeden z twórców powstających w Ameryce na przełomie XIX i XX wieku żydowsko-amerykańskich organizacji przestępczych (Jewish Mob, Jewish Mafia, Kosher Mafia). Duchowy przywódca i ojciec amerykańskiego świata przestępczego. Mentor takich tuzów świata przestępczego jak Lucky Luciano, Meyer Lansky, Frank Costello, Johnny Torrio. Jego protegowanymi byli m.in. Waxey Gordon, Dutch Schultz, Jack Diamond.
Do perfekcji opanował sztukę korumpowania urzędników państwowych, rozumiał korzyści płynące z tworzenia sojuszy ponad podziałami etnicznymi oraz doceniał znaczenie osób, które obracały się w świecie biznesu, polityki, wymiaru sprawiedliwości i policji (najbardziej skorzystał z jego nauk Frank Costello). W 1919 roku zamieszany był w skandal Chicago Black Sox biorąc udział w przekupieniu kilku graczy Chicago White Sox, aby mistrzostwo Ameryki zdobyła drużyna Cincinnati Reds.
Z upływem lat Arnold Rothstein zaczął ulegać manii hazardowej – grał o olbrzymie stawki, raz wygrywał, drugim razem przegrywał. W 1928 roku był uczestnikiem słynnego maratonu pokerowego na Broadwayu – grał bez przerwy od 8 do 10 września (przegrał ponad 300 000 dolarów, ale oświadczył, że gra była ustawiona i odmówił uregulowania długów).
4 listopada 1928 roku został postrzelony w Central Park Hotel. Zmarł dwa dni później w szpitalu. Podejrzanymi byli inni hazardziści – Nigger Nate Raymond i Titanic Thompson (sprawa pozostała nierozwiązana). Jako zleceniodawców wskazywano też Lucky Luciano i Meyera Lansky'ego (niczego im nie udowodniono), gdyż obaj najwięcej zyskali na jego śmierci. Obaj po kilku latach wdrożyli ideę tzw. zorganizowanego amerykańskiego syndykatu – wieloetnicznych gangów, o jakiej marzył Arnold Rothstein.

</doc>
<doc id="2278979" url="https://pl.wikipedia.org/wiki?curid=2278979" title="Stanisław Winczewski">
Stanisław Winczewski

Stanisław Winczewski (ur. 1 stycznia 1908 w Łodzi, zm. 24 grudnia 1972 w Otwocku) – polski aktor i reżyser teatralny.
Od 1929 pobierał naukę w Państwowej Szkole Dramatycznej w Warszawie, w 1932 otrzymał dyplom ukończenia i wyjechał do Łodzi, gdzie występował na scenach Teatrów Miejskich. W sezonie 1935/1936 występował w Teatrze Miejskim w Bydgoszczy, a rok później w Teatrze Polskim w Poznaniu. W 1937 powrócił na dwa lata do Bydgoszczy, ale latem 1939 wyjechał do Warszawy aby wstąpić do zespołu aktorów Teatru 8.15. Podczas II wojny światowej grał w jawnie działającym Teatrze Nowym. W sezonie 1945/1946 grał w Teatrze Polskim w Bydgoszczy, a następnie przeniósł się do Teatru im. Stanisława Wyspiańskiego w Katowicach, gdzie poza grą aktorską reżyserował spektakle. Pięć lat później przeniósł się do Łodzi gdzie grał kolejno w Teatrze Małym (1951/1952), Teatrze Nowym (1952/1953) oraz w Teatrze im. Stefana Jaracza (od 1953 do 1957). Od 1957 do 1962 występował na deskach Teatru Dramatycznego w Warszawie, a od 1962 do 1966 w katowickim Teatrze im. Stanisława Wyspiańskiego. W 1966 wrócił do Warszawy i został aktorem w Teatrze Klasycznym, w 1972 scenę tę rozwiązano i Stanisław Winczewski przystąpił do trupy aktorskiej Teatru Rozmaitości, gdzie świętował czterdziestolecie pracy scenicznej. Zmarł 24 grudnia 1972 i spoczął na cmentarzu Bródnowskim (kw. 23A-V-8).

</doc>
<doc id="2278988" url="https://pl.wikipedia.org/wiki?curid=2278988" title="Montiaceae">
Montiaceae



</doc>
<doc id="2278991" url="https://pl.wikipedia.org/wiki?curid=2278991" title="Ekstrahent">
Ekstrahent



</doc>
<doc id="2278995" url="https://pl.wikipedia.org/wiki?curid=2278995" title="Yoshio Nishina">
Yoshio Nishina

 – japoński fizyk.
Współtwórca nowoczesnej fizyki w Japonii. Zajmował się badaniami w dziedzinie fizyki jądrowej i atomowej, a także promieniowania kosmicznego. Wraz z fizykiem Oskarem Kleinem wyprowadził wzór na przekrój czynny na rozpraszanie fotonów na swobodnych elektronach, znanego jako wzór Kleina-Nishiny. Kierował budową pierwszego japońskiego cyklotronu.
Nishina pełnił kluczową rolę w rozwoju japońskiego programu budowy broni atomowej w czasie II wojny światowej.
Otrzymał Nagrodę Asahi za 1944 rok.

</doc>
<doc id="2278996" url="https://pl.wikipedia.org/wiki?curid=2278996" title="Wino w Dniu Świętego Marcina">
Wino w Dniu Świętego Marcina

Wino w Dniu Świętego Marcina () – obraz niderlandzkiego malarza renesansowego Pietera Bruegla, namalowany prawdopodobnie pomiędzy 1565 a 1568 rokiem. Obraz ten uznano za dzieło Pietera Bruegla dopiero w roku 2010, kiedy to podczas prac konserwatorskich w hiszpańskim muzeum Prado, płótno naświetlone promieniowaniem rentgenowskim ujawniło sygnaturę malarza.
Opis.
Obraz przedstawia spotkanie chłopów, którzy obchodzą Dzień Świętego Marcina, zamykający rok pracy na gospodarstwie, a jednocześnie związany ze zbliżającym się adwentem. W dniu św. Marcina – pierwszy dniu nowego sezonu winiarskiego – chłopi piją młode wino.
Prowieniencja.
Przed przełomowym odkryciem pochodzenia obrazu, jego właścicielem był nieznany dotychczas hiszpański kolekcjoner dzieł sztuki, który chcąc sprzedać obraz postanowił go wpierw odnowić w Muzeum Prado. Inne dokumenty i zapisy historyczne wskazują, że obraz był niegdyś własnością książąt Medinaceli w XVII wieku, i że został prawdopodobnie przywieziony do Hiszpanii przez dziewiątego księcia rodu Medinaceli Luisa Francisco de la Cerda.

</doc>
<doc id="2279000" url="https://pl.wikipedia.org/wiki?curid=2279000" title="Władysław Staniszewski">
Władysław Staniszewski

Władysław Staniszewski (ur. 23 października 1930 w Borzymowie, zm. 3 listopada 1991 w Rzeszowie) – polski aktor teatralny.
Debiutował na scenie Teatru Nowej Warszawy w inscenizacji "„Niemców”" Leona Kruczkowskiego, rok później otrzymał dyplom ukończenia Państwowej Wyższej Szkoły Teatralnej w Warszawie. Przez jeden sezon grał w Teatrze Polskim w Warszawie, następnie został aktorem warszawskiego Teatru Ludowego. W 1964 przeniósł się do Opola i przez pięć lat występował na deskach Teatru Ziemi Opolskiej. Od 1969 był członkiem Zespołu Estradowego przy Warszawskim Okręgu Wojskowym, z którego odszedł w 1974 aby zacząć grać w rzeszowskim Teatrze im. Wandy Siemaszkowej. Po trzech latach przeniósł się do Grudziądza i grał w tamtejszym Teatrze Ziemi Pomorskiej. Od 1979 do przejścia na emeryturę w 1990 był aktorem Teatru Powszechnego im. Jana Kochanowskiego w Radomiu.
Pochowany na cmentarzu Bródnowskim w Warszawie (kw. 21G-I-4).

</doc>
<doc id="2279017" url="https://pl.wikipedia.org/wiki?curid=2279017" title="Paulina Wat">
Paulina Wat

Paulina Wat z domu Lew, znana jako Ola Watowa (ur. 26 kwietnia 1903 w Warszawie, zm. 9 lutego 1991 w Paryżu) – polska pisarka żydowskiego pochodzenia, tłumaczka, wydawczyni spuścizny męża, poety Aleksandra Wata.
Życiorys.
Urodziła się w rodzinie żydowskiej (była córką Aarona i Sary); jako młoda dziewczyna podjęła studia w Wolnej Wszechnicy Polskiej, a w 1922 rozpoczęła naukę w szkole aktorskiej. Rok później poznała poetę Aleksandra Wata, na którego prośbę porzuciła studia aktorskie, a następnie w styczniu 1927 wyszła za niego za mąż w warszawskiej synagodze. W redakcji „Miesięcznika Literackiego” (którego redaktorem naczelnym był Aleksander Wat) pracowała jako sekretarka; w środowisku literackim Warszawy była podziwiana za swoją urodę, o czym świadczyły zachowane wypowiedzi m.in. Jana Lechonia i Janiny Broniewskiej.
W lipcu 1931 na świat przyszedł syn Pauliny i Aleksandra – Andrzej Wat, a dwa miesiące później Aleksander został aresztowany za działalność komunistyczną. Paulina wraz z synem i mężem, po wyjściu Wata na wolność, mieszkała w Warszawie aż do wybuchu II wojny światowej, kiedy zdecydowali się na ucieczkę do Lwowa. Cztery miesiące po ich przybyciu, w styczniu 1940, NKWD zorganizowało prowokację, w rezultacie której aresztowany został Aleksander Wat razem z pisarzem Władysławem Broniewskim. W kwietniu Paulinę wraz z dziewięcioletnim synem deportowano do obwodu wschodniokazachstańskiego, gdzie ciężko pracowała fizycznie. Po roku, w 1941, zezwolono jej na osiedlenie się razem z dzieckiem w południowym Kazachstanie (okolice miasta Czymkent). W 1942 odnaleźli się z mężem w Kazachstanie i od tego czasu przebywali na zesłaniu – już razem, we trójkę – aż do 1946, kiedy pozwolono im na powrót do Polski.
W 1959, otrzymawszy stypendium Fundacji Forda, Watowie wyjechali z Polski. Początkowo mieszkali we Włoszech, potem trafili do Francji, gdzie zamieszkali – od 1961 w Paryżu – na stałe (z dwuletnią przerwą, kiedy przebywali w USA). Po śmierci męża (1967) Paulina Wat zajmowała się opracowaniem jego dorobku literackiego; opublikowała też wspomnienia, obejmujące czasy zesłania do Kazachstanu pod tytułem "Wszystko co najważniejsze" (1984). Na podstawie tych wspomnień, już po śmierci autorki, powstał film "Wszystko co najważniejsze" (1992) Roberta Glińskiego, który na 17. Festiwalu Polskich Filmów Fabularnych w Gdyni (1992) został nagrodzony Złotymi Lwami.
Paulina Wat zmarła w 1991 w Paryżu. Jej korespondencja z Czesławem Miłoszem opublikowana została w kwartalniku „Zeszyty Literackie” w 2009, osiemnaście lat po jej śmierci i pięć lat po śmierci Miłosza.
Bibliografia.
tłumaczenia:

</doc>
<doc id="2279018" url="https://pl.wikipedia.org/wiki?curid=2279018" title="Ola Watowa">
Ola Watowa



</doc>
<doc id="2279019" url="https://pl.wikipedia.org/wiki?curid=2279019" title="Krąglik">
Krąglik

Krąglik, także kromlik – rurka, która jest włączana do obiegu instrumentu dętego blaszanego za pomocą wentyla. Powietrze przepływające przez krąglik pokonuje dłuższą drogę i co za tym idzie dźwięk obniża się. Krągliki są ruchome celem dostrojenia poszczególnych dźwięków lub wylania skroplonej wody z instrumentu.

</doc>
<doc id="2279020" url="https://pl.wikipedia.org/wiki?curid=2279020" title="Monada (programowanie)">
Monada (programowanie)

Monada – w programowaniu funkcyjnym: rodzaj konstruktora abstrakcyjnego typu danych, który implementuje funkcje "wiązania" () oraz "jednostki" (). Pojęcie to wywodzi się z teorii kategorii, gdzie omawiany abstrakt stanowi monadę nad kategorią typów z funkcjami jako morfizmami. Jednostka określa operację tworzenia singletonu czy też akcji, której wynikiem jest zadana wartość. Wiązanie (w niektórych językach określane jako ) buduje na podstawie wyniku poprzedniego obliczenia nowe obliczenie, zachowując przy tym jego formę.
Jedną z głównych cech monad jest to, że pozwalają wynieść pewne mechanizmy i zachowania do abstrakcji, zwalniając tym samym programistę z konieczności ręcznej obsługi kontekstu. Przykładowo, działając na (jakkolwiek zdefiniowanych) zbiorach można opisać jednostkę jako
oraz wiązanie jako
by potem w sposób generyczny budować potoki danych w kompletnym oderwaniu od wewnętrznej implementacji czy nawet interpretacji. Dla przykładu konstruowanie iloczynu kartezjańskiego dwóch zbiorów mogłoby przebiegać tak:
Istotne w tym przykładzie to, że przy definiowaniu operacji "prod" ani razu nie skorzystano z faktu, że nośnikiem danych jest matematyczny zbiór. Będzie ona zatem działać dla każdej monady, bez względu na jej wewnętrzną reprezentację.
To podejście stanowi popularny wzorzec projektowy, który ma szerokie zastosowanie przy definiowaniu obliczeń zawierających dodatkowe reguły przetwarzające, jak chociażby transformowanie stanu, współbieżność, obsługę wejścia-wyjścia lub wyjątków.
Przykłady.
Haskell.
W Haskellu monada jest klasą zrzeszającą typy o rodzaju formula_6
class Monad m where
 (»=) :: m a -&gt; (a -&gt; m b) -&gt; m b
 (») :: m a -&gt; m b -&gt; m b
 return :: a -&gt; m a
 fail :: String -&gt; m a
Operacje wiązania codice_1 oraz codice_2 łączą ze sobą dwie wartości monadyczne, podczas gdy operacja codice_3 umieszcza wartość w monadzie. Operator codice_2 formuje wartość monadyczną obliczającą wynik typu codice_5 na podstawie wyniku lewego argumentu będącego wartością monadyczną z wynikiem typu codice_6. Funkcja codice_1 jest używana wtedy, gdy przebieg wiązania nie zależy od wyniku lewego argumentu, a jedynie od jego kontekstu.
Haskell posiada syntaktyczne wsparcie monad przy użyciu tzw. notacji do:
bez_do :: (Monad m, Alternative m) =&gt; m Int -&gt; m Int -&gt; m Int
bez_do m1 m2 =
 m1 »= \x1 -&gt; m2 »= \x2 -&gt; guard (x2 /= 0) » return (x1 / x2)
z_do :: (Monad m, Alternative m) =&gt; m Int -&gt; m Int -&gt; m Int
z_do m1 m2 = do
 x1 &lt;- m1
 x2 &lt;- m2
 guard (x2 /= 0)
 return (x1 / x2)
Scala.
W Scali monadą jest każda klasa, która implementuje operacje codice_8 oraz codice_9
trait M[A] {
 def flatMap[B](f: A =&gt; M[B]): M[B]
def unit[A](x: A): M[A]
Odpowiednikiem notacji do w Scali jest for comprehensions:
def bez_for(m1 : M[Int], m2 : M[Int]) : M[Int] =
 m1.flatMap(x1 =&gt; m2.flatMap(x2 =&gt; unit[M](x1 + x2)))
def z_for(m1 : M[Int], m2 : M[Int]) : M[Int] =
 for {
 x1 &lt;- m1
 x2 &lt;- m2
 } yield (x1 + x2)

</doc>
<doc id="2279024" url="https://pl.wikipedia.org/wiki?curid=2279024" title="Sepp Weiler">
Sepp Weiler



</doc>
<doc id="2279026" url="https://pl.wikipedia.org/wiki?curid=2279026" title="Wilk, psy i ludzie">
Wilk, psy i ludzie

Wilk, psy i ludzie – opowiadanie Adolfa Dygasińskiego, reprezentujące nurt naturalizmu w polskiej literaturze pozytywistycznej. Opowiadanie zostało po raz pierwszy wydane w tomie "Nowele" (1883).
Jego akcja toczy się w końcu XIX wieku, w małej wsi w okolicach Narwi. Bohaterem jest wychowany przez człowieka wilk Buta. Wilczek został odnaleziony przez Wicka Sobonia – pasterza krów, i sprzedany narratorowi. Początkowo zwierzę wychowywało się z innymi psami. Jednak niechęć psów, a także uprzedzenia ludzi co do wilczej natury, wreszcie wypadek z zagryzioną indyczką spowodowały, że musiano oddać go do samotnej leśniczówki Izydora Wywiałkiewicza. Buta zaprzyjaźnił się z chłopcem "Laksandrem" (Aleksandrem). Wielka przyjaźń kończy się wraz ze śmiercią chłopca i wzruszającą sceną ratowania go przez wilka, który usiłował ogrzać go swym futrem. Od tej pory opuszczony Buta wędrował po lasach, by na końcu zginąć zabity przez chłopów, którzy zemścili się za zagryzionego prosiaka.

</doc>
<doc id="2279028" url="https://pl.wikipedia.org/wiki?curid=2279028" title="Limburg a.d. Lahn">
Limburg a.d. Lahn



</doc>
<doc id="2279029" url="https://pl.wikipedia.org/wiki?curid=2279029" title="Runkel (ujednoznacznienie)">
Runkel (ujednoznacznienie)

Niemcy:
Osoby:
Inne:

</doc>
<doc id="2279030" url="https://pl.wikipedia.org/wiki?curid=2279030" title="Śladami Stasia i Nel">
Śladami Stasia i Nel

Śladami Stasia i Nel – książka autorstwa Mariana Brandysa będąca reportażem podróżniczym. Opublikowana została po raz pierwszy w 1961 roku.
Autor książki, zafascynowany powieścią "W pustyni i w puszczy" Henryka Sienkiewicza opowiadającej o przygodach Stasia i Nel, udaje się do Egiptu i Sudanu. Na miejscu konfrontuje słynną powieść z aktualnymi realiami tych krajów w latach pięćdziesiątych XX wieku. Niekiedy podważa wersję dziejów opisaną przez Sienkiewicza, jednak to nie polemika z interpretacjami historii interesuje pisarza przede wszystkim. Brandys stara się poszukiwać żywych śladów historii. Zwiedza monumentalne zabytki Egiptu oraz dociera do potomków sudańskich bohaterów powieści Sienkiewicza. Odtwarza w ten sposób prawdziwe dzieje powstania sudańskiego.
Książka pozwala czytelnikowi pogłębić wiedzę o tej części Afryki.

</doc>
<doc id="2279033" url="https://pl.wikipedia.org/wiki?curid=2279033" title="Linum flavum">
Linum flavum



</doc>
<doc id="2279043" url="https://pl.wikipedia.org/wiki?curid=2279043" title="Elbtal">
Elbtal

Niemcy:
Zobacz też:

</doc>
<doc id="2279044" url="https://pl.wikipedia.org/wiki?curid=2279044" title="Struktura metalu">
Struktura metalu

Struktura metalu – wewnętrzna budowa metalu, charakteryzowana przez:
Struktura decyduje o mechanicznych właściwościach metalu i jego odporności na korozję. Jest zależna od warunków zastosowanej obróbki cieplnej (np. hartowanie, odpuszczanie, wyżarzanie) lub plastycznej (np. walcowanie, kucie).
W czasie badań struktury są stosowane takie metody badawcza, jak np. rentgenografia strukturalna, mikroskopia optyczna (metalograficzne badania mikroskopowe), mikroskopia elektronowa. Określa się m.in. objętości oraz udziały objętościowe poszczególnych faz. Podstawą określania objętościowych udziałów poszczególnych elementów struktury jest obserwacja „zgładów”, np. pod mikroskopem świetlnym. Wyróżnia się kilka klasycznych metod opracowywania wyników obserwacji:
W metaloznawstwie i metalurgii są stosowane pojęcia podstawowe:
Zdefiniowane pojęcia:

</doc>
<doc id="2279045" url="https://pl.wikipedia.org/wiki?curid=2279045" title="Wierzbownica zwieszona">
Wierzbownica zwieszona

Wierzbownica zwieszona ("Epilobium nutans" F.W.Schmidt) – gatunek rośliny należący do rodziny wiesiołkowatych. 
Rozmieszczenie geograficzne.
Występuje w górach Europy Środkowej: w Alpach, górach Półwyspu Bałkańskiego, Karpatach, Pirenejach, Masywie Centralnym, Wogezach. W Polsce dość często występuje w Sudetach, rzadziej w Karpatach. W Karpatach spotykany jest w Beskidzie Śląskim na Palenicy i bardzo rzadko w Beskidzie Żywieckim na stokach Pilska, Hali Cebulowej i w rezerwacie przyrody pod Rysianką. W latach 2003-2004 odkryto w Beskidzie Śląskim kilkanaście stanowisk na stokach Baraniej Góry, Magurki Radziechowskiej i w dolinie Olzy w miejscowości Istebna. Pojedyncze stanowiska podano także w Brennej-Podskalu, na Beskidku i na polanach pod Gromniczkiem, Ślepa Dobka i Walaszne.
Biologia i ekologia.
Bylina, hemikryptofit. Kwitnie od czerwca do sierpnia. Zazwyczaj rośnie na odsłoniętych, słonecznych miejscach, najczęściej na polankach, na glebach wilgotnych i lekko kwaśnych. Gatunek charakterystyczny dla Ass. "Bryo-Philonotidetum seriatae" i Ass. "Caricetum nigrae". 
Tworzy mieszańce z wierzbownicą błotną ("E. palustre"), w. mokrzycową, ("E. alsinifolium") i w. drobnolistną ("E. anagallidifolium").
Zagrożenia i ochrona.
Umieszczony na polskiej czerwonej liście w kategorii NT (bliski zagrożenia).
Głównym zagrożeniem dla gatunku jest niszczenie stanowisk oraz zmiana stosunków wodnych w wyniku działalności człowieka. Polany, na których występuje powinny zostać chronione jako użytek ekologiczny. Konieczny jest też monitoring. W Karpatach występuje na następujących obszarach chronionych: Park Krajobrazowy Beskidu Śląskiego, Żywiecki Park Krajobrazowy, rezerwat przyrody Barania Góra, rezerwat przyrody Pod Rysianką i użytek ekologiczny Hala Cebulowa.

</doc>
<doc id="2279046" url="https://pl.wikipedia.org/wiki?curid=2279046" title="Elz">
Elz

Niemcy:
Zobacz też:

</doc>
<doc id="2279048" url="https://pl.wikipedia.org/wiki?curid=2279048" title="Huenfelden">
Huenfelden



</doc>
<doc id="2279061" url="https://pl.wikipedia.org/wiki?curid=2279061" title="Bogdan Białek">
Bogdan Białek

Bogdan Białek (ur. 11 stycznia 1955 w Białymstoku) – prezes Stowarzyszenia im. Jana Karskiego, fundator Fundacji Bogdana Białka Fratelli Tutti, założyciel i redaktor naczelny miesięcznika „Charaktery” w latach 1997–2020, współprzewodniczący Polskiej Rady Chrześcijan i Żydów w latach 2014-2017, Członek Honorowy Klubu Chrześcijan i Żydów „Przymierze” w Krakowie oraz członek Komitetu Honorowego Międzynarodowego Instytutu Dialogu i Tolerancji im. Jana Karskiego. W 1978 ukończył psychologię na Uniwersytecie Jagiellońskim w Krakowie, następnie zaś Studium Duchowości w jezuickim Collegium Bobolanum w Warszawie oraz podyplomowe studium Uważność i Współczucie na Uniwersytecie SWPS w Warszawie. W 1994 był stypendystą German Marshall Fund na Uniwersytecie Duke. Od 2020 roku emeryt. Członek Towarzystwa Dziennikarskiego oraz Stowarzyszenia Żydowski Instytut Historyczny.
Działalność opozycyjna.
W latach 80. współtworzył kielecką „Solidarność”. Pełnił funkcję redaktora naczelnego związkowego pisma „Notes” oraz współpracował w pismami „Robotnik”, "Tygodnik Mazowsze", "KOS" i inne. W stanie wojennym działał w podziemiu i Biskupim Komitecie Pomocy Potrzebującym w Kielcach, a także współpracował z angielską organizacją charytatywną Medical Aid for Poland. Działacz Duszpasterstwa Ludzi Pracy w Kielcach. W 1989 roku zaangażowany w organizację NSZZ Milicji Obywatelskiej woj. kieleckiego. W 1989 rzecznik Świętokrzyskiego KO "S", zaangażowany w organizacje wyborów 3 VI 1989, organizator wielu wieców i spotkań przedwyborczych. W 1990 był Przewodniczącym Komitetu Wyborczego Tadeusza Mazowieckiego. Współtworzył Komitet Obywatelski i Unię Demokratyczną w województwie świętokrzyskim. W latach 80 współpracował z Brytyjską Fundacją Medical Aid for Poland.
Działalność do 1990.
W latach 1973–1976 stały współpracownik „Gazety Białostockiej”. W latach 1974–1977 pracował na Akademii Medycznej w Krakowie. W latach 1979–1983 był asystentem w Wyższej Szkole Pedagogicznej w Kielcach. W 1983 roku pełnił funkcję wiceprzewodniczącego sekcji treningu psychologicznego przy Zarządzie Polskiego Towarzystwa Psychologicznego. W 1984 został pracownikiem naukowym na Uniwersytecie Jagiellońskim. W latach 1986–1989 pracował w Instytucie Psychologii Zdrowia w Warszawie. Od września 1989 roku dziennikarz „Gazety Wyborczej”.
Działalność po 1990.
W 1990 stworzył w Kielcach „Gazetę Lokalną” – pierwszy w Polsce dodatek regionalny do „Gazety Wyborczej”. Redaktor naczelny i dyrektor oddziału „GW” w Kielcach do 1995 roku. W latach 1996–2001 prezes Studia Full Scan w Kielcach, w latach 1999–2000 redaktor naczelny regionalnego dziennika „Słowo Ludu”. W 1997 roku założył miesięcznik psychologiczny „Charaktery” i został jego redaktorem naczelnym. Od 2003 właściciel spółki Charaktery sp. z o.o. wydającej „Charaktery”, „Psychologię Dziś” oraz „Style i Charaktery” i „Psychologię w Szkole”. Jest współtwórcą psychologicznego portalu społecznościowego charaktery.eu oraz stron: psychologiadzis.eu, styleicharaktery.eu, a także wydawcą książek w ramach Biblioteki Charakterów, w której ukazało się ponad sto tytułów. Zainicjował dwa cykliczne wydarzenia promujące polską psychologię: Ogólnopolski Turniej Wiedzy Psychologicznej (dla uczniów szkół ponadgimnazjalnych) oraz Konkurs Nagroda Teofrasta dla najlepszych polskich książek psychologicznych.
Działalność społeczna.
W 1994 twórca pierwszego w Polsce muzeum upamiętniającego ofiary totalitaryzmu – Muzeum Pamięci Narodowej lat 1939–1956 w Kielcach. W 1995 założył Obywatelskie Stowarzyszenie „Pamięć–Dialog–Pojednanie” i pełnił w nim funkcję prezesa. W 1995 dzięki jego interwencji odbyły się oficjalne, zorganizowane przez władze miejskie, obchody 50. rocznicy pogromu Żydów w Kielcach. Był także pomysłodawcą i autorem ekspiacyjnej odezwy do Żydów w Polsce i na świecie, podpisanej przez ogólnie znane w Kielcach osoby. Z jego inicjatywy od 2000 roku w rocznicę pogromu odbywają się w Kielcach marsze pamięci i pojednania.
W 2004 dzięki jego inicjatywie kieleckiemu gimnazjum przy ulicy Jasnej nadano imię Jana Karskiego. W uroczystościach wziął udział Marek Edelman, który po raz pierwszy od czasu pogromu zdecydował się na przyjazd do Kielc. Powiedział wówczas do młodzieży znamienne słowa: „Byłem w Kielcach dzień po pogromie. Widziałem martwych ludzi, krew na chodnikach. Od tego czasu nie przyjeżdżałem tutaj. Minęło 50 lat i znów tu jestem. Czas wyplenił zło z tego miasta. Kielce to już inne, lepsze miasto”.
W 2005 założył Stowarzyszenie im. Jana Karskiego, którego jednym z zadań jest aktywne włączenie mieszkańców Kielc w dialog polsko-żydowski. W kwietniu 2005 jedną z pierwszych inicjatyw Stowarzyszenia było ustawienie ławeczki Jana Karskiego na głównej ulicy miasta, nieopodal miejsca, w którym dokonano pogromu. Bogdan Białek jest inicjatorem i fundatorem pomnika Menora, upamiętniającego życie i zagładę Żydów kieleckich, pomnika Brama na cmentarzu żydowskim w Bodzentynie, i, wspólnie z Yacovem Kotlickim, pomnika nagrobnego ofiar pogromu kieleckiego znajdującego się na Pakoszu.
W listopadzie 2014 roku Stowarzyszenie im. Jana Karskiego w budynku Planty 7, miejscu zbrodni z 1946 roku, utworzyło Instytut Kultury Spotkania i Dialogu, w którym czynne są dwie stałe wystawy o pierwszym (11 listopada 1918) i drugim (4 lipca 1946) pogromach kieleckich. Scenariusze obu wystaw napisał Bogdan Białek. Instytut prowadzi szeroką działalność edukacyjną i kulturotwórczą. 
Publikacje.
Zadebiutował w 1972 w miesięczniku „Poezja”. Następnie publikował w „Gazecie Białostockiej”, „Gazecie Wyborczej”, „Słowie Ludu”, „Charakterach”, „Tygodniku Powszechnym”, „Więzi”, „Życiu Duchowym”, „Kontekstach” oraz „Buillettin of Transregional Center for Democratic Studies”. Opublikował 11 prac naukowych z zakresu psychologii. O jego działalności Lawrence Loewinger i Michał Jaskulski zrealizowali film „Przy Planty 7/9/ Bogdan's Journey”. W 2009 roku opublikował w austriackim czasopiśmie „Spurensuche” nr 1-4/2009, Wiedeń, artykuł pt. „Andenken an die Opfer vom 4. Juli 1946. Schritte zur Versöhnung in Kielce”. W 2012 roku opublikował książkę o Marku Edelmanie „Kilka rzeczy o Doktorze, które trzeba o Nim wiedzieć”. Także w 2012 publikuje rozdział „Jakiego księdza potrzebują mężczyźni” w książce „Sztuka bycia księdzem” pod red. Józefa Augustyna. W 2013 roku, z okazji 40-lecia pracy dziennikarskiej, opublikował dwie książki: "Prowincje" i "Cienie i ślady". W następnych latach ukazały się zbiory "Płaczę z tymi, którzy nie płaczą" oraz "Kilka ważnych pytań bez odpowiedzi". W 70 rocznicę pogromu kieleckiego pod redakcja Bogdana Białka ukazał się tom wypowiedzi i referatów pod tytułem "PAMIĘĆ - DIALOG - POJEDNANIE. Duchowe wymiary przebaczenia."

</doc>
<doc id="2279062" url="https://pl.wikipedia.org/wiki?curid=2279062" title="Mumakile">
Mumakile



</doc>
<doc id="2279064" url="https://pl.wikipedia.org/wiki?curid=2279064" title="Jezioro Długie (gmina Kwilcz)">
Jezioro Długie (gmina Kwilcz)

Burzykowo – niewielkie jezioro rynnowe, położone w woj. wielkopolskim, w powiecie międzychodzkim, w środkowej części gminy Kwilcz, w obrębie sołectwa Kurnatowice.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Długie". Według niektórych zestawień jezioro nosi także potoczną nazwę "Dupina" .
Dane morfometryczne.
Powierzchnia zwierciadła wody wynosi 14,37 ha.
Zwierciadło wody położone jest na wysokości 86,2 m n.p.m.. Maksymalna głębokość zbiornika wynosi 8 m.
Turystyka.
Na północnym brzegu jeziora biegnie pieszy szlak czerwony, z Sierakowa do Puszczy Noteckiej (Mokrz).

</doc>
<doc id="2279068" url="https://pl.wikipedia.org/wiki?curid=2279068" title="Ferchar mac Connaid">
Ferchar mac Connaid

Ferchar mac Connaid – król Dalriady od około 642 do 650 roku.
Był synem Connada Cerr, więc prawdopodobnie członkiem klanu Cenél Comgaill, natomiast starsze opracowania czynią go członkiem Cenél nGabráin.
Zgodnie z Kronikami Ulsteru zmarł w roku 694, ale ten zapis jak i wiele innych wydaje się być nieprawidłowo przesunięty o 45 lat. Duan Albanach podaje, że rządził przez 16 lat, co może oznaczać wspólne dzielenie tronu z Domnallem Brecc, przed objęciem rządów samemu, ale Duan Albanach jest uznawany za niepewne źródło w odniesieniu do lat rządów i ta informacja też może być błędna.
Ferchar jest jedynym potomkiem Connada Cerr, który osiągnął tron Dalriady. Genealogia w Senchus fer n-Alban nie zawiera wzmianek o Fercharze i jego potomkach.

</doc>
<doc id="2279069" url="https://pl.wikipedia.org/wiki?curid=2279069" title="Pawło Kuprijenko">
Pawło Kuprijenko

Pawło Kostiantynowycz Kuprijenko, ukr. Павло Костянтинович Купрієнко, ros. Павел Константинович Куприенко, "Pawieł Konstantinowicz Kuprijenko" (ur. 22 września 1939 w Dniepropetrowsku, Ukraińska SRR, zm. 5 kwietnia 2011 w Dniepropetrowsku, Ukraina) – ukraiński piłkarz, grający na pozycji pomocnika, trener piłkarski.
Kariera piłkarska.
Wychowanek Szkoły Piłkarskiej Metałurha Dniepropetrowsk, w którym rozpoczął karierę piłkarską. Do końca swojej kariery bronił barw rodzimej drużyny.
Kariera trenerska.
Pracę szkoleniową rozpoczął w 1976 w organizowanej od 15 marca 1975 roku Szkole Piłkarskiej Dnipro-75 Dniepropetrowsk. Przez 30 lat pracował na stanowisku starszego trenera i przygotował takich znanych piłkarzy jak Anatolij Demjanenko, Hennadij Łytowczenko, Ołeh Protasow, Wołodymyr Luty, Wołodymyr Heraszczenko, Andrij Sydelnykow, Ołeksandr Pokłonski, Serhij Perchun, Ołeksandr Perszyn, Andrij Hołowko oraz inni. 5 kwietnia 2011 w wieku 72 lat zmarł w Dniepropietrowsku.

</doc>
<doc id="2279071" url="https://pl.wikipedia.org/wiki?curid=2279071" title="Loehnberg">
Loehnberg



</doc>
<doc id="2279077" url="https://pl.wikipedia.org/wiki?curid=2279077" title="Biblioteka Główna AGH">
Biblioteka Główna AGH



</doc>
<doc id="2279078" url="https://pl.wikipedia.org/wiki?curid=2279078" title="Dieter Schubert">
Dieter Schubert

Dieter Schubert (ur. 11 sierpnia 1943) – niemiecki wioślarz, dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 68, IO 72), na obu zdobywał złote medale - triumfował w czwórce bez sternika. Wspólnie z nim osadę tworzyli Dieter Grahn, Frank Forberger i Frank Rühle. Stawał na podium mistrzostw świata w tej konkurencji. Sięgał po złoto w 1966 i 1970, był również mistrzem Europy.

</doc>
<doc id="2279079" url="https://pl.wikipedia.org/wiki?curid=2279079" title="Kroniki Tigernach">
Kroniki Tigernach

Kroniki Tigernach – kroniki napisane w mieszaninie łaciny, staroirlandzkiego i średnioirlandzkiego wywodzące się najprawdopodobniej z Clonmacnoise w Irlandii.
Większość starszych zapisów zachowała się w XII-wiecznym manuskrypcie o nazwie "Rawlinson B 502". Prawdziwą wartość mają części kronik opisujące okresy 489-766, 973-1003 oraz 1018-1178. Te trzy fragmenty przetrwały dzięki XIV wiecznemu manuskryptowi "Rawlinson B 488".
Rozdział opisujący lata 766 do 973 nie zachował się, ale uważa się, że Chronicon Scottorum jest jego skróconą formą, tenże natomiast jest wybrakowany na lata 718 do 814, ale w związku z tym, że duża jego zawartość pochodzi z hipotetycznej Kroniki Irlandii, możemy się domyślać co do części jego zawartości.
Współczesną nazwę kronika zawdzięcza Tigernach Ua Braín, zmarłemu w 1088 r. opatowi Clonmacnoise, co jednak nie oznacza, że był on jej autorem. Notatka dodana w roku jego śmierci mówi, że tekst był spisywany przez Tigernacha do tego dnia. Prawdopodobnie oznacza to, że był albo skrybą pracującym nad wcześniejszymi tekstami, albo jednym z kronikarzy zajmujących się tym dziełem.

</doc>
<doc id="2279082" url="https://pl.wikipedia.org/wiki?curid=2279082" title="Frank Rühle">
Frank Rühle

Frank Rühle (ur. 5 marca 1944) – niemiecki wioślarz, dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 68, IO 72), na obu zdobywał złote medale - triumfował w czwórce bez sternika. Wspólnie z nim osadę tworzyli Dieter Grahn, Frank Forberger i Dieter Schubert. Stawał na podium mistrzostw świata w tej konkurencji. Sięgał po złoto w 1966 i 1970, był również mistrzem Europy.

</doc>
<doc id="2279083" url="https://pl.wikipedia.org/wiki?curid=2279083" title="Frank Ruhle">
Frank Ruhle



</doc>
<doc id="2279088" url="https://pl.wikipedia.org/wiki?curid=2279088" title="Dieter Grahn">
Dieter Grahn

Dieter Grahn (ur. 20 marca 1944) – niemiecki wioślarz, dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 68, IO 72), na obu zdobywał złote medale - triumfował w czwórce bez sternika. Wspólnie z nim osadę tworzyli Frank Rühle, Frank Forberger i Dieter Schubert. Stawał na podium mistrzostw świata w tej konkurencji. Sięgał po złoto w 1966 i 1970, był również mistrzem Europy.
Po zakończeniu kariery został trenerem, w tym także kadry narodowej.

</doc>
<doc id="2279091" url="https://pl.wikipedia.org/wiki?curid=2279091" title="Bartosz Konstrat">
Bartosz Konstrat

Bartosz Konstrat pseudonimy literackie: Miłosz Anabell, Michał Mayer, Jacek Tatar (ur. w 1977 w Lublinie) - polski poeta, z wykształcenia animator i menedżer kultury. 
Zwycięzca IX edycji (2003) Ogólnopolskiego Konkursu Poetyckiego im. Jacka Bierezina dla autorów przed debiutem (ex aequo z Piotrem Kuśmirkiem). Ponadto jest laureatem m.in. Konkursu Poetyckiego dla Młodych Twórców im. Zbigniewa Dominiaka (2005), o Laur Czerwonej Róży (dwukrotnie - w 2003 i 2004), Ogólnopolskiego Konkursu Poetyckiego "jak liść" w Jaworze (2004), XV Tyskiej Zimy Poetyckiej (2015). Nominowany do Wrocławskiej Nagrody Poetyckiej "Silesius" w kategorii książka roku w 2010 za tom "Samochody i krew" i w 2014 za tom "Dzika kość. Encyklopedia utraconych szans""." Obecnie mieszka w Warszawie.

</doc>
<doc id="2279093" url="https://pl.wikipedia.org/wiki?curid=2279093" title="Frank Forberger">
Frank Forberger

Frank Forberger (ur. 5 marca 1943, zm. 30 września 1998) – niemiecki wioślarz, dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 68, IO 72), na obu zdobywał złote medale - triumfował w czwórce bez sternika. Wspólnie z nim osadę tworzyli Frank Rühle, Dieter Grahn i Dieter Schubert. Stawał na podium mistrzostw świata w tej konkurencji. Sięgał po złoto w 1966 i 1970, był również mistrzem Europy.

</doc>
<doc id="2279094" url="https://pl.wikipedia.org/wiki?curid=2279094" title="Selters">
Selters

Niemcy:

</doc>
<doc id="2279095" url="https://pl.wikipedia.org/wiki?curid=2279095" title="Riva TNT2">
Riva TNT2



</doc>
<doc id="2279096" url="https://pl.wikipedia.org/wiki?curid=2279096" title="Komturia Wenassyjska">
Komturia Wenassyjska



</doc>
<doc id="2279109" url="https://pl.wikipedia.org/wiki?curid=2279109" title="Toyota Sai">
Toyota Sai



</doc>
<doc id="2279111" url="https://pl.wikipedia.org/wiki?curid=2279111" title="Daniel Gibson">
Daniel Gibson

Daniel Hiram Gibson (ur. 27 lutego 1986 w Houston w stanie Teksas) – amerykański koszykarz, grający na pozycji rozgrywającego.
W 2004 wystąpił w trzech meczach gwiazd amerykańskich szkół średnich – McDonald’s All-American, Jordan Classic i Nike Hoop Summit. Został też wybrany najlepszym zawodnikiem amerykańskich szkół średnich stanu Teksas (Texas Gatorade Player of the Year). Został także zaliczony do II składu Parade All-American i III USA Today All-USA, a rok wcześniej do IV składu Parade All-American.

</doc>
<doc id="2279112" url="https://pl.wikipedia.org/wiki?curid=2279112" title="Duan Albanach">
Duan Albanach

Duan Albanach ('Pieśń Szkotów') jest poematem napisanym w języku średnio Irlandzkim znaleziony w wydaniu "Lebor Bretnach" dokumentu "Historia Brittonum" Nenniusza, wraz z szerokim, dodatkowym opisem odnoszącym się do historii Szkocji.
Poemat został napisany w czasie panowania Malcolma III, informacje o nim można znaleźć w szerokim gronie Irlandzkich źródeł historycznych, a najpopularniejsza wersja pochodzi z XV wiecznej księgi "Lecan i Ui Maine". Tekst rozpoczyna się od przybycia Albanusa do Alby a kończy na panowaniu Malcolma III.

</doc>
<doc id="2279113" url="https://pl.wikipedia.org/wiki?curid=2279113" title="Cukier ołowiowy">
Cukier ołowiowy



</doc>
<doc id="2279114" url="https://pl.wikipedia.org/wiki?curid=2279114" title="Weilmuenster">
Weilmuenster



</doc>
<doc id="2279115" url="https://pl.wikipedia.org/wiki?curid=2279115" title="FOM">
FOM



</doc>
<doc id="2279117" url="https://pl.wikipedia.org/wiki?curid=2279117" title="Kyle Lowry">
Kyle Lowry

Kyle Lowry (ur. 25 marca 1986 w Filadelfii) – amerykański koszykarz, grający na pozycji rozgrywającego, obecnie zawodnik Miami Heat.
Lowry został wybrany z 24. numerem draftu 2006 przez Memphis Grizzlies. 9 lipca 2006 podpisał dwuletni kontrakt z Grizzlies. W swoim dziesiątym meczu w NBA, przeciwko Cleveland Cavaliers, złamał nadgarstek w lewej ręce, który wykluczył go z gry przez resztę sezonu. 
19 lutego 2009 w ramach wymiany między Grizzlies, Orlando Magic i Houston Rockets, Lowry trafił do tych ostatnich. 16 lutego 2011 ustanowił rekord kariery zdobywając 36 punktów w meczu z Philadelphia 76ers. 20 marca 2011 w wygranym meczu nad Utah Jazz zanotował pierwsze triple-double: 28 punktów, 11 zbiórek i 10 asyst.
11 lipca 2012 Lowry został wymieniony do Toronto Raptors w zamian za Gary'ego Forbesa i przyszły wybór w drafcie. 10 lipca 2014 podpisał przedłużenie kontraktu z Raptors, który według serwisu ESPN został zawarty na cztery lata i opiewa na kwotę 42 milionów dolarów. 26 lutego 2016 poprawił swój rekord kariery, zdobywając 43 punkty w wygranym meczu z Cleveland Cavaliers.
6 sierpnia 2021 trafił w wyniku wymiany do Miami Heat.
Statystyki.
Na podstawie Basketball-Reference.com 
"Stan na koniec sezonu 2019/20"

</doc>
<doc id="2279118" url="https://pl.wikipedia.org/wiki?curid=2279118" title="Toyota Granvia">
Toyota Granvia

Toyota Granvia - samochód osobowy typu van produkowany przez japońską firmę Toyota od roku 1995. Dostępny w wersji 4-drzwiowej oraz konfiguracji 7- lub 8-osobowej. Do napędu użyto benzynowych silników R4 2,7 l i V6 3,4 l oraz turbodiesla R4 3,0 l. Moc przenoszona jest na oś tylną (opcjonalnie AWD) poprzez 4-biegową automatyczną skrzynię biegów.

</doc>
<doc id="2279121" url="https://pl.wikipedia.org/wiki?curid=2279121" title="IBM 360">
IBM 360



</doc>
<doc id="2279124" url="https://pl.wikipedia.org/wiki?curid=2279124" title="Waldbrunn">
Waldbrunn

Niemcy:
Osoby:

</doc>
<doc id="2279125" url="https://pl.wikipedia.org/wiki?curid=2279125" title="Martell Webster">
Martell Webster

Martell Webster (ur. 4 grudnia 1986 w Edmonds) – amerykański koszykarz, grający na pozycji niskiego skrzydłowego, który został wybrany do NBA bezpośrednio po ukończeniu szkoły średniej. 
W 2005 wystąpił w meczu wschodzących gwiazd - Nike Hoop Summit oraz McDonald’s All-American.
W latach 2012–2015 zawodnik Washington Wizards, z którymi podpisał kontrakt jako wolny agent. Miesiąc wcześniej został on zwolniony z Minnesoty Timberwolves. 30 listopada 2015 roku został zwolniony przez Wizards.
25 września 2017 został dodany do składu na obóz szkoleniowy New Orleans Pelicans.

</doc>
<doc id="2279127" url="https://pl.wikipedia.org/wiki?curid=2279127" title="Toyota Sequoia">
Toyota Sequoia

Toyota Sequoia - pełnowymiarowy samochód sportowo-użytkowy produkowany przez japońską firmę Toyota od roku 2001 z przeznaczeniem na rynek północnoamerykański oraz bliskowschodni. Dostępny wyłącznie w wersji 5-drzwiowej. Od 2022 produkowana jest trzecia generacja modelu.
Pierwsza generacja.
Toyota Sequoia I została zaprezentowana po raz pierwszy we wrześniu 2000 roku. 
Produkcja seryjna modelu rozpoczęła się na początek 2001 roku. Sequoia nominowała do nagrody North American Truck of the Year 2001. Konstrukcja samochodu została oparta na modelu Toyota Tundra. Pojazd jest dłuższy niż Land Cruiser oraz większy niż Chevrolet Tahoe. Sequoia jest dostępna w dwóch wersjach wyposażenia: "SR5" i "Limited". Jest sprzedawana zarówno w wersji z napędem na dwa koła, jak i na cztery koła. Kontrola stabilności pojazdu była standardem we wszystkich modelach. W 2003 roku tablica została wyposażona w sterowanie. 
Lifting.
W 2005 roku auto przeszło drobny lifting. Zmienione zostało m.in. przedni zderzak, grill i tylne światła. 5-biegowa automatyczna skrzynia biegów zastąpiła 4-biegową. 
Druga generacja.
Toyota Sequoia II została zaprezentowana po raz pierwszy pod koniec 2007 roku.
Sprzedaż ruszyła na początek 2008 roku. Druga generacja bazuje na nowszej Tundrze. Główne różnice to rama całkowicie zintegrowana z nadwoziem, niezależne tylne zawieszenie z podwójnymi wahaczami i sprężynami śrubowymi (dla lepszego komfortu jazdy i oszczędności miejsca) oraz mechanizm różnicowy o ograniczonym poślizgu w modelach z napędem na wszystkie koła. W 2015 roku samochód przeszedł lifting.
Trzecia generacja.
Toyota Sequoia III została zaprezentowana na początek 2022 roku. Produkcja trzeciej generacji rozpoczęła się we wrześniu tego samego roku.

</doc>
<doc id="2279131" url="https://pl.wikipedia.org/wiki?curid=2279131" title="Lower Town (Isles of Scilly)">
Lower Town (Isles of Scilly)

Lower Town – wieś w Anglii, na wyspach Scilly, w hrabstwie ceremonialnym Kornwalia. Leży 58 km na zachód od miasta Penzance i 468 km na zachód od Londynu.

</doc>
<doc id="2279135" url="https://pl.wikipedia.org/wiki?curid=2279135" title="Maypole (Isles of Scilly)">
Maypole (Isles of Scilly)

Maypole – osada w Anglii, na wyspach Scilly, w hrabstwie ceremonialnym Kornwalia. Leży 58 km na zachód od miasta Penzance i 469 km na zachód od Londynu.

</doc>
<doc id="2279137" url="https://pl.wikipedia.org/wiki?curid=2279137" title="Pelistry">
Pelistry

Pelistry – osada w Anglii, na wyspach Scilly, w hrabstwie ceremonialnym Kornwalia. Leży 59 km na zachód od miasta Penzance i 470 km na zachód od Londynu.

</doc>
<doc id="2279138" url="https://pl.wikipedia.org/wiki?curid=2279138" title="Dane sensytywne">
Dane sensytywne



</doc>
<doc id="2279139" url="https://pl.wikipedia.org/wiki?curid=2279139" title="Porthloo">
Porthloo

Porthloo – osada w Anglii, na wyspach Scilly, w hrabstwie ceremonialnym Kornwalia. Leży 60 km na zachód od miasta Penzance i 471 km na zachód od Londynu.

</doc>
<doc id="2279140" url="https://pl.wikipedia.org/wiki?curid=2279140" title="Rocky Hill (Isles of Scilly)">
Rocky Hill (Isles of Scilly)

Rocky Hill – osada w Anglii, na wyspach Scilly, w hrabstwie ceremonialnym Kornwalia. Leży 59 km na zachód od miasta Penzance i 470 km na zachód od Londynu.

</doc>
<doc id="2279142" url="https://pl.wikipedia.org/wiki?curid=2279142" title="Telegraph (Isles of Scilly)">
Telegraph (Isles of Scilly)

Telegraph – osada w Anglii, na wyspach Scilly, w hrabstwie ceremonialnym Kornwalia. Leży 59 km na zachód od miasta Penzance i 470 km na zachód od Londynu.

</doc>
<doc id="2279144" url="https://pl.wikipedia.org/wiki?curid=2279144" title="Lou Williams">
Lou Williams

Louis Tyrone Williams (ur. 27 października 1986 w Memphis) – amerykański koszykarz, grający na pozycji rozgrywającego.
W 2005 wystąpił w meczu wschodzących gwiazd - Nike Hoop Summit oraz McDonald’s All-American.
Williams zadeklarował się do wzięcia udziału w drafcie 2005 od razu po skończeniu szkoły średniej i został w nim wybrany z 45. numerem przez Philadelphia 76ers. W sezonie 2011/12 zajął drugie miejsce w głosowaniu na najlepszego rezerwowego NBA.
12 lipca 2012 podpisał kontrakt z Atlanta Hawks. 30 czerwca 2014 Williams, wraz z prawami do Lucasa Nogueiry, został oddany w wymianie do Toronto Raptors w zamian za Johna Salmonsa i wybór w drugiej rundzie draftu 2015.
20 kwietnia 2015 został wybrany Najlepszym Rezerwowym sezonu 2014/15.
W lipcu 2015 roku związał się trzyletnim kontraktem z Los Angeles Lakers. 23 lutego 2017 został wytransferowany do Houston Rockets w zamian za Coreya Brewera oraz wybór I rundy draftu 2017.
28 czerwca 2017 w wyniku grupowej wymiany trafił do Los Angeles Clippers. 25 marca 2021 został wytransferowany do Atlanty Hawks.

</doc>
<doc id="2279154" url="https://pl.wikipedia.org/wiki?curid=2279154" title="PSU">
PSU



</doc>
<doc id="2279156" url="https://pl.wikipedia.org/wiki?curid=2279156" title="Chrysler Horizon">
Chrysler Horizon

Chrysler Horizon – samochód osobowy klasy kompaktowej produkowany pod amerykańską marką Chrysler w latach 1978 – 1979 i pod brytyjską marką Talbot jako Talbot Horizon w latach 1979 – 1986.
Historia i opis modelu.
W połowie lat 70. XX wieku europejski oddział marki Chrysler wraz z brytyjskim Rootes i francuską Simką rozpoczął pracę nad nowym samochodem kompaktowym Horizon, którego premiera miała miejsce latem 1978 roku. Po raz pierwszy w procesie konstrukcyjnym europejskiego modelu Chryslera wziął udział także północnoamerykański oddział, który wykorzystał konstrukcję po nieznaczych modyfikacjach wizualnych do sprzedaży na lokalnym rynku jako Dodge Omni i Plymouth Horizon. Co więcej, na platformie "L-body" opracowano też kompaktowe pokrewne modele jak np. Dodge Rampage czy Plymouth Turismo.
Chrysler Horizon był oferowany wyłącznie jako 5-drzwiowy hatchback i oferowany pod tą nazwą w całej Europie, z wyjątkiem Francji, gdzie samochód nosił nazwę Simca Horizon, zastępując tam model Simca 1100. Do napędu Horizona używano silników R4 o pojemnościach: 1,1, 1,3, 1,4, 1,5 oraz 1,9 litra. Moc przenoszona była na oś przednią poprzez 4-biegową manualną bądź 3-biegową automatyczną skrzynię biegów. W plebiscycie na Europejski Samochód Roku 1979 model zajął 1. pozycję.
Zmiana nazwy.
W ramach zamknięcia europejskiego oddziału Chryslera w 1979 roku i odkupieniu jego operacji przez francuski koncern PSA Peugeot-Citroen, samochód oferowany był odtąd pod marką Talbot jako Talbot Horizon. Produkcja trwała pod tą postacią do 1987 roku, kiedy to zaprezentowano następcę. Pierwotnie miał on się nazywać Talbot Arizona, jednak ostatecznie włączono go do oferty Peugeota jako Peugeot 309.

</doc>
<doc id="2279159" url="https://pl.wikipedia.org/wiki?curid=2279159" title="Marta Majowska">
Marta Majowska

Marta Majowska-Szyndler (ur. 17 lipca 1911 w Chorzowie, zm. 17 lutego 2001 w Katowicach) – polska gimnastyczka, olimpijka z Berlina 1936.
Czołowa przedwojenna gimnastyczka sportowa. Była mistrzynią Polski w wieloboju gimnastycznym (1936) oraz w ćwiczeniach na poręczach (1936,1937). W roku 1937 była wicemistrzynią Polski w wieloboju gimnastycznym. W roku 1938 zdobyła brązowy medal w mistrzostwach świata w wieloboju drużynowym.
Na igrzyskach olimpijskich w 1936 r. zajęła 6 miejsce w drużynowym wieloboju gimnastycznym.

</doc>
<doc id="2279161" url="https://pl.wikipedia.org/wiki?curid=2279161" title="Dywizja Judei i Samarii">
Dywizja Judei i Samarii

Dywizja Judei i Samarii (, "Ugdat Ezor Jehuda we-Szomron") – związek taktyczny piechoty Sił Obronnych Izraela. Jest dowodzony przez Dowództwo Centralne.
Historia.
Po wybuchu w 1987 Intifady dowództwo Sił Obronnych Izraela dostrzegło potrzebę rozlokowania na Zachodnim Brzegu (Judea i Samaria) dodatkowych jednostek piechoty. Ich zadaniem miała być ochrona osiedli żydowskich i prowadzenia działań antyterrorystycznych. Zwiększenie intensywności takich działań na obszarze Autonomii Palestyńskiej miało skutkować zmniejszeniem zagrożenia zamachami terrorystycznymi w Izraelu.
Dlatego w 1988 sformowano Dywizję Terytorialną Judei i Samarii. Odpowiadała ona za obszar siedmiu palestyńskich miast: Tulkarm, Kalkilja, Dżanin, Nablus, Ramallah, Betlejem i Hebron. Dywizja miała do czynienia z arabskimi zamieszkami, utrzymywaniem bezpieczeństwa dróg w regionie, ochroną społeczności żydowskich i prowadzeniem akcji antyterrorystycznych we współpracy z siłami specjalnymi.
Struktura.
Dywizja Judei i Samarii podlega pod Dowództwo Centralne.

</doc>
<doc id="2279162" url="https://pl.wikipedia.org/wiki?curid=2279162" title="Zakład Energetyczny">
Zakład Energetyczny

Zakład Energetyczny lub oddział spółki dystrybucyjnej - to jednostka organizacyjna Grupy Energetycznej. Na początku XXI wieku Zakłady Energetyczne skonsolidowały się tworząc 4 grupy energetyczne w Polsce, a same stały się Oddziałami. Zakład Energetyczny (Oddział) prowadzi eksploatację sieci elektroenergetycznych na terenie swojego działania poprzez jednostki organizacyjne, "Rejony Energetyczne RE" w grupach PGE i Enea oraz "Rejony Dystrybucji RD" w grupach Energa i Tauron Polska Energia. Jednostki organizacyjne zakładów prowadzą bezpośrednio eksploatację i nadzór urządzeń energetycznych oraz sprzedaż energii elektrycznej. Oprócz typowych rejonów energetycznych mogą być utworzone w zależności od potrzeb rejony techniczne sieci najwyższych napięć, oświetlenia drogowego lub sieci kablowych. Działalność techniczna rejonów w zakresie eksploatacji podlega głównemu inżynierowi oddziału. 
Liczba zakładów energetycznych, wielkość oraz ich podział na Rejony i Posterunki zależy od powierzchni, długości sieci oraz liczby stacji i odbiorców terenów które obejmują. 
Istniejące zakłady energetyczne są bardzo zróżnicowane pod względem wielkości. Są to zakłady o charakterze miejskim ("RWE Stoen (na terenie Warszawy)"; "PGE Dystrybucja S.A. Oddział Łódź-Miasto") o małej powierzchni, ale o dużej liczbie urządzeń będących w eksploatacji. Istnieją też zakłady o odwrotnych proporcjach między powierzchnią a liczbą urządzeń. Zazwyczaj powierzchnia zakładu nie przekracza 10 000 km².
Do czasu powstania grup energetycznych w Polsce było 33 Zakłady Energetyczne będące samodzielnymi spółkami. Obejmowały swoim zasięgiem i jako oddziały nadal obejmują granice jednego lub wielu dawnych województw z lat 1975-1998. 
Obecnie po utworzeniu Grup Energetycznych w Polsce Zakłady Energetyczne zmieniły swoje nazwy na Oddziały i podzieliły się na dwie spółki odpowiadające za obrót energią oraz dystrybucją. Na przykład dawny "Zakład Energetyczny Białystok S.A." po wejściu do Polskiej Grupy Energetycznej podzielił się na dwie spółki: 
Zakres działań ZE.
Główne obowiązki zakładu energetycznego to:

</doc>
<doc id="2279168" url="https://pl.wikipedia.org/wiki?curid=2279168" title="Fallen (album Burzum)">
Fallen (album Burzum)

Fallen ósmy album studyjny norweskiego projektu muzycznego Burzum. Wydawnictwo ukazało się 7 marca 2011 roku nakładem wytwórni muzycznej Byelobog Productions. Jako okładka albumu został wykorzystany obraz francuskiego malarza Williama-Adolphe Bouguereau pt. „Elegy”. 
Nagrania zostały zarejestrowane w Grieghallen Studio w listopadzie 2010 roku we współpracy z Pyttenem. Wszystkie utwory zostały zmasterowane w Whitfield Mastering w Londynie. Płyta dotarła do 10. miejsca fińskiej listy sprzedaży. Z kolei w Norwegii płyta uplasowała się na 27. miejscu tamtejszej listy sprzedaży.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2279169" url="https://pl.wikipedia.org/wiki?curid=2279169" title="Wisława Noskiewicz">
Wisława Noskiewicz

Wisława Noskiewicz (ur. 13 lipca 1911 w Warszawie, zm. 10 października 1991 tamże) – gimnastyczka, nauczyciel akademicki, olimpijka z Berlina 1936.
Była czołową gimnastyczką sportową Polski przed II wojną światową. W 1935 roku zdobyła brązowy medal mistrzostw Polski w wieloboju gimnastycznym. Była mistrzynią Polski w 1936 r. w ćwiczeniach wolnych. Podczas mistrzostw świata w 1938 r. zajęła 19 miejsce indywidualnie a 3 wraz z koleżankami z drużyny w wieloboju gimnastycznym.
Na igrzyskach olimpijskich w 1936 r. zajęła 6 miejsce w wieloboju drużynowym.
Podczas okupacji niemieckiej wstąpiła do AK (ps. „Wisła”). Jako sanitariuszka brała udział w powstaniu warszawskim (zgrupowanie „Ruczaj”).
Po zakończeniu II wojny światowej rozpoczęła pracę dydaktyczną na AWF w Warszawie. Była działaczem Polskiego Związku Gimnastycznego oraz sędzią międzynarodowym.
Została pochowana na cmentarzu Powązkowskim (kwatera 45-2-9/10).

</doc>
<doc id="2279172" url="https://pl.wikipedia.org/wiki?curid=2279172" title="EDO RAM">
EDO RAM



</doc>
<doc id="2279173" url="https://pl.wikipedia.org/wiki?curid=2279173" title="De Ruyter (1936)">
De Ruyter (1936)



</doc>
<doc id="2279175" url="https://pl.wikipedia.org/wiki?curid=2279175" title="Józef Kazimierski">
Józef Kazimierski

Józef Kazimierski (ur. 14 grudnia 1925 w Łomnej, zm. 25 marca 2008 w Warszawie) − polski historyk, doktor habilitowany nauk humanistycznych, varsavianista, wieloletni dyrektor Archiwum Państwowego m.st. Warszawy, profesor Wyższej Szkoły Humanistycznej im. Aleksandra Gieysztora w Pułtusku.
Życiorys.
Ukończył studia na Wydziale Historycznym Uniwersytetu Warszawskiego. W 1950 roku rozpoczął pracę w Centralnym Archiwum Wojskowym. Od 1955 roku był związany z Archiwum Państwowym, w latach 1957−1995 pełnił funkcję dyrektora tej instytucji. Rozwinął sieć archiwów na Mazowszu i Podlasiu. W 1979 roku obronił pracę doktorską w Instytucie Historii Polskiej Akademii Nauk, w 1994 roku pracę habilitacyjną ("Miasta i miasteczka na Podlasiu (1808−1914): zabudowa − ludność − gospodarka") na Wydziale Humanistycznym Uniwersytetu Marii Curie-Skłodowskiej, uzyskując w lutym 1995 roku stopień doktora habilitowanego. Wykładał między innymi w Wyższej Szkole Humanistycznej (obecnie Akademii Humanistycznej) w Pułtusku. W latach 1971−1983 był prezesem Oddziału Wola Towarzystwa Przyjaciół Warszawy.
Publikacje.
Był autorem, współautorem bądź redaktorem szeregu publikacji dotyczących historii Warszawy, Mazowsza i Podlasia, między innymi:
Miejsce spoczynku.
Został pochowany na cmentarzu Bródnowskim (kw. 70F, rząd V, grób 34).

</doc>
<doc id="2279176" url="https://pl.wikipedia.org/wiki?curid=2279176" title="Jacob van Heemskerck (1940)">
Jacob van Heemskerck (1940)



</doc>
<doc id="2279178" url="https://pl.wikipedia.org/wiki?curid=2279178" title="Mistrzostwa Europy w Boksie Kobiet 2006">
Mistrzostwa Europy w Boksie Kobiet 2006

5. Mistrzostwa Europy w Boksie Kobiet odbyły się w dniach 4–10 września 2006 w Warszawie. W tabeli medalowej (po raz piąty z rzędu) zwyciężyły Rosjanki, zdobywając 4 złota, 3 srebra i 4 brązy.

</doc>
<doc id="2279179" url="https://pl.wikipedia.org/wiki?curid=2279179" title="Java (1925)">
Java (1925)



</doc>
<doc id="2279181" url="https://pl.wikipedia.org/wiki?curid=2279181" title="36 Dywizja Pancerna">
36 Dywizja Pancerna

36 Dywizja Pancerna (hebr. אוגדה 36; w skrócie "Ga’asz"; pol. "Burza") – pancerny związek taktyczny Sił Obronnych Izraela. Jest dowodzona przez Dowództwo Północne.
Historia.
Dywizja została utworzona w 1954 jako samodzielny związek taktyczny bez stałej dyslokacji. W owym czasie składała się z dwóch brygad piechoty (3 Brygada "Alexandroni", 9 Brygada "Oded"), dwóch brygad pancernych (37 Brygady Pancernej, 45 Brygady Pancernej) i 181 batalionu dowodzenia. Podczas wojny sześciodniowej w 1967 dywizja uczestniczyła w walkach w północnej części Samarii, a następnie zajęła Wzgórza Golan.
W 1971 dywizja przeszła reorganizację. Podczas wojny Jom Kipur w 1973 odegrała bardzo ważną rolę w powstrzymaniu nacierających wojsk syryjskich na Wzgórzach Golan. W trakcie operacji Litani w 1978 walczyła we wschodnim sektorze w południowym Libanie. W 1982 wzięła udział w wojnie libańskiej, walcząc na centralnym froncie działań i w oblężeniu Bejrutu. W wyniku zdobytych doświadczeń dywizja przeszła kolejną reorganizację w celu stworzenia mobilnego związku taktycznego o dużej sile operacyjnej. Utworzona wówczas struktura istnieje do chwili obecnej, i obejmuje brygady pancerne, piechoty zmechanizowanej i jednostki wsparcia artyleryjskiego oraz inżynieryjnego. Jej główna baza znajduje się w Camp Isaak przy kibucu Ein Zivan na Wzgórzach Golan.
W 2006 uczestniczyła w II wojnie libańskiej.

</doc>
<doc id="2279183" url="https://pl.wikipedia.org/wiki?curid=2279183" title="Sumatra (1926)">
Sumatra (1926)



</doc>
<doc id="2279184" url="https://pl.wikipedia.org/wiki?curid=2279184" title="Bi-linearne filtrowanie">
Bi-linearne filtrowanie



</doc>
<doc id="2279185" url="https://pl.wikipedia.org/wiki?curid=2279185" title="Bilinearne filtrowanie">
Bilinearne filtrowanie



</doc>
<doc id="2279186" url="https://pl.wikipedia.org/wiki?curid=2279186" title="Integracja ekonomiczna">
Integracja ekonomiczna



</doc>
<doc id="2279191" url="https://pl.wikipedia.org/wiki?curid=2279191" title="Alfons Olszewski">
Alfons Olszewski

 
Alfons Olszewski (ur. 5 kwietnia 1916 w Gdańsku, zm. 12 lipca 2006 w Sopocie) – polski żeglarz i żeglarz lodowy. Olimpijczyk z Berlina (1936).
Życiorys.
Był synem Franciszka i Zofii Kozłowskiej. W 1937 ukończył Gimnazjum Polskie w Gdańsku. Reprezentował jako sportowiec I Gdańską Morską Drużynę Harcerską oraz AZS Warszawa, gdzie był jednym z pierwszych żeglarzy. W 1936 roku na igrzyskach olimpijskich startował w klasie 6 metrów (jacht "Danuta") zajmując 11. miejsce (oprócz niego w skład załogi wchodzili Juliusz Sieradzki, Józef Szajba oraz bracia Janusz i Stanisław Zalewscy. W 1937 był mistrzem Polski w jolkach olimpijskich, w tym samym roku wraz z Kazimierzem Samuelsonem wygrał mistrzostwa Pomorza w zawodach Pomorskiego Tygodnia Sportu Zimowych na Jeziorze Charzykowskim.
Po zakończeniu wojny zaangażował się w działania na rzecz reaktywacji żeglarstwa na Pomorzu, był m.in. zastępcą kapitana sportowego Polskiego Klubu Morskiego w Gdańsku. Mieszkał w Sopocie.

</doc>
<doc id="2279194" url="https://pl.wikipedia.org/wiki?curid=2279194" title="Żelaziński">
Żelaziński

Żelaziński ("Bawół, Selasinski, Zelasinski, Sellasen, Selasinski") − kaszubski herb szlachecki.
Opis herbu.
Herb występował w co najmniej pięciu wariantach. Opisy z wykorzystaniem zasad blazonowania, zaproponowanych przez Alfreda Znamierowskiego:
Żelaziński I ("Bawół, Selasinski, Zelasinski"): "W polu srebrnym wół leżący czerwony. Klejnot: nad hełmem bez korony półksiężyc srebrny z twarzą (okiem w lewo), nad którym gwiazda złota. Labry: czerwone, podbite srebrne."
Tak herb blazonuje "Nowy Siebmacher". Według Emiliana Szeligi-Żernickiego ("Der polnische Adel, Die polnische Stamwappen") wół leży na murawie zielonej, zaś półksiężyc w klejnocie jest złoty, a cały klejnot umieszczony w koronie.
Żelaziński Ia ("Sellasen"): "W polu pół wołu leżącego. Klejnot: nad hełmem bez korony półksiężyc z twarzą (okiem w prawo), nad którym gwiazda. Labry. Barwy herbu i labrów nieznane."
Żelaziński Ib ("Selasinski"): Jak I, ale nad grzbietem wołu powtórzony klejnot. Wariant ten występował też z trzema gwiazdami w miejsce jednej.
Żelaziński II ("Selasinski"): Jak I, ale wół stojący, księżyc w klejnocie okiem w prawo.
Żelaziński III ("Selasinski"): "Na tarczy dzielonej w słup, w polu prawym, srebrnym, pół wołu czerwonego, wyskakującego, w polu lewym, błękitnym, półksiężyc złoty z twarzą (okiem w prawo), nad którym takaż gwiazda. Klejnot: nad hełmem bez korony godło z pola lewego. Labry: z prawej czerwone podbite srebrem, z lewej błękitne, podbite złotem."
Herb ten łączy godło właściwego herbu z klejnotem na jednej tarczy.
Najwcześniejsze wzmianki.
Herb nieznany polskiej heraldyce. Najstarszym przedstawieniem tego herbu jest rysunek na mapie Pomorza Lubinusa z 1618 (wariant Ia). Warianty I oraz Ib, II i III wymieniane przez "Nowego Siebmachera". Wariant I wymienia ponadto Żernicki (nieco inne blazonowanie niż u Siebmachera) oraz Benno von Winckler ("Die nationalitaten Pomerellens").
Rodzina Żelazińskich.
Rodzina pochodząca ze wsi Żelazno. Pierwsza wzmianka o rodzinie pochodzi z 1575 (Selassen, Selasinsken). Kolejne wzmianki z 1601, 1605 i 1658 (z tego roku Jan i Jerzy). W 1 połowie XVIII wieku rodzina posiadała jeszcze części wsi Bochowo, Dzięcielec, Łówcz, Nawcz, Siemirowice, Słuszewo, Świchowo, a pod koniec tego stulecia jeszcze Bukowino, Smołdzino i Stawiski i Cieszonek. W połowie XIX wieku nie mieli już żadnych dóbr poza Żelaznem, za to służyli w armii pruskiej. Rodzina wydała dwóch generałów: Gustaw Adolf von Selasinsky, Karl Friedrich von Selasinsky, a także niższych rangą oficerów.
Herbowni.
Żelaziński (Selasinski, Selasinsky, Sellasen, Sellasinsken, Sellosen, Zelasen, Zelasinski)

</doc>
<doc id="2279196" url="https://pl.wikipedia.org/wiki?curid=2279196" title="Otto Roelen">
Otto Roelen

Otto Roelen (ur. 22 marca 1897 w Mülheim an der Ruhr, zm. 30 stycznia 1993 w Bad Honnef) – niemiecki chemik.
Ukończył studia chemiczne na "Technische Hochschule Stuttgart" (obecnie Uniwersytet Stuttgarcki) w 1922 roku. Od tego roku pracował wraz z Franzem Fischerem i Hansem Tropschem w "Kaiser-Wilhelm-Institute für Kohlenforschung" (Instytut Cesarza Wilhelma Badań nad Węglem). Odkrył proces hydroformylowania (synteza okso) do otrzymywania aldehydów z alkenów i tlenku węgla w 1938 roku.
Podczas II wojny światowej był głównym chemikiem w Ruhrchemie, a po wojnie opisał szczegółowo cały proces hydroformylowania w czasie przesłuchania przez pracowników Brytyjskiego Departamentu ds. Badań Naukowych i Przemysłu.
W 1963 roku został nagrodzony nagrodą Adolfa von Baeyera przez Niemieckie Towarzystwo Chemiczne. Towarzystwo DECHEMA przyznaje Medal Otto Roelena.

</doc>
<doc id="2279199" url="https://pl.wikipedia.org/wiki?curid=2279199" title="Tramwaje w Nabierieżnych Czełnach">
Tramwaje w Nabierieżnych Czełnach

Tramwaje w Nabierieżnych Czełnach − system komunikacji tramwajowej działający w rosyjskim mieście Nabierieżnyje Czełny. 
Historia.
Tramwaje w Nabierieżnych Czełnych uruchomiono 20 listopada 1973 na trasie z dworca kolejowego do strefy przemysłowej – do odlewni. W następnych latach przedłużono linię do Nowego miasta, a od lat 80. XX wieku rozbudowywano ją w obrębie całego miasta. W latach 90. przerwano rozbudowę sieci z powodu kryzysu po rozpadzie ZSRR. Do 2015 planowane jest jednak dokończenie budowy trasy skracającej czas przejazdu pomiędzy nowym miastem a dworcem kolejowym w Prospekcie Mira. Na terenie miasta można odnaleźć ślady dwóch niedokończonych tras tramwajowych. 
Obecnie w Nabierieżnych Czełnach czynnych jest 11 linii: 1, 2, 3, 4, 5, 6, 7, 8, 12, 14, 15, które obsługuje jedna zajezdnia tramwajowa.
Tabor.
W Nabierieżnych Czełnach dominują tramwaje KTM-5. Najnowsze tramwaje to wagony KTM-19 z lat 2006–2008, powstały 4 sztuki. Łącznie w mieście jest 138 tramwajów:
Tabor techniczny składa się z 16 wagonów. 

</doc>
<doc id="2279203" url="https://pl.wikipedia.org/wiki?curid=2279203" title="Wielki schimnik">
Wielki schimnik

Wielki schimnik – mnich prawosławny, który został postrzyżony na trzeci stopień zakonny. Wielki schimnik jest zwolniony ze wszystkich obowiązków monasterskich, ale jednocześnie nie może on opuszczać terenu klasztoru. Do jego obowiązków należy nieustanna modlitwa.
Szaty wielkiego schimnika to: riasa, anaław, kukol, mantija, sznur modlitewny (czotki), pas oraz chiton.

</doc>
<doc id="2279206" url="https://pl.wikipedia.org/wiki?curid=2279206" title="Romet 4E">
Romet 4E

Romet 4E – mikrosamochód o napędzie elektrycznym, produkowany przez chińską firmę Yogomo jako MA4E, w latach 2012–2013 montowany i oferowany przez firmę Arkus &amp; Romet Group pod własną marką.
Opis modelu.
Prototypy.
W październiku 2010 roku podczas targów motocyklowych Intermot 2010, które odbyły się w Kolonii w Niemczech, zaprezentowano opracowany przez firmę Arkus &amp; Romet Group prototyp dwuosobowego mikrosamochodu z silnikiem elektrycznym. Nowy model miał stanowić w ofercie producenta alternatywę dla pojazdów jednośladowych, a do kierowania nim wystarczą te same uprawnienia co w przypadku motorowerów.
Do napędu pojazdu zastosowano dwa bezszczotkowe silniki elektryczne (BLDC), każdy o mocy 2 kW (2,72 KM) i napięciu 60 V lub 72 V. Energia niezbędna do pracy jednostek napędowych, magazynowana jest w akumulatorach kwasowo-ołowiowych lub litowo-jonowych o pojemności 10 kWh. Przy pełnym naładowaniu baterii maksymalny zasięg wynosi 100 km. Prototypowy Romet 4E mógł osiągnąć prędkość maksymalną 45 km/h.
Początkowo rozpoczęcie produkcji seryjnej planowano w 2011 roku, w zakładzie produkcyjnym znajdującym się we wsi Podgrodzie. Drugi prototyp, różniącą się od pierwszej wersji stylizacją nadwozia przedstawiono w listopadzie 2011 roku podczas targów Eicma w Mediolanie. Polska premiera miała miejsce w marcu 2012 roku podczas IV Ogólnopolskiej Wystawy Motocykli i Skuterów w Warszawie. Do napędu przewidziano silnik elektryczny o mocy 4 kW (5,4 KM) lub w odmianie L7e o mocy 7,5 kW (10,2 KM).
Model seryjny.
Sprzedaż modelu Romet 4E rozpoczęto w 2012 roku. Wersja seryjna nie bazuje na rozwiązaniach egzemplarzy prototypowych, lecz jest odmianą, montowanego w Polsce 5-drzwiowego chińskiego mikrosamochodu o napędzie elektrycznym Yogomo MA4E. Wersja seryjna napędzana jest przez bezszczotkowy silnik elektryczny o mocy maksymalnej 5 kW (6,8 KM) i napięciu 72V, który przekazuje moc na koła tylne. Konfiguracja układu napędowego pozwala na osiągnięcie prędkości maksymalnej 62 km/h. Energia niezbędna do zasilania silnika magazynowana jest w 9 akumulatorach kwasowo-ołowiowych, każdy o pojemności 150 Ah i napięciu 8V. Maksymalny zasięg wynosi 90 km, jednak można go wydłużyć do 180 km, poprzez włączenie trybu jazdy oszczędnej, ograniczającego prędkość maksymalną do 42 km/h. W układzie jezdnym zastosowano kolumny MacPhersona z przodu oraz tylną belkę skrętną opartą na wahaczach wzdłużnych. W Romecie 4E zastosowano dwuobwodowy hydrauliczny układ hamulcowy, z tarczami hamulcowymi z przodu oraz bębnami na osi tylnej. Nazwa modelu pochodzi od angielskich słów electric, economic, ecologic, easy (elektryczny, ekonomiczny, ekologiczny, łatwy).

</doc>
<doc id="2279209" url="https://pl.wikipedia.org/wiki?curid=2279209" title="Matylda Ossadnik">
Matylda Ossadnik

Matylda Ossadnik (ur. 17 marca 1917 w Bytomiu, zm. 15 maja 1997 w Katowicach) – gimnastyczka, olimpijka z Berlina 1936.
Uczestniczka mistrzostw świata w 1938, w których zajęła 23 miejsce indywidualnie i zdobyła brązowy medal w drużynowym wieloboju. Podczas igrzysk olimpijskich w 1936 zajęła 6 miejsce w wieloboju drużynowym. Po zakończeniu II wojny światowej trenerka, działaczka oraz sędzia sportowy. Tę ostatnią funkcję sprawowała kilkukrotnie na igrzyskach olimpijskich.
Pochowana na cmentarzu w Katowicach Załężu.

</doc>
<doc id="2279210" url="https://pl.wikipedia.org/wiki?curid=2279210" title="Biedenkopf (ujednoznacznienie)">
Biedenkopf (ujednoznacznienie)

Niemcy:
Osoby:
Zobacz też:

</doc>
<doc id="2279211" url="https://pl.wikipedia.org/wiki?curid=2279211" title="Corinne Clery">
Corinne Clery



</doc>
<doc id="2279212" url="https://pl.wikipedia.org/wiki?curid=2279212" title="Marburg (ujednoznacznienie)">
Marburg (ujednoznacznienie)

Australia:
Niemcy:
Republika Południowej Afryki:
Słowenia:
Osoby:
Inne:
Zobacz też:

</doc>
<doc id="2279213" url="https://pl.wikipedia.org/wiki?curid=2279213" title="Rezerwat przyrody Trzcielińskie Bagno">
Rezerwat przyrody Trzcielińskie Bagno



</doc>
<doc id="2279222" url="https://pl.wikipedia.org/wiki?curid=2279222" title="Amöneburg (ujednoznacznienie)">
Amöneburg (ujednoznacznienie)

Niemcy:
Inne:
Zobacz też:

</doc>
<doc id="2279223" url="https://pl.wikipedia.org/wiki?curid=2279223" title="Antoni Pachla">
Antoni Pachla

Antoni Pachla (ur. 21 marca 1901 we wsi Synowódzko Wyżne, zm. 20 kwietnia 1962 w Piotrkowie Trybunalskim) – żołnierz, strzelec sportowy, olimpijczyk z Berlina 1936.
Życiorys.
W 1924 wstąpił do Wojska Polskiego. Służył jako żołnierz 25 Pułku Piechoty. Reprezentował na różnego rodzaju zawodach strzeleckich. W 1935 roku zdobył mistrzostwo Polski w strzelaniu z karabinka sportowego w pozycji leżącej. W 1936 i 1937 roku zdobył w tej samej konkurencji wicemistrzostwo kraju. W 1937 roku na mistrzostwach świata w strzelectwie zajął 11. miejsce. Uczestnik kampanii wrześniowej jako dowódca plutonu w macierzystym pułku. W czasie okupacji niemieckiej od 1940 do 1944 żołnierz Armii Krajowej. Od kwietnia do grudnia 1944 walczył w oddziałach partyzanckich III Brygady im Józefa Bema w Armii Ludowej. Kawaler Orderu Virtuti Militari. Odznaczony Krzyżem Walecznych.Po II wojnie światowej pracował jako stolarz.
Na igrzyskach olimpijskich 1936 r. startował w konkurencji strzelania z karabinu małokalibrowego 30 strzałów w pozycji leżąc 50 m, w której zajął 44. miejsce.

</doc>
<doc id="2279232" url="https://pl.wikipedia.org/wiki?curid=2279232" title="Shigandang">
Shigandang

Shigandang () lub ishigantō – w kultach dalekowschodnich kamienna stela z wyrytymi inskrypcjami magicznymi, mająca chronić przed działaniem złych mocy. Umieszcza się je przede wszystkim na ścianach budynków, rzadziej na skrzyżowaniach dróg.
Spotyka się je w Chinach, Singapurze, na Tajwanie oraz w Japonii (zwłaszcza na Okinawie).

</doc>
<doc id="2279233" url="https://pl.wikipedia.org/wiki?curid=2279233" title="Richard O’Connor (piłkarz)">
Richard O’Connor (piłkarz)

Richard O’Connor (ur. 30 sierpnia 1978 w Wandsworth przedmieście Londynu) – anguilski piłkarz, grający na pozycji napastnika, reprezentant Anguilli.
Kariera piłkarska.
Wychowanek klubu Wimbledon. W 1999 rozpoczął karierę piłkarską w Kingstonian. Potem występował w angielskich klubach Leatherhead, Hampton &amp; Richmond Borough, Maidenhead United, Hornchurch i Carshalton Athletic. W 2006 zakończył karierę będąc piłkarzem Leatherhead.
Kariera reprezentacyjna.
W latach 2000-2006 bronił barw reprezentacji Anguilli.
Sukcesy i odznaczenia.
Na stan 2006 roku z 5 bramkami był najlepszym strzelcem reprezentacji Anguilli.

</doc>
<doc id="2279234" url="https://pl.wikipedia.org/wiki?curid=2279234" title="Ishigantō">
Ishigantō



</doc>
<doc id="2279238" url="https://pl.wikipedia.org/wiki?curid=2279238" title="Krotala">
Krotala



</doc>
<doc id="2279240" url="https://pl.wikipedia.org/wiki?curid=2279240" title="Coleopter">
Coleopter



</doc>
<doc id="2279242" url="https://pl.wikipedia.org/wiki?curid=2279242" title="Czynele">
Czynele



</doc>
<doc id="2279246" url="https://pl.wikipedia.org/wiki?curid=2279246" title="Karol Gauss">
Karol Gauss



</doc>
<doc id="2279259" url="https://pl.wikipedia.org/wiki?curid=2279259" title="Nowa Ekspresja">
Nowa Ekspresja



</doc>
<doc id="2279262" url="https://pl.wikipedia.org/wiki?curid=2279262" title="Chūyō">
Chūyō

Chūyō – lotniskowiec eskortowy typu "Taiyō" należący do Japońskiej Cesarskiej Marynarki Wojennej podczas II wojny światowej.
Konstrukcja i przebudowa.
„Nitta Maru” był transatlantykiem zbudowanym przez przedsiębiorstwo żeglugowe Nippon Yūsen. Stępkę pod niego położono w stoczni Mitsubishi w Nagasaki w maju 1938 roku, wodowanie odbyło się w maju 1939 roku, a przyjęcie do służby 23 marca 1940 roku. Zarekwirowanie go jako transportowiec dla wojska odbyło się w lutym 1941 roku. Jako transportowiec wojska odbył on pięć rejsów, podczas których większą liczbę stanowiło transportowanie amerykańskich jeńców z wyspy Wake do Japonii.
Pierwszy transport jeńców wypłynął z Wake 12 stycznia 1942 roku, a dotarł do Jokohamy 20 stycznia. Po dopłynięciu do Jokohamy, Japończycy wzięli pięciu jeńców i za ich „honor oraz odwagę” torturowali, a następnie ścięli ich. Ciała zostały okaleczone bagnetami, a następnie wyrzucone za burtę.
Po bitwie pod Midway zdecydowano się na przebudowę „Nitta Maru” na lotniskowiec eskortowy. Przebudowa miała miejsce w Kure pomiędzy 20 sierpnia a 25 listopada 1942 roku. Otrzymał on nową nazwę – „Chūyō” (冲鷹, „szybujący jastrząb”).
Jego pokład startowy miał wymiar 150 × 23 m i został wyposażony w dwie windy lotnicze o wymiarach 12 x 13 m. Podobnie jak inne japońskie lotniskowce nie posiadał on katapult. Do wychwytywania lądujących samolotów zastosowano osiem lin hamujących i jedną barierę awaryjną.
Przebieg służby.
„Chūyō” był głównie używany do szkolenia załóg lotniczych oraz transportów samolotów. Często pływał on ze swoimi okrętami siostrzanymi „Taiyō„ oraz „Unyō”.
4 grudnia 1943 roku „Chūyō” i „Unyō” wypłynęły razem z Truk do Yokosuki, transportując m.in. jeńców wojennych, których Japończycy pojmali z amerykańskiego okrętu podwodnego USS "Sculpin". „Chūyō” został trafiony torpedą wystrzeloną przez okręt podwodny USS "Sailfish" w pobliżu wyspy Hachijōjima. Podczas następnych kilku godzin, „Sailfish” zaatakował uszkodzony lotniskowiec jeszcze dwa razy. Po trafieniu przez cztery–sześć z dziesięciu wystrzelonych torped, „Chūyō” zatonął w szybkim czasie, biorąc ze sobą na dno 514 członków załogi i ponad 730 innych transportowanych osób, w tym żołnierzy japońskich. Zginął także dowódca okrętu kmdr Okura Tomasaborou i 20 z 21 jeńców z okrętu podwodnego „Sculpin”. Japońskie niszczyciele uratowały 160 osób. „Chūyō” został następnie skreślony z listy floty w 1944 roku.

</doc>
<doc id="2279266" url="https://pl.wikipedia.org/wiki?curid=2279266" title="Gunnar Larsson (narciarz)">
Gunnar Larsson (narciarz)

Ål Lars Gunnar Larsson (ur. 1 lipca 1944 w Dala-Järna) – szwedzki biegacz narciarski, dwukrotny medalista olimpijski.
Kariera.
Jego olimpijskim debiutem były igrzyska w Grenoble w 1968 r. Wspólnie z Janem Halvarssonem, Bjarne Anderssonem i Assarem Rönnlundem wywalczył srebrny medal w sztafecie 4x10 km. Ponadto zdobył brązowy medal w biegu na 15 km stylem klasycznym, wyprzedzili go jedynie zwycięzca Harald Grønningen z Norwegii oraz drugi na mecie Eero Mäntyranta z Finlandii. Na tych samych igrzyskach zajął także 6. miejsce w biegu na 50 km oraz ósme w biegu na 30 km stylem klasycznym. Cztery lata później, podczas igrzysk olimpijskich w Sapporo w 1972 r. jego najlepszym wynikiem było czwarte miejsce w biegu na 30 km. Walkę o brązowy medal przegrał z Norwegiem Johannesem Harvikenem o niewiele ponad jedną sekundę. Wraz z kolegami z reprezentacji zajął także czwarte miejsce w sztafecie. Na kolejnych igrzyskach już nie startował
Nie startował na mistrzostwach świata. Jego synowie Peter i Mats Larsson również reprezentują Szwecję w biegach narciarskich.

</doc>
<doc id="2279274" url="https://pl.wikipedia.org/wiki?curid=2279274" title="Tramwaje w Gałaczu">
Tramwaje w Gałaczu

Tramwaje w Gałaczu – system komunikacji tramwajowej działający w rumuńskim mieście Gałacz.
Historia.
Tramwaje w Gałaczu uruchomiono 26 czerwca 1900 jako tramwaje elektryczne, wąskotorowe (1000 mm). Od 1971 działają w Gałaczu tramwaje normalnotorowe. Powodem ich uruchomienia był położony na zachód od miasta kombinat metalurgiczny. Pierwsze linie połączyły: osiedle mieszkaniowe Tiglina z kombinatem i strefą przemysłową na wschodzie miasta. W kolejnych latach rozbudowywano sieć tramwajów normalnotorowych które zastępowały tramwaje wąskotorowe. Ostatecznie tramwaje wąskotorowe zniknęły z ulic Gałacza w 1975.
Tabor.
Na początku, po szynach o rozstawie normalnotorowym, kursowały tramwaje Timisz oraz Tatra T3 w rumuńskiej wersji T3R. W 1996 roku zostały sprowadzone pierwsze używane wagony w postaci Tatr T4D z Magdeburga co zmieniło strukturę taboru na opartą na używanym taborze z Niemiec i Holandii. Wśród wagonów kursujących po Gałaczu można wyróżnić exrotterdamskie wagony ZGT4-6 czy ex-berlińskie Tatry KT4. Łącznie w Gałaczu znajdują się 73 wagony:
Wagony silnikowe:
Wagony doczepne:

</doc>
<doc id="2279279" url="https://pl.wikipedia.org/wiki?curid=2279279" title="Sinfonia">
Sinfonia

Sinfonia ("wł. symfonia") – termin muzyczny mający różne znaczenia zależnie od epoki.
W okresie wczesnego baroku "sinfonią" określano różnorakie wstępy do oper (lub aktów opery), bądź też kantat. W szkole neapolitańskiej nazywano tak "uwerturę typu włoskiego". Czasem nazwa oznaczała również pierwszą, wstępną część utworu cyklicznego (np. w "Particie c-moll" J.S. Bacha).
Jan Sebastian Bach nazwał tak 3-głosowe klawesynowe kompozycje o przeznaczeniu pedagogicznym dla odróżnienia ich od podobnych, lecz 2-głosowych inwencji.
W późniejszym okresie termin bywał stosowany zamiennie ze słowem "symfonia".

</doc>
<doc id="2279283" url="https://pl.wikipedia.org/wiki?curid=2279283" title="Komorowski (herb szlachecki)">
Komorowski (herb szlachecki)

Komorowski – polski herb szlachecki, odmiana herbu Dołęga albo Pobóg II.
Opis herbu.
Opis zgodnie z klasycznymi zasadami blazonowania:
"W polu błękitnym podkowa srebrna z krzyżem kawalerskim, z dołu na ukos w lewo srebrna strzałą przeszyta. Klejnot: nad hełmiem w koronie trzy pióra strusie. Labry: błękitne, podbite srebrem".
Herbowni.
Jedna rodzina herbownych:
Komorowski (ze ziemi dobrzyńskiej, z której przeneśli się na Litwę: do powiatów wiłkomierzskiego i oszmiańskiego).

</doc>
<doc id="2279284" url="https://pl.wikipedia.org/wiki?curid=2279284" title="Mark Cuban">
Mark Cuban

Mark Cuban (ur. 31 lipca 1958 w Pittsburghu, Pensylwania) – amerykański biznesmen, miliarder. Właściciel zespołu NBA Dallas Mavericks. Jego majątek szacuje się na około 4,4 mld USD.

</doc>
<doc id="2279295" url="https://pl.wikipedia.org/wiki?curid=2279295" title="Bogumił Gacka">
Bogumił Gacka

Bogumił Zygmunt Gacka (ur. 6 marca 1955 w Kole) – katolicki prezbiter, profesor nauk teologicznych, członek Zgromadzenia Księży Marianów, wykładowca UKSW, KUL, WSD Księży Marianów, WSD w Radomiu, kierownik pierwszej na świecie katedry personalizmu chrześcijańskiego.
Życiorys.
15 sierpnia 1980 złożył śluby wieczyste w Górze Kalwarii, a 14 czerwca 1981 otrzymał święcenia kapłańskie z rąk abp Bolesława Pylaka w Lublinie.
W 1988 r. obronił doktorat z teologii na Katolickim Uniwersytecie Lubelskim pod kierownictwem ks. prof. Czesława Bartnika. Następnie wyjechał do Stanów Zjednoczonych, gdzie odbył studia specjalistyczne na Katolickim Uniwersytecie Ameryki w Waszyngtonie, Uniwersytecie Bostońskim, a także na Harvardzie. W 1997 r. obronił pracę habilitacyjną z personalizmu amerykańskiego na KUL'u. Jest kierownikiem pierwszej na świecie katedry personalizmu chrześcijańskiego na UKSW w Warszawie. Ponadto jest redaktorem naczelnym półrocznika "Personalizm". "Prawda-Dobro-Piękno" (od 2001), a także prezesem Stowarzyszenia Naukowego Personalizm (od 2005). Organizator Międzynarodowej Konferencji Personalistów w Warszawie w dniach 9-12 sierpnia 2005 r. 
Poglądy.
W centrum problematyki, jaką podejmuje Bogumił Gacka, jest podejście do człowieka jako osoby. Według niego nie jest to tylko aspekt teologiczny, ale ma on przede wszystkim charakter uniwersalny, gdyż określa zakres relacji między wszystkimi ludźmi a także względem Boga.

</doc>
<doc id="2279298" url="https://pl.wikipedia.org/wiki?curid=2279298" title="Oldair Barchi">
Oldair Barchi

Oldair Barchi (ur. 1 lipca 1939 w São Paulo, zm. 31 października 2014) − brazylijski piłkarz, występujący na pozycji defensywnego pomocnika.
Kariera klubowa.
Karierę piłkarską Oldair Barchi rozpoczął w SE Palmeiras w 1958. Z Palmeiras zdobył mistrzostwo stanu São Paulo – Campeonato Paulista w 1959. W latach 1960–1965 był zawodnikiem Fluminense FC. Z Fluminense zdobył mistrzostwo stanu Rio de Janeiro – Campeonato Carioca w 1964. W latach 1965–1967 był zawodnikiem innego klubu z Rio – CR Vasco da Gama.
Najdłuższy okres kariery Oldair spędził w Clube Atlético Mineiro. W Atlético Mineiro 8 sierpnia 1971 w zremisowanym 1-1 derbowym meczu z Amériką Belo Horizonte Ivair zadebiutował w lidze brazylijskiej. Z Atlético Mineiro zdobył mistrzostwo Brazylii w 1971 oraz mistrzostwo stanu Minas Gerais – Campeonato Mineiro w 1970. W barwach "Galo" rozegrał 282 mecze, w których strzelił 61 bramek.
W latach 1973–1974 był zawodnikiem CEUB Brasília. W CEUB wystąpił po raz ostatni w lidze 10 marca 1974 w przegranym 1-2 meczu z Corinthians Paulista. Ogółem w lidze brazylijskiej rozegrał 59 spotkań, w których strzelił 9 bramek. Karierę zakończył w ESAB Contagem w 1974 roku.
Kariera reprezentacyjna.
W reprezentacji Brazylii Oldair zadebiutował 18 maja 1966 w wygranym 1-0 towarzyskim meczu z reprezentacją Walii. Ostatni raz w reprezentacji wystąpił 7 sierpnia 1968 w wygranym 4-1 towarzyskim meczu z reprezentacją Argentyny.

</doc>
<doc id="2279299" url="https://pl.wikipedia.org/wiki?curid=2279299" title="Kingsbridge Road (stacja metra na Concourse Line)">
Kingsbridge Road (stacja metra na Concourse Line)

Kingsbridge Road – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami Bedford Park Boulevard i Fordham Road. Została otwarta 1 lipca 1933.

</doc>
<doc id="2279300" url="https://pl.wikipedia.org/wiki?curid=2279300" title="Nawabrahmariszi">
Nawabrahmariszi



</doc>
<doc id="2279302" url="https://pl.wikipedia.org/wiki?curid=2279302" title="Fordham Road (stacja metra na Concourse Line)">
Fordham Road (stacja metra na Concourse Line)

Fordham Road – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami Kingsbridge Road i 182nd–183rd Streets. Została otwarta 1 lipca 1933.

</doc>
<doc id="2279304" url="https://pl.wikipedia.org/wiki?curid=2279304" title="Kingsbridge Road">
Kingsbridge Road



</doc>
<doc id="2279305" url="https://pl.wikipedia.org/wiki?curid=2279305" title="Rass Kass">
Rass Kass



</doc>
<doc id="2279306" url="https://pl.wikipedia.org/wiki?curid=2279306" title="Fordham Road">
Fordham Road



</doc>
<doc id="2279307" url="https://pl.wikipedia.org/wiki?curid=2279307" title="Leczenie głupoty">
Leczenie głupoty

Leczenie głupoty lub "Wycięcie kamienia głupoty", () – alegoryczny obraz przypisywany Hieronimowi Boschowi, znajdujący się obecnie w muzeum Prado w Madrycie; jeden z pierwszych przykładów świeckiej sceny rodzajowej w malarstwie europejskim. 
Dzieło z pewnością jest owocem warsztatu Boscha z udziałem artysty. Świadczą o tym niezgrabne, pozbawione wyrazu postacie biorące udział w scence. Widoczny w tle rozległy równinny krajobraz, bez skalistych kulis i załamywania perspektywy, namalowany w oparciu o zasady perspektywy powietrznej, przypominający bardzo pejzaż z "Pokłonu Trzech Króli" – bezsprzecznie jest autorstwa samego Boscha. 
Opis obrazu.
Temat obrazu odnosi się do hipotetycznej procedury medycznej wykonywanej przez europejskich znachorów w XV wieku polegającej na trepanacji czaszki chorego na głupotę (także szaleństwo) i wydobycie z jej środka "kamienia szaleństwa"', uważanego za przyczynę szaleństwa lub opóźnienia umysłowego pacjenta.
W górnej i dolnej części widnieje przesadnie dekoracyjny napis zapisany pismem gotyckim w języku niderlandzkim:
"Meester snijt die keye ras, Mijne name Is lubbert das", 
co znaczy:
"Mistrzu, wytnij ten kamień raz, nazywam się Lubbert Das".
Określenie „lubbert das” („wykastrowany borsuk”), było często używanym określeniem na odznaczających się nadzwyczajną głupotą komicznych bohaterów dawnej literatury holenderskiej.
Hieronim Bosch przedstawił człowieka poddawanego takiemu zabiegowi. Pacjent siedzi na krześle poddając się praktykom znachora-chirurga, noszącego na głowie lejek. Powszechnie uważa się, że jest mało prawdopodobne, by ów lejek symbolizował mądrość; sądzi się raczej, że jest on symbolem głupoty. W tamtych czasach uważano, że choroby umysłowe są spowodowane brakiem płynu w mózgu, płynu uważanego za olej, który można łatwo wlać do komory czaszkowej przy pomocy lejka. Taki olej znajduje się w dzbanie przywieszonym do pasa chirurga-szarlatana.
Tuż obok pacjenta przy kamiennym stoliku stoją dwie postacie: duchowny trzymający dzbanek z winem oraz zakonnica z księgą na głowie – ta postać symbolizuje prawdopodobnie mądrość i rozsądek. Obydwoje jednak przyzwalająco obserwują znachorskie praktyki. Usuwany kamień jest w rzeczywistości kwiatem, co ma symbolizować nadmierne żądze seksualne, z których widocznie ów nieszczęśnik był leczony; cięty kwiat był wówczas popularnym symbolem rozpusty i miłości.
Historia dzieła.
Obraz niejednokrotnie zmieniał właścicieli. Był w posiadaniu biskupa Utrechtu w l. 1516-1524 - Filipa Burgundzkiego, znanego mecenasa sztuki, a w 1524 roku został odnotowany w inwentarzu zamku Duurstede. Następnie należał do hiszpańskiego humanisty Filipe de Guevary, znawcy i kolekcjonera dzieł Boscha, który sprzedał go w 1570 królowi Hiszpanii Filipowi II.

</doc>
<doc id="2279308" url="https://pl.wikipedia.org/wiki?curid=2279308" title="Święto Głupców">
Święto Głupców

Święto Głupców, lub "festa fatuorum, stultorum, follorum" – średniowieczne święto obchodzone przez żaków, szkolarów i niższych kleryków kilka razy w roku. Najgłośniej obchodzone było 20 sierpnia w dzień św. Stefana, 1 stycznia na Nowy Rok, 28 grudnia na dzień św. Młodzianków i 24 czerwca w dzień św. Jana.
Święta te pierwotnie obchodzono w kościołach i miały charakter legalny, pod koniec średniowiecza były zakazane, choć obchodzono je nadal na ulicach i tawernach i włączyły się w zabawy zapustne. Święto miało charakter parodystycznej trawestacji oficjalnego kultu, towarzyszyły mu przebrania, maskarady i nieprzystojne tańce. W opinii Bachtina "szczególnie nieokiełznane były owe zabawy niższego kleru na Nowy Rok i w święto Bożego Ciała".
W czasach swojej największej popularności święto było manifestacją niezależności, wyśmiewało nieudolność oraz nadużycia władzy (zarówno świeckiej jak i duchownej) Obchodzono je przy uniwersytetach lub szkołach katedralnych, gdzie świętujący wybierali spośród siebie króla, który "rządził" tłumem bawiącym się tańcem i śpiewem (często były to wulgarne kantyczki lub twórczość scholarzy-włóczęgów).
"Święto Głupców" było inspirowane głównie przez tzw. igrców lub rybałtów, wędrownych artystów uprawiających aktorstwo, pieśniarstwo, kuglarstwo i żonglerkę, którzy za drobnym wynagrodzeniem zabawiali tłumy. Jak mogła wyglądać podobna zabawa w dawnych czasach próbują odpowiedzieć wyniki prac naukowych opublikowane w "Obyczajach w Polsce" pod redakcją Andrzeja Chwalby: "Rozrywki dostarczali też liczni wędrowni artyści. Kuglarze popisywali się żonglerką, igrcowie naśladowali i przedrzeźniali głosy ludzkie i zwierzęce, skoczkowie wykonywali różne ćwiczenia gimnastyczne."
Święto było popularne w całej Europie aż do XVI wieku. Zdaniem Jacka Sieradzana "Święto Głupców" ostatecznie zniknęły w XVII wieku, a "ich uczestników odtąd bito i zamykano w szpitalach dla obłąkanych, spętanych łańcuchami jak pospolitych przestępców".
„Festa Fatuorum” w Gnieźnie.
Pierwsze badania i kulturowe zrekonstruowanie „Święta Głupców” w Gnieźnie powstały z inicjatywy Dawida Junga, który w 2003 roku w ramach Sekcji Literacko-Filozoficznej im. W. Nehringa Collegium Europaeum Gnesnense, stworzył projekt „Festa Fatuorum”. Realizacja odtworzenia średniowiecznego święta (uwzględniającego literaturę, teatr oraz muzykę) nastąpiła w 2004 roku w ramach VII Poznańskiego Festiwalu Nauki i Sztuki (UAM, edycja gnieźnieńska) w dniach 13–16 października – na terenie Gniezna festiwal organizowały „Zeszyty Poetyckie”, Collegium Europaeum Gnesnense. Po festiwalu powstała m.in. prezentacja multimedialna „Festa Fatuorum – Gniezno 2004”. W intencji pomysłodawcy odtworzenia średniowiecznego święta „Festa Fatuorum” jest festiwalem kultury niezależnej, prowadzi również dialog międzykulturowy. Od drugiej, aż do ostatniej edycji (w 2011 r.) festiwal stanowił jedno z ważniejszych wydarzeń kulturalnych Gniezna. Jego kontynuatorem jest organizowany przez Urząd Miejski w Gnieźnie Królewski Festiwal Artystyczny.
Linki zewnętrzne.
Dawid Jung: Niepokorność jest przy mnie - Głos Wielkopolski [data opublikowania: 2014-02-27]

</doc>
<doc id="2279310" url="https://pl.wikipedia.org/wiki?curid=2279310" title="Ubirajara Gonçalves Motta">
Ubirajara Gonçalves Motta

Ubirajara Gonçalves Motta (ur. 4 września 1936 w Rio de Janeiro) − piłkarz brazylijski, występujący na pozycji bramkarza.
Kariera klubowa.
Karierę piłkarską Ubirajara rozpoczął w Bangu AC w 1956. Z Bangu zdobył mistrzostwo stanu Rio de Janeiro - Campeonato Carioca w 1966. W 1967 krótko występował w USA w klubie Houston Stars. Po powrocie do Brazylii ponownie był zawodnikiem Bangu. Łącznie w barwach "alvirrubro" rozegrał 280 spotkań. W latach 1968–1972 był zawodnikiem Botafogo FR. Z Botafogo zdobył mistrzostwo stanu Rio de Janeiro w 1968. W Botafogo 8 sierpnia 1971 w zremisowanym 0-0 derbowym meczu z Amériką Rio de Janeiro Ubirajara zadebiutował w lidze brazylijskiej.
Ostatnim klubem w karierze Ubirajary było CR Flamengo, w którym zakończył karierę w 1977. Z Flamengo dwukrotnie zdobył mistrzostwo stanu Rio de Janeiro w 1972 i 1974. We Flamengo wystąpił po raz ostatni w lidze 16 września 1976 w wygranym 8-1 meczu z Sampaio Corrêa São Luís. Ogółem w lidze brazylijskiej rozegrał 36 spotkań.
Kariera reprezentacyjna.
W reprezentacji Brazylii Ubirajara jedyny raz wystąpił 18 maja 1966 w wygranym 1-0 towarzyskim meczu z reprezentacją Walii.

</doc>
<doc id="2279311" url="https://pl.wikipedia.org/wiki?curid=2279311" title="Jegor Mechoncew">
Jegor Mechoncew



</doc>
<doc id="2279322" url="https://pl.wikipedia.org/wiki?curid=2279322" title="Wolfgang Mager">
Wolfgang Mager

Wolfgang Mager (ur. 24 sierpnia 1952 w Kamenz) – niemiecki wioślarz, dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 72, IO 76), na obu zdobywał złote medale. W 1972 triumfował w dwójce (partnerował mu Siegfried Brietzke), cztery lata później w czwórce bez sternika. Stawał na podium mistrzostw świata w drugiej konkurencji. Sięgał po złoto w 1975, 1977 i 1979, w 1978 był drugi.

</doc>
<doc id="2279325" url="https://pl.wikipedia.org/wiki?curid=2279325" title="Rúben Micael">
Rúben Micael

Micael, właśc. Rúben Micael Freitas Ressureição (wym. ; ur. 19 sierpnia 1986 w Câmara de Lobos) – portugalski piłkarz grający na pozycji ofensywnego pomocnika. Obecnie jest piłkarzem klubu Atlético Madryt.
Kariera klubowa.
Micael urodził się na Maderze. Karierę piłkarską rozpoczął w klubie Estreito, a w 1997 roku podjął treningi w União Madeira. W 2004 roku awansował do dorosłej drużyny União i wtedy też zadebiutował w drugiej lidze portugalskiej. W 2005 roku spadł z União do trzeciej ligi, a w klubie tym grał do lata 2008. W tamtym roku odszedł do innego klubu z Madery, CD Nacional. W pierwszej lidze portugalskiej zadebiutował 24 sierpnia 2008 w wygranym 3:1 wyjazdowym meczu z Leixões. Z kolei 11 stycznia 2009 strzelił swojego pierwszego gola w Primeira Liga, w meczu z Paços de Ferreira (3:2). W 2009 roku zajął z Nacionalem 4. miejsce w lidze, najwyższe w historii klubu.
Na początku 2010 roku Micael odszedł z Nacionalu do FC Porto za 3 miliony euro. W zespole Porto zadebiutował 30 stycznia 2010 w wygranym 4:0 wyjazdowym meczu ze swoim poprzednim klubem, Nacionalem. W 2010 roku zdobył z Porto Puchar Portugalii i Superpuchar Portugalii, a w 2011 roku wywalczył mistrzostwo kraju.
W 2011 roku Micael został zawodnikiem Atlético Madryt i zaraz po transferze do madryckiego klubu został wypożyczony do Realu Saragossa, w którym w sezonie 2011/2012 rozegrał 33 mecze. Latem 2012 wypożyczono go do SC Braga.
Kariera reprezentacyjna.
W 2009 roku Micael rozegrał jedno spotkanie w reprezentacji Portugalii U-21. W dorosłej reprezentacji zadebiutował 29 marca 2011 w wygranym 2:0 towarzyskim meczu z Finlandią, w którym zdobył 2 gole.

</doc>
<doc id="2279326" url="https://pl.wikipedia.org/wiki?curid=2279326" title="Ruben Micael">
Ruben Micael



</doc>
<doc id="2279327" url="https://pl.wikipedia.org/wiki?curid=2279327" title="Dresden-Friedrichstadt">
Dresden-Friedrichstadt

Dresden-Friedrichstadt (niem: "Bahnhof Dresden-Friedrichstadt") – stacja kolejowa w Dreźnie, w dzielnicy Friedrichstadt, w kraju związkowym Saksonia, w Niemczech. Oprócz dwóch stacji osobowych Dresden Hauptbahnhof i Dresden-Neustadt, jest częścią centralnego dworca towarowego i węzeła kolejowego w Dreźnie. Na terenie stacji znajduje się również magazyn Dresden-Friedrichstadt.
W 1875 powstał w tym miejscu Berliner Bahnhof.

</doc>
<doc id="2279331" url="https://pl.wikipedia.org/wiki?curid=2279331" title="Artjom Cziebotarjow">
Artjom Cziebotarjow



</doc>
<doc id="2279341" url="https://pl.wikipedia.org/wiki?curid=2279341" title="Port lotniczy Nowy Urengoj">
Port lotniczy Nowy Urengoj

Port lotniczy Nowy Urengoj (IATA: NUX, ICAO: USMU) – port lotniczy położony 4 km na południowy zachód od Nowego Urengoja, w Jamalsko-Nienieckim Okręgu Autonomicznym, w Rosji.

</doc>
<doc id="2279346" url="https://pl.wikipedia.org/wiki?curid=2279346" title="Campo Florido">
Campo Florido

Campo Florido – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2279347" url="https://pl.wikipedia.org/wiki?curid=2279347" title="Veríssimo">
Veríssimo

Veríssimo – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2279348" url="https://pl.wikipedia.org/wiki?curid=2279348" title="Unyō (1939)">
Unyō (1939)

Unyō – lotniskowiec eskortowy typu "Taiyō" należący do Japońskiej Cesarskiej Marynarki Wojennej podczas II wojny światowej.
Konstrukcja i przebudowa.
„Yawata Maru” był transatlantykiem zbudowanym przez przedsiębiorstwo żeglugowe Nippon Yūsen. Stępkę pod niego położono w stoczni Mitsubishi w Nagasaki w grudniu 1938 roku, wodowanie odbyło się w październiku 1939 roku, a przyjęcie do służby w lipcu 1940 roku. Został on zarekwirowany przez Japońską Cesarską Marynarkę Wojenną w październiku 1941 roku. Pomiędzy 25 listopada 1941 a 31 maja 1942 roku „Yawata Maru” został przebudowany w porcie w Kure na lotniskowiec. Jego pokład lotniczy miał wymiar 150 × 23 m i posiadał dwie windy lotnicze o wymiarach 12 x 13 m. Podobnie jak inne japońskie lotniskowce nie posiadał katapult. Do wychwytywania lądujących samolotów zastosowano osiem lin hamujących i jedną barierę awaryjną. 31 lipca 1942 został przekwalifikowany na lotniskowiec eskortowy i nadano mu nową nazwę – „Unyō” (雲鷹, „jastrząb rozdzierający chmury„).
Przebieg służby.
„Unyō” w pierwszym okresie swojej służby, czyli w drugiej połowie 1942 roku, służył do przewożenia samolotów na Filipiny oraz do baz na atolu Truk i Rabaul na Nowej Brytanii. W styczniu 1943 roku przeszedł remont w stoczni w Yokosuce, po czym dalej pełnił rolę transportowca sprzętu lotniczego. W ciągu 1943 roku jeszcze dwukrotnie był remontowany, co nie najlepiej świadczyło o jego stanie technicznym. 10 lipca 1943 roku w pobliżu Truk został trafiony przez pojedynczą torpedę wystrzeloną przez okręt podwodny USS „Halibut”. Często pływał ze swoimi okrętami siostrzanymi „Taiyō” oraz „Chūyō”.
19 stycznia 1944 w drodze do Yokosuki został trafiony i ciężko uszkodzony przez trzy torpedy wystrzelone z okrętu podwodnego USS „Haddock”. Podczas postoju w kotwicowisku Garapan na Saipanie 23 stycznia 1944, USS „Halibut” zaatakował ponownie, jednak jego atak został odparty. Po naprawach „Unyō” wrócił do służby w czerwcu 1944.
Następnie w sierpniu i wrześniu „Unyō” brał udział w eskortowaniu konwojów między Singapurem a Japonią. 17 września 1944 został trafiony przez dwie torpedy wystrzelone przez USS „Barb”. Załoga walczyła o utrzymanie „Unyō” na powierzchni oceanu, ale ich działania były daremne. Z około 1000 osób znajdujących się na pokładzie okrętu (członkowie załogi i pasażerowie), 761 zostało uratowanych.

</doc>
<doc id="2279350" url="https://pl.wikipedia.org/wiki?curid=2279350" title="Água Comprida">
Água Comprida

Água Comprida – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Uberaba.

</doc>
<doc id="2279355" url="https://pl.wikipedia.org/wiki?curid=2279355" title="Abadia dos Dourados">
Abadia dos Dourados

Abadia dos Dourados – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279356" url="https://pl.wikipedia.org/wiki?curid=2279356" title="Łamańce językowe">
Łamańce językowe



</doc>
<doc id="2279359" url="https://pl.wikipedia.org/wiki?curid=2279359" title="Hraczik Jawakhjan">
Hraczik Jawakhjan



</doc>
<doc id="2279361" url="https://pl.wikipedia.org/wiki?curid=2279361" title="Coromandel (Minas Gerias)">
Coromandel (Minas Gerias)

Coromandel – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279363" url="https://pl.wikipedia.org/wiki?curid=2279363" title="Cruzeiro da Fortaleza">
Cruzeiro da Fortaleza

Cruzeiro da Fortaleza – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279364" url="https://pl.wikipedia.org/wiki?curid=2279364" title="Doskonałość statku powietrznego">
Doskonałość statku powietrznego



</doc>
<doc id="2279366" url="https://pl.wikipedia.org/wiki?curid=2279366" title="Douradoquara">
Douradoquara

Douradoquara – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279368" url="https://pl.wikipedia.org/wiki?curid=2279368" title="Estrela do Sul">
Estrela do Sul

Estrela do Sul – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279371" url="https://pl.wikipedia.org/wiki?curid=2279371" title="Grupiara">
Grupiara

Grupiara – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279374" url="https://pl.wikipedia.org/wiki?curid=2279374" title="Iraí de Minas">
Iraí de Minas

Iraí de Minas – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2279378" url="https://pl.wikipedia.org/wiki?curid=2279378" title="Trilafon">
Trilafon



</doc>
<doc id="2279383" url="https://pl.wikipedia.org/wiki?curid=2279383" title="Toyota Sienta">
Toyota Sienta

Toyota Sienta – samochód osobowy typu minivan produkowany przez japońską firmę Toyota od roku 2003 z przeznaczeniem na rynek rodzimy. Dostępny wyłącznie w wersji 4-drzwiowej. Do napędu użyto benzynowego silnika R4 o pojemności 1,5 l Moc przenoszona jest na obie osie poprzez bezstopniową skrzynię biegów CVT.

</doc>
<doc id="2279387" url="https://pl.wikipedia.org/wiki?curid=2279387" title="Fresh TV">
Fresh TV

Fresh TV – kanadyjski producent młodzieżowych seriali animowanych i aktorskich. Zasłynęli z produkcji takich serii jak 6 w pracy czy Wyspa Totalnej Porażki. Założycielami studia i głównymi pomysłodawcami i scenarzystami produkcji są Tom McGillis i Jennifer Pertsch.
Produkcje.
Seria Totalna Porażka:

</doc>
<doc id="2279389" url="https://pl.wikipedia.org/wiki?curid=2279389" title="Łazar Dobricz">
Łazar Dobricz

Łazar Iwanow Dobricz (; ur. 23 czerwca 1881 w Rawno pole, zm. 16 lutego 1970 w Sofii) – bułgarski artysta cyrkowy (akrobata) i pedagog.
Życiorys.
W 1899 uzyskał stypendium państwowe i rozpoczął naukę w szkole politechnicznej we Francji. Tam też dołączył do trupy cyrkowej, kierowanej przez rumuńskiego gimnastyka Dumitrescu. Zadebiutował na scenie 1 października 1897 w Brukseli, by występować w tym zespole do 1901. W 1905 w cyrku berlińskim Schumanna, Dobricz zaprezentował po raz pierwszy swój popisowy numer na trapezie. Przez kolejne 10 lat występował w kilku znanych zespołach cyrkowych (grupy Wolnera, Pierantoniego, Renza, Hamerschmitta). W 1914 współtworzył pierwszą grupę cyrkową w ojczystej Bułgarii.
W 1919, wraz z bratem Aleksandrem zakładał w Sofii cyrk "Kolosseum", działający do 1926. W tym zespole Dobricz skupił się na pracy pedagogicznej, ucząc młodych adeptów sztuki akrobacji. W 1933 założył cyrk Royal-Dobricz, którym kierował do 1948. W latach 1933–1941 kierował pismem "Głos cyrku" (bułg Цирков глас)
W 1948 zespoły cyrkowe zostały upaństwowione, w tym cyrk Dobricza. Nadano mu nazwę – "Ojczyzna" (bułg Родина), a Dobricz otrzymał w nim funkcję dyrektora, którą sprawował do 1956. W latach 1956-1961 został przeniesiony na stanowisko głównego reżysera do Dyrekcji Cyrków Bułgarskich.
Od 1950 poświęcił się działalności pedagogicznej, kształcąc kolejne pokolenia bułgarskich akrobatów i przygotowując dla nich nowe numery. W 1950 został wyróżniony Nagrodą Dymitrowską. Po jego śmierci ukazały się dwie książki, oparte na zachowanych wspomnieniach – "Skok śmierci" (1971) i "Z cyrku w świat" (1973).
Brat Łazara, Aleksandyr Iwanow Dobricz także występował w cyrku, jako atleta.

</doc>
<doc id="2279390" url="https://pl.wikipedia.org/wiki?curid=2279390" title="Imagica">
Imagica



</doc>
<doc id="2279394" url="https://pl.wikipedia.org/wiki?curid=2279394" title="Chronicon Moissiacense">
Chronicon Moissiacense

Chronicon Moissiacense - anonimowa średniowieczna kronika (kompilacja) znaleziona w klasztorze benedyktyńskim w Moissac, ale powstała prawdopodobnie w katalońskim klasztorze w Ripolli. Napisana pod koniec X wieku a odnosząca się do czasów Karola Wielkiego. Źródło do wczesnośredniowiecznej historii Francji, Niemiec (Franków) i Słowian oraz Basków.
Obecnie przechowywana w Bibliothèque nationale de France.
Kronika może stanowić źródło do wyjaśnienia etymologii nazwy etnicznej Czesi - pod rokiem 805 opisując zmagania słowiańskich mieszkańców Bohemii z Karolem Wielkim nazywa ich: "Cichu Windones", gdzie Windones to określenie Słowianie.

</doc>
<doc id="2279395" url="https://pl.wikipedia.org/wiki?curid=2279395" title="Anturium Andrego">
Anturium Andrego

Anturium Andrego ("Anthurium andraeanum") – gatunek rośliny z rodziny obrazkowatych ("Araceae"). W stanie dzikim rośnie jako epifit w lasach równikowych w północno-zachodnim Ekwadorze i południowo-zachodniej Kolumbii. Nazwa gatunkowa upamiętnia francuskiego botanika Edouarda Andre'go (1840-1911), który w 1876 odkrył tę roślinę. Gatunek często uprawiany jako roślina ozdobna.
Zastosowanie.
Roślina ozdobna, uprawiana jako doniczkowa lub w szklarniach na kwiaty cięte. Wiele z tych roślin hodowlanych, określanych jako anturium Andrego to w istocie hybrydy pokrewnych gatunków.

</doc>
<doc id="2279405" url="https://pl.wikipedia.org/wiki?curid=2279405" title="Kazimierz Tołłoczko">
Kazimierz Tołłoczko

Kazimierz Tołłoczko (ur. 1 kwietnia 1886 roku, zm. 4 czerwca 1960 roku) − polski architekt, wykładowca Politechniki Warszawskiej.
Życiorys.
Absolwent Politechniki Lwowskiej. Do 1930 roku wykładał na Politechnice Warszawskiej. Pochowany na cmentarzu Powązkowskim w Warszawie (kwatera 224-5-10).

</doc>
<doc id="2279408" url="https://pl.wikipedia.org/wiki?curid=2279408" title="Fergus I">
Fergus I



</doc>
<doc id="2279409" url="https://pl.wikipedia.org/wiki?curid=2279409" title="Diktioten">
Diktioten

Diktioten – przedłużona faza spoczynkowa oocytu I rzędu, odpowiadająca diplotenowi profazy mejozy I. Występuje w oogenezie.
Diktioten ma miejsce podczas profazy I podziału mejotycznego. Diktioten rozpoczyna się w końcu życia płodowego, a kończy tuż przed owulacją pod wpływem podwyższonego poziomu LH. Rozwój wszystkich oocytów jest zatrzymany w fazie diktiotenu, aż do pokwitania. Część oocytów przechodzi dalsze fazy mejozy w kolejnych cyklach jajnikowych; reszta oocytów pozostaje w tej fazie aż do ostatniej owulacji.
Oocyty I rzędu zostają zahamowane przez czynnik białkowy nazywany inhibitorem dojrzewania oocytów – OMI (ang. "oocyte maturation inhibitor"). Zwolnienie zahamowania następuje dzięki kompleksowi MPF – czynnikowi pobudzającemu dojrzewanie (ang. maturation promoting factor).

</doc>
<doc id="2279411" url="https://pl.wikipedia.org/wiki?curid=2279411" title="Niezwykłe przygody Adeli Blanc-Sec">
Niezwykłe przygody Adeli Blanc-Sec

Niezwykłe przygody Adeli Blanc-Sec (fr. "Les Aventures extraordinaires d'Adèle Blanc-Sec", 2010) – francuski film akcji fantasy w reżyserii Luca Besson. Filmowa adaptacja francusko-belgijskiej serii komiksów "Les Aventures extraordinaires d'Adèle Blanc-Sec" Jacques'a Tardi.
Opis fabuły.
Akcja filmu rozgrywa się w Paryżu przed I wojną światową, w 1912 roku. W Muzeum Historii Naturalnej z jaja sprzed 136 milionów lat wykluwa się prehistoryczny pterodaktyl, siejąc spustoszenie wśród obywateli Paryża. Adèle Blanc-Sec (Louise Bourgoin), dziennikarka, zaraz po powrocie z Egiptu, gdzie poszukuje mumii lekarza faraona ma nadzieje pomóc miastu. Chce wraz z pomocą profesora Espérandieu (Jacky Nercessian) ożywić mumię aby ta uratowała jej siostrę Agatę (Laure de Clermont), która zapadła w śpiączkę po niefortunnym incydencie.

</doc>
<doc id="2279422" url="https://pl.wikipedia.org/wiki?curid=2279422" title="Domangart I">
Domangart I



</doc>
<doc id="2279423" url="https://pl.wikipedia.org/wiki?curid=2279423" title="Jacobello del Fiore">
Jacobello del Fiore

Jacobello del Fiore (ur. ok. 1370, zm. 1439) – wenecki malarz działający w okresie późnego gotyku w Wenecji. Był synem i uczniem malarza Francesco del Fiore. Jednym z jego uczniów był Carlo Crivelli.
Jacobello w swej pracy twórczej wyłamał się z tradycji sztuki bizantyńskiej, choć nadal miała ona wyraźny wpływ na tworzone dzieła. Jego styl zaliczany jest do gotyku międzynarodowego. Jacobello del Fiore za swą pracę otrzymywał pokaźnie wynagrodzenie od Republiki Weneckiej tworząc dla takich instytucji jak np. Pałac Dożów. Był utalentowanym artystą, a jego prace wpłynęły na takich młodych artystów jak Michele Giambono.

</doc>
<doc id="2279425" url="https://pl.wikipedia.org/wiki?curid=2279425" title="Pura Besakih">
Pura Besakih

Pura Besakih – świątynia hinduistyczna w miejscowości Besakih na zboczu góry Agung we wschodniej części indonezyjskiej wyspy Bali. Uważana za najważniejszą i najbardziej świętą z balijskich świątyń.
Pura Besakih powstała jako górska świątynia tarasowa w VIII wieku. Od tego czasu była rozbudowywana i obecnie składa się z 22 kompleksów składających się w sumie z ponad 200 budowli, połączonych schodami i tarasami. Centrum zespołu świątynnego stanowi pagoda "Pura Penataran Agung", symbolizująca kosmiczną górę Meru, oraz "Padmasana" (Lotosowy Tron). W ciągu roku w świątyni obchodzi się około 70 świąt, opartych na tradycyjnym 210-dniowym kalendarzu balijskim.
Podczas niszczycielskiej erupcji wulkanu Agung w 1963 roku strumienie lawy ominęły kompleks świątynny. W 1995 roku został wpisany na listę Światowego Dziedzictwa Kultury UNESCO.

</doc>
<doc id="2279429" url="https://pl.wikipedia.org/wiki?curid=2279429" title="Ekowraith">
Ekowraith



</doc>
<doc id="2279431" url="https://pl.wikipedia.org/wiki?curid=2279431" title="Luigi Scotti">
Luigi Scotti

Luigi Scotti (ur. 14 stycznia 1932 w Neapolu) – włoski prawnik, sędzia, wykładowca akademicki, w 2008 minister sprawiedliwości.
Życiorys.
Ukończył studia prawnicze na Uniwersytecie w Neapolu. W 1965 został asystentem na tej uczelni, następnie pracował jako adiunkt i profesor (na wydziale ekonomii i handlu). Publikował prace m.in. w zakresie prawa morskiego. Był też redaktorem naczelnym pisma "Documenti Giustizia" wydawanego przez Ministerstwo Sprawiedliwości.
Z sądownictwem związany od 1959, gdy został pracownikiem jednego z sądów w Neapolu. W 1972 uzyskał status sędziego sądu apelacyjnego, zasiadał w Najwyższej Radzie Sądownictwa. W 1979 otrzymał nominację na sędziego sądu najwyższego. Pracował później w Ministerstwie Sprawiedliwości, do orzekania powrócił w 1987, w 1997 objął stanowisko prezesa sądu w Rzymie.
W maju 2006 został powołany na podsekretarza stanu w Ministerstwie Sprawiedliwości w rządzie Romano Prodiego z rekomendacji Partii Komunistów Włoskich. W lutym 2008 stanął na czele tego resortu, zastępując Romano Prodiego, pełniącego obowiązki od czasu dymisji Clemente Mastelli. Urząd ministra sprawiedliwości sprawował do maja tego samego roku.
Wkrótce po zakończeniu pracy w rządzie Rosa Russo Iervolino mianowała go asesorem ds. prawnych i przejrzystości w administracji miejskiej Neapolu.

</doc>
<doc id="2279434" url="https://pl.wikipedia.org/wiki?curid=2279434" title="Katie Sandwina">
Katie Sandwina

Katie Sandwina właśc. Katie Brumbach (ur. 6 maja 1884 w Wiedniu, zm. 21 stycznia 1952 w Nowym Jorku) - pochodząca z rodziny niemieckich Żydów amerykańska artystka cyrkowa (siłaczka).
Życiorys.
Była jednym z czternaściorga dzieci artysty cyrkowego Philippe'a Brumbacha i jego żony Johanny. Na scenie cyrkowej zadebiutowała w wieku dwóch lat, wraz z ojcem. W dzieciństwie występowała wraz z rodzicami na trapezie. Wśród rówieśników wyróżniała się siłą i zręcznością, ale także posturą. Kiedy ukończyła 14 lat zadebiutowała w cyrku jako siłaczka.. Ojciec Katie proponował 100 marek każdemu, kto pokona jego córkę w walce zapaśniczej. W czasie jednej z takich walk, w której odniosła kolejne zwycięstwo poznała Maxa Heymanna, wówczas bezrobotnego akrobatę. Heymann rzucony przez Katie na matę, wyznał publicznie swoje uczucia do Katie i wkrótce potem został jej mężem i menedżerem..
W 1901 przeniosła się wraz z rodziną do USA. Początkowo Katie występowała pod własnym nazwiskiem. Kiedy w Nowym Jorku pokonała w walce słynnego siłacza Eugene'a Sandowa, przyjęła przydomek Sandwina (derywat nazwiska pokonanego przeciwnika). Prasa niemiecka nazywała ją Katarzyną Wielką (Katharina die Große).. W prasie amerykańskiej określano ją jako "Beautiful Herculean Venus"..
Przez wiele lat współpracowała z amerykańskim cyrkiem Ringling Bros. and Barnum &amp; Bailey. Jej numerem popisowym było przerzucanie jedną ręką przez głowę własnego męża (ważącego ponad 80 kg), a także podnoszenie kilku dorosłych mężczyzn jednocześnie. Jej rekordy w wyciskaniu sztangi pobiła dopiero w 1987 Karyn Marshall. Przeszła na emeryturę w wieku 60 lat. W ostatnich latach życia prowadziła wraz z mężem restaurację w Nowym Jorku. Od 1949 cierpiała na chorobę nowotworową, na którą zmarła.
W cyrku występowały także trzy siostry Katie (Barbara, Eugenia i Marie), choć nie odniosły większych sukcesów. Miała syna Theodora, który w latach 20 XX w. odnosił sukcesy jako bokser wagi ciężkiej, ale porażka z Primo Carnerą w 1932 zakończyła jego karierę.

</doc>
<doc id="2279439" url="https://pl.wikipedia.org/wiki?curid=2279439" title="Św. Łucja">
Św. Łucja



</doc>
<doc id="2279441" url="https://pl.wikipedia.org/wiki?curid=2279441" title="Jurij Titow">
Jurij Titow

Jurij Jewłampijewicz Titow (ros. Юрий Евлампиевич Титов; ur. 27 listopada 1923 w Omsku) – gimnastyk rosyjski, reprezentant ZSRR, medalista olimpijski z Melbourne, Rzymu i Tokio. Czternastokrotny medalista Mistrzostw Europy.

</doc>
<doc id="2279449" url="https://pl.wikipedia.org/wiki?curid=2279449" title="Peter Byers">
Peter Byers

Peter Byers (ur. 20 października 1984 w Freemans) – piłkarz z Antigui i Barbudy, grający na pozycji napastnika, reprezentant Antigui i Barbudy.
Kariera piłkarska.
W 2003 rozpoczął karierę piłkarską w SAP. W 2006 wyjechał do Trinidad i Tobago, gdzie bronił barw San Juan Jabloteh. W 2008 podpisał kontrakt z kanadyjskim Montreal Impact. W sierpniu 2010 przez niedotrzymanie warunków kontraktu klub anulował kontrakt z piłkarzem. W październiku 2010 powrócił do ojczyzny, gdzie został piłkarzem Parham.
Kariera reprezentacyjna.
Od 2004 występuje w reprezentacji Antigui i Barbudy.
Sukcesy i odznaczenia.
Na stan 2011 roku z 14 bramkami jest najlepszym strzelcem reprezentacji Antigui i Barbudy.

</doc>
<doc id="2279454" url="https://pl.wikipedia.org/wiki?curid=2279454" title="Cássio Alves de Barros">
Cássio Alves de Barros

Cássio, właśc. Cássio Alves de Barros (ur. 17 stycznia 1970 w Rio de Janeiro) – piłkarz brazylijski, występujący podczas kariery na pozycji lewego obrońcy.
Kariera klubowa.
Cássio karierę piłkarską rozpoczął w klubie CR Vasco da Gama w 1989. W Vasco da Gama 24 września 1989 w zremisowanym 2-2 meczu z EC Bahia Cássio zadebiutował w lidze brazylijskiej. Z Vasco da Gama zdobył mistrzostwo Brazylii w 1989 oraz trzykrotnie mistrzostwo stanu Rio de Janeiro – Campeonato Carioca w 1992, 1993 i 1994. W Vasco da Gama grał (z kilkumiesięczną przerwą na grę we Fluminense FC w 1995) do 1997 i rozegrał 274 mecze, w których strzelił 10 bramek.
W latach 1997–1999 występował kolejno w Guarani FC, Santosie FC, Portuguesie São Paulo i XV de Piracicaba. W 1999 wyjechał do Europy do drugoligowego niemieckiego Stuttgarter Kickers. Po powrocie do Brazylii Cássio został zawodnikiem Goiás EC, w którym zakończył karierę w 2002. W Goiás 6 października 2001 przegranym 0-1 meczu z Guarani FC Cássio po raz ostatni wystąpił w lidze. Ogółem w latach 1989–2001 w lidze brazylijskiej wystąpił w 132 meczach, w których strzelił 2 bramki.
Kariera reprezentacyjna.
Cássio w reprezentacji Brazylii jedyny raz wystąpił 9 września 1991 w przegranym 0-1 towarzyskim meczu z reprezentacją Walii.
W 1989 Cássio zdobył młodzieżowe mistrzostwo Świata.

</doc>
<doc id="2279459" url="https://pl.wikipedia.org/wiki?curid=2279459" title="Grand Prix Chin 2011">
Grand Prix Chin 2011

Grand Prix Chin 2011 – trzecia runda Mistrzostw Świata Formuły 1 w sezonie 2011.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2279464" url="https://pl.wikipedia.org/wiki?curid=2279464" title="Pomniki i rzeźby na Cytadeli w Poznaniu">
Pomniki i rzeźby na Cytadeli w Poznaniu

Pomniki i rzeźby na Cytadeli – zespół pomników i rzeźb plenerowych, zlokalizowanych w Poznaniu, na obszarze Parku Cytadela (dawnego Fortu Winiary).
Geneza założenia.
Poznańska Cytadela, a właściwie Fort Winiary, po ciężkich walkach w 1945 roku została najpierw poważnie zniszczona, a następnie (w większości) planowo rozebrana. Pozyskane cegły zostały użyte podczas powojennej odbudowy Poznania i Warszawy. Od roku 1962 rozpoczęła się przebudowa terenów pofortecznych na "Park – Pomnik Braterstwa Broni i Przyjaźni Polsko-Radzieckiej". W ramach urządzania Parku, w różnych jego częściach stawiano pomniki i rzeźby plenerowe, o różnym wydźwięku: od zaangażowanych politycznie i reprezentujących tendencje socrealistyczne, do całkowicie abstrakcyjnych, głęboko modernistycznych. Część pomników związanych z żołnierzami radzieckimi powstała wcześniej, przed 1962 rokiem. Po upadku komunizmu w Polsce, trend wzbogacania Parku Cytadela rzeźbami plenerowymi i pomnikami utrzymał się. Obecnie jest to kompleks prezentujący przekrój polskiej (oraz częściowo radzieckiej) powojennej rzeźby parkowej w wielkiej skali i we wszystkich trendach z postmodernizmem włącznie.
Większość rzeźb powstałych w epoce socjalizmu posiada czytelne, betonowe tabliczki z tytułem i nazwiskiem autora, sporządzane według jednolitego wzoru. W niektórych przypadkach tabliczki zaginęły, co nastręcza pewnych problemów z nazwaniem konkretnego dzieła. Są to jednak przypadki nieliczne. Pierwszą rzeźbę postawiono w 1968 roku. Była to praca Jerzego Sobocińskiego pt. "Mewy".
Poniżej przedstawiono zestawienie wszystkich pomników i rzeźb na Cytadeli, które nie są nagrobkami.
Inne, o nieznanych tytułach lub zniszczone.
7 listopada 1986, w Alei Republik, odsłonięto tablicę pamiątkową ku czci Wandy Wasilewskiej. W uroczystości udział wzięły dawne "Platerówki" oraz Gabriela Rembisz z PZPR.

</doc>
<doc id="2279465" url="https://pl.wikipedia.org/wiki?curid=2279465" title="Candelaria (Hiszpania)">
Candelaria (Hiszpania)

Candelaria – miasto i gmina w Hiszpanii, na Teneryfie (Wyspy Kanaryjskie). Gmina liczy 25140 mieszkańców.
W Candelariai znajduje się posąg Matki Bożej (Matki Bożej z Candelarii, "Virgen de la Candelaria"), patronki Wysp Kanaryjskich, który jest celem pielgrzymek katolickich. 2 lutego i 15 sierpnia odbywają się największe pielgrzymki na całym archipelagu.
Po podboju wyspy wybudowano kilka świątyń na cześć Czarnej Madonny. W 1959 roku ukończono budowę Bazyliki Matki Bożej w Candelarii, która może pomieścić ponad 5000 osób. Świątynia ta została uznana za bazyliką mniejszą w dniu 24 stycznia 2011 roku przez papieża Benedykta XVI.
Candelaria jest obecnie ważnym miejscem turystycznym Teneryfy i głównym centrum pielgrzymkowe na Wyspach Kanaryjskich.

</doc>
<doc id="2279466" url="https://pl.wikipedia.org/wiki?curid=2279466" title="Błądzonka">
Błądzonka

Błądzonka – potok w Beskidzie Małym, lewobrzeżny dopływ Stryszawki o długości 4,36 km.
Zlewnia Błądzonki w całości znajduje się na terenie Grupy Żurawnicy. Potok ma źródła na wysokości ok. 620 m n.p.m., na wschodnich stokach Gołuszkowej Góry, a liczne źródłowe dopływy spływają z południowych stoków Żmijowej i Prorokowej Góry. Płynie w kierunku południowo-wschodnim, a jego dolina oddziela masyw Lipskiej Góry na zachodzie od masywu Kocurowej Góry na wschodzie. W dolnym biegu koryto uregulowane, ujęte w kamienno-betonowy żłób. Uchodzi do Stryszawki na wysokości 334,8 m n.p.m., nieco poniżej stacji kolejowej w Suchej Beskidzkiej.
W dolinie Błądzonki leży szereg przysiółków i osiedli Suchej Beskidzkiej, m.in. Błądzonka, Smolikówka, Pykówka.

</doc>
<doc id="2279467" url="https://pl.wikipedia.org/wiki?curid=2279467" title="Joannicjusz (Rudniew)">
Joannicjusz (Rudniew)

Joannicjusz, imię świeckie Iwan Maksimowicz Rudniew (ur. w Wysznim Suworczym, zm. w Kijowie) – rosyjski biskup prawosławny.
Życiorys.
Był synem prawosławnego diakona. Ukończył seminarium duchowne w Tule, zaś w 1849 uzyskał w Kijowskiej Akademii Duchownej dyplom magistra teologii i został zatrudniony jako wykładowca Pisma Świętego. 11 października tego samego roku złożył wieczyste śluby mnisze. 6 listopada 1849 został wyświęcony na hierodiakona, zaś dzień później – na hieromnicha. 21 grudnia 1854 otrzymał godność archimandryty. Dwa lata później został inspektorem Kijowskiej Akademii Duchownej. Od 1858 był rektorem seminarium duchownego w Kijowie oraz przełożonym monasteru Objawienia Pańskiego w Kijowie. Od 1859 do 1860 był rektorem Kijowskiej Akademii Duchownej, następnie został przeniesiony na analogiczne stanowisko w Petersburskiej Akademii Duchownej. 
12 czerwca 1861 miała miejsce jego chirotonia na biskupa wyborskiego, wikariusza eparchii petersburskiej. W 1864 został przeniesiony na katedrę saratowską i carycyńską, zaś w 1873 – niżnonowogrodzką i arzamaską. W 1877 otrzymał godność arcybiskupią; w tym samym roku powierzono mu godność arcybiskupa kartlińskiego i kachetyńskiego, egzarchy Gruzji. W 1882 został metropolitą moskiewskim i kołomieńskim. Urząd ten sprawował do 1891, gdy został przeniesiony na katedrę kijowską i halicką. Zmarł w Pustelni Gołosiejewskiej w Kijowie. Pochowany w cerkwi Podwyższenia Krzyża Pańskiego na terenie Bliskich Pieczar Ławry Pieczerskiej obok metropolity Arseniusza (Moskwina).
28 sierpnia 2016 na podstawie decyzji Ukraińskiego Kościoła Prawosławnego Patriarchatu Moskiewskiego został kanonizowany z tytułem świętego biskupa. Uroczystą kanonizację na placu Soborowym na terenie Ławry Pieczerskiej przeprowadził metropolita kijowski i całej Ukrainy Onufry. Wspomnienie liturgiczne metropolity Joannicjusza zostało ustanowione w rocznicę śmierci.

</doc>
<doc id="2279468" url="https://pl.wikipedia.org/wiki?curid=2279468" title="Zbrodnia w Budowli">
Zbrodnia w Budowli

Zbrodnia w Budowli – mord dokonany w dniach 21 i 23 września 1939 roku w okolicach osady Budowla, w gminie Żydomla powiatu grodzieńskiego województwa białostockiego II Rzeczypospolitej. Ofiarami było co najmniej 7 polskich osadników wojskowych zamieszkałych w Budowli, sołtys wsi Marianówka, jeden porucznik Wojska Polskiego i jeden polski policjant; sprawcami – członkowie prosowieckiego komitetu wiejskiego we wsi Obuchowo, narodowości białoruskiej. Do zbrodni doszło w warunkach anarchii i bezprawia, jakie miały miejsce na ziemiach północno-wschodnich II Rzeczypospolitej w pierwszych dniach po napaści ZSRR na Polskę we wrześniu 1939 roku. Zabójstwa nosiły znamiona zbrodni przeciwko ludzkości. Tylko jeden ze sprawców został aresztowany i osądzony w 1942 roku. W latach 90. XX wieku prokuratura Republiki Białorusi odmówiła wszczęcia dochodzenia w ich sprawie ze względu na "brak znamion przestępstwa".
Tło historyczne.
Według tezy Alfonsa Krysińskiego i Wiktora Ormickiego, terytorium gminy Żydomla wchodziło w skład tzw. zwartego obszaru białorusko-polskiego, to znaczy prawosławna ludność białoruska przeważała na terenach wiejskich, zaś w większych miejscowościach dominowali Polacy. Według spisu powszechnego z 1921 roku, gminę zamieszkiwało 4367 osób, w tym 2812 (64%) Białorusinów, 1549 (35%) Polaków i 6 Żydów. W latach międzywojennych na terenie gminy prowadzone było intensywne osadnictwo polskie, w trakcie którego powstało kilka osiedli osadników wojskowych. Ich obecność miała wzmocnić powiązanie tych ziem z Polską, faktycznie jednak doprowadziła do pogłębienia napięć na tle narodowościowym.
W wyniku napaści ZSRR na Polskę we wrześniu 1939 r. na terenie powiatu grodzieńskiego zaktywizowały się zbrojne grupy skomunizowanych chłopów i kryminalistów, zazwyczaj narodowości białoruskiej lub żydowskiej, działające z inspiracji ZSRR. Dokonywały one mordów i grabieży na zamożniejszych mieszkańcach, urzędnikach, policjantach i żołnierzach Wojska Polskiego, zazwyczaj narodowości polskiej.
Przebieg wydarzeń.
Po wkroczeniu Armii Czerwonej na terytorium II Rzeczypospolitej, we wsi Obuchowo miejscowi Białorusini sformowali prosowiecki komitet wiejski, na czele którego stanął Włodzimierz Januczenia. 20 września 1939 roku komitet ów polecił podległym mu zbrojnym grupom aresztowanie polskich osadników wojskowych z osady Budowla. Oficjalną przyczyną aresztowania miało być doprowadzenie ich na ważne zebranie w Obuchowie. Białoruska bojówka zatrzymała siedmiu osadników i jednego zamiejscowego polskiego policjanta, schwytanego przypadkowo:
Aresztowani zostali zamknięci w piwnicy Białorusina o nazwisku Totoć. 21 września dołączono do nich porucznika Wojska Polskiego, schwytanego we wsi Komotowo, oraz sołtysa pobliskiej wsi Marianówka o nazwisku Ulida. Porucznikowi odebrano 7 tysięcy złotych. Kilka godzin później porucznika i sołtysa wyprowadzono na cmentarz prawosławny w Żydomli, gdzie obaj zostali zamordowani i pozbawieni ubrań. Zabójstwa dokonali członkowie kierownictwa prosowieckiego obuchowskiego komitetu wiejskiego:
Przez kolejne dwa dni uwięzieni osadnicy z Budowli byli torturowani i przesłuchiwani. Jedynym zarzutem, jaki im stawiano, był udział po stronie Polski w, mającej miejsce 20 lat wcześniej, wojnie polsko-bolszewickiej. 23 września około godziny 18:00 cała grupa aresztowanych została związana, wyprowadzona na zewnątrz i poprowadzona pod eskortą w kierunku Żydomli. Po przekroczeniu szosy skidelskiej, na polu, wszyscy zostali zamordowani w szczególnie okrutny sposób. Oprawcy wykorzystali osłonę ciemności i pogrzebali swoje ofiary na miejscu zbrodni, w świeżo zaoranej ziemi.
Zbiorowa mogiła została odkryta po kilku dniach. Odnalezione zwłoki osadników były w wymyślny sposób zmasakrowane. Jan Zawadzki i Stanisław Szuba byli związani drutem kolczastym plecami do siebie, ich ciała nosiły ślady okrutnych tortur, a w ustach znajdowała się ziemia. Jan Jagielski miał zerwaną skórę z brzucha. Bolesław Przeraziński miał rozpruty brzuch, w wyniku czego wnętrzności wylały się na uda i kolana. Piotrowi Krupie odrąbano górną część czaszki, pozostawiając jedynie dolną szczękę, natomiast głowa Edwarda Nowaka została rozcięta na pół.
Na podstawie zeznań świadków ustalono, że mordu na osadnikach dokonali:
Wszyscy oni byli członkami prosowieckiego komitetu wiejskiego w Obuchowie.
Według późniejszych zeznań Włodzimierza Aplewicza, zabijani osadnicy na chwilę przed śmiercią nie mogli uwierzyć, że giną z rąk niedawnych sąsiadów, z którymi żyli dotychczas w dobrych stosunkach. Wielu z morderców pracowało wcześniej gospodarstwach osadników i często korzystało z ich pomocy, szczególnie na przednówku. Oprawcy i ofiary niejednokrotnie odwiedzali się wzajemnie na uroczystościach rodzinnych i nigdy nie było między nimi poważniejszych konfliktów.
Następstwa.
Po okrzepnięciu władzy sowieckiej, niektórzy ze zbrodniarzy zajęli posady w nowej administracji państwowej. Włodzimierz Januczenia w 1939 roku został nauczycielem w szkole podstawowej w Obuchowie. Pełnił tę funkcję do rozpoczęcia wojny niemiecko-sowieckiej w 1941 roku. Wkrótce potem został zastrzelony przez Niemców, prawdopodobnie za działalność komunistyczną. Włodzimierz Aplewicz jeszcze długo po dokonanej zbrodni nosił mundur zabitego porucznika Wojska Polskiego. Od 1939 pełnił funkcję komendanta miejscowej Milicji Obywatelskiej, potem pracował w fabryce. Przyłapany na kradzieży, został zesłany do łagru w okolice Archangielska.
Proces w 1942 roku.
W 1941 roku, w wyniku amnestii dla obywateli polskich, Włodzimierz Aplewicz został zwolniony z łagru i przedostał się do tworzącej się Armii Polskiej w ZSRR pod dowództwem gen. Władysława Andersa. Przydzielono go do Ośrodka Zapasowego 5 Dywizji Piechoty Kresowej i nadano funkcję adiutanta księdza kapelana Kiwińskiego. We wrześniu 1941 roku w Dżalalabadzie rozpoznali go synowie osadników z Budowli i Lerypola, którzy służyli w tej samej dywizji. Aplewicz został aresztowany, a następnie po kilkumiesięcznym śledztwie i procesie rozstrzelany 10 kwietnia 1942 roku. Proces pozwolił odkryć wiele szczegółów dotyczących zbrodni w gminie Żydomla.
Próba podjęcia śledztwa w 1993 roku.
Płk. Antoni Tomczyk, syn jednego z zamordowanych polskich osadników – ofiar zbrodni w sąsiedniej osadzie Lerypol, przez długi czas zajmował się zbieraniem materiałów i poszukiwaniem świadków w sprawie zbrodni w Budowli i Lerypolu. W 1993 roku złożył za pośrednictwem Głównej Komisji Badania Zbrodni przeciwko Narodowi Polskiemu wniosek do prokuratury Republiki Białorusi o przeprowadzenie formalnego śledztwa w sprawie mordów na polskich osadnikach z Budowli i Lerypola. Pomimo że zostały wskazane fakty i świadkowie, którzy mogli poszerzyć wiedzę na temat tych zbrodni, prokuratura białoruska odmówiła wszczęcia dochodzenia. Oficjalną przyczyną był "brak znamion przestępstwa".
Białoruska prokuratura zignorowała przy tym fakt, że mordy w Budowli i Lerypolu noszą znamiona zbrodni przeciwko ludzkości, a co za tym idzie, nie ulegają przedawnieniu.

</doc>
<doc id="2279469" url="https://pl.wikipedia.org/wiki?curid=2279469" title="Filaret z Moskwy">
Filaret z Moskwy



</doc>
<doc id="2279474" url="https://pl.wikipedia.org/wiki?curid=2279474" title="George Dublin">
George Dublin

George Dublin (ur. 11 lutego 1977) – piłkarz z Antigui i Barbudy, grający na pozycji obrońcy, reprezentant Antigui i Barbudy.
Kariera piłkarska.
W 1997 rozpoczął karierę piłkarską w SAP. W 2002 wyjechał do Trynidadu i Tobago, gdzie bronił barw Joe Public. Potem występował w klubach Hoppers i Tobago United. W marcu 2011 podpisał kontrakt z Antigua Barracuda.
Kariera reprezentacyjna.
Od 2000 występuje w reprezentacji Antigui i Barbudy.
Sukcesy i odznaczenia.
Na stan 2011 roku ma za sobą 38 występów w reprezentacji Antigui i Barbudy, najwięcej spośród wszystkich reprezentantów kraju.

</doc>
<doc id="2279476" url="https://pl.wikipedia.org/wiki?curid=2279476" title="Alicia Fox">
Alicia Fox

Victoria Elizabeth Crawford, znana z ringowego imienia jako Alicia Fox (ur. 30 czerwca 1986 w Ponte Vedra Beach w stanie Floryda) – amerykańska modelka i profesjonalna wrestlerka. W 3 sezonie NXT była mentorką Maxine.
Życie prywatne.
Ma młodszą siostrę Christine, też wrestlerkę.

</doc>
<doc id="2279477" url="https://pl.wikipedia.org/wiki?curid=2279477" title="Mavis Pugh">
Mavis Pugh

Mavis Pugh (ur. 25 czerwca 1914 w Croydon, zm. 6 grudnia 2006 w Chichesterze) – brytyjska aktorka komediowa, najszerzej znana z serialu "Pan wzywał, Milordzie?", gdzie wcielała się w zdziwaczałą staruszkę, Lady Lavender.
Życiorys.
Pochodziła z dobrze sytuowanej rodziny, jej ojciec był prawnikiem z praktyką w Londynie. Karierę aktorską rozpoczęła w okresie międzywojennym, pierwszy stały angaż dostała w teatrze w Amersham. W 1943 zadebiutowała na West Endzie, w sztuce "Junior Miss". Występowała także w licznych spektaklach muzycznych, z którymi przemierzała kraj. W 1956 Jimmy Perry zaprosił ją do zespołu Palace Theatre w Watford, którego był dyrektorem. Występowała tam przez wiele kolejnych lat, na scenie tej poznała także młodszego od niej o 20 lat aktora Johna Clegga, którego poślubiła w 1959 roku.
W telewizji zadebiutowała bardzo późno, bo dopiero jako sześćdziesięciolatka, epizodyczną rolą w serialu "Armia tatuśka". Później grała gościnnie również w tak znanych produkcjach jak "Hotel Zacisze", "Are You Being Served?", "Hi-de-Hi!" czy też "It Ain't Half Hot Mum", gdzie ważnym członkiem stałej obsady był jej mąż. Swoją pierwszą stałą rolę telewizyjną grała w sitcomie "Sorry!", ale zdecydowanie najpopularniejszą wykreowaną przez nią postacią okazała się Lady Lavender z "Pan wzywał, Milordzie?", gdzie grała we wszystkich odcinkach, od pilota z 1988 roku aż do końca ostatniej serii w 1993 roku.
Po zakończeniu tej produkcji Pugh przeszła na emeryturę, na której przeżyła jeszcze trzynaście lat. Zmarła pod koniec 2006 roku, w wieku 92 lat.

</doc>
<doc id="2279478" url="https://pl.wikipedia.org/wiki?curid=2279478" title="2011 UBS Chinese Grand Prix">
2011 UBS Chinese Grand Prix



</doc>
<doc id="2279484" url="https://pl.wikipedia.org/wiki?curid=2279484" title="Igor Armas">
Igor Armas



</doc>
<doc id="2279496" url="https://pl.wikipedia.org/wiki?curid=2279496" title="Kazuhiko Nishijima">
Kazuhiko Nishijima

 – japoński fizyk. 
Autor prac z zakresu kwantowej teorii pola i fizyki cząstek elementarnych. Niezależnie od amerykańskiego fizyka Murraya Gell-Manna wprowadził liczbę kwantową dziwności. Profesor uniwersytetów w Osace, Kioto i Tokio. Zmarł na białaczkę w wieku 83 lat.

</doc>
<doc id="2279497" url="https://pl.wikipedia.org/wiki?curid=2279497" title="Kepler-9b">
Kepler-9b

Kepler-9b – planeta pozasłoneczna krążąca wokół gwiazdy Kepler-9. Ma ona masę w przybliżeniu 0,25 i promień około 0,84 . Okrąża gwiazdę co około 19 dni, poruszając się po orbicie o promieniu 0,14 j.a. W układzie znane są jeszcze dwie planety, Kepler-9c i Kepler-9d.

</doc>
<doc id="2279498" url="https://pl.wikipedia.org/wiki?curid=2279498" title="Tarnawka (dopływ Skawy)">
Tarnawka (dopływ Skawy)

Tarnawka – potok, dopływ Skawy. Długość potoku wynosi 11,24 km, powierzchnia zlewni 22,2 km². Nazwa od miejscowości Tarnawa Górna i Tarnawa Dolna, przez które przepływa.
Cała zlewnia Tarnawki znajduje się w Beskidzie Małym. Dolina Tarnawki ma generalnie przebieg równoleżnikowy (w górnej części potok spływa w kierunku południowo-wschodnim, w dolnej we wschodnim). Oddziela ona Pasmo Żurawnicy (na południu) od głównego zrębu Beskidu Małego (Masyw Leskowca). 
Potok ma źródła na wysokości około 640 m na południowo-wschodnich stokach Gronia Jana Pawła II w Beskidzie Małym. Spływa kolejno przez Tarnawę Górną, Śleszowice i Tarnawę Dolną, by ujść do Skawy w tej ostatniej wsi jako jej lewy dopływ. Następuje to na wysokości ok. 305 m, w miejscu o współrzędnych .

</doc>
<doc id="2279500" url="https://pl.wikipedia.org/wiki?curid=2279500" title="Kubrat Pulew">
Kubrat Pulew

Kubrat Wenkow Pulew (buł. Кубрат Венков Пулев; ur. 4 maja 1981) – bułgarski bokser. Wielokrotny amatorski mistrz kraju w wadze ciężkiej i superciężkiej, a także mistrz Europy w wadze superciężkiej z 2008 roku. W 2009 roku przeszedł na zawodowstwo. Od maja 2012 roku jest mistrzem Europy EBU w wadze ciężkiej. Jest starszym bratem Terwela Pulewa.
Kariera amatorska.
Seniorską karierę zaczął w wadze półciężkiej (do 81 kg). W 2001 roku przeszedł do wagi ciężkiej (91 kg), w której był trzykrotnie mistrzem Bułgarii (2001, 2003, 2004). Na mistrzostwach świata nie odnosił jednak sukcesów. W 2001 roku przegrał w ćwierćfinale z Sułtanem Ibragimowem, a w 2003 w 1. rundzie z Odlanierem Solísem.
Następnie przeszedł do wagi superciężkiej, w której dwa razy zdobył krajowy czempionat (2005, 2008). W 2005 roku na mistrzostwach świata w Mianyang zdobył brązowy medal, przegrywając w walce o finał z Solísem (11:25). Sukcesu tego nie udało mu się powtórzyć dwa lata później w Chicago, gdy w 3. rundzie wyeliminował go Roberto Cammarelle (5:12).
W 2008 roku zakwalifikował się na igrzyska olimpijskie w Pekinie, jednak niespodziewanie odpadł z turnieju już po pierwszej walce przeciwko Kolumbijczykowi Óscarowi Rivasowi (5:11). Trzy miesiące później osiągnął największy sukces w amatorskiej karierze, gdy w Liverpoolu został mistrzem Europy w wadze superciężkiej. W finale pokonał na punkty (9:2) Rosjanina Dienisa Siergiejewa.
W 2009 roku w Mediolanie, w swoim piątym występie na mistrzostwach świata dotarł jedynie do ćwierćfinału, w którym ponownie uległ Cammarelle (6:12).
Kariera zawodowa.
Walka z Cammarelle była ostatnią w amatorskiej karierze Pulewa. Tydzień później, 19 września 2009 stoczył w Niemczech swój pierwszy zawodowy pojedynek. Na początkowym etapie profesjonalnej kariery Bułgar odniósł zwycięstwa m.in. nad trzema byłymi zawodowymi mistrzami Europy: Mattem Skeltonem (2010), Paolo Vidozem (2010) i Jarosławem Zawrotnym (2011), a także nad Amerykaninem Travisem Walkerem w walce o pas IBF International (2011).
5 maja 2012 w niemieckim Erfurcie niepokonany Pulew zmierzył się o wakujące mistrzostwo Europy z Alexandrem Dimitrenko. Bułgar zdobył tytuł, nokautując rywala w 11. rundzie. 29 września 2012 roku obronił pas, wygrywając przez nokaut z niepokonanym wcześniej Rosjaninem Aleksandrem Ustinowem. Stawką walki była ponadto pozycja pretendenta nr 1 do mistrzostwa świata IBF.
24 sierpnia 2013 w Mecklenburg-Vorpommern pokonał jednogłośnie na punkty Tony Thompsona.
14 grudnia 2013 na gali w Neubrandenburgu Pulew obronił interkontynentalny tytuł federacji IBF, pokonując przez techniczny nokaut w czwartej rundzie Amerykanina Joeya Abella.
15 listopada 2014 przegrał przez nokaut w 5 rundzie walkę o tytuł mistrza świata federacji IBF w wadze ciężkiej z Władimirem Kliczko. Bułgar czterokrotnie był liczony.
27 października 2018 w Sofii pokonał jednogłośnie na punkty Hughie Fury'ego (21-2, 11 KO).
Osiągnięcia.
Boks zawodowy:
Boks amatorski:

</doc>
<doc id="2279514" url="https://pl.wikipedia.org/wiki?curid=2279514" title="Latająca platforma">
Latająca platforma

Latająca platforma - rodzaj lekkiego statku powietrznego umożliwiającego pionowy start i lądowanie, zawis, oraz poruszanie się w dowolnym kierunku. Głównym odbiorcą tych urządzeń miało być wojsko. Konstruktorzy starali się by obsługa i sterowanie latającą platformą było maksymalnie uproszczone – tak by mogli kierować nią żołnierze bez specjalistycznego, lotniczego przygotowania.
Powstało zaledwie kilka modeli tego rodzaju statków powietrznych.
Najbardziej zaawansowanym był projekt amerykański: Hiller VZ-1 Pawnee. Powstał on na początku lat pięćdziesiątych XX w. Siłę nośną wytwarzały dwa ustawione poziomo przeciwbieżne wirniki (układ Kamowa). Nad obudowanymi wirnikami znajdowało się stanowisko pilota, silnik, zbiornik paliwa oraz inne urządzenia pomocnicze.
Radziecką odpowiedzią na projekt amerykański był „Turbolot” – zademonstrowany po raz pierwszy w 1958 po Moskwą. Turbolot napędzany był ustawionym pionowo silnikiem turboodrzutowym. Obok znajdowała się obudowana kabina pilota i zbiornik paliwa. Całość zabudowana została na metalowej kratownicy. Do sterowania służyły stery strumieniowe zainstalowane na długich wysięgnikach oraz powierzchnie sterowe umieszczone w strumieniu gazów wylotowych z silnika turboodrzutowego.
Latające platformy nie weszły do produkcji seryjnej lecz doświadczenia zdobyte przy ich projektowaniu i konstrukcji zostały wykorzystane w późniejszych pracach nad śmigłowcami, samolotami pionowego startu i lądowania oraz pojazdami kosmicznymi (zwłaszcza lądownikami księżycowymi).

</doc>
<doc id="2279519" url="https://pl.wikipedia.org/wiki?curid=2279519" title="Karl Haffer">
Karl Haffer

Karl Haffer (ur. 2 października 1912) – rumuński piłkarz ręczny. Uczestnik Igrzysk Olimpijskich w 1936 w Berlinie. Na igrzyskach zagrał we wszystkich meczach reprezentacji Rumunii.

</doc>
<doc id="2279521" url="https://pl.wikipedia.org/wiki?curid=2279521" title="Fritz Haffer">
Fritz Haffer

Fritz Haffer (właś. Friedrich Haffer) (ur. 26 maja 1914) – rumuński piłkarz ręczny. Uczestnik Igrzysk Olimpijskich w 1936 w Berlinie. Na igrzyskach zagrał we wszystkich meczach reprezentacji Rumunii.

</doc>
<doc id="2279522" url="https://pl.wikipedia.org/wiki?curid=2279522" title="Gorzka zgnilizna wiśni">
Gorzka zgnilizna wiśni

Gorzka zgnilizna wiśni – grzybowa choroba roślin wywoływana przez grzyb "Colletotrichum gloeosporioides". Najgroźniejsza jest dla wiśni, ale występuje także na wielu innych gatunkach roślin – truskawce, jabłoni, drzewach cytrusowych, awokado, bananie, papryce, łubinie i wielu innych. Występuje w różnych strefach klimatycznych na całym świecie.
Objawy.
Na dojrzałych owocach pojawiają się nieco wklęsłe gnilne plamy, na których, przy wysokiej wilgotności pojawiają się drobniutkie brodawki. Brodawki zawierają zarodniki konidialne, które wydobywają się w postaci jasnopomarańczowych wycieków. Choroba ta może się ujawnić już w sadzie lub na zebranych i długo przechowywanych owocach w temperaturze pokojowej. W przypadku porażenia zawiązków owoców powoduje ich zasychanie. Porażone owoce najczęściej zasychają i pozostają na drzewie w postaci mumii, stanowiąc źródło infekcji w następnym sezonie.
Ochrona.
Ogranicza się rozwój choroby przez właściwe formowanie korony drzew. Przerzedzenie gałęzi umożliwia szybsze obsychanie liści i owoców. Należy także zabezpieczać rany po cięciu i usuwać z drzew mumie. Chemicznie zwalcza się fugicydami zawierającymi jako substancje czynne kaptan lub IBE (inhibitory biosyntezy ergosterolu) opryskując całe drzewa w okresie od 14 dni po kwitnieniu i powtarzając zabieg 1-2 razy.

</doc>
<doc id="2279525" url="https://pl.wikipedia.org/wiki?curid=2279525" title="Following the Voice of Blood">
Following the Voice of Blood

Following the Voice of Blood – trzeci album studyjny polskiej grupy muzycznej Graveland. Wydawnictwo ukazało się w 1997 roku nakładem wytwórni muzycznej No Colours Records. Nagrania zostały zarejestrowane pomiędzy 25 września a 18 grudnia 1996 roku oraz zmiksowane pomiędzy 23 a 24 grudnia tego samego roku we wrocławskim Tuba Studio. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2279532" url="https://pl.wikipedia.org/wiki?curid=2279532" title="Formuła 1 Sezon 2012">
Formuła 1 Sezon 2012

Sezon 2012 Formuły 1 – 63. sezon o Mistrzostwo Świata Formuły 1. Po raz trzeci z rzędu triumfował Sebastian Vettel i jego zespół - Red Bull Racing.
Lista startowa.
Po sporze między FOTA, a FIA w pierwszej połowie 2009 roku, nowa umowa Concorde Agreement została podpisana dnia 1 sierpnia 2009 roku przez ówczesnego prezydenta FIA Maxa Mosleya i wszystkie ekipy z tamtego czasu. Nowa umowa przewiduje kontynuację warunków tej z 1998 i jest ważna do dnia 31 grudnia 2012 roku.Lista została ułożona na podstawie oficjalnej listy startowej do Mistrzostw Świata Formuły 1 w sezonie 2012, opublikowanej przez FIA.
Piątkowi kierowcy.
"jeśli kierowca brał udział w piątkowym treningu, symbol oznacza, którego z kierowców wyścigowych zastąpił"
"udział kierowcy w całym weekendzie wyścigowym zaznaczono przez wytłuszczoną nazwę zespołu, w którym startował"
Zmiany wśród zespołów.
Caterham F1 Team.
6 listopada 2011 roku FIA potwierdziła, że zespół Team Lotus–Renault wystartuje w sezonie 2012 pod nazwą Caterham F1 Team. Zmiana nazwy jest związana z zacieśnieniem współpracy z brytyjskim koncernem samochodowym Caterham Cars, lecz zespół będzie dalej jeździł z malezyjską licencją.
HRT F1 Team.
14 grudnia 2011 roku zespół HRT poinformował, że dotychczasowy szef – Colin Kolles odszedł ze stajni za porozumieniem stron. Następnego dnia ogłoszono nowego szefa zespołu, którym został były kierowca Minardi – Luis Pérez-Sala. Ze zmianą szefa stajni była związana przeprowadzka zespołu do Walencji. Zanim jednak zespół zdążył zadomowić się w tym nadmorskim mieście, kierownictwo ogłosiło, w lutym 2012 roku przeniesienie siedziby do hali Caja Magica w Madrycie.
Lotus F1 Team.
6 listopada 2011 roku FIA potwierdziła, że zespół Lotus Renault GP wystartuje w sezonie 2012 pod nazwą Lotus F1 Team. Pomimo tego, że Renault nie jest już współwłaścicielem Lotus F1 Team, francuski koncern wciąż pozostaje sponsorem brytyjskiego zespołu. Współpraca odnosi się do systemu KERS i silnika V6 turbo, który wejdzie do użytku w 2014 roku. Brytyjski zespół otrzymuje także 30% zniżkę przy zakupie jednostki napędowej Renault.
Mercedes F1 Team.
W grudniu 2011 roku zespół Mercedes ogłosił dodanie do nazwy zespołu członu "AMG". Tym samym pełna nazwa zespołu brzmi: "Mercedes AMG Petronas Formula 1 Team". AMG jest marką, należącą do koncernu Mercedes-Benz od przeszło czterdziestu lat i zajmuje się głównie tuningiem samochodów osobowych Mercedesa.
Marussia F1 Team.
W lipcu 2011 roku zespół Marussia ogłosił nawiązanie partnerstwa z zespołem McLaren. Umowa ta da zespołowi dostęp do obiektów McLarena, wliczając w to stanowiska testowe, symulatory, technologię komputerową i tunel aerodynamiczny. Poza nawiązaniem współpracy z McLarenem, zespół nabył jednocześnie utworzoną przez Nicka Wirtha na potrzeby F1 firmę Wirth Racing Technologies i jej obiekty w Banbury, aby stworzyć tam swoją bazę techniczną na przyszłość. 6 listopada 2011 roku FIA potwierdziła, że zespół Marussia Virgin Racing wystartuje w sezonie 2012 pod nazwą Marussia F1 Team. Pomimo zniknięcia z nazwy członu "Virgin", konsorcjum Richarda Bransona pozostaje głównym sponsorem zespołu.
Sahara Force India F1 Team.
Zespół Force India został zgłoszony do sezonu z nazwą, do której został dodany człon "Sahara", pochodzący od nazwy indyjskiej grupy Sahara – głównego sponsora i udziałowcy zespołu.
Williams F1.
W czerwcu 2011 roku zespół Williams ogłosił, że w latach 2012 – 2013 będzie korzystał z silników Renault, z możliwością przedłużenia umowy na sezon 2014. Williams stał się tym samym czwartym zespołem korzystającym z jednostek napędowych francuskiego koncernu. 4 stycznia 2012 roku zespół ogłosił zakończenie współpracy z amerykańską firmą telekomunikacyjną AT&amp;T.
Zmiany wśród kierowców.
Przed sezonem.
Caterham F1 Team
Sahara Force India F1 Team
HRT F1 Team
Lotus F1 Team
Marussia F1 Team
Red Bull Racing/Scuderia Toro Rosso
Scuderia Toro Rosso
Williams F1
W trakcie sezonu.
Lotus F1 Team
Marussia F1 Team
Kalendarz.
Lista przedstawia oficjalny kalendarz Światowej Rady Sportów Motorowych FIA z dnia 7 grudnia 2011. Mimo wcześniejszych wątpliwości co do obecności w nim GP Stanów Zjednoczonych – wyścig ten został w nim zawarty z zastrzeżeniem, iż tor musi uzyskać homologację.
1 Wyścig nocny – rozgrywany przy sztucznym oświetleniu.
2 Wyścig dzienno-nocny – start wyścigu rozegrany zostanie przed zachodem słońca, a zawodnicy przyjadą na metę przy ciemnym niebie. Oświetlenie zostanie włączone przed wyścigiem.

</doc>
<doc id="2279534" url="https://pl.wikipedia.org/wiki?curid=2279534" title="Bolesław Korfeld">
Bolesław Korfeld

Bolesław Korfeld (ur. 1893 w Kielcach, zm. 17 marca 1921 w Kronsztadzie) – polski działacz polityczny i wojskowy, uczestnik rewolucji 1905 roku, żołnierz polskiego oddziału Czerwonej Gwardii i Armii Czerwonej, komendant szkoły wojskowej.
Życiorys.
Syn Andrzeja, jego siostra Florentyna brała udział w akcjach Organizacji Bojowej Polskiej Partii Socjalistycznej. W 1909 będąc uczniem szóstej klasy kieleckiego gimnazjum wziął udział w zamachu na naczelnika gubernialnej żandarmerii w Kielcach, za co został aresztowany i w 1911 skazany w procesie członków kieleckiej PPS – Frakcji Rewolucyjnej na dożywotnią katorgę. W czasie zesłania na Syberię pracował jako robotnik.
Od 1912 członek bolszewickiej frakcji Socjaldemokratycznej Partii Robotniczej Rosji. W wyniku rewolucji lutowej w 1917 odzyskał wolność, przybył do Charkowa, gdzie w maju 1918 przystąpił do Czerwonej Gwardii i został członkiem Socjaldemokracji Królestwa Polskiego i Litwy, walcząc w szeregach Rewolucyjnego Czerwonego Pułku Warszawskiego z przeciwnikami rewolucji październikowej, m.in. w lipcu 1918 w Jarosławiu, gdzie trwało powstanie Związku Obrony Ojczyzny i Wolności kierowane przez Borysa Sawinkowa.
Na początku 1919 skierowany do Mińska do szkoły polskich instruktorów wojskowych (Polskie Połączone Kursy Czerwonych Dowódców Armii Czerwonej) przy Zachodniej Dywizji Strzelców, gdzie był jednym z najzdolniejszych słuchaczy. Po skończeniu szkolenia mianowany wpierw zastępcą komisarza, a następnie komisarzem politycznym. W sierpniu 1919 dowodził kursantami w walce z Wojskiem Polskim o Mińsk. Po zajęciu Mińska przez oddziały Wojska Polskiego razem z kursantami w 1919 przeniósł się do Smoleńska, gdzie w styczniu 1921 na polecenie dowództwa Armii Czerwonej kursy, uznane za jedne z lepszych w kraju, zostały przekształcone w trzyletnią szkołę wojskową im. Czerwonych Komunardów, której został komisarzem. Jednak już w marcu 1921 kursanci szkoły, zorganizowani w 2 Zbiorową Brygadę Szkoły im. Czerwonych Komunardów, wzięli udział w tłumieniu powstania w Kronsztadzie. Bolesław Korfeld poległ 17 marca 1921 w ataku na twierdzę Kronsztad, będąc wówczas dowódcą pułku 2. Brygady. 

</doc>
<doc id="2279541" url="https://pl.wikipedia.org/wiki?curid=2279541" title="Otto Lummer">
Otto Lummer

Otto Lummer (ur. 17 lipca 1860, Gera - zm. 5 lipca 1925, Wrocław) − niemiecki fizyk, który prowadził badania w dziedzinie optyki. Skonstruował interferometr, znany też jako płytka interferencyjna Lummera-Gehrckego. W 1887 roku skonstruował fotometr (tzw. fotometr Lummera-Brodhuna). Był profesorem uniwersytetu we Wrocławiu. Z inicjatywy Lummera założono rozgłośnię radiową we Wrocławiu Schlesische Funkstunde. Lummer był jej współzałożycielem i pierwszym przewodniczącym rady nadzorczej.

</doc>
<doc id="2279542" url="https://pl.wikipedia.org/wiki?curid=2279542" title="Capitis deminutio maxima">
Capitis deminutio maxima



</doc>
<doc id="2279543" url="https://pl.wikipedia.org/wiki?curid=2279543" title="Capitis deminutio media">
Capitis deminutio media



</doc>
<doc id="2279545" url="https://pl.wikipedia.org/wiki?curid=2279545" title="Final Fantasy X">
Final Fantasy X

 – gra komputerowa z gatunku jRPG na konsolę PlayStation 2, wyprodukowana przez firmę Square Enix. Produkcja gry rozpoczęła się w 1999 roku, a film ukazujący jej wersję beta został zaprezentowany podczas Square Millennium Event w 2000 roku. Jej premiera nastąpiła 17 grudnia 2001 roku. Gra w początkowych założeniach miała zawierać elementy gry online. Jest to pierwsza część z serii "Final Fantasy", w której zastosowano dubbing. 26 grudnia 2013 roku, ukazała się wersja na PlayStation 3, a 12 maja 2015 na PlayStation 4. Wydanie gry na komputery PC zaplanowano na dzień 12 maja 2016 roku.
Fabuła.
Historie w grze skupia się wokół Tidusa, gwiazdy sportu zwanego blitzball, mieszkającego w mieście Zanarkand. Podczas rozgrywanego meczu, na miasto napada potężny potwór nazywany Sinem, w wyniku czego zostaje ono doszczętnie zniszczone. Tidus wraz z Auronem – przyjacielem swojego ojca – przeżywają jako jedni z nielicznych, jednakże w niezbyt jasnych okolicznościach przedostają się do odległej o tysiąc lat przyszłości. Bohater dowiaduje się także iż mimo tak dużego upływu czasu, technika nie dość, że nie poszła do przodu, to ludzkość w ogóle z niej przestała korzystać. Powodem takiego stanu rzeczy jest nowa religia – Yawonu, które zakazuje korzystania z dobrodziejstw techniki. Okazuje się także że stwór który zniszczył rodzinne miasto bohatera, nadal istnieje, nieustannie siejąc grozę, a ludzie trwają w przekonaniu iż jego ataki są karą za korzystanie ze zdobyczy techniki.
Tidus dowiaduje się od Wakki – nowego przyjaciela z tej rzeczywistości – o istnieniu osób znanych jako Summonerzy, których zadaniem jest wyeliminowanie zagrożenia jakim jest Sin. Wkrótce dane im jest poznać dziewczynę której przeznaczeniem jest bycie jedną z takich osób. Postanawiają się do niej przyłączyć w podróży, chcąc jej pomóc w zażegnaniu niebezpieczeństwa.
W trakcie podróży postać poznaje różne postacie, wśród których są też tacy którzy dołączają do grupy, chcąc mieć swój wkład w walce ze złem.
Aeony.
Potężne istoty, które pojawiają się wyłącznie na życzenie Yuny. Dzieje się tak, gdyż jest jedyną Summonerką w drużynie.
System gry.
Technika walki.
Toczenie pojedynków tradycyjnie, obywa się w systemie tur. W czasie każdej walki, do pojedynku stają tylko 3 spośród wszystkich postaci. Jednak po raz pierwszy w serii, można dowolnie zmieniać postacie, wybierając w każdym momencie, tę osobę, którą aktualnie najbardziej potrzebujemy. Dodatkowo po prawej stronie ekranu, wyświetla się kolejka ruchów postaci toczących udział w walce, zaś sama kolejność, jak i częstotliwość czynności wykonywanych w czasie jednej tury, zależy od rodzaju podjętych działań.
Rozwój postaci.
Rozwijanie każdego z członków drużyny odbywa się poprzez specjale punkty ruchu, które to otrzymujemy po każdej zwycięskiej walce. Zarządzamy nimi na planszy rozwoju postaci zwanej Sphere Grid. Na każdym polu znajdujemy obszar, który możemy zapełnić mocą siły, zręczności, magii lub innymi.
Sphere Grid występuje w dwóch wersjach, wybieranych na początku rozgrywki – podstawowej i eksperckiej.
Aspekty techniczne.
W "Final Fantasy X" zerwano z rozmowami postaci w formie dymków wypowiedzi. Zamiast tego, po raz pierwszy mamy do czynienia z mówiącymi postaciami. Nowością w serii są także trójwymiarowe lokalizacje, jednakże bez możliwości manipulowania kamerą. Tereny które pojawiają się podczas rozgrywki są wypełnione głębią. Podobnie jest z postaciami, u których wprowadzono mimikę twarzy.

</doc>
<doc id="2279549" url="https://pl.wikipedia.org/wiki?curid=2279549" title="Kim Ch’aek">
Kim Ch’aek

Kim Ch’aek (ur. 14 sierpnia 1903, zm. 31 stycznia 1951) – północnokoreański generał, minister przemysłu, dowódca frontowy podczas wojny koreańskiej.
Życiorys.
Od 1925 należał do koreańskiej partii komunistycznej. Był więziony. Następnie został jednym z dowódców antyjapońskiej partyzantki w Mandżurii.
W 1945 został komendantem Wojskowej Szkoły Politycznej w Pjongjangu, a następnie wiceprzewodniczącym Komitetu Ludowego Północnej Korei i kierownikiem Departamentu Obrony. W latach 1948–1950 wicepremier i minister przemysłu KRLD, członek KC PPK. W czasie wojny koreańskiej członek Komitetu Wojennego KRLD. 31 stycznia 1951 zginął w bombardowaniu lub zmarł na zawał serca.
Został odznaczony tytułem bohatera KRLD. Jego imieniem nazwano miasto Kimch’aek (wcześniej Sŏngjin) i stadion w tymże mieście.

</doc>
<doc id="2279564" url="https://pl.wikipedia.org/wiki?curid=2279564" title="Józef Władysław Kobylański">
Józef Władysław Kobylański

Józef Władysław Kobylański (ur. 2 kwietnia 1893 w Busku, zm. 19 kwietnia 1971 w Warszawie) − publicysta, działacz Polskiego Związku Łowieckiego, bibliofil i kolekcjoner, autor wielu publikacji z dziedziny myślistwa, łowiectwa oraz historii polskich zwierzyńców i ogrodów zoologicznych, uczestnik obu wojen światowych, kapitan piechoty Wojska Polskiego II Rzeczypospolitej.
Życiorys.
Rodzicami Józefa Władysława Kobylańskiego byli Władysław i Jadwiga z domu Zbigniewicz. Szkołę średnią ukończył w 1913 roku, po czym rozpoczął studia na Wydziale Filologicznym Uniwersytetu Lwowskiego. Po wybuchu I wojny światowej został powołany do armii austriackiej, w Wojsku Polskim służył w 5 pułku Strzelców Podhalańskich. Do rezerwy przeszedł w stopniu kapitana pod koniec lat 20. Przez kilka lat mieszkał w Jarosławiu i Przemyślu, od 1930 roku w Warszawie. Z dniem 1 października 1934 roku został przydzielony do Ministerstwa Komunikacji na sześciomiesięczną praktykę. Z dniem 31 marca 1935 roku został przeniesiony do rezerwy z równoczesnym przeniesieniem w rezerwie do Oficerskiej Kadry Okręgowej Nr I.
Pierwsze próby literackie podejmował jeszcze w gimnazjum. W 1927 roku opublikował dwie prace z zakresu łowiectwa: "Kłusownik" i "W obronie użytecznej zwierzyny łownej" (z przedmową Juliana Ejsmonda). W następnych latach publikował na łamach między innymi „Łowca Polskiego”, „Sylwana” czy „Myśliwego”, opracował również hasła z zakresu łowiectwa do pięciotomowej "Ilustrowanej Encyklopedii Trzaski, Everta i Michalskiego". W 1929 roku ukazały się "Bibliografia łowiectwa w odrodzonej Polsce" oraz "Humor i łacina myśliwska" − zbiór fraszek i anegdot. Pasja kolekcjonerska Kobylańskiego realizowała się w powstającym zbiorze przedmiotów związanych z kulturą łowiecką: plakietek, odznak, medali, medalionów czy żetonów, który zdobył w 1937 roku najwyższe wyróżnienie na Międzynarodowej Wystawie Łowieckiej w Berlinie. Był również bibliofilem, zbierał także wszelkie pamiątki związane z kultem św. Huberta. Prowadził również badania nad historią zwierzyńców i pierwszych ogrodów zoologicznych na ziemiach polskich. Ich owocem była opublikowana w 1928 roku praca "Jak powstał w odrodzonej Polsce pierwszy zwierzyniec w Warszawie" oraz inne, opisujące kilka podobnych instytucji.
Zmobilizowany w sierpniu 1939 roku, wziął udział w walkach kampanii wrześniowej. Internowany w Rumunii, został później wydany Niemcom i osadzony w Oflagu VI B w Dössel. Do Warszawy powrócił po zakończeniu wojny, udało mu się uratować i zachować część kolekcji i księgozbioru. Pracował w redakcjach „Kolejarza Związkowca” i tygodnika „Sygnały”. Współpracował również z redakcją Polskiego Słownika Biograficznego. Na emeryturę przeszedł w 1955 roku. W 1961 roku był w Krakowie gościem honorowym ogólnopolskiego zjazdu poświęconego historii polskich zwierzyńców i ogrodów zoologicznych, brał aktywny udział w wykładach i dyskusjach. Zmarł w 1971 roku i został pochowany na cmentarzu Powązkowskim (kwatera 278-3-28). Jego zbiory trafiły między innymi do Muzeum Łowiectwa w Warszawie, archiwum Instytutu Zoologicznego Polskiej Akademii Nauk, Miejskiego Ogrodu Zoologicznego w Warszawie czy Muzeum Medalierstwa we Wrocławiu.

</doc>
<doc id="2279571" url="https://pl.wikipedia.org/wiki?curid=2279571" title="Sławomir Wyczański">
Sławomir Wyczański

Sławomir Wyczański (ps. Mur; ur. 1922, zm. 4 kwietnia 2011) – polski cukiernik, autor podręczników specjalistycznych związanych z cukiernictwem.
Był uczestnikiem powstania warszawskiego jako żołnierz AK w szeregach batalionu „Kiliński” w stopniu podporucznika. Był także dowódcą 168 plutonu. Jako uczestnik zdobycia budynku PAST-y został odznaczony Krzyżem Walecznych.
Po wojnie piastował funkcję głównego technologa zakładów cukierniczych E. Wedel (wówczas zakłady 22 Lipca d. E. Wedel). Był współzałożycielem i pierwszym Przewodniczącym KZ NSZZ „Solidarność” w Wedlu, funkcję sprawował do momentu wprowadzenia stanu wojennego. Był również wykładowcą w szkole przyzakładowej.
Jest twórcą m.in. wielokrotnie wznawianych podręczników: "Surowce i materiały pomocnicze w cukiernictwie", "Cukiernictwo: podręcznik technologii" i "Technologia cukiernictwa", na podstawie których wykształciło się wiele pokoleń cukierników. Pochowany na cmentarzu Bródnowskim w Warszawie.

</doc>
<doc id="2279573" url="https://pl.wikipedia.org/wiki?curid=2279573" title="SZD-45 Ogar">
SZD-45 Ogar

SZD-45 Ogar – polski, dwumiejscowy, motoszybowiec przeznaczony do szkolenia, treningu i turystyki. Zaprojektowany w Ośrodku Badawczo-Rozwojowym Szybownictwa w Bielsku-Białej. 
Historia.
Prace konstrukcyjne nad Ogarem rozpoczęto na początku lat 70. na specjalne zamówienie Ernesta Kuhna z RFN-u, udziałowca małej wytwórni silników motoszybowcowych. Pracami konstrukcyjnymi kierował Tadeusz Łabuć. Prototyp o znakach rejestracyjnych SP-0001 (nr fabryczny X-107) oblatał 13 maja 1973 January Roman. Drugi prototyp o znakach rejestracyjnych SP-0003 został oblatany 24 kwietnia 1974 r. również przez Januarego Romana.
Prototyp wyposażono w silnik Stark-45 SG o mocy 33 kW (45 KM), jednak nie otrzymał on wymaganych na niemieckim rynku certyfikatów technicznych. W związku z tym wykorzystano silnik Limbach SL1700EC, będący przeróbką silnika Volkswagena. Egzemplarze wyposażone w ten silnik noszą oznaczenie SZD-45A Ogar. W egzemplarzach sprzedanych do USA użytkownicy zamontowali silniki Revmaster z turbodoładowaniem o pojemności dwóch litrów.
Motoszybowiec został zaprezentowany na 49 Międzynarodowych Targach Poznańskich w 1977 roku.
W latach późniejszych powstała wersja oznaczona SZD-45-2 Ogar F z silnikiem Franklin 2A-120A, który miał być produkowany na licencji w Rzeszowie. Ogar F został oblatany w dn. 13.03.1979 r. jednak zrezygnowano z tej jednostki napędowej. Powodem rezygnacji okazały się za wysokie drgania, które powodowały wychylanie się silnika o kilkanaście stopni w obie strony oraz za duży hałas. Dalszych prac rozwojowych nad wersją Ogar F nie prowadzono.
Łącznie wyprodukowano 66 motoszybowców Ogar z czego 41 wyeksportowano. Kilkanaście Ogarów trafiło do USA i były używane głównie w United States Air Force Academy w Colorado Springs do szkolenia podstawowego, 13 do NRD, 9 do RFN a kilka do Hiszpanii, Szwecji, Bułgarii, Wielkiej Brytanii i Norwegii. Produkcję zakończono w 1979.
W 1976 r. zespół konstrukcyjny Ogara otrzymał nagrodę przyznaną przez NOT.
Konstrukcja.
Dwumiejscowy motoszybowiec o konstrukcji metalowo-drewniano-kompozytowej. Zbudowany w układzie grzbietopłata z silnikiem pchającym umieszczonym w centralnej partii skrzydła. Dopuszczony do wykonywania akrobacji podstawowej.
Skrzydło jednodźwigarowe o obrysie trapezowym, wyposażone w płytowe hamulce aerodynamiczne oraz lotki wypełnione spienionym tworzywem sztucznym. Końce skrzydeł wyposażone w podpórki do samodzielnego startu.
Kadłub laminatowy o konstrukcji skorupowej z wręgami drewnianymi. Kabina załogi dwuosobowa z miejscami obok siebie, wyposażona w podwójny układ sterowania, regulowane pedały oraz fotele. Osłona kabiny dwuczęściowa, otwierana do góry. Na głównej wrędze nośnej zamocowany zbiornik paliwa o pojemności 60 litrów. Do spodu kadłuba przymocowana belka ogonowa wykonana ze zwijanej blachy duralowej, zakończona dźwigarem statecznika pionowego.
Usterzenie w układzie T, statecznik wysokości o pokryciu laminatowo-sklejkowym. Stery kryte płótnem o szkielecie laminatowym. Ster wysokości wyważony masowo, ster kierunku i lotki niewyważone masowo.
Podwozie jednośladowe, koło główne amortyzowane, chowane do połowy w kadłubie, wyposażone w hamulec tarczowy sprzężony z hamulcami aerodynamicznymi. Kółko ogonowe obracane. 
Silnik Limbach SL 1700EC - czterosuwowy silnik tłokowy dwurzędowy o czterech cylindrach przeciwległych w układzie bokser, chłodzony powietrzem o mocy 68 KM. Napędzający stałe śmigło pchające firmy Hoffmann o średnicy 145 cm. Śmigło, po wyłączeniu silnika, ustawia się w pozycji neutralnej za krawędzią spływu płata.

</doc>
<doc id="2279574" url="https://pl.wikipedia.org/wiki?curid=2279574" title="Chór Akademii Medycznej w Gdańsku">
Chór Akademii Medycznej w Gdańsku



</doc>
<doc id="2279577" url="https://pl.wikipedia.org/wiki?curid=2279577" title="Tiquinho">
Tiquinho

Tiquinho, właśc. Onofre Aluísio Batista (ur. 13 października 1954 w Rio de Janeiro, zm. 15 czerwca 2009 w Maracanaú) – brazylijski piłkarz, występujący na pozycji napastnika.
Kariera klubowa.
Zawodową karierę piłkarską Tiquinho rozpoczął w klubie Botafogo FR w 1975 roku. W Botafogo 29 listopada 1975 w wygranym 2-1 meczu z Guarani FC Tiquinho zadebiutował w lidze brazylijskiej. Był to udany debiut, gdyż Tiquinho zdobył jedną z bramek. Jeszcze bardziej udany był jego drugi mecz w lidze z Nacionalem Manaus, w którym zdobył dwie bramki. Mimo udanego początku w Botafogo Tiquinho szybko trafił do prowincjonalnego Treze Campina Grande. W 1977 powrócił do Botafogo, lecz po rozegraniu czterech meczów został sprzedany do Ceary Fortaleza. Z Cearą zdobył mistrzostwo stanu Ceará - Campeonato Cearense w 1978. W 1980 powrócił do Botafogo, po czym krótko występował w Remo Belém, Fortalezie i Cearze. W latach 1982–1984 był zawodnikiem Rio Negro Manaus. Z Rio Negro zdobył mistrzostwo stanu Amazonas - Campeonato Amazonense w 1982 roku.
Karierę zakończył w Nacionalu Manaus w 1985. W barwach Nacionalu Tiquinho wystąpił ostatni raz w lidze brazylijskiej 21 kwietnia 1985 w wygranym 2-1 meczu z Botafogo João Pessoa. Było to udane pożegananie, gdyż Tiquinho zdobył jedną z bramek. Ogółem w latach 1975–1985 w I lidze wystąpił w 96 meczach, w których strzelił 16 bramek.
Kariera reprezentacyjna.
Bianchi występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił w dwóch meczach z Kostaryką (bramka) i Nikaraguą.

</doc>
<doc id="2279580" url="https://pl.wikipedia.org/wiki?curid=2279580" title="Jagodowiec">
Jagodowiec

Jagodowiec, sopleniec ("Uvularia" L.) – rodzaj wieloletnich, ziemnopączkowych roślin zielnych z rodziny zimowitowatych, obejmujący 5 gatunków występujących w południowo-wschodniej Kanadzie oraz środkowych i wschodnich Stanach Zjednoczonych. W naturze rosną w lasach i zaroślach. Jagodowiec wielkokwiatowy jest popularną rośliną ozdobną w Ameryce i Wielkiej Brytanii. Zalecany jest także do stosowania w Polsce. W uprawie spotyka się również jagodowiec przerosłolistny, którego młode pędy spożywane są jako substytut szparagów. Kilka gatunków znajduje zastosowanie jako rośliny lecznicze. 
Rozmieszczenie geograficzne.
Zasięg rodzaju obejmuje wschodnią część kontynentu północnoamerykańskiego. Najszerzej rozpowszechniony jest jagodowiec bezogonkowy, rosnący od Quebecu i Nowej Szkocji w Kanadzie po Dakotę Północną i Teksas na zachodzie oraz północną Florydę na południu. Po środkową część kontynentu sięga także jagodowiec wielkokwiatowy, ale wschodni zasięg tego gatunku kończy się na Appalachach. Jagodowiec przerosłolistny i "Uvularia puberula" rosną z kolei w rejonie Appalachów i na Nizinie Atlantyckiej. Najmniejszy zasięg ma "Uvularia floridana", spotykana na niewielkim obszarze w południowo-wschodnim krańcu Stanów Zjednoczonych, od Karoliny Południowej po stan Missisipi.
Systematyka.
Podział na sekcje potwierdzony został w analizach filogenetycznych na podstawie badań genów chloroplastowego DNA.

</doc>
<doc id="2279582" url="https://pl.wikipedia.org/wiki?curid=2279582" title="Źródło reokreniczne">
Źródło reokreniczne

Źródło reokreniczne, źródło reokrenowe – źródło, w którym woda natychmiast odpływa z miejsca wzdłuż nachylenia terenu. Takie źródła często są początkiem cieków wodnych.
Miejsce wypływu oraz dno odpływów pokryte jest przemytym piaskiem lub kamieniami. Nurt wody jest na tyle szybki, że niemożliwa jest akumulacja osadów organicznych. 

</doc>
<doc id="2279584" url="https://pl.wikipedia.org/wiki?curid=2279584" title="Kepler 9b">
Kepler 9b



</doc>
<doc id="2279588" url="https://pl.wikipedia.org/wiki?curid=2279588" title="Lubuski Park Przemysłowo-Technologiczny">
Lubuski Park Przemysłowo-Technologiczny

Lubuski Park Przemysłowo-Technologiczny — powstający na terenie Zielonej Góry park technologiczny będący wspólną inicjatywą Uniwersytetu Zielonogórskiego, władz województwa lubuskiego, miasta Zielona Góra, byłej gminy Zielona Góra oraz Kostrzyńsko-Słubickiej Specjalnej Strefy Ekonomicznej mający na celu wspieranie rozwoju gospodarki regionu woj. lubuskiego poprzez tworzenie nowych miejsc pracy, przyciąganie inwestorów oraz połączenie sfery nauki i biznesu. 
14 maja 2010 w celu zarządzania Parkiem powołana została spółka „Lubuski Park Przemysłowo-Technologiczny Sp z o.o.”, której głównymi udziałowcami są miasto Zielona Góra, Urząd Marszałkowski województwa lubuskiego oraz Uniwersytet Zielonogórski (po 30% udziałów); 9% udziałów posiada gmina Zielona Góra, a pozostałe 1% Kostrzyńsko-Słubicka Specjalna Strefa Ekonomiczna. Od 2 sierpnia 2010 stanowisko prezesa spółki pełni Arkadiusz Kowalewski, były menedżer ds. inwestycji K-SSSE.
Powierzchnia całkowita Lubuskiego Parku Przemysłowo-Technologicznego wynosi 167,81 ha, spośród których 126,8 ha wchodzi w skład Kostrzyńsko-Słubickiej Specjalnej Strefy Ekonomicznej, a 41,01 ha tworzy Park Naukowo-Technologiczny Uniwersytetu Zielonogórskiego. 
Budowa LPPT współfinansowana jest m.in. przez Ministra Nauki i Szkolnictwa Wyższego (wkład własny Uniwersytetu Zielonogórskiego) oraz Unię Europejską w ramach Lubuskiego Regionalnego Programu Operacyjnego (Europejski Fundusz Rozwoju Regionalnego). Na terenie Parku rozpatrywanych lub realizowanych jest aktualnie sześć projektów o wartości ponad 100 mln zł, które w 85% finansowane są ze środków LRPO.
Na terenie Lubuskiego Parku Przemysłowo-Technologicznego znajdować się będzie siedziba Aglomeracji Zielonogórskiej, stowarzyszenia mającego reprezentować interesy gmin i przedsiębiorstw z południowej części województwa lubuskiego, które ma docelowo zastąpić istniejące od 2006 roku Lubuskie Trójmiasto.
Park Naukowo-Technologiczny.
W ramach Parku Przemysłowo-Technologicznego na terenie ówczesnej gminy Zielona Góra (obecnie dzielnica Nowe Miasto) we wsi Nowy Kisielin powstał Park Naukowo-Technologiczny Uniwersytetu Zielonogórskiego z siedzibą w odrestaurowanej tzw. "Starej Willi" z początku XX wieku, w której znajduje się także siedziba Centrum Logistycznego PN-T i Platformy na Rzecz Nauki i Gospodarki; koszt odnowienia budynku wyniósł 7 milionów zł.
Grunty, na których znajdować się będzie Park Naukowo-Technologiczny, zostały w 1998 roku nieodpłatnie przekazane przez zielonogórski oddział Agencji Własności Rolnej Skarbu Państwa na rzecz ówczesnej Politechniki Zielonogórskiej wraz z zabudowaniami we wsiach Nowy Kisielin, Jany i Przytok; łączna powierzchnia przekazanych gruntów wynosiła 389,55 ha, spośród których teren Parku objął 50,72 ha. Tereny te znajdują się w odległości ok. 4,5 km od drogi ekspresowej S3, z którą zostaną połączone będącą w trakcie budowy obwodnicą Nowego Kisielina, a także ok. 50 km od autostrad A2 i A4/A18; w przyszłości przez teren Parku przebiegać ma także droga Zielona Góra-Milsko mająca posłużyć do wybudowania w Milsku w miejsce istniejącej przeprawy promowej stałego mostu drogowego.
Na terenie Parku Naukowo-Technologicznego, obok Centrum Logistycznego PN-T i Platformy na Rzecz Nauki i Gospodarki, znajdować się będą siedziby takich instytucji jak: Centrum Technologii Informatycznych, Centrum Budownictwa Zrównoważonego i Energii oraz Centrum Innowacji „Technologie dla Zdrowia Człowieka”.

</doc>
<doc id="2279593" url="https://pl.wikipedia.org/wiki?curid=2279593" title="Jan Więckowski">
Jan Więckowski

Jan Józef Więckowski, ps. "Drogosław", (ur. 25 lipca 1923 w Warszawie, zm. 11 lipca 2008 w Bryn Mawr, USA) – podharcmistrz, porucznik, szef 2. kompanii „Rudy” batalionu „Zośka”, powstaniec warszawski i magister ekonomii.
Życiorys.
Syn Aleksandra Więckowskiego, inżyniera architekta, pracownika Departamentu Budownictwa Ministerstwa Spraw Wojskowych, uczestnika wojny polsko-bolszewickiej i II wojny światowej oraz Heleny z domu Braunstein, doktora filozofii Uniwersytetu Warszawskiego, współpracowniczki Delegatury Rządu na Kraj, profesora Uniwersytetu Łódzkiego i dyrektorki Biblioteki Uniwersytetu Łódzkiego. Brat Marii Więckowskiej, łączniczki I plutonu „Sad 2" kompanii „Rudy” batalionu „Zośka”.
Uczeń Męskiego Gimnazjum i Liceum Towarzystwa Ziemi Mazowieckiej. Kolega z klasy Andrzeja Romockiego. Od 1935 roku harcerz 21. Warszawskiej Drużyny im. gen. Ignacego Prądzyńskiego. W 1941 podjął studia na tajnej Szkole Głównej Handlowej.
II wojna światowa.
Konspiracja.
Od 1940 roku należał do tajnej organizacji PET. Po wcieleniu PET-u do Szarych Szeregów, znalazł się w Hufcu Południe Sad-400, dowodzonym przez Andrzeja Romockiego. Brał udział w akcjach Organizacji Małego Sabotażu Wawer. Po utworzeniu batalionu „Zośka” był szefem 2. kompanii „Rudy”, a z dniem 1 czerwca 1944 r. również szefem bezpieczeństwa batalionu. Mieszkanie Więckowskich na ulicy Smulikowskiego (obecna Spasowskiego) służyło jako lokal kontaktowy oraz archiwum kompanii.
Ukończył z piątą lokatą drugi turnus Szkoły Podchorążych Rezerwy Piechoty „Agricola”.
Akcje.
Brał udział w rozpoznaniu do akcji "Lornetki" i w przygotowaniach akcji pod Gołębiem, która miała miejsce 30 czerwca 1943 roku. Celem akcji było wysadzenie pociągu wiozącego niemieckich żołnierzy, jadących na urlop z frontu wschodniego. Jako kwatermistrz wziął udział w akcji pod Sieczychami. Był odpowiedzialny za stan gotowości plutonów przed akcją Kutschera oraz prowadził rozpoznanie przed akcją Tryńcza.
Powstanie warszawskie.
W powstaniu warszawskim wraz ze swoim batalionem walczył na Woli i Starym Mieście. Dziewiętnastego dnia powstania kontuzjowany od wybuchu granatnika, przez co trwale utracił słuch w lewym uchu. 31 sierpnia wraz ze swoją kompanią „Rudy” i „Kolegium A” Kierownictwa Dywersji Komendy Głównej AK, przedostał się przez Ogród Saski będący w rękach Niemców do Śródmieścia. Próba powiodła się w dużej mierze dzięki Drogosławowi, który płynnie władał językiem niemieckim. Po przebiciu się do Śródmieścia, udał się na Czerniaków do dowództwa „Brody 53". Stamtąd ponownie dostał się do Śródmieścia, by ściągnąć na Czerniaków lżej rannych żołnierzy. Tam został odcięty od „Zośki”. Od 13 września był w grupie żołnierzy batalionu „Wigry”.
Po upadku powstania trafił do niemieckiej niewoli. Przebywał w Bergen-Belsen, Gross-Born, Sandbostel i Lubece (Oflag X C), skąd został uwolniony przez brytyjskie wojska.
Lata powojenne.
W maju 1945 roku wyjechał do Meppen, do 1 Dywizji Pancernej, stamtąd do Francji, a następnie do Wielkiej Brytanii, gdzie został wcielony do Polskich Sił Zbrojnych. Został przydzielony do dowództwa I Korpusu PSZ w Edynburgu. Od stycznia 1946 r. znajdował się w Londynie, przydzielony w Sztabie Naczelnego Wodza do Komisji Historycznej Armii Krajowej, którą kierowali gen. Tadeusz Pełczyński i płk. Kazimierz Iranek-Osmecki. Wraz z gen. Tadeuszem Borem-Komorowskim, jako jego adiutant, wizytował jednostki wojskowe. Piastował funkcję pierwszego sekretarza Zarządu Głównego Koła byłych Żołnierzy AK.
Po demobilizacji z Polskich Sił Zbrojnych, wyjechał do Stanów Zjednoczonych. Od 1948 do 1951 student Stetson University w Deland, który ukończył z tytułem magistra ekonomii międzynarodowej. Od 1951 pracownik Girard Banku w Filadelfii, a od 1976 Wiceprezes Zarządu Banku. Po przejściu w roku 1986 na emeryturę był członkiem różnych rad nadzorczych firm finansowych. Pełnił funkcję Przewodniczącego Rady Konsultacyjnej Banku Polska Kasa Opieki SA w Nowym Jorku. W latach 1990-1996 sprawował rolę doradcy prezesa Banku Pekao SA w Warszawie. Był również członkiem Rady Instytutu Józefa Piłsudskiego w Ameryce.
Udzielał się w środowisku „"Zośkowców”". Przekazał swoje pamiątki i dokumenty z powstania warszawskiego do Archiwum Szarych Szeregów.
Zmarł 11 lipca 2008 roku w Bryn Mawr w Pensylwanii. Pochowany na "Our Lady of Czestochowa Cemetery" w Doylestown.

</doc>
<doc id="2279602" url="https://pl.wikipedia.org/wiki?curid=2279602" title="Hubert Kwieciński">
Hubert Kwieciński

Hubert Łukasz Kwieciński (ur. 18 maja 1948 w Starachowicach, zm. 1 kwietnia 2011 w Warszawie) – polski lekarz neurolog, wykładowca akademicki, autor wielu publikacji naukowych oraz dydaktycznych. 
W latach 1990–2011 kierownik Katedry i Kliniki Neurologii I Wydziału Lekarskiego Warszawskiego Uniwersytetu Medycznego. W 1988 uzyskał habilitację za pracę "Patofizjologia miotonii i jej leczenie". Przez dwie kadencje piastował funkcję Konsultanta Krajowego w dziedzinie Neurologii oraz członka Zespołu Doradców Marszałka Senatu Rzeczypospolitej Polskiej. Wiceprezydent European Society for Clinical Investigation w latach 1986–1987. W 1992 został profesorem nadzwyczajnym AM. Akt nadania tytułu profesora zwyczajnego nadany 19 kwietnia 2007 odebrał 22 listopada 2007. Został pochowany na Katolickim Cmentarzu Komunalnym w Konstancinie-Jeziornie. 

</doc>
<doc id="2279605" url="https://pl.wikipedia.org/wiki?curid=2279605" title="Julius Blaschke">
Julius Blaschke

Julius Blaschke (ur. 21 marca 1866 w Kostomłotach, zm. 23 stycznia 1922 w Głogowie) – niemiecki historyk, kompozytor muzyki organowej i pedagog związany z Głogowem.
Życiorys.
Ukończył Katolickie Seminarium Nauczycielskie we Wrocławiu, równolegle pobierał naukę w Akademickim Instytucie Muzyki Kościelnej. Początkowo pracował w Poniatowie i Trzcinicy Wołowskiej, ucząc w szkołach katolickich. Dwa lata po zaliczeniu drugiego egzaminu nauczycielskiego w 1888 otrzymał posadę nauczyciela w Szkole Ludowej w Głogowie, równocześnie został organistą w miejscowym kościele parafialnym. Od 1900 przez dziewięć lat uczył rysunku w gimnazjum humanistycznym. Pasją Juliusa Blaschkego było badanie dziejów miasta Głogowa i jego okolicy, ich wyniki publikował w formie artykułów i publikacji. Otwarcie pisał o słowiańskich korzeniach Głogowa. Poza pisaniem o historii miasta komponował utwory organowe, ale traktował to jako dodatkowe zainteresowanie. Zmarł nagle 23 stycznia 1922, mając 56 lat. W dowód uznania w połowie lat 20. zmieniono nazwę ulicy Polskiej w Głogowie, nazywając ją jego imieniem.
Twórczość.
W 1906 opublikowano pierwszą książkę Juliusa Blaschkego pod tytułem "Die Belagerung Glogaus im Jahre 1806" ("Oblężenie Głogowa w 1806"), która ukazała się w setną rocznicę oblężenia i zdobycia miasta przez wojska francuskie. Największym dziełem jest pisana w latach 1902–1912 "Geschichte der Stadt Glogau Und des Glogauer Landes" ("Historia miasta Głogowa i ziemi głogowskiej"). Przy tworzeniu tego dzieła autor posiłkował się wiedzą zaczerpniętą z wydawanej przez ponad sto lat prasy głogowskiej, 144 tomów "Śląskiego Dziennika Prowincjonalnego" ("Schlesische Provinzial-Blätter"), 45 tomów "Czasopisma Związku dla Historii Śląska" ("Zeitschrift des Vereins für Geschichte Schlesiens"), 33 "Sprawozdań Zarządu Magistratu" ("Verwaltungsberichte des Magistrats"). Do czasów obecnych monografia pióra Blaschkego jest jedną z najważniejszych pozycji opisujących dzieje Głogowa.

</doc>
<doc id="2279611" url="https://pl.wikipedia.org/wiki?curid=2279611" title="Van Galen (1942)">
Van Galen (1942)



</doc>
<doc id="2279612" url="https://pl.wikipedia.org/wiki?curid=2279612" title="Hr. Ms. Van Galen">
Hr. Ms. Van Galen



</doc>
<doc id="2279617" url="https://pl.wikipedia.org/wiki?curid=2279617" title="Margareta Pogonat">
Margareta Pogonat

Margareta Pogonat (ur. 6 marca 1933 w Jassach, Rumunia, zm. 11 maja 2014 w Bukareszcie) – rumuńska aktorka.
Życiorys.
Córka prawnika Alexandru Pogonata. W 1959 ukończyła studia w Instytucie Sztuki Teatralnej i Kinematografii w Bukareszcie. Po studiach pracowała w teatrze w Botoszanach, Jassach i w Ploeszti.
Na dużym ekranie zadebiutowała w 1957 niewielką rolą w filmie "Pasărea furtunii" (reż. Dinu Negreanu). Karierę międzynarodową rozpoczęła w 1972 od roli w brytyjskim filmie "Papieżyca Joanna" (reż. Michael Anderson). W jej dorobku znajduje się 28 ról filmowych.
Prowadziła wykłady sztuki aktorskiej dla studentów Uniwersytetu Ekologicznego w Bukareszcie (rom. Universitatea Ecologică din Bucureşti). Zmarła na chorobę nowotworową.

</doc>
<doc id="2279618" url="https://pl.wikipedia.org/wiki?curid=2279618" title="New Ace">
New Ace

New Ace – poznański zespół tworzący i wykonujący muzykę taneczną w Polsce.

</doc>
<doc id="2279622" url="https://pl.wikipedia.org/wiki?curid=2279622" title="Oltenita">
Oltenita



</doc>
<doc id="2279624" url="https://pl.wikipedia.org/wiki?curid=2279624" title="Styl akademicki">
Styl akademicki

Styl akademicki – styl kompozytorski, w którym brak elementów indywidualnego kształtowania dzieła, nowatorstwa, zastępowany tradycyjnym, wyniesionym ze studiów warsztatem kompozytorskim.

</doc>
<doc id="2279626" url="https://pl.wikipedia.org/wiki?curid=2279626" title="Hermann Hirt">
Hermann Hirt

Hermann Hirt (ur. 19 grudnia 1865, Magdeburg; zm. 12 września 1936, Gießen) – niemiecki językoznawca, profesor. Publikował wiele prac poświęconych akcentuacji i apofonii indoeuropejskiej.

</doc>
<doc id="2279634" url="https://pl.wikipedia.org/wiki?curid=2279634" title="Podprzestrzeń afiniczna">
Podprzestrzeń afiniczna



</doc>
<doc id="2279636" url="https://pl.wikipedia.org/wiki?curid=2279636" title="Benjamin Latrobe">
Benjamin Latrobe

Benjamin Henry Latrobe (ur. 1 maja 1764, zm. 3 września 1820) – amerykański architekt, pochodzenia angielskiego.
Projektował głównie budynki użyteczności publicznej i gmachy rządowe. Brał udział w budowie Kapitolu w Waszyngtonie. Zaprojektował Bazylikę Wniebowzięcia Najświętszej Maryi Panny w Baltimore, najstarszą rzymskokatolicką katedrę w Stanach Zjednoczonych.
Latrobe był jednym z pierwszych profesjonalnie przygotowanych architektów w Stanach Zjednoczonych. Z tego względu czasami jest on nazywany "ojcem amerykańskiej architektury".
Na cześć Benjamina Latrobe zostało nazwane miasto w Pensylwanii. Nazwę "Latrobe" nadał miastu inżynier Oliver Barnes w 1852 roku, przyjaciel wybitnego architekta.

</doc>
<doc id="2279640" url="https://pl.wikipedia.org/wiki?curid=2279640" title="Benjamin Henry Latrobe">
Benjamin Henry Latrobe



</doc>
<doc id="2279642" url="https://pl.wikipedia.org/wiki?curid=2279642" title="Michał Drożdż">
Michał Drożdż

Michał Drożdż (ur. 19 lutego 1958 w Nowym Sączu) – polski duchowny katolicki, teolog, filozof, medioznawca, profesor nauk społecznych, nauczyciel akademicki Uniwersytetu Papieskiego Jana Pawła II w Krakowie i Państwowej Wyższej Szkoły Zawodowej w Tarnowie, dziekan Wydziału Nauk Społecznych, były dyrektor Instytutu Dziennikarstwa i Komunikacji Społecznej oraz kierownik Katedry Mediów i Komunikacji Społecznej Wydziału Nauk Społecznych Uniwersytetu Papieskiego Jana Pawła II w Krakowie, a także członek Rady Programowej Telewizji Polskiej.
Życiorys.
Święcenia kapłańskie otrzymał 22 maja 1983 r. z rąk bpa Jerzego Ablewicza. W tym samym roku na Wydziale Teologicznym Papieskiej Akademii Teologicznej w Krakowie uzyskał magisterium z teologii na podstawie pracy pt. "Spór między idealizmem a realizmem w mechanice kwantowej według Henryka Mehlberga", napisanej pod kierunkiem ks. doc. dra hab. Michała Hellera. Ukończył Journalism nad Social Communications na Politechnice Federalnej w Zurychu.
W 2003 r. uzyskał stopień doktora nauk humanistycznych w zakresie filozofii (specjalność filozofia przyrody) na podstawie dysertacji "Faktyczność i możliwość. Interdyscyplinarna analiza koncepcji struktury czasu Carla Friedricha von Weizsäckera w ramach jego integralnego systemu myślenia" w Uniwersytecie Leopolda Franciszka w Innsbrucku. Stopień doktora habilitowanego nauk o mediach i komunikacji społecznej nadał mu Uniwersytet Katolicki w Rużomberku w 2007 r. na podstawie rozprawy "Logos i ethos mediów. Dyskurs paradygmatyczny filozofii mediów". W 2020 r. otrzymał tytuł profesora nauk społecznych.
Zainicjował rokrocznie organizowaną przez Uniwersytet Papieski Jana Pawła II w Krakowie Międzynarodową Konferencję Etyki Mediów. W 2011 r. zorganizował na tejże uczelni IV European Central Communication Forum. W latach 1993-2005 był dyrektorem programowym Radia Plus, później RDN Małopolska, a w okresie od września 1993 do sierpnia 1997 również Wydawnictwa Biblos. Jest redaktorem naczelnym "Studia Socialia Cracoviensia". Specjalizuje się w filozofii mediów i komunikacji, teorii dziennikarstwa, filozofii kultury i aksjologii komunikowania. 
Ks. prof. Drożdż jest członkiem Zarządu Polskiego Towarzystwa Komunikacji Społecznej, przewodniczącym Sekcji "Aksjologii Komunikowania" PTKS, zastępcą przewodniczącego Polskiego Stowarzyszenia Edukacji Medialnej i Dziennikarskiej oraz członkiem Stowarzyszenia Dziennikarzy Polskich i Katolickiego Stowarzyszenia Dziennikarzy. Jest także członkiem Rady Doskonałości Naukowej na kadencję 2019-2024, członkiem Rady Naukowej Konferencji Episkopatu Polski i Rady ds. Mediów Konferencji Episkopatu Polski oraz sekretarzem Tarnowskiego Koła Teologicznego i Asystentem Kościelnym Katolickiego Stowarzyszenia Wychowawców w Tarnowie. Był członkiem Zespołu ds. Mediów V Synodu Diecezji Tarnowskiej.
Od października 2017 r. pełni funkcję delegata ds. mediów Diecezji Tarnowskiej. W listopadzie tego samego roku został mianowany przewodniczącym Naczelnego Sądu Dziennikarskiego w Stowarzyszeniu Dziennikarzy Polskich. W 2019 r. został członkiem Rady Doskonałości Naukowej I kadencji. 
W 2019 r. został Archidiakonem Kapituły Kolegiackiej w Nowym Sączu, w której jako kanonik zasiada od 2001 roku.
W dniu 28 kwietnia 2021 r. został wybrany członkiem Rady Programowej Telewizji Polskiej na okres czteroletniej kadencji.
Wybrane publikacje.
Autor kilkudziesięciu artykułów oraz książek z obszaru filozofii nauki, filozofii mediów, teorii mediów i etyki mediów.

</doc>
<doc id="2279643" url="https://pl.wikipedia.org/wiki?curid=2279643" title="Bogusław Stanisław Chabros">
Bogusław Stanisław Chabros

Bogusław Stanisław Chabros ps. "Głaz" (ur. 28 października 1925 w Górach Olesińskich, zm. 31 lipca 2009) – działacz społeczny i spółdzielczy, żołnierz Batalionów Chłopskich, major.
Życiorys.
Urodził się jako syn Stanisława i Zofii. Przed wybuchem II wojny światowej uzyskał niepełne średnie wykształcenie. 
W listopadzie 1941 włączył się w działalność konspiracyjną i wstąpił do Batalionów Chłopskich. Był łącznikiem, kurierem i kolporterem podziemnej prasy. W 1943 został oficerem łącznikowym Komendy Okręgu Lublin BCh. Pełnił również funkcję kierownika kolportażu prasy podziemnej na terenie obwodów Biłgoraj, Tomaszów Lubelski i Zamość. Pod dowództwem Zygmunta Kozaka w ramach jego oddziału specjalnego brał udział w licznych akcjach zbrojnych, między innymi w obronie wsi Barłogi i akcji na pociąg amunicyjny pod Gołębiem. Został aresztowany i uwięziony na Zamku Lubelskim w listopadzie 1943. Organizacji udało się w maju 1944 wykupić go z więzienia. Po wyjściu na wolność walczył w oddziale specjalnym pod dowództwem Jana Królika - m.in. w Kurowie w lecie 1944.
Po zakończeniu wojny studiował w Szkole Nauk Politycznych. Był działaczem społecznym i spółdzielczym. Był wiceprezesem Zarządu Głównego Ogólnopolskiego Związku Żołnierzy Batalionów Chłopskich.
Został pochowany na Cmentarzu Wojskowym na Powązkach w Warszawie w kwaterze żołnierzy Batalionów Chłopskich (kwatera 6A BCh-0-10).

</doc>
<doc id="2279654" url="https://pl.wikipedia.org/wiki?curid=2279654" title="Jan Mikołajowicz Hajko">
Jan Mikołajowicz Hajko

Jan Mikołajowicz Hajko, znany jako "Hajka", "Hayka" herbu Ogończyk (ur. ok. 1510, zm. ok. 1580) − dworzanin królewski (1546), pisarz wielkoksiążęcy (1554), marszałek hospodarski, koniuszy grodzieński, dzierżawca oszmiański (1555, 1563) i uciański (1558), wilkiejski (1563), krasnosielski (1563), trąbski (1568-1575), kasztelan brzeski (1566-po 1577).
Był synem ziemianina brzeskiego Mikołaja Fedorowicza Hajki, który w 1527 r. otrzymał od króla Zygmunta Starego pięć niezasiedlonych wsi w powiecie wasiliskim.
Za panowania Zygmunta Augusta wielokrotnie posłował do Moskwy (1552, 1556, 1558 i 1559) w sprawie tytułu Iwana Groźnego i ułożenia pokojowych relacji z Rosją. Za pierwszym razem, wobec oporu przed uznaniem tytulatury carskiej, został nawet uwięziony, ale powrócił w 1553 roku.
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. Był zwolennikiem zacieśnienia związku Polski i Litwy i w 1569 r. podpisał akt unii lubelskiej jako koniuszy grodzieński, dzierżawca trąbski i kasztelan brzeski.
W czasie pierwszego bezkrólewia poparł kandydaturę Henryka Walezego, którego elekcję potwierdził. Podczas drugiego interregnum, jak wielu innych Litwinów, głosował za Ernestem Habsburgiem.
Prawdopodobnie przeszedł z prawosławia na kalwinizm, a następnie na katolicyzm. W 1575 roku w czasie wolnej elekcji głosował na cesarza Maksymiliana II Habsburga.
Poślubił Katarzynę Dowojno, córkę Jana i Anny Piotrówny Niemirowiczówny, siostrzenicę Jana Niemirowicza Pieńki i siostrę cioteczną wojewody połockiego Stanisława Dowojno.
Miał syna Adama (koniuszego grodzieńskiego), ożenionego z Zofią Agatą Sapiehą II voto za Mikołajem Pacem (córką wojewody mińskiego Bogdana oraz matką Samuela i Stefana Paców).

</doc>
<doc id="2279656" url="https://pl.wikipedia.org/wiki?curid=2279656" title="Wytyczne techniczne G-4.4">
Wytyczne techniczne G-4.4

Wytyczne techniczne G-4.4 – zbiór zasad technicznych dotyczących wykonywania prac geodezyjnych w Polsce związanych z podziemnym uzbrojeniem terenu, wprowadzony zaleceniem Dyrektora Biura Rozwoju Nauki i Techniki Stanisława Różanka z 1980 w sprawie stosowania wytycznych technicznych "G-4.4 Prace geodezyjne związane z podziemnym uzbrojeniem terenu". Wytyczne stanowią uzupełnienie instrukcji technicznej G-4 będącej do 8 czerwca 2012 standardem technicznym w geodezji.
Wytyczne zostały wprowadzone w celu ujednolicenia sposobu pomiarów i opracowania dokumentacji technicznej w zakresie wykonywanych prac polowych i opracowań kameralnych (w tym opracowania mapy zasadniczej i innych map sytuacyjno-wysokościowych). Ostatnim wydaniem jest wydanie III z 1987 opracowane przez Mariana Sołtysa, Władysława Bakę, Jerzego Gomoliszewskiego, Tadeusza Książka, Antoniego Soszyńskiego oraz Ryszarda Umeckiego zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Edwarda Jarosińskiego i Apoloniusza Szejbę. 
Wytyczne podają zasady wykonywania prac w zakresie:
oraz ustalają zakres prac geodezyjnych dotyczących elementów uzbrojenia terenu, które stanowią, treść mapy zasadniczej. 
Wytyczne definiują podziemne uzbrojenie terenu jako wyposażenie terenu w urządzenia wodociągowe, kanalizacyjne, cieplne, gazowe, telekomunikacyjne, elektroenergetyczne, specjalnego przeznaczenia wraz z elementami naziemnymi tych urządzeń oraz geodezyjną inwentaryzację uzbrojenia terenu jako zespół
czynności technicznych, na które składają się:
Ze względu na warunki związane z możliwością dostępu do elementów uzbrojenia terenu, pomiar inwentaryzacyjny może być wykonany metodą:
Geodezyjny pomiar przewodów i urządzeń uzbrojenia terenu wykonuje się zgodnie z instrukcją G-4.

</doc>
<doc id="2279657" url="https://pl.wikipedia.org/wiki?curid=2279657" title="Laska Hermesa">
Laska Hermesa



</doc>
<doc id="2279658" url="https://pl.wikipedia.org/wiki?curid=2279658" title="Cloud computing">
Cloud computing



</doc>
<doc id="2279664" url="https://pl.wikipedia.org/wiki?curid=2279664" title="Rauschenberg">
Rauschenberg

Niemcy:
Osoby:

</doc>
<doc id="2279665" url="https://pl.wikipedia.org/wiki?curid=2279665" title="Cadenia dubia">
Cadenia dubia



</doc>
<doc id="2279673" url="https://pl.wikipedia.org/wiki?curid=2279673" title="Zespół Sneddona">
Zespół Sneddona

Zespół Sneddona – choroba autoimmunologiczna o nieustalonej etiologii. Objawy kliniczne wynikają z procesu immunologicznego toczącego się w ścianach naczyń.
Na obraz choroby składają się trzy grupy objawów:

</doc>
<doc id="2279675" url="https://pl.wikipedia.org/wiki?curid=2279675" title="Domangart Reti">
Domangart Reti



</doc>
<doc id="2279677" url="https://pl.wikipedia.org/wiki?curid=2279677" title="Zenon Piątkowski">
Zenon Piątkowski

Zenon Piątkowski (ur. 17 lutego 1902 w Nasielsku, zm. 12 kwietnia 1967 w Warszawie) – strzelec sportowy, olimpijczyk z Berlina 1936.
Z zawodu rusznikarz. Strzelectwo uprawiał w klubie Kadra Rembertów. Jeden z najlepszych strzelców sportowych okresu międzywojennego. Specjalista w strzelaniu z pistoletu szybkostrzelnego.
Na igrzyskach olimpijskich w 1936 r. w Berlinie. zajął 27. miejsce w konkurencji pistoletu szybkostrzelnego 36 strzałów do 6 sylwetek.
Zmarł 12 kwietnia 1967 w Warszawie i został pochowany na cmentarzu Bródnowskim (kwatera 42G-3-1).

</doc>
<doc id="2279680" url="https://pl.wikipedia.org/wiki?curid=2279680" title="Diagram Posselta">
Diagram Posselta

Diagram Posselta – diagram obrazujący drogę punktu siecznego w trakcie granicznych ruchów żuchwy.
Na diagramie Posselta oznacza się charakterystyczne punkty (w nawiasie podano litery zastosowane na schematach obok i poniżej):

</doc>
<doc id="2279681" url="https://pl.wikipedia.org/wiki?curid=2279681" title="Roman Kapitonenko">
Roman Kapitonenko

Roman Anatolijowycz Kapitonenko (ukr. Роман Анатолійович Капітоненко, ros. Роман Анатольевич Капитоненко, "Roman Anatoljewicz Kapitonienko"; ur. 21 stycznia 1981 w Teodozji) – ukraiński bokser. Wielokrotny mistrz Ukrainy oraz medalista amatorskich mistrzostw świata i Europy w wadze superciężkiej.
Największy sukces w karierze osiągnął w 2009 roku na mistrzostwach świata w Mediolanie, gdzie zdobył srebrny medal, ustępując jedynie w finale obrońcy tytułu Roberto Cammarelle (5:10).
W 2001 roku 20-letni Kapitonenko stoczył swoją jedyną zawodową walkę, gdy zmierzył się w Kijowie z późniejszym mistrzem Europy EBU Wołodymyrem Wirczisem. Został przez niego znokautowany w 1. rundzie.

</doc>
<doc id="2279686" url="https://pl.wikipedia.org/wiki?curid=2279686" title="Komisja Kefauvera">
Komisja Kefauvera

Komisja Kefauvera – specjalna Komisja Senacka do spraw Badania Przestępczości w Handlu Międzystanowym. Pracowała w latach 1950–1951 pod przewodnictwem senatora ze stanu Tennessee z ramienia Partii Demokratycznej Estesa Kefauvera. Oprócz niego w skład komisji wchodzili demokraci: Lester C. Hunt z Wyoming, Herbert O'Conor z Maryland, a także republikanie Alexander Wiley z Wisconsin oraz Charles W. Tobey z New Hampshire. Celem przesłuchań - transmitowanych na żywo w telewizji - było poznanie tajemnic świata zorganizowanej przestępczości w Stanach Zjednoczonych. Przed oblicze komisji stanęło ponad 600 osób (przesłuchani w charakterze świadków) począwszy od zwykłych gangsterów poprzez szefów świata przestępczego (m.in. Frank Costello, Willie Moretti, Jake „Greasy Thumb“ Guzik, Abner „Longy“ Zwillman) oraz przedstawicieli administracji publicznej (policjantów, gubernatorów i burmistrzów).
Komisja zakończyła obrady raportem, w którym wskazała konieczność zaostrzenia prawa antymafijnego i antykorupcyjnego oraz doprowadziła ponadto do przetasowania w świecie zorganizowanej przestępczości (Frank Costello utracił władzę nad rodziną Luciano, Joe Adonis musiał opuścić Stany Zjednoczone – zagrożony wyrokiem więzienia – a Willie Moretti został później zamordowany przez wspólników).

</doc>
<doc id="2279688" url="https://pl.wikipedia.org/wiki?curid=2279688" title="Antoni Rokita">
Antoni Rokita

Antoni Rokita (ur. 25 maja 1909 w Piskorowie, zm. 25 stycznia 1963) – zapaśnik w stylu klasycznym, olimpijczyk z Berlina 1936.
Życiorys.
Jego rodzicami byli Paweł i Stanisława. Reprezentował barwy klubu RKS Rywal. W latach 1935–1939 był mistrzem kraju w wadze koguciej. W 1947 roku zdobył tytuł mistrza polski w kategorii muszej. W 1936 został członkiem kadry na igrzyska olimpijskie w Berlinie. W pierwszej kolejce pokonał Belga Alfreda Gillesa (5.53 min.), w drugiej przegrał w 8.08 min. z Norwegiem Ivarem Stokke, a w trzeciej uległ Szwedowi Egonowi Svenssonowi (4.49 min.) odpadając z turnieju i zajmując ostatecznie miejsca 11-12.
Po II wojnie światowej powrócił do treningów w barwach Rywala. Obok startów udzielał się społecznie w Okręgowym Związku Zapaśniczym w Warszawie.
25 stycznia 1963 zginął w wyniku wypadku przy pracy.
31 stycznia został pochowany na cmentarzu Bródnowskim (Kw. 66C, rząd 4, grób 31).

</doc>
<doc id="2279690" url="https://pl.wikipedia.org/wiki?curid=2279690" title="Trywializacja">
Trywializacja

Trywializacja – zanikanie regionalnej odrębności i zdominowanie dużych obszarów (ekosystemów) przez jeden typ roślinności niezwiązany ze specyfiką geologiczną czy klimatyczną danego regionu. Wskutek tego pozostają tylko gatunki wszędobylskie, o szerokiej amplitudzie ekologicznej i tolerancji na zmiany środowiskowe lub pojawiają się ekspansywne gatunki inwazyjne. Trywializacja prowadzi do zacierania lokalnej bioróżnorodności. 

</doc>
<doc id="2279694" url="https://pl.wikipedia.org/wiki?curid=2279694" title="Pierre-Antoine Quillard">
Pierre-Antoine Quillard

Pierre-Antoine Quillard (ur. ok. 1701 w Paryżu, zm. 25 listopada 1733 w Lizbonie) – francuski malarz, rysownik i rytownik okresu rokoka, uczeń i naśladowca Antoine’a Watteau.
W 1726 przeniósł się do Portugalii, gdzie otrzymał stanowisko nauczyciela rysunku w Akademii w Lizbonie oraz odniósł duży sukces na dworze królewskim, realizując zamówienia na plafony w komnatach królewskich. Malował obrazy w stylu fêtes galantes oraz portrety i kwiaty. Pozostawał pod silnym wpływem Antoine’a Watteau.

</doc>
<doc id="2279695" url="https://pl.wikipedia.org/wiki?curid=2279695" title="Pantomograf">
Pantomograf



</doc>
<doc id="2279696" url="https://pl.wikipedia.org/wiki?curid=2279696" title="Coelbe">
Coelbe



</doc>
<doc id="2279703" url="https://pl.wikipedia.org/wiki?curid=2279703" title="Świątynia Wenkateśwary w Tirupati">
Świątynia Wenkateśwary w Tirupati

Świątynia Wenkateśwary () – świątynia hinduistyczna w na wzgórzu Tirumala w pobliżu miejscowości Tirupati w indyjskim stanie Andhra Pradesh. Związana jest z kultem boga Wenkateśwary (Baladźi), lokalnego wcielenia Wisznu. Świątynia stanowi ważny ośrodek pielgrzymkowy, jest jednym z najliczniej odwiedzanych miejsc kultu na świecie. Z okazji dorocznego święta Brahmotsawam gromadzi się tam około pół miliona wiernych.

</doc>
<doc id="2279705" url="https://pl.wikipedia.org/wiki?curid=2279705" title="Atifete Jahjaga">
Atifete Jahjaga

Atifete Jahjaga (wym. []; ur. 20 kwietnia 1975 we wsi Rashkoc k. Djakowicy) – kosowska polityk i policjantka, prezydent Kosowa od 7 kwietnia 2011 do 7 kwietnia 2016 roku.
Życiorys.
Córka Brahima Bajrama Agi, pochodzącego z okolic Bajram Curri. Uczyła się w szkole we wsi Cermjan, z której wkrótce potem jej rodzina wyjechała. Ukończyła studia na Wydziale Prawnym Uniwersytetu w Prisztinie, a następnie specjalizację na Uniwersytecie w Manchesterze (prawo karne i zarządzanie policją). Odbyła szkolenia w Akademii FBI i w George C. Marshall European Center for Security Studies.
Pracowała początkowo jako tłumaczka, a następnie w policji granicznej. W policji przeszła kolejne szczeble kariery, aż do funkcji wicedyrektora Policji Kosowa w stopniu generała. Po dymisji Behara Selimiego ze stanowiska dyrektora policji kosowskiej przez krótki czas kierowała strukturami policyjnymi, do wyboru Reshata Maliqiego na wakujące stanowisko.
Po tym, jak 28 marca 2011 roku Sąd Konstytucyjny Kosowa uznał wybór Behgjeta Pacolliego na urząd prezydenta za niekonstytucyjny i rezygnacji Pacolliego z kandydowania po raz kolejny, w dniu 6 kwietnia Jahjaga została wybrana wspólną kandydatką na urząd prezydenta Kosowa przez przedstawicieli Demokratycznej Partii Kosowa, Demokratycznej Ligi Kosowa i Sojuszu Nowego Kosowa. Porozumienie stało się możliwe dzięki interwencji ambasadora USA w Kosowie Christophera Della, który jako pierwszy zaproponował kandydaturę Jahjagi.
7 kwietnia została oficjalnie wybrana przez Zgromadzenie Kosowa na urząd prezydenta. Za jej kandydaturą głosowało 80 spośród 100 deputowanych obecnych na sali. Jej kontrkandydatka – Suzana Novobërdaliu uzyskała 10 głosów. W tym samym dniu Jahjaga złożyła przysięgę i objęła urząd. Głosowanie w parlamencie zbojkotowali deputowani partii Samookreślenie, uznając je za początek końca republiki. Wybór Jahjagi był efektem porozumienia największych sił politycznych. Porozumienie, zawarte w kwietniu 2011 zakładało wybór Jahjagi jako rozwiązanie doraźne i tymczasowe. Po przeprowadzeniu zmian w konstytucji Kosowa miały odbyć się nowe wybory prezydenckie. W lipcu 2012 Sąd Konstytucyjny Kosowa uznał, że mandat Jahjagi obejmuje pięć lat od złożenia przysięgi prezydenckiej. Sama zainteresowana oświadczyła, że nie zamierza podawać się do dymisji, gdyż jej rezygnacja może wywołać kolejny kryzys polityczny.
27 maja 2011 odwiedziła Polskę, jako uczestnik XVII Szczytu Środkowoeuropejskiego, odbywającego się w Warszawie. W marcu 2018 założyła fundację, noszącą jej imię, która działa na rzecz rozwoju społecznego Kosowa i wspiera osoby społecznie wykluczone.
Atifete Jahjaga jest zamężna (mąż Astrit Kuçi jest dentystą) i bezdzietna.
Odznaczenia i wyróżnienia.
W 2013 została uhonorowana doktoratem honoris causa Durham University, doktoratem honorowym wyróżnił ją także uniwersytet w Leicester. W maju 2014 Atifete Jahjaga została odznaczona Orderem Franciszka I 1 kl.

</doc>
<doc id="2279719" url="https://pl.wikipedia.org/wiki?curid=2279719" title="Odlewnia">
Odlewnia

Odlewnia – zakład przemysłowy (lub jego część), w którym wytwarzane są odlewy. Istnieją odlewnie staliwa, żeliwa, żeliwa ciągliwego oraz metali nieżelaznych. Mogą produkować odlewy w celach usługowych lub artystycznych.

</doc>
<doc id="2279730" url="https://pl.wikipedia.org/wiki?curid=2279730" title="Five Points Gang">
Five Points Gang

Five Points Gang – nowojorska organizacja kryminalna (istniała w okresie poprzedzającym prohibicję), w skład której wchodziło około 1500 osób, głównie Włochów. Przywódcą gangu był bokser wagi koguciej "Paolo Antonini Vaccarelli", znany lepiej jako "Paul Kelly", który został mentorem dla wielu innych młodych gangsterów m.in. Al Capone, Lucky Luciano i Frankie Yale. 
Gang ten konkurował m.in. z żydowskimi gangsterami pod wodzą Monka Eastmana, co nie przeszkadzało Kelly'emu rekrutować Żydów (m.in. Kid Dropper). Po roku 1915 Paul Kelly postanowił porzucić gang, który stopniowo uległ rozpadowi, co jednak nie przeszkodziło jego byłym członkom zająć czołowych miejsc w świecie przestępczym w okresie prohibicji, a później zorganizowanego amerykańskiego syndykatu.

</doc>
<doc id="2279732" url="https://pl.wikipedia.org/wiki?curid=2279732" title="Test Smrekera">
Test Smrekera



</doc>
<doc id="2279735" url="https://pl.wikipedia.org/wiki?curid=2279735" title="Dautphetal">
Dautphetal

Dautphetal – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.
Współpraca.
Miejscowości partnerskie:

</doc>
<doc id="2279737" url="https://pl.wikipedia.org/wiki?curid=2279737" title="Aleksandr Maletin">
Aleksandr Maletin

Aleksandr Iwanowicz Maletin (ros. Александр Иванович Малетин; ur. 6 lutego 1975) – rosyjski bokser amatorski wagi lekkiej (60 kg) i lekkopółśredniej (64 kg). Wielokrotny mistrz Rosji, trzykrotny mistrz Europy (2000, 2002, 2004), mistrz świata (1997), a także brązowy medalista olimpijski (2000).
Podczas igrzysk olimpijskich w Atenach (2004) został wyeliminowany z turnieju w wadze lekkopółśredniej już po drugiej walce, przegrywając na punkty z mistrzem świata, Francuzem Willym Blainem. Wskutek porażki postanowił zakończyć karierę. Powrócił jednak do rywalizacji w 2007 roku, gdy zajął 2. miejsce w mistrzostwach Rosji oraz zwyciężył w prestiżowym Turnieju im. Feliksa Stamma. Nie zdołał się jednak zakwalifikować na igrzyska olimpijskie w Pekinie i ostatecznie zakończył sportową karierę.

</doc>
<doc id="2279743" url="https://pl.wikipedia.org/wiki?curid=2279743" title="Aleksander Maletin">
Aleksander Maletin



</doc>
<doc id="2279744" url="https://pl.wikipedia.org/wiki?curid=2279744" title="Agencja Gwarantowanego Pokrycia Wkładów Bankowych (Depozytów) Osób Fizycznych">
Agencja Gwarantowanego Pokrycia Wkładów Bankowych (Depozytów) Osób Fizycznych

Agencja Gwarantowanego Pokrycia Wkładów Bankowych (Depozytów) Osób Fizycznych (, "Ahienctwa harantawanaha pakryccia bankauskich układau (depazitau) fizicznych asobau", , "Agientstwo po garantirowannomu wozmieszczeniju bankowskich wkładow (diepozitow) fiziczeskich lic") – białoruska organizacja w składzie Narodowego Banku Republiki Białorusi, utworzona w grudniu 2008 roku zgodnie z prawem "O gwarantowanym pokryciu wkładów bankowych (depozytów) osób fizycznych". Głównym zadaniem Agencji jest gwarantowanie środków pieniężnych osób fizycznych w bankach i niebankowych organizacjach kredytowo-finansowych. Obowiązkowo są to wszystkie banki na Białorusi przyjmujące środki pieniężne ludności i depozyty.
Od 31 lipca 2009 roku pokryciu podlega 100% środków pieniężnych na rachunkach osób fizycznych (z wyjątkiem przedsiębiorców indywidualnych). Wypłata odbywa się ze środków władnych Agencji, które składają się z cokwartalnych funduszy banków-uczestników. Zwrot przychodów w postaci odsetek Agencji nie obowiązuje i nie jest reglamentowany prawem.
Systemy gwarantowania depozytów działają w wielu państwach świata. Przy tworzeniu białoruskiej organizacji wzorowano się na modelu amerykańskim, w którym organizacja zajmująca się ubezpieczaniem środków w bankach znajduje się pod kontrolą parlamentu i rządu. Same banki nie biorą udziału w zarządzaniu tym organem.
W większości krajów świata istnieją ograniczenia maksymalnej sumy podlegającej rekompensacie w wypadku niewypłacalności banku. W odróżnieniu od Białorusi, w krajach Unii Europejskiej i w Stanach Zjednoczonych ubezpiecza się depozyty zarówno osób fizycznych, jak i prawnych.
Utworzenie.
Na Białorusi podstawy zabezpieczenia wkładów bankowych i stworzenia przez państwo gwarancji ich zwrotu zagwarantowane są w Konstytucji, a także w Kodeksie Bankowym Republiki Białorusi. Jednak do niedawna nie było wiarygodnego i efektywnego systemu gwarancji wkładów. Zgodnie z zapisami prawa, które obowiązywało do 1 stycznia 2009 roku, państwo gwarantowało pełne zachowanie środków obywateli tylko w bankach upoważnionych do obsługi państwowych programów i tylko w walucie zagranicznej. W taki sposób w pełni zabezpieczony był zwrot środków zgromadzonych w dolarach amerykańskich, euro i rublach rosyjskich tylko w sześciu bankach tworzących system (otwarte towarzystwo akcyjne „Aszczadny bank "Biełarusbank"”, otwarte towarzystwo akcyjne „Biełahraprambank”, otwarte towarzystwo akcyjne „Biełprambudbank”, otwarte towarzystwo akcyjne „Biełaruski bank razwiccia i rekanstrukcyi "Bielinwestbank"”, otwarte towarzystwo akcyjne „Biełźnieszekanombank”, „Pryjorbank” otwarte towarzystwo akcyjne). Środki w innych bankach, a także wkłady w rublach białoruskich we wszystkich bankach, miały gwarancje jedynie na sumę będącą ekwiwalentem 1000 dolarów USA. W celu wypłaty rekompensat przy Banku Narodowym działał fundusz gwarancyjny, tworzony na koszt funduszy banków.
W ostatnich latach środki z tego funduszu były wykorzystywane na przykład do wypłat ludności związanych z bankructwem banków „Dukat” i „Mahnat” w 1997 roku.
W 2008 roku pojawiły się dwa nowe akty prawne, które określały porządek zachowania oszczędności obywateli: prawo "O gwarantowanym pokryciu wkładów bankowych (depozytów) osób fizycznych" i dekret "O gwarancji zachowania środków pieniężnych osób fizycznych, umieszczonych na rachunkach i (lub) wkładach bankowych (depozytach)". Zgodnie z nimi stworzono nowy system gwarancji wkładów.
Utworzenie Agencji Gwarantowanego Pokrycia Wkładów Bankowych zgodnie z prawem Republiki Białorusi z 8 lipca 2008 roku №369-З "O gwarantowanym pokryciu wkładów bankowych (depozytów) osób fizycznych" (Państwowy Rejestr Aktów Prawnych Republiki Białorusi, 2008 r., № 172, 2/1466) stało się podstawą tego systemu.
Dyrektorem generalnych Agencji został Jauhien Jaułaszkin, naczelnik Specjalizowanego Zarządu Narodowego Banku Republiki Białorusi.

</doc>
<doc id="2279752" url="https://pl.wikipedia.org/wiki?curid=2279752" title="Ebsdorfergrund">
Ebsdorfergrund

Ebsdorfergrund – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279756" url="https://pl.wikipedia.org/wiki?curid=2279756" title="Steffenberg">
Steffenberg

Steffenberg – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279757" url="https://pl.wikipedia.org/wiki?curid=2279757" title="Leniec pospolity">
Leniec pospolity

Leniec pospolity ("Thesium linophyllon" L.) – gatunek rośliny należący do rodziny sandałowcowatych ("Santalaceae"). 
Rozmieszczenie geograficzne.
Występuje tylko w Europie Środkowej i przez Polskę przebiega północna granica jego zasięgu wzdłuż linii: Lublin, Warszawa, Łódź, Włocławek, Gdańsk, Bydgoszcz. W Polsce występuje głównie na niżu i w pasie wyżyn: na Nizinie Śląskiej, Wyżynie Małopolskiej i Wyżynie Lubelskiej. Oprócz tego z rzadka występuje na Kujawach, brak go natomiast zupełnie w niżowej części północno-wschodniej Polski. W Karpatach bardzo rzadki, w 2001 potwierdzono jego występowanie tylko na jednym stanowisku w Janowicach koło Wieliczki (Pogórze Wielickie).
Biologia i ekologia.
Bylina, hemikryptofit, półpasożyt. Rośnie w murawach kserotermicznych na stanowiskach w pełnym słońcu lub lekko zacienionych. Kwitnie w czerwcu i lipcu. W klasyfikacji zbiorowisk roślinnych gatunek charakterystyczny dla rzędu (O.) "Festucetalia valesiacae". Liczba chromosomów 2n = 24.
Zagrożenia i ochrona.
Umieszczony na polskiej czerwonej liście w kategorii NT (bliski zagrożenia).

</doc>
<doc id="2279758" url="https://pl.wikipedia.org/wiki?curid=2279758" title="Thesium linophyllon">
Thesium linophyllon



</doc>
<doc id="2279759" url="https://pl.wikipedia.org/wiki?curid=2279759" title="Zwarcie (stomatologia)">
Zwarcie (stomatologia)

Zwarcie – terminem tym określamy wzajemne pozycje (statyczne i dynamiczne) żuchwy i szczęk w których zęby obu łuków zębowych kontaktują się ze sobą w jakikolwiek sposób. W bezzębiu zwarcie definiujemy jako wzajemny stosunek żuchwy i szczęk względem trzech płaszczyzn.
Wyróżniamy zwarcie centryczne (centralne) i zwarcie ekscentryczne (pozacentralne). W skład zwarcia centrycznego wchodzą:
Zwarcie ekscentryczne to wszystkie pozostałe położenia (poza zwarciem centrycznym).

</doc>
<doc id="2279761" url="https://pl.wikipedia.org/wiki?curid=2279761" title="Edward August">
Edward August

Edward August (ur. 11 kwietnia 1909 w Łodzi, zm. 28 stycznia 1946 tamże) – SS-Mann, wachman, wartownik i „wychowawca” Prewencyjnego Obozu Policji Bezpieczeństwa dla Młodzieży Polskiej w Łodzi (niem. "Polen-Jugendverwahrlager der Sicherheitspolizei in Litzmannstadt"), zbrodniarz wojenny.
Życiorys.
Edward August urodził się 11 kwietnia 1909 roku w Łodzi, w rodzinie narodowości niemieckiej, jako syn Juliusza Augusta oraz Michaliny z domu Szuster. Ukończył trzy klasy szkoły powszechnej i nie posiadał żadnego wykształcenia zawodowego. Był robotnikiem pracującym w fabryce. W 1934 roku został skazany w Bydgoszczy za kradzież na sześć miesięcy więzienia. Służbę wojskową odbył w 9 Pułku Piechoty w Zamościu. We wrześniu 1939 roku, jako polski żołnierz, został wzięty do niewoli, ale po deklaracji narodowości niemieckiej został zwolniony i powrócił do Łodzi.
W czerwcu 1940 roku podpisał volkslistę i został członkiem Schutzstaffel (SS). Pracował jako robotnik w magazynie szmat przy ul. Pomorskiej 44, a następnie w fabryce Geyera przy ul. Piotrkowskiej 282 w Łodzi. Pomiędzy styczniem a kwietniem przebywał w Tuszynku. W kwietniu 1943 roku został skierowany do łódzkiego obozu koncentracyjnego dla dzieci (niem. "Polen-Jugendverwahrlager der Sicherheitspolizei in Litzmannstadt"), gdzie jako „wychowawca” pracował do 6 kwietnia 1944 roku.
Zbrodnie dokonane w obozie.
W obozie zasłynął jako sadysta, który dopuścił się wielu zbrodni na bezbronnych dzieciach umieszczonych w obozie. „Stale pijany. Bił zawsze i wszędzie. Z rozkoszą poddawał więźniów najwymyślniejszym torturom. Bił i kopał w najczulsze miejsca, wpychał do skrzyń z piaskiem, topił w beczułce z wodą, wieszał za nogi na łańcuchu i opuszczał głową w dół do kanału ze zużytymi smarami samochodowymi, scyzorykiem wycinał genitalia, bił w pięty, gasił na piersiach więźniów papierosy”. Jego okrutne czyny szokowały nawet załogę obozową złożoną z esesmanów, którzy czasami starali się go powstrzymywać przed masakrowaniem dzieci. Ostatecznie agresywne zachowania Augusta doprowadziły do usunięcia go z zajmowanego stanowiska. Najpierw trafił do aresztu obozowego, a następnie do aresztu Kriminalpolizei (Kripo) przy ul. Kilińskiego 152. Sąd niemiecki skazał go jednak nie za zbrodnie na więźniach, ale za niesubordynację – „znieważenie "Lagerführera" i podeptanie insygniów SS”. Karę więzienia odbywał w Poznaniu.
15 maja 1945 roku został aresztowany i osadzony w więzieniu przy ul. Sterlinga 16 w Łodzi. Sądzony był za zbrodnie w łódzkim obozie koncentracyjnym dla dzieci w Łodzi. Postawiono mu m.in. zarzut zamordowania dziesięciorga dzieci w tym obozie.
Rozprawa odbyła się 29 grudnia 1945 roku i wyrokiem Specjalnego Sądu Karnego w Łodzi skazany został na karę śmierci. Wyrok został wykonany 28 stycznia 1946 roku.

</doc>
<doc id="2279764" url="https://pl.wikipedia.org/wiki?curid=2279764" title="Angelburg (gmina)">
Angelburg (gmina)

Angelburg – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279765" url="https://pl.wikipedia.org/wiki?curid=2279765" title="Angelburg">
Angelburg

Niemcy:

</doc>
<doc id="2279766" url="https://pl.wikipedia.org/wiki?curid=2279766" title="Bad Endbach">
Bad Endbach

Bad Endbach – miejscowość i gmina uzdrowiskowa w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279769" url="https://pl.wikipedia.org/wiki?curid=2279769" title="Breidenbach (Hesja)">
Breidenbach (Hesja)

Breidenbach – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279770" url="https://pl.wikipedia.org/wiki?curid=2279770" title="Breidenbach">
Breidenbach

Francja:
Niemcy:
Osoby:
Zobacz też:

</doc>
<doc id="2279771" url="https://pl.wikipedia.org/wiki?curid=2279771" title="Ireneusz (Susemihl)">
Ireneusz (Susemihl)

Ireneusz, imię świeckie Igor Władimirowicz Susemihl/Zuzemil (ur. 11 lipca 1919 w Czernihowie, zm. 26 lipca 1999 w Monachium) – biskup Rosyjskiego Kościoła Prawosławnego.
Życiorys.
W wieku sześciu lat razem z rodzicami wyjechał do Niemiec. Dzieciństwo i wczesną młodość spędził w Berlinie, gdzie ukończył studia medyczne. Ukończył również organizowane przez Rosyjski Kościół Prawosławny poza granicami Rosji kursy przygotowujące do przyjęcia sakramentu kapłaństwa. 6 grudnia 1942 został wyświęcony na diakona, zaś 5 października 1947 przyjął z rąk metropolity berlińskiego i niemieckiego Serafina święcenia kapłańskie. Do 1949 był jego osobistym sekretarzem. Następnie wyjechał do Melbourne, gdzie służył w parafii Kościoła zagranicznego. W 1957 przeszedł w jurysdykcję Rosyjskiego Kościoła Prawosławnego. W 1957 został proboszczem parafii św. Marii Magdaleny w Hadze, następnie zaś od 1960 kierował w tym samym charakterze parafią Podwyższenia Krzyża Pańskiego w Monachium. Uczestniczył w ruchu chrześcijan na rzecz pokoju.
23 stycznia 1966 w Ławrze Troicko-Siergijewskiej złożył wieczyste śluby mnisze z imieniem Ireneusz przed przełożonym klasztoru, archimandrytą Platonem. 29 stycznia 1966 otrzymał godność archimandryty. Dzień później w Łarze miała miejsce jego chirotonia na biskupa Niemiec Zachodnich. W charakterze konsekratorów wystąpili patriarcha moskiewski i całej Rusi Aleksy I, metropolici kruticki i kołomieński Pimen, suroski Antoni, arcybiskupi talliński i estoński Aleksego II, berliński i środkowoeuropejski Cyprian, miński i białoruski Antoni, biskupi dmitrowski Filaret, wołokołamski Pitirim, syzrański Jan oraz zarajski Juwenaliusz. Od 24 lutego 1971 był biskupem badeńskim i bawarskim. W 1972 otrzymał godność arcybiskupią. W 1975 przeniesiony na katedrę wiedeńską i austriacką.
Uczestnik dialogu ekumenicznego, w szczególności między Rosyjskim Kościołem Prawosławnym a Kościołem Ewangelickim w Niemczech. Działał w Światowej Radzie Kościołów oraz w kolejnych kongresach chrześcijańskich organizacji pokojowych. W 1986 otrzymał godność metropolity.
W 1994 został aresztowany w RFN pod zarzutem szpiegostwa, ostatecznie został zwolniony. Zmarł w 1999.

</doc>
<doc id="2279775" url="https://pl.wikipedia.org/wiki?curid=2279775" title="Wettin-Loebejuen">
Wettin-Loebejuen



</doc>
<doc id="2279776" url="https://pl.wikipedia.org/wiki?curid=2279776" title="Roswietha Zobelt">
Roswietha Zobelt

Roswietha Zobelt (ur. 24 listopada 1954) – niemiecka wioślarka, dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale - triumfowała w czwórce podwójnej ze sternikiem. Stawała na podium mistrzostw świata. Po złoto sięgnęła w 1975 i 1979 w czwórce podwójnej ze sternikiem, a w 1977 w dwójce podwójnej.

</doc>
<doc id="2279778" url="https://pl.wikipedia.org/wiki?curid=2279778" title="CBS News">
CBS News

CBS News – amerykańska telewizja informacyjna należąca do stacji radiowej i telewizyjnej CBS (ang. Columbia Broadcasting System). 
Do kwietnia 2021 r. prezesem CBS News była Susan Zirinsky, która objęła to stanowisko 1 marca 2019 r. jako pierwsza kobieta na stanowisku prezesa działu informacyjnego sieci. 15 kwietnia 2021 roku CBS Television Stations i CBS News ogłosiły, że połączą się w jeden podmiot – CBS News and Television Stations. W tym samym czasie zadecydowano, że stanowisko prezesa nowego podmiotu przypadnie dwóm osobom. Prezesem CBS News and Television Stations został Neeraj Khemlani wraz z Wendy McMahon.

</doc>
<doc id="2279780" url="https://pl.wikipedia.org/wiki?curid=2279780" title="Cascabela thevetia">
Cascabela thevetia



</doc>
<doc id="2279781" url="https://pl.wikipedia.org/wiki?curid=2279781" title="Guriasz (Burtasowski)">
Guriasz (Burtasowski)

Guriasz, imię świeckie Siergiej Burtasowski (ur. 30 czerwca 1845 w Kazaniu, zm. 5 stycznia 1907) – rosyjski biskup prawosławny.
Urodził się w rodzinie prawosławnego diakona. W 1868, po ukończeniu seminarium duchownego, rozpoczął studia w Kazańskiej Akademii Duchownej, w czasie których, 16 marca 1871, złożył wieczyste śluby mnisze. 4 czerwca 1872 przyjął święcenia kapłańskie. W tym samym roku uzyskał w Akademii tytuł kandydata nauk teologicznych i został zatrudniony jako wykładowca w seminarium duchownym w Irkucku. 14 stycznia 1879 otrzymał godność archimandryty. Rok później, we wrześniu 1880, wyznaczono go na kierownika misji prawosławnej działającej wśród etnicznych ludów żyjących w regionie irkuckim. Jeszcze w grudniu tego samego roku przeniesiono go na stanowisko pełniącego obowiązki rektora seminarium duchownego w Błagowieszczeńsku. 8 lutego 1885 został jego rektorem.
22 lipca 1885 miała miejsce jego chirotonia na biskupa kamczackiego, kurylskiego i błagowieszczeńskiego, który to urząd sprawował do 1892, wykazując się jako zdolny administrator. W wymienionym roku 1892 został przeniesiony na katedrę samarską i stawropolską. Zarządzając nią, w szczególności działał na rzecz nawracania na prawosławie wyznawców innych religii, stanowiących znaczną część ludności zamieszkującej terytorium eparchii. Zwalczał również ruch staroobrzędowy.
W 1904 wyznaczony na biskupa symbirskiego i syzrańskiego, zmarł trzy lata później z powodu choroby serca.

</doc>
<doc id="2279782" url="https://pl.wikipedia.org/wiki?curid=2279782" title="SDSS J010657.39-100003.3">
SDSS J010657.39-100003.3

SDSS J010657.39-100003.3 (J0106-1000) – układ podwójny składający się z dwóch znajdujących się bardzo blisko siebie białych karłów. Oddalony o około 7800 lat świetlnych układ położony jest w gwiazdozbiorze Wieloryba. Jest to najbardziej ciasny ze wszystkich znanych układów podwójnych składających się z białych karłów.
Bezpośrednio zaobserwowano tylko jedną gwiazdę, istnienie drugiej zostało wyliczone na podstawie ruchu widzialnego komponentu układu. Masa mniejszej, widzialnej gwiazdy wynosi ok. 0,17 , masa jej większego, niewidzialnego towarzysza wynosi ok. 0,43 . Gwiazdy oddalone są od siebie tylko o 0,32 (mniej niż odległość Ziemi od Księżyca), okrążają się nawzajem co zaledwie 39 minut, poruszając się przy tym z prędkością ok. 434 km/s.
Poruszając się tak blisko siebie, gwiazdy powoli zwalniają i zbliżają się do siebie jeszcze bardziej. Za około 37 milionów lat połączą się w jedną gwiazdę, na tyle masywną, że w jej wnętrzu rozpocznie się reakcja termojądrowa i zabłyśnie ona jasnym blaskiem. Połączona masa obydwu białych karłów nie jest na tyle duża, aby w wyniku ich połączenia wybuchła supernowa.

</doc>
<doc id="2279783" url="https://pl.wikipedia.org/wiki?curid=2279783" title="Ćandi">
Ćandi

Ćandi (sanskryt: चण्डी Caṇḍī, , też Ćandika; trl. Caṇḍīka) – bogini hinduska, popularna zwłaszcza w Bengalu. Utożsamiana bywa często z Durgą. Nie występuje w starszej literaturze sanskryckiej, lecz w tekście tantrycznym Dewimahatmja traktowana jako personifikacja najwyższej rzeczywistości, połączenie Kali, Lakszmi i Saraswati.

</doc>
<doc id="2279785" url="https://pl.wikipedia.org/wiki?curid=2279785" title="Ivo Software">
Ivo Software



</doc>
<doc id="2279786" url="https://pl.wikipedia.org/wiki?curid=2279786" title="Dean O’Banion">
Dean O’Banion

Dion O'Banion, właściwie Charles Dion "Deanie" O'Banion (ur. 8 lipca 1892, zm. 10 listopada 1924) – Irlandczyk, najgroźniejszy rywal Ala Capone i Johnny'ego Torrio w walce o dominację w świecie przestępczym Chicago. 
Dorastał w północnej dzielnicy Chicago – Little Hell, był chórzystą w katedrze Świętego Imienia. W okresie poprzedzającym prohibicję współpracował m.in. z Lou Greenbergiem i Maxie Annenbergiem. 
Wraz z nastaniem prohibicji został przywódcą gangu w dzielnicy North Side (do jego organizacji należeli m.in. Hymie Weiss, George "Bugs" Moran, Vincent "Schemer" Drucci – jedyny Włoch, oraz Dapper Dan McCarthy). Nawiązał współpracę z żydowskimi gangsterami Nailsa Mortona. 
Jego gang stopniowo przejmował lokalne gorzelnie i destylarnie, przy okazji dokonywał napadów na transporty alkoholu (co z kolei nie odpowiadało Johnny'emu Torrio i braciom Genna). Konflikt między jego gangiem a braćmi Genna (Bloody Angelo, Mike the Devil, Pete, Sam, Jim i Tony the Gentleman) się zaostrzał, co skrzętnie wykorzystywał ten trzeci – Johnny Torrio. Jednakże szwindel, jakiego dopuścił się Dion wobec Johnny'ego Torrio, doprowadził do zachwiania status quo między ich gangami (kupiona przez Johnny'ego, za pół miliona dolarów, gorzelnia stała się później celem nalotu agentów federalnych). Po tym zajściu wojna między nimi była nieunikniona.
Dion O'Banion zginął zastrzelony w swojej kwiaciarni przy North State Street (zabójstwa dokonało trzech mężczyzn – jeden ze sprawców chwycił go mocno za dłoń w taki sposób, że Dion nie mógł sięgnąć po żaden ze swoich dwóch pistoletów, które ukryte były w kieszeniach szytego na miarę garnituru). Zabójcy nie zostali złapani – przypuszcza się, że morderstwa dokonali: Albert Anselmi i John Scalise (obaj zamordowani 7 maja 1929 roku przez Ala Capone) oraz Frankie Yale (to on miał uścisnąć dłoń Diona).

</doc>
<doc id="2279788" url="https://pl.wikipedia.org/wiki?curid=2279788" title="Koncert (termin muzyczny)">
Koncert (termin muzyczny)



</doc>
<doc id="2279794" url="https://pl.wikipedia.org/wiki?curid=2279794" title="Basil van Rooyen">
Basil van Rooyen

Basil van Rooyen (ur. 19 kwietnia 1939 roku w Johannesburgu) – były południowoafrykański kierowca wyścigowy. Uczestniczył w dwóch Grand Prix Formuły 1 wystawiając prywatnego Coopera i McLarena, ale nie ukończył żadnego z nich. Obecnie zajmuje się wynalazkami.
Życiorys.
Początkowo van Rooyen był inżynierem i motocyklistą. W 1963 roku pokonał w wyścigu Lotusem Cortiną mistrza BSCC i ETCC, Johna Whitmore'a, ścigającego się identycznym samochodem. Następnie Fordami Mustangami i Alfami Romeo GTA brał udział w wyścigach samochodów turystycznych w RPA, w których często dominował.
W 1968 roku do van Rooyena zadzwonił John Love z ofertą udostępnienia Coopera T79 na Grand Prix RPA, ponieważ Love kupił Brabhama BT20. Inni kierowcy wprawdzie nie chcieli dopuścić van Rooyena do startu, ale Południowoafrykańczyk ostatecznie wziął udział w Grand Prix. W kwalifikacjach ścigający się z numerem 25 van Rooyen zajął dwudzieste miejsce. Na 23 okrążeniu w Cooperze van Rooyena uszkodzeniu uległa uszczelka pod głowicą i musiał wycofać się z wyścigu.
Mając wsparcie STP van Rooyen zakupił od Brabhama model BT24 i w 1968 roku zadebiutował w Południowoafrykańskich Mistrzostwach Formuły 1. Uzyskując w nich dobre wyniki, namówił Bruce'a McLarena do odsprzedania mu McLarena M7A, którego wystawił w Grand Prix RPA 1969. W kwalifikacjach uzyskał dziewiąty czas. Na skutek problemów z hamulcami na 13 okrążeniu van Rooyen tego wyścigu nie ukończył.
W tym samym czasie otrzymał od Kena Tyrrella propozycję jazdy w zespole Tyrrell. Jednakże podczas testów opon na torze Kyalami uszkodzeniu uległo jedno z kół i Południowoafrykańczyk miał wypadek: jego samochód wpadł w bariery i przeleciał ponad 90 metrów. Ostatecznie van Rooyen nigdy nie został kierowcą Tyrrella.
Po wypadku van Rooyen powrócił do wyścigów samochodami turystycznymi w RPA. Jednocześnie prowadził firmę Superperformance, oferującą akcesoria motoryzacyjne i usługi tuningowe. W 1973 roku sprzedał tę firmę i wycofał się z wyścigów. Następnie do 1985 roku prowadził firmę produkującą opakowania. Do wyścigów wrócił w 1975 roku, biorąc przez kilka lat udział w Formule Atlantic. W 1987 roku z żoną i dwoma synami wyemigrował do Australii. W 2005 roku przeszedł na emeryturę, po czym opatentował urządzenie do czyszczenia basenu "Twister", maszynę do masażu głowy "HeeBeeGeeBee" oraz rower z długimi korbami.

</doc>
<doc id="2279795" url="https://pl.wikipedia.org/wiki?curid=2279795" title="Liane Buhr">
Liane Buhr

Liane Weigelt-Buhr (ur. 11 marca 1956) – niemiecka wioślarka (sternik), dwukrotna medalistka olimpijska.
Reprezentowała Niemiecką Republiką Demokratyczną. Brała udział w dwóch igrzyskach (IO 76, IO 80), na obu zdobywała złote medale - triumfowała w czwórce podwójnej ze sternikiem. Stawała na podium mistrzostw świata w tej konkurencji. Po złoto sięgnęła w 1975 i 1979.

</doc>
<doc id="2279797" url="https://pl.wikipedia.org/wiki?curid=2279797" title="Fronhausen (Hesja)">
Fronhausen (Hesja)

Fronhausen – miejscowość i gmina w Niemczech, w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279798" url="https://pl.wikipedia.org/wiki?curid=2279798" title="Herb powiatu bielskiego (województwo śląskie)">
Herb powiatu bielskiego (województwo śląskie)

Herb powiatu bielskiego tarcza dwudzielna w słup, w polu prawym błękitnym połuorzeł złoty, w polu lewym czerwonym połuorzeł biały o złotym dziobie i szponach z takąż przepaską zakończoną trójliściem przez skrzydło. Na głowach połuorłów wspólna korona złota, ogony spięte takimż pierścieniem.
Herb został ustanowiony przez radę powiatu w dniu 31 marca 2011 r.
Złoty orzeł w błękitnym polu symbolizuje Śląsk - jest to herb księstwa cieszyńskiego, natomiast biały orzeł ze złotą przepaską ziemię krakowską. Przedstawiono w ten sposób obie historyczne ziemie wchodzące obecnie w skład powiatu.

</doc>
<doc id="2279800" url="https://pl.wikipedia.org/wiki?curid=2279800" title="Parafia św. Andrzeja Boboli w Gąsiorach">
Parafia św. Andrzeja Boboli w Gąsiorach

Parafia św. Andrzeja Boboli – parafia rzymskokatolicka w Gąsiorach, w gminie Ulan-Majorat.
Parafia erygowana w 1938. Obecny kościół został wybudowany obok pierwotnego kościoła drewnianego z 1941 roku, w latach 1997–2001 przez ks. kanonika Sylwestra Borkowskiego.
Obecnie, od 1 września 2016, proboszczem parafii jest ks. kan. Piotr Trochimiak.
Zasięg parafii.
Do parafii należą wierni z miejscowości: Gąsiory, Główne, Jaski, Zakrzew, oraz częściowo Żyłki, Kępki, Paskudy i Rzymy-Rzymki.

</doc>
<doc id="2279801" url="https://pl.wikipedia.org/wiki?curid=2279801" title="Fronhausen">
Fronhausen

Austria:
Niemcy:
Zobacz też:

</doc>
<doc id="2279806" url="https://pl.wikipedia.org/wiki?curid=2279806" title="Wajkuntha">
Wajkuntha

Wajkuntha (dewanagari वैकुंठ, trb. "vaikuṇṭha", też wajkuntha-swarga,
wajkuntaloka, świat Wisznu) – subtelny wymiar egzystencji po śmierci lub sfera w zaświatach w hinduizmie, pozaziemskie królestwo boga Wisznu.
Wisznuizm.
W tradycji wisznuickiej niebiańska siedziba Wisznu, rodzaj raju, którego osiągnięcie stanowi cel życia wisznuitów. Niekiedy mianem „Waikuntha”, „Waikuntha-natha” określa się samego Wisznu. Wajkuntę opływa rzeka Wiradź.
Ikonografia.
Wisznu przedstawiany jest zazwyczaj siedzący na wężu Śesza (Ananta) i pod parasolem, którego rączka stanowi symbol góry Meru, osi wszechświata.

</doc>
<doc id="2279808" url="https://pl.wikipedia.org/wiki?curid=2279808" title="Lohra (gmina)">
Lohra (gmina)

Lohra – miejscowość i gmina w kraju związkowym Hesja, w rejencji Gießen, w powiecie Marburg-Biedenkopf.
Współpraca.
Miejscowość partnerska:

</doc>
<doc id="2279809" url="https://pl.wikipedia.org/wiki?curid=2279809" title="Lohra">
Lohra

Niemcy:
Inne:
Zobacz też:

</doc>
<doc id="2279812" url="https://pl.wikipedia.org/wiki?curid=2279812" title="Tramwaje w Hanoi">
Tramwaje w Hanoi

Tramwaje w Hanoi − zlikwidowany system komunikacji tramwajowej w stolicy Wietnamu Hanoi. 
Tramwaje w Hanoi otwarto 10 listopada 1901. Na pięciu liniach kursowały 51 wagony. Długość tras wynosiła 29 km, w tym podmiejska linia do Hà Ðông. Tramwaje zlikwidowano w 1990. 

</doc>
<doc id="2279814" url="https://pl.wikipedia.org/wiki?curid=2279814" title="Kleopatra z Macedonii">
Kleopatra z Macedonii

Kleopatra (gr: "Κλεοπάτρα", "Kleopátra") (ur. ok. 355, zm. 308 p.n.e. w Sardes) – królowa Epiru, regentka Epiru w latach 334-325 p.n.e., córka króla Macedonii Filipa II i królowej Olimpias, siostra Aleksandra Macedońskiego, żona Aleksandra I, wuja oraz króla Epiru.
W r. 336 p.n.e., podczas wielkiego październikowego święta w Ajgaj, doszło do ślubu między Kleopatrą a Aleksandrem I, bratem Olimpias. Filip II zaprosił wielu wybitnych przedstawicieli państw greckich, arystokratów bałkańskich oraz ważnych Macedończyków. Złożył publiczne ofiary z modlitwą, zorganizował uczty dla gości oraz konkursy muzyczne. W czasie trwania ślubu został jednak zamordowany przez Pauzaniasza z Orestis. Kleopatra postanowiła wyjechać z nowo zaślubionym mężem do Epiru. Urodziła mu tam niebawem dwoje dzieci: syna Neoptolemosa (ur. ok. 335, zm. 296 p.n.e.) oraz córkę Kadmeję (zm. po 296 p.n.e.).
W r. 334 p.n.e. małżonek Aleksander I postanowił, na zaproszenie Tarentu, przeprawić się do południowej Italii ze swą armią Molossów i swymi epirockimi sprzymierzeńcami. Pozostawił w domu Kleopatrę jako regentkę Epiru. Zginął tam w r. 330 p.n.e. Kleopatra, jako wdowa, nadal pełniła funkcję regentki z powodu małoletniości syna Neoptolemosa II, który wstąpił na tron Epiru. W r. 325 p.n.e. Aleksander Macedoński postanowił, że Olimpias ma przejąć jej rolę w Epirze. Kleopatra zaś miała przybyć do Macedonii, by objąć po matce urząd "prostasia", najbardziej prestiżowy u Macedończyków. Osoba posiadająca go miała obowiązek, m. in. codziennego składania ofiar celem zyskania przychylności bogów oraz zapewnienia dobrobytu państwa. Kleopatra pełniła ten urząd do czasu przekazania go Kraterosowi po śmierci brata.
W r. 323 p.n.e., po śmierci jej brata Aleksandra Macedońskiego, Olimpias przyłączyła się do koalicji przeciwko Antypatrowi. Obawiając się kary z jego strony, zapewniła sobie pomoc Kleopatry, która przebywała w Pelli. Obie postanowiły zmienić decyzję z r. 323, osadzając swego króla. Pierwszym ich kandydaten był Leonnatos należący do rodu królewskiego. Na początku r. 322 p.n.e. Kleopatra w liście zapraszała go do Macedonii oraz proponowała małżeństwo. Ten ujawnił sekret Eumenesowi, wraz z którym chciał wyjechać. Ów jednak wymknął się w tajemnicy, by poinformować o tym Perdikkasa. Po jego śmierci i przybyciu Kraterosa Kleopatra złożyła ofertę małżeństwa Perdikkasowi, także należącemu do rodu królewskiego. Zimą 322/321 p.n.e. przybyła z błogosławieństwem matki do Sardes, by w tajemnicy złożyć mu swą propozycję. Ten jednak wybrał na żonę Nikaję, córkę Antypatra. Ten niebawem, będąc w trudnej sytuacji, wysłał Eumenesa z prezentami do Kleopatry, obiecując rozwieść się z żoną i poślubić ją. Gdy doszło do wojny domowej, Kleopatrze udało się nie brać w niej udziału.
Wiadomość o morderstwie jej bratanka Heraklesa i Barsine (r. 309 p.n.e.) była szczególnie ważna dla Kleopatry, przebywającej nadal w Sardes oraz dla Ptolemeusza, który chciał przybyć do Grecji. Uważała, że Aleksander IV, jej drugi bratanek, nie jest bezpieczny w rękach Kassandra. Mogła jednak interweniować tylko za pośrednictwem Lizymacha lub Ptolemeusza, ponieważ była już w konflikcie z Antygonem. Wybrała drugiego, który proponował jej uprzednio (jak Lizymach) małżeństwo. Powiadomiła go, że się z nim chętnie spotka w Grecji.
Ptolemeusz bardzo dobrze wywiązał się ze swego zadania. Uwolnił miasta greckie od garnizonów Kassandra, zajął cały Peloponez wraz z Sykionem i Koryntem oraz wyzyskał jego zasoby celem wojny, po zerwaniu z nim sojuszu. Czekał na nadejście Kleopatry, by wyzwolić Ateny i państwa środkowej Grecji oraz Macedonię. Ta jednak nie przybyła, gdy bowiem chciała opuścić Sardes, zatrzymał ją zarządca miasta. Zgodnie z rozkazem satrapy Antygona przekupił kilka niewiast, które zabiły Kleopatrę w r. 308 p.n.e. Antygon kazał niektóre z nich stracić po osądzeniu, po czym zorganizował Kleopatrze piękny królewski pogrzeb z honorami. Ptolemeusz, dowiadując się o jej śmierci, postanowił porzucić plany wojenne i wycofać się do Egiptu.

</doc>
<doc id="2279817" url="https://pl.wikipedia.org/wiki?curid=2279817" title="Münchhausen (Hesja)">
Münchhausen (Hesja)

Münchhausen – miejscowość i gmina w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279818" url="https://pl.wikipedia.org/wiki?curid=2279818" title="Muenchhausen">
Muenchhausen



</doc>
<doc id="2279819" url="https://pl.wikipedia.org/wiki?curid=2279819" title="Parafia św. Antoniego Padewskiego w Turowie">
Parafia św. Antoniego Padewskiego w Turowie

Parafia św. Antoniego Padewskiego w Turowie – parafia rzymskokatolicka w Turowie.
Parafia erygowana w 1937 roku. Obecny kościół został wybudowany w 1937, konsekrowany w 1970 przez biskupa Jana Mazura.
Zasięg parafii.
Do parafii należą wierni z miejscowości: Turów i Bedlna Radzyńskiego (część).

</doc>
<doc id="2279820" url="https://pl.wikipedia.org/wiki?curid=2279820" title="Claremont (New Hampshire)">
Claremont (New Hampshire)

Claremont – miasto w Stanach Zjednoczonych w stanie New Hampshire w hrabstwie Sullivan.

</doc>
<doc id="2279821" url="https://pl.wikipedia.org/wiki?curid=2279821" title="Andrzej Wróbel">
Andrzej Wróbel



</doc>
<doc id="2279825" url="https://pl.wikipedia.org/wiki?curid=2279825" title="Eurydyka I z Macedonii">
Eurydyka I z Macedonii

Eurydyka I (gr: "Εύρυδίκη", " Eúrydίkē") (ur. ok. 410, zm. ok. 340 p.n.e.) – królowa Macedonii, żona Amyntasa III, króla Macedonii. 
Eurydyka była córką króla Elimei Sirrasa i nieznanej z imienia córki Arrabajosa I, króla Linkestydy z rodu Bakchiadów. Gdy jej dziadek zmarł ok. r. 400 p.n.e., ojciec, jako najbliższy krewny rodu Bakchiadów, przejął regencję nad nieletnim królem Arrabajosem II, wnukiem zmarłego. Eurydyka poślubiła Amyntasa III, przypuszczalnie już króla macedońskiego ok. r. 393 lub 391 p.n.e. Jej ślub prawdopodobnie zakończył długoletnią wojnę między Linkos a Macedonią. Była ona jego pierwszą żoną. Jako matka jednej córki i trzech synów, stała wyżej od Gygai, drugiej żony męża i matką trzech synów. Umiała mówić w języku greckim, ale nauczyła się czytać i pisać dopiero w Macedonii.
Amyntas III w ostatnich latach życia obawiał się Ptolemeusza z Aloros, że będzie rywalem jego syna. Postanowił z Eurydyką dać mu za żonę swą najstarszą córkę Eurynoe, dzięki czemu zagwarantował wybór najstarszego syna Aleksandra na króla. Jednak przymierze nie trwało długo, bowiem ten starł się z Ptolemeuszem w walce. Wojnę domową zakończył Pelopidas, wódz tebański, żądając zakładników, w tym Filipa, najmłodszego syna Eurydyki. Kiedy zmarł Aleksander II, zgromadzenie Macedończyków wybrało królem Perdikkasa III, drugiego syna Eurydyki, a jego opiekunem Ptolemeusza oraz udzieliło pewnych uprawnień królowej matce. Eurydyka, uzyskując pomoc Ifikratesa, stratega ateńskiego, wypędziła pretendenta Pauzaniasza. W r. 365 p.n.e. Perdikkas III odzyskał pełnię władzy, po czym po kilku latach zmarł (359 p.n.e.), zostawiając nieletniego syna Amyntasa IV. Zgromadzenie wybrało na regenta Filipa II, który niebawem zajął tron. Eurydyka, jako królowa matka, odegrała ważną rolę w zachowaniu tronu dla swych dzieci. O jej pozycji świadczy fakt, że wystawiła w swym imieniu posąg Euklei („Dobrej Sławie” – zapewne kultowy przydomek bogini Artemidy) przed jej świątynią w Ajgaj oraz poświęcenie tabliczki do pisania i epigramu Muzom.
Eurydykę oskarżano o zorganizowanie spisku i zamordowanie męża, spisku, który się nie powiódł. Miała rzekomo zastąpić swą córkę Eurynoe w łożu zięcia Ptolemeusza, jako kochanka lub nawet żona. Oskarżano ją o to, że zaplanowała morderstwo pierwszego syna Aleksandra II, a potem drugiego Perdikkasa III. Gdy Eurydyka zmarła ok. 340 p.n.e., synowa Olimpias, jako matka następcy tronu Aleksandra Macedońskiego zajęła przypuszczalnie jej miejsce. Eurydykę pochowano zapewne w monumentalnym grobowcu w Ajgaj, który został odkryty przez Androniskosa w 1987 r. Grobowiec wzniesiono między r. 343 a 340 p.n.e. Wspaniałość grobowca oraz jej posągu pozwalają przypuszczać, że królowej matce oddawano pośmiertnie cześć boską.

</doc>
<doc id="2279826" url="https://pl.wikipedia.org/wiki?curid=2279826" title="John Ferguson McLennan">
John Ferguson McLennan

John Ferguson McLennan (1827-1881) - szkocki etnolog i prawnik. Prowadził badania dotyczące ewolucji instytucji rodziny i małżeństwa. Rozwijał teorię matriarchatu. Przedstawiciel ewolucjonizmu kulturowego. 

</doc>
<doc id="2279828" url="https://pl.wikipedia.org/wiki?curid=2279828" title="Cyblin">
Cyblin

Cyblin – jezioro morenowe w woj. wielkopolskim, w powiecie szamotulskim, w południowej części gminy Wronki, w okolicach osad Józefowo i Łucjanowo, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi 8,05 ha.
Zwierciadło wody położone jest na wysokości 58,3 m n.p.m.. Maksymalna głębokość zbiornika wynosi 17 m, zaś głębokość średnia oscyluje w granicach 7,2 m .

</doc>
<doc id="2279834" url="https://pl.wikipedia.org/wiki?curid=2279834" title="Wohratal (gmina)">
Wohratal (gmina)

Wohratal – miejscowość i gmina w kraju związkowym Hesja, w rejencji Gießen, w powiecie Marburg-Biedenkopf.

</doc>
<doc id="2279835" url="https://pl.wikipedia.org/wiki?curid=2279835" title="Eurydyka III z Macedonii">
Eurydyka III z Macedonii

Eurydyka III właśc. Adea (gr: "Εύρυδίκη", " Eúrydίkē") (ur. ok. 337, zm. 317 p.n.e.) – królowa Macedonii, córka byłego króla Macedonii Amyntasa IV i Kynane, córki króla macedońskiego Filipa II i królowej Eurydyki II.
Eurydyka była wychowywana w sztuce wojennej przez matkę Kynane, która była doświadczona w tej dziedzinie, bowiem stawała na czele armii oraz brała udział w bitwach. W r. 322 p.n.e. ta wyruszyła z piętnastoletnią córką z Pelli na Wschód w nadziei wydania za mąż za Filipa III Arridajosa, który został nowym królem macedońskim. Po pokonaniu z nielicznym oddziałem sił Antypatra, przeszła przez tracką rzekę Strymon. Następnie po przejściu Hellespontu, doszło do bitwy z Alketasem, bratem Perdikkasa. Ten kazał, po zwycięstwie, zgładzić Kynane. Zuchwały czyn wywołał niezadowolenie wojska, z powodu szacunku do rodu Aleksandra, którego zmarła była siostrą przyrodnią. Skłonili Perdikkasa, by nie tylko oszczędzić życie Eurydyki, ale by dać ją za mąż za króla Filipa III.
Po śmierci Perdikkasa doszło do zaburzeń, bowiem obiecano taką samą gratyfikację z r. 324 p.n.e. Eurydyka postanowił wykorzystać niezadowolenie formacji „Srebrnych Tarcz” i pozostałych żołnierzy piechoty. Oświadczyła, że to ona, a nie „strażnicy” (Pejthont i Arridajos), reprezentuje wolę królów. W ten sposób doprowadziła obu do rezygnacji z funkcji. Zgromadzenie wybrało zaocznie Antypatra nowym „strażnikiem”. Ten nie mogąc sprostać wymaganiom finansowym, został oskarżony przez Eurydykę. Seleukos i Antygon z trudem go wyratowali. Antypater, po uzyskaniu potwierdzenia nominacji, zmusił do milczenia Eurydykę. 
Zawarcie małżeństwa między Eurydyką a Filipem powiększyło przepaść między nią a Olimpias. W r. 319 p.n.e., po śmierci Antypatra, nowym „strażnikiem królów” ("epimeletes") został Poliperchon. Kassander, syn zmarłego, postanowił siłą zając jego miejsce. Doszło do wojny domowej w Europie. Poliperchon postanowił przekonać zgromadzenie, by przywołać z Epiru Olimpias i jako królową matkę mianować regentką Aleksandra IV. Ta nie przybyła, ponieważ obawiała się Kassandra i Eurydyki. Poliperchon w czasie wyprawy na południe w r. 317 p.n.e. pozostawił Filipa III z Eurydyką w Pelli, a wysłał Aleksandra IV z matką Roksaną do przebywającej w Epirze Olimpias. Ta, jako królowa matka, wydawała rozkazy w imieniu „domu i rodu Filipa oraz dzieci Aleksandra” oraz „w imieniu królów [Filipa III i Aleksandra IV] i swym własnym”. Dowódcy przebywający w Azji podporządkowali się jej rozkazom, a niektóre oddziały wojskowe tam przebywające złożyły jej przysięgę wierności. Jednak doszło do kryzysu w łonie dynastii, ponieważ król Filip III Arridajos z Eurydyką przeszedł na stronę Kassandra.
Eurydyka III postanowiła wykorzystać popularność u części weteranów. Uzyskując dodatkowo pomoc zwolenników Kassandra, dokonała zamachu stanu. Po czym wezwała go, by przyłączył się do niej. Następnie w imieniu króla Filipa kazała Poliperchontowi i Antygonowi rozwiązać armie, i oddać wojsko Kassandrowi, któremu król przekazał jeszcze rząd nad państwem. Olimpias postanowiła natychmiast zareagować. Zabrała ze sobą na wojnę Aleksandra IV, armię Poliperchonta oraz królewską gwardię Molossów. Po przybyciu do granicy epirocko-macedońskiej w Euja, stawiła czoło wojsku Filipa i Eurydyki. Ci zostali opuszczeni przez Macedończyków uciekających z pola walki. Olimpias oboje uwięziła, po czym kazała zasztyletować króla, a Eurydyce popełnić samobójstwo. 
Kassander, występując w roli obrońcy dynastii, zorganizował wspaniały pogrzeb państwowy Filipowi III, Eurydyce i Kynane. Uroczystości odbyły się w Ajgaj, w ich trakcie zorganizowano igrzyska z walkami macedońskich gladiatorów lub zapewne żołnierzy falangi.

</doc>
<doc id="2279836" url="https://pl.wikipedia.org/wiki?curid=2279836" title="Grabowo (jezioro)">
Grabowo (jezioro)

Grabowo – jezioro morenowe w woj. wielkopolskim, w powiecie szamotulskim, w południowej części gminy Wronki, w okolicy osady Józefowo, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi 6,42 ha.
Zwierciadło wody położone jest na wysokości 61,5 m n.p.m. Maksymalna głębokość zbiornika wynosi 9 m, zaś głębokość średnia oscyluje w granicach 5,1 m.

</doc>
<doc id="2279837" url="https://pl.wikipedia.org/wiki?curid=2279837" title="Wohratal">
Wohratal

Niemcy:

</doc>
<doc id="2279838" url="https://pl.wikipedia.org/wiki?curid=2279838" title="Tramwaje w Sajgonie">
Tramwaje w Sajgonie

Tramwaje w Sajgonie − zlikwidowany system komunikacji tramwajowej w Sajgonie (ob. Ho Chi Minh) w Wietnamie.
Historia.
Pierwsze tramwaje parowe pojawiły się w Sajgonie 27 grudnia 1881, w czasach gdy miasto było stolicą francuskiej Kochinchiny. Tramwaje zelektryfikowano po 1923 roku. Sieć tramwajowa o długości 72 km składała się z dwóch długich podmiejskich linii prowadzących do Hóc Môn i Thủ Dầu Một. Sieć zlikwidowano w 1953 roku wraz z wycofaniem się z Indochin Francuzów.

</doc>
<doc id="2279839" url="https://pl.wikipedia.org/wiki?curid=2279839" title="John McLennan">
John McLennan



</doc>
<doc id="2279840" url="https://pl.wikipedia.org/wiki?curid=2279840" title="Dion O'Banion">
Dion O'Banion



</doc>
<doc id="2279844" url="https://pl.wikipedia.org/wiki?curid=2279844" title="Eurydyka IV z Macedonii">
Eurydyka IV z Macedonii

Eurydyka IV (gr: "Εύρυδίκη", " Eúrydίkē") (IV/III w. p.n.e.) – królowa Macedonii, córka króla Tracji i Macedonii Lizymacha i Nikai, córki regenta macedońskiego Antypatra.
Ok. r. 296 p.n.e. ojciec dał ją za żonę Antypatrowi I, królowi Macedonii, kiedy ten poprosił go o pomoc przeciw swemu bratu Aleksandrowi V. Ok. r. 285 p.n.e. Antypater I został zgładzony przez swego teścia, ponieważ skarżył się przed nim, że z jego powodu utracił Macedonię na rzecz Demetriusza I Poliorketesa. Ojciec postanowił Eurydykę oddać pod straż, bowiem także dołączała się do tych skarg.

</doc>
<doc id="2279845" url="https://pl.wikipedia.org/wiki?curid=2279845" title="Parafia Narodzenia św. Jana Chrzciciela w Poizdowie">
Parafia Narodzenia św. Jana Chrzciciela w Poizdowie

Parafia Narodzenia św. Jana Chrzciciela – parafia rzymskokatolicka w Poizdowie.
Parafia erygowana w 1988 roku. Obecny kościół został wybudowany w latach 1985–1987 przez ks. Mariana Podstawkę, kościół wybudowano w stylu nowoczesnym.
Terytorium parafii obejmuje miejscowości należące do gminy Kock: Poizdów, Poizdów-Kolonię i Zakalew oraz gminy Jeziorzany: Krępę, Skarbiciesz i Stoczek.

</doc>
<doc id="2279846" url="https://pl.wikipedia.org/wiki?curid=2279846" title="Olejek jodłowy">
Olejek jodłowy

Olejek jodłowy – olejek eteryczny pozyskiwany ze szpilek i z szyszek jodły pospolitej (roślina – łac. "Abies alba" Mill., "Abies pectinata" DC.; olejek ze szpilek – łac. "Oleum Abietis", "Oleum Abietis Pectinatae"; olejek z szyszek – "Oleum Templinum") oraz z jodły syberyjskiej (roślina – łac. "Abies sibirica" Ledeb, "Abies pichta" Forb.; olejek – olejek pichtowy, "Oleum Pini sibiricum", nazwa nieścisła).
Pozyskiwanie olejku jodłowego.
Olejek ze szpilek jodły pospolitej.
Jodła pospolita jest powszechna w Europie, a zwłaszcza w podgórskich okolicach Polski, Szwajcarii, Austrii i Niemiec. Różni się od świerku pospolitego dwustronnym ułożeniem szpilek i ich kształtem – mają płaski przekrój i wcięty szczyt. Charakterystyczne są też dwa podłużne białe paski na dolnej stronie szpilki. Olejek destyluje się z samych szpilek, albo z cetyny (szpilki i szczyty gałązek). Najlepszą jakość ma surowiec zbierany wiosną i w lecie. 
Szpilki lub cetynę rozdrabnia się krajalnicą, a następnie poddaje się destylacji z parą wodną. Uzyskuje się, według różnych źródeł, od 0,2–0,3% (Gildemeister i Hoffmann) do 0,7–0,8% olejku (Laboratorium Chem.–Farm. „Wirginia” w Warszawie, zbiór prowadzony jest w październiku, destylacja następuje po 3 dniach od zerwania po pocięciu na odcinki ok. 10 mm).
Składniki nielotne z parą wodną są ekstrahowane z pozostałości po destylacji wodą. Ekstrakt jest zatężany w osobnym aparacie. Uzyskuje się półstałą masę o zapachu jodłowym, rozpuszczalną w wodzie, która jest stosowana jako surowiec do produkcji preparatów do kąpieli. Pozostałość po destylacji i ekstrakcji stosuje się, po wysuszeniu, jako materiał opałowy. 
Olejek z szyszek jodły pospolitej.
Olejek znajduje się w nasionach dojrzałych szyszek jodły pospolitej. Szyszki, co najmniej jednoroczne, zbiera się w sierpniu i we wrześniu.
Prowadząc destylację przez ogrzewanie wody z rozdrobnionymi szyszkami bezpośrednim ogniem uzyskiwano w Szwajcarii 0,65% olejku. W Tyrolu, stosując parę wodną, uzyskiwano wydajność ok. 1%. W przypadku destylacji wyodrębnionych z szyszek nie rozdrobnionych nasion osiągano, wydajność 2,3% olejku (czas destylacji: 5–6 godzin). Stosowanie nasion rozgniatanych, mechanicznie lub drewnianymi młotami, umożliwia osiągnięcie wydajności 12-13%.
Olejek jodłowy syberyjski.
Olejek otrzymywany z jodły syberyjskiej "Albies sibirica" jest nazywany syberyjskim olejkiem świerkowym – łac. "Oleum Pini sibiricum". Handlowa nazwa jest niepoprawna – igły świerku "Picea obovata" Ledeb. nie zawierają podobnego olejku. Surowcem są igły i czubki młodych gałązek jodły, rosnącej na Syberii i w europejskich części Rosji (obwód kirowski). Najlepszą jakość ma surowiec zebrany na wiosnę i w lecie. Olejek oddestylowuje się stosując bezpośrednio ogrzewane kotły z wodą lub aparaty destylacyjne, w których gałązki są układane na drewnianych ramach i poddawane działaniu pary wodnej. Przeciętna wydajność olejku wynosi, według różnych źródeł, od 0,66% do 0,83–1,25% (według Maisita).
Składniki i właściwości olejków.
Olejki jodłowe ze szpilek są bezbarwnymi lub żółtawymi cieczami o orzeźwiającym zapachu leśnym. Podobnie wglądający olejek z szyszek ma zapach przypominający olejek cytrynowy lub pomarańczowy, ze względu na większą zawartość limonenu. 
Zastosowania.
Olejek jodłowy jest stosowany jako składnik mieszanin zapachowych w odświeżaczach powietrza, do perfumowania mydeł toaletowych i soli do kąpieli. Ma działanie wykrztuśne i antyseptyczne. Jest stosowany przy schorzeniach dróg oddechowych do inhalacji i wcierań. Wykazuje również działanie moczopędne i przeciwgośćcowe. Wśród wskazań do stosowania olejku z jodły syberyjskiej (olejku pichtowego) wymienia się ropnie na skórze, grzybicę skóry, łojotokowe zapalenie skóry, łuszczycę, trądzik, opryszczkę, użądlenia, zaburzenia trawienne, bóle głowy i inne.
Olejek jodłowy z szyszek jest ponadto głównym surowcem do produkcji L-limonenu.

</doc>
<doc id="2279849" url="https://pl.wikipedia.org/wiki?curid=2279849" title="Jezioro Czarne (gmina Wronki)">
Jezioro Czarne (gmina Wronki)

Jezioro Czarne – jezioro morenowe w woj. wielkopolskim, w powiecie szamotulskim, w południowo-zachodniej części gminy Wronki, niedaleko osady Olesin, leżące na terenie Pojezierza Poznańskiego. Jezioro położone jest około 150 m na północ od jeziora Wielkiego i jest połączone z tym akwenem niewielką strugą.
Dane morfometryczne.
Powierzchnia zwierciadła wody wynosi 4,87 ha.
Maksymalna głębokość zbiornika wynosi 8 m, zaś głębokość średnia oscyluje w granicach 4,9 m.

</doc>
<doc id="2279851" url="https://pl.wikipedia.org/wiki?curid=2279851" title="Old Town (Isles of Scilly)">
Old Town (Isles of Scilly)

Old Town – wieś w Anglii, na wyspie St Mary’s (Scilly) w archipelagu Scilly, w hrabstwie ceremonialnym Kornwalia.

</doc>
<doc id="2279852" url="https://pl.wikipedia.org/wiki?curid=2279852" title="Tadeusz Śliwak">
Tadeusz Śliwak

Tadeusz Śliwak (ur. 20 listopada 1908 w Buczaczu, zm. 26 lutego 1991 w Winnipeg) – polski lekkoatleta, olimpijczyk z Berlina 1936, tłumacz. Czołowy sprinter lat 30. XX wieku. Reprezentował lwowski Sokół Macierzy (1929–1935) i stołeczne kluby Legia i Syrena, porucznik radioobserwator Polskich Sił Powietrznych.
Życiorys.
W 1921 ukończył IIb klasę w I Państwowym Gimnazjum w Stryju, w 1929 został absolwentem gimnazjum w Stryju.
Specjalizował się w biegu na 400 m. 8 razy był wicemistrzem Polski w biegu (100 m, 200 m, 400 m, 4 × 100 m, 4 × 400 m i trójskok), raz brązowym medalistą mistrzostw kraju (w trójskoku). Był również pięciokrotnym rekordzistą Polski.
Na igrzyskach olimpijskich w 1936 roku startował w sztafecie 4 × 400 metrów, odpadając w eliminacjach.
W czasie II wojny światowej walczył w składzie 307 dywizjonu myśliwskiego nocnego „Lwowskich Puchaczy”, jako oficer radioobserwator. Miał numer służbowy RAF P-1819. Po zakończeniu wojny wyemigrował początkowo do Argentyny, następnie do Kanady, gdzie pracował jako tłumacz języka hiszpańskiego.

</doc>
<doc id="2279853" url="https://pl.wikipedia.org/wiki?curid=2279853" title="Waikuntha">
Waikuntha



</doc>
<doc id="2279858" url="https://pl.wikipedia.org/wiki?curid=2279858" title="Audata">
Audata



</doc>
<doc id="2279859" url="https://pl.wikipedia.org/wiki?curid=2279859" title="Ciałko białawe">
Ciałko białawe

Ciałko białawe () – struktura powstająca w wyniku degradacji ciałka żółtego miesiączkowego. Gdy nie dojdzie do zapłodnienia, ciałko żółte po 10–12 dniach zaczyna zanikać wskutek działania leukocytów oraz fibroblastów odkładających w nim kolagen. Proces ten nosi nazwę luteolizy. W jego wyniku ciałko żółte przekształca się w ciałko żółte miesiączkowe, a następnie w ciałko białawe. Czas degradacji ciałka białawego wynosi kilka miesięcy.

</doc>
<doc id="2279860" url="https://pl.wikipedia.org/wiki?curid=2279860" title="Kubiszewo">
Kubiszewo

Kubiszewo ("częściej" Kupiszewo) – jezioro morenowe w woj. wielkopolskim, w powiecie szamotulskim, w południowo-zachodniej części gminy Wronki, w pobliżu leśniczówki Kłodzisko, leżące na terenie Pojezierza Poznańskiego.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Kubiszewo". W różnych publikacjach i na mapach topograficznych jezioro to występuje pod nazwą "Kupiszewo".
Dane morfometryczne.
Powierzchnia zwierciadła wody wynosi 10,24 ha.
Zwierciadło wody położone jest na wysokości 53,3 m n.p.m.. Maksymalna głębokość zbiornika wynosi 12 m, zaś głębokość średnia oscyluje w granicach 5,2 m .

</doc>
<doc id="2279862" url="https://pl.wikipedia.org/wiki?curid=2279862" title="Eurydyka II z Macedonii">
Eurydyka II z Macedonii

Eurydyka II właśc. Audata (gr: "Εύρυδίκη", " Eúrydίkē"; "Aύδάτα", " Eúdáta") (IV w. p.n.e.) - księżniczka illiryjska, królowa Macedonii, córka lub wnuczka Bardylisa I, króla illiryjskich Dardanów.
Na początku r. 358 p.n.e. król macedoński Filip II, gdy dowiedział się o śmierci króla Pajonów, najechał Pajonię. Po zwycięstwie nad tym państwem plemiennym, postanowił kontynuować ekspansję. Jego nowym celem stała się Iliria, do której zabrał 10 tys. pieszych i 600 jeźdźców. Zaskoczony tym najazdem król Bardylis I, zaproponował pokój i utrzymanie "status quo". Filip nie zgadzając się na te propozycje, zażądał opuszczenia przez nich wszystkich miast macedońskich. Doszło między nimi do starcia na równinie Lynkos, w którym zwycięsko wyszedł Macedończyk. Bardylis I zbiegł, po czym poprosił o pokój, zgadzając się opuścić miasta macedońskie. Aby przypieczętować zawarty pokój, wydał za niego swą córkę lub wnuczkę Audatę. Ta została pierwszą żoną Filipa, przybierając na weselu imię Eurydyka. Urodziła mu córkę Kynane, przyszłą żonę Amyntasa IV, byłego króla Macedonii.

</doc>
<doc id="2279863" url="https://pl.wikipedia.org/wiki?curid=2279863" title="Shortlanesend and Allet">
Shortlanesend and Allet



</doc>
<doc id="2279864" url="https://pl.wikipedia.org/wiki?curid=2279864" title="Iński Nurt">
Iński Nurt

Iński Nurt – kanał wodny w Dolinie Dolnej Odry, w woj. zachodniopomorskim, łączący Odrę z jeziorem Dąbie, o długości 0,8 km.
Iński Nurt wraz z kanałem Babiną stanowią główne ujście wód do Odry z Dąbia, do którego uchodzą wody Odry Wschodniej poprzez Regalicę.
Północny brzeg kanału stanowi granicę administracyjną Szczecina. Nad północnym brzegiem znajduje się Inoujście. Południowy brzeg Ińskiego Nurtu stanowi Mewia Wyspa.
Prostopadle przez kanał przebiega granica między śródlądowymi wodami powierzchniowymi a morskimi wodami wewnętrznymi. Iński Nurt stanowi krótki odcinek mający status śródlądowej drogi wodnej klasy Ia.
Nazwę "Iński Nurt" wprowadzono urzędowo w 1949 roku, zastępując poprzednią niemiecką nazwę "Kamel Strom".

</doc>
<doc id="2279865" url="https://pl.wikipedia.org/wiki?curid=2279865" title="Parafia Jezusa Chrystusa Ukrzyżowanego w Szczałbie">
Parafia Jezusa Chrystusa Ukrzyżowanego w Szczałbie

Parafia Jezusa Chrystusa Ukrzyżowanego – parafia rzymskokatolicka z siedzibą w Szczałbie.
Terytorium parafii obejmuje Szczałb, Burzec, Rudę i Zimną Wodę. 
Od 1946 r. istniała filia duszpasterska w Szczałbie. Samodzielną parafię erygowano w 1981 roku. Kościół murowany został wybudowany w latach 1982–1983 staraniem ks. Czesława Mazurka, a konsekrowany 17 lipca 1988.
W XVII i XVIII wieku wsie Burzec, Ruda i Szczałb należały do parafii Wojcieszków.
W 1787 r. liczba mieszkańców trzech miejscowości obecnej parafii Szczałb i jej podział wyznaniowy przedstawiały się następująco:
Cmentarz parafialny znajduje się blisko kościoła, na terenie obrębu Burzec.

</doc>
<doc id="2279866" url="https://pl.wikipedia.org/wiki?curid=2279866" title="Mücke (ujednoznacznienie)">
Mücke (ujednoznacznienie)

Niemcy:
Osoby:
Zobacz też:

</doc>
<doc id="2279868" url="https://pl.wikipedia.org/wiki?curid=2279868" title="Wołodymyr Wirczis">
Wołodymyr Wirczis

Wołodymyr Wirczis (ukr. Володимир Вірчіс, ros. Владимир Вирчис, "Władimir Wirczis"; ur. 18 sierpnia 1973 w Kachowce, zm. 28 stycznia 2022 w Kijowie) – ukraiński zawodowy bokser wagi ciężkiej, były mistrz Europy EBU (2006-2007).
Kariera bokserska.
Zawodowo walczy od 1999 roku. W ciągu niecałych pięciu lat stoczył 20 wygranych walk z rzędu (17 przez nokaut), zdobywając m.in. zawodowe mistrzostwo Ukrainy oraz interkontynentalne mistrzostwa IBF oraz WBO. 
Pierwszej porażki doznał dopiero 16 marca 2006 roku z rąk Rusłana Czagajewa (19-0-1), gdy przegrał z nim w Hamburgu po wyrównanej walce przez decyzję większości (114:115, 112:116, 114:114).
15 lipca 2006 roku zmierzył się w Hamburgu z mistrzem Europy EBU, Paolo Vidozem (21-2-0). Znokautował go w 7. rundzie, odbierając mu pas. 19 maja 2007 roku doszło do rewanżu. Wirczis obronił tytuł, pokonując Włocha przez jednogłośną decyzję (119:109, 116:112, 117:111). Na początku października tego samego roku Ukrainiec zrezygnował z pasa, aby walczyć o mistrzostwo świata WBC. Najpierw jednak musiał stoczyć walkę eliminacyjną o miano pretendenta nr 1, w której zestawiono go z Juanem Carlosem Gómezem (43-1-0). Odbyła się ona 27 września 2008 roku w Hamburgu. Kubańczyk zdecydowanie górował nad Ukraińcem szybkością i techniką, wygrywając przez jednogłośną decyzję sędziów: 117:110, 117:109, 115:111 (w 6. rundzie Wirczis był liczony). 
Od 2009 roku Wirczis nie walczył. Dzięki warunkom fizycznym (194 cm wzrostu, 203 cm zasięgu ramion) i sile ciosu był natomiast często zatrudniany przez przyszłych rywali Witalija i Wołodymyra Kłyczków w roli sparingpartnera. Współpracował m.in. z Juanem Carlosem Gomezem, Davidem Haye'em i Odlanierem Solísem.
W nocy z 27 na 28 stycznia 2022 roku znaleziono zwłoki Wirczisa. Zmarł śmiercią samobójczą, od dłuższego czasu cierpiał na depresję.

</doc>
<doc id="2279872" url="https://pl.wikipedia.org/wiki?curid=2279872" title="Breda-SAFAT">
Breda-SAFAT



</doc>
<doc id="2279873" url="https://pl.wikipedia.org/wiki?curid=2279873" title="Władimir Wirczis">
Władimir Wirczis



</doc>
<doc id="2279874" url="https://pl.wikipedia.org/wiki?curid=2279874" title="Emppu Vuorinen">
Emppu Vuorinen



</doc>
<doc id="2279875" url="https://pl.wikipedia.org/wiki?curid=2279875" title="Imaginaerum">
Imaginaerum

Imaginaerum – siódmy studyjny album nagrany przez fiński zespół Nightwish. Początkowo miał być wydany na początku 2012, jednak premierę przyspieszono i ukazał się 30 listopada 2011 w Finlandii, a 2 grudnia w pozostałej części Europy. Jest to album koncepcyjny. Opowiada historię starego kompozytora na łożu śmierci, wspominającego swoją młodość. Album był tworzony razem z filmem o tym samym tytule, reżyserowanym przez Stobe Harju, który wcześniej reżyserował także teledysk do piosenki The Islander.
Nagrania w Polsce uzyskały status złotej płyty.
Prace nad albumem.
Pierwsze plany.
W czerwcu 2009 roku fiński magazyn "Soundi" zachęcił kompozytora Tuomasa Holopainena do rozpoczęcia pracy nad nowym albumem zespołu. W październiku 2009 roku krążyły plotki, że nowy album zespołu będzie nosił nazwę "Wind Embraced", ale wokalistka Anette Olzon powiedziała, że „to nie jest prawdą”, a piosenki do nowego albumu nie są jeszcze gotowe, z wyjątkiem trzech, napisanych przed majem 2009. Holopainen w wywiadzie z 2010 roku powiedział: „Nie mogę wam zdradzić nic więcej poza tym, że nowy album będzie nieco zakręcony”.
1 lutego 2010 Anette Olzon napisała na swoim blogu, że Holopainen ma już gotowych dziewięć piosenek do nowego albumu. Napisała także, że w lecie zespół spotka się, by nagrać demo, a słuchacze nie powinni się spodziewać niczego przed końcem 2011 roku. W kwietniu 2010 Holopainen zdradził, że skończył pisać piosenki do albumu Imaginaerum.
Próby.
17 lipca 2010 na stronie internetowej zespołu Holopainen napisał, że zespół (poza Anette Olzon, która wówczas była w ciąży) zebrał się na próby piosenek w Sävi, a do tej pory dwanaście utworów było w pełni ukończonych, mimo że teksty nie były do końca pewne. Zaznaczył również, że 15 października 2010 zbiorą się w studiu, by rozpocząć nagrania. 6 listopada 2010 Olzon dołączyła do prób i zaczęła przygotowywać się do nagrań demonstracyjnych. Napisała również, że wokal do nowego albumu będzie nagrywany w marcu 2011.
Jukka Nevalainen zaczął nagrywać bębny i perkusję do nowego albumu w październiku 2010, gdy Emppu Vuorinen zaczął nagrywać gitarę elektryczną.
Informacje przed publikacją.
Pod koniec 2010 zespół napisał, że więcej informacji na temat zawartości albumu będą ujawnione pod koniec stycznia 2011, ale 1 lutego 2011 na stronie internetowej zespołu pojawiło się oświadczenie Tuomasa Holopainena mówiące, że w związku ze zmianą harmonogramu nie może jeszcze podać tylu szczegółów, ile chciał, a więcej informacji pojawi się w ciągu kilku miesięcy. W tym samym oświadczeniu zostało ujawnione to, że album ten będzie albumem tematycznym i „zmiany nastroju wydają się bardziej obecne niż kiedykolwiek”, a orkiestrowe dema, które otrzymał od Pipa Williamsa, zostały opisane jako „piękne, zakręcone oraz filmowe”.
10 lutego 2011 Nightwish ogłosił, że tytułem nowego albumu będzie "Imaginarium", jednak 31 sierpnia na swojej stronie zadeklarowali zmianę nazwy na "Imaginaerum". Podając pierwszą wersję tytułu, zadeklarowali również, że zespół będzie przygotowywał film oparty na albumie muzycznym, który będzie wydany w roku 2012 z reżyserią Stobe Harju, który wcześniej reżyserował także teledysk do piosenki The Islander.
23 lutego 2011 na stronie internetowej zespołu zostały opublikowane trzy wywiady: jeden z kompozytorem Tuomasem Holopainenem, drugi z reżyserem Stobe Harju, a trzeci z producentem Markusem Selinem. Holopainen ujawnił pochodzenie projektu oraz to, że Nightwish pojawi się jako zespół w filmie, chociaż nie w znaczącej roli.
18 listopada 2011 na stronie internetowej zespołu ukazała się odpowiedź Nightwish na opublikowanie przez Amazon.com listy fragmentów utworów. Zespół odradził słuchania ich.
Zawartość albumu.
Lista utworów.
9 września 2011 zespół podał na swojej oficjalnej stronie listę utworów, które będzie zawierał nowy album. Są nimi:
Opis muzyki.
Album został opisany jako naturalny rozwój albumu "Dark Passion Play", inspirowany głównie muzyką filmową. Zarówno jak w "Dark Passion Play", "Once" i "Century Child", w albumie znalazły się kompozycje z partiami orkiestrowymi. Orkiestrą zarządzał Pip Williams. Basista Marco Hietala stwierdził, że album jest cięższy od poprzedniego. Holopainen wymienił trzech twórców mających największy wpływ na muzykę z albumu: Tim Burton, Neil Gaiman i Salvador Dalí. Muzycznie zainspirowali go m.in. Hans Zimmer, Danny Elfman, Ennio Morricone, Christy Moore, Van Halen i Pantera.
Jednym z utworów (nazwanym „marszem żałobnym”) muzycy nawiązali do doom metalu zespołów Paradise Lost i My Dying Bride. „Song Of Myself”, skomponowany z inspiracji twórczością Walta Whitmana, miał zostać najdłuższym utworem zespołu (ok. 20 minut, poprzednio najdłuższym utworem był „The Poet and the Pendulum” trwający prawie 14 minut). „Song Of Myself” miało być podzielone na rozdziały (podobnie jak „The Poet and the Pendulum”). Jednak w wywiadzie na swojej stronie Holopainen stwierdził, że bardziej naturalne będzie podzielić je na dwa osobne utwory: pierwszy o długości ok. 14, zaś drugi – ok. 6 minut.
Akustyczny utwór został nazwany „a Moomin Valley Christmas carol”. Piosenka odwołująca się do „the Nukkumatti song” ("nukkumatti" to fińska wersja "piaskuna") została opisana jako „uderzający, zakręcony i pozbawiony refrenu pociąg-widmo, który z pewnością wywoła uśmiech na twojej twarzy. Przynajmniej tak zrobił każdy, kto jej słyszał”. O innym utworze Holopainen wypowiedział się w ten sposób: „coś zupełnie innego od wszystkiego, co do tej pory zrobiliśmy. Każdy z nas musi znaleźć nowe metody gry na naszych instrumentach i zaśpiewać tę piosenkę. Niesamowicie trudna i rozszerzająca umysł piosenka”.
Imaginaerum World Tour.
Tak jak wcześniej, zespół chce wypromować album poprzez koncerty na całym świecie. 14 marca 2011 roku zespół na swojej oficjalnej stronie oznajmił, że Imaginaerum World Tour startuje z Los Angeles 21 stycznia 2012 roku.

</doc>
<doc id="2279876" url="https://pl.wikipedia.org/wiki?curid=2279876" title="M134 Minigun">
M134 Minigun



</doc>
<doc id="2279887" url="https://pl.wikipedia.org/wiki?curid=2279887" title="Paul Green (irlandzki piłkarz)">
Paul Green (irlandzki piłkarz)

Paul Jason Green (ur. 10 kwietnia 1983 w Pontefract) – irlandzki piłkarz występujący na pozycji pomocnika. Zawodnik Rotherham United.
Kariera klubowa.
Green zawodową karierę rozpoczynał w 2001 roku w Doncaster Rovers z Conference. W 2003 roku awansował z nim do Division Three, a w 2004 roku do League One. W tej lidze zadebiutował 7 sierpnia 2004 roku w wygranym 2:0 pojedynku z Blackpool. 10 sierpnia 2004 roku w przegranym 3:4 spotkaniu z Brentford strzelił pierwszego gola w League One. W 2008 roku, po awansie Doncaster do Championship, odszedł z klubu.
Podpisał kontrakt z Derby County występującym już w Championship. Pierwszy ligowy mecz zaliczył tam 9 sierpnia 2008 roku przeciwko byłemu zespołowi, Doncaster (0:1). 16 sierpnia 2008 roku w zremisowanym 1:1 pojedynku z Bristolem City zdobył pierwszą bramkę w Championship.
Kariera reprezentacyjna.
W reprezentacji Irlandii Green zadebiutował 25 maja 2010 roku w wygranym 2:1 towarzyskim meczu z Paragwajem. 28 maja 2010 roku w wygranym 3:0 towarzyskim spotkaniu z Algierią strzelił pierwszego gola w kadrze narodowej.

</doc>
<doc id="2279890" url="https://pl.wikipedia.org/wiki?curid=2279890" title="Rudolf Turek">
Rudolf Turek

Rudolf Turek (ur. 20 czerwca 1910 w Mladá Boleslav, zm. 13 listopada 1991 w Pradze, Czechosłowacja) – czeski historyk i archeolog, członek wielu instytucji międzynarodowych, naukowiec o światowym uznaniu, piszący do różnojęzycznych czasopism i zamieszczający swe prace w wielojęzycznych antologiach. Autor ponad 600 artykułów, opracowań i monografii głównie dotyczących archeologii i wczesnośredniowiecznej historii Słowian (głównie Czech).
Życiorys.
Swą karierę naukową zaczynał od gimnazjum w Mladej Boleslav. Następnie studiował w historię, geografię i archeologię na Wydziale Filozoficznym Uniwersytetu Karola w Pradze. Jego zainteresowania i pasja krystalizowały się pod wpływem takich naukowców jak historycy Josef Pekař, Josef Šusta i Bedřich Mendl, archeolog Albín Stocký, historyk sztuki Antonín Matějček, ale przede wszystkim profesor archeologii, naukowiec światowego formatu jakim był Josef Cibulka.
Turek pracował krótko w Państwowym Instytutem Archeologicznym w Pradze. W latach 1937–1938 uczył historii i geografii w gimnazjum w Nowej Wsi Spiskiej. Od 1938 pracował jako pracownik oddziału prehistorii i protohistorii Muzeum Narodowego w Pradze. Stał się znanym europejskim ekspertem w zakresie wczesnego średniowiecza, archeologii, głównie dotyczącej pierwszych Słowian i początków czeskiego państwa. Propagował staranne przygotowanie i gromadzenie danych historycznych i archeologicznych przed rozpoczęciem badań. Na jego prace często powoływali się polscy naukowcy takiej klasy jak np. Henryk Łowmiański czy Gerard Labuda.
Do najgłośniejszych jego prac należą "Čechy na úsvitě dějin" (tł. "Czechy u zarania dziejów", 1963), "Čechy v raném středověku" (tł. "Czechy we wczesnym średniowieczu", 1980) i "Počátky české vzdělanosti" (tł. "Początki czeskiej edukacji", 1988).
Zasłużył się odkryciem i opisaniem wielu osad słowiańskich w Czechach, oraz jako autor jednolitej „teorii plemiennej” ("kmenová teorie") dotyczącej ukształtowania się narodu czeskiego, doprowadził m.in. do badań chorwackich grodów w Prachovských skalách, a zwłaszcza sławnikowskich Libic nad Cidlinou. Zajmował się również numizmatyką i zasłynął celnym datowaniem monet w stosunku do innych ustaleń. Na Wydziale Filozoficznym Uniwersytetu Karola, prowadził seminarium archeologii słowiańskiej. Praca Rudolfa Turka została uhonorowana wiele razy, również poza Czechami (na przykład, Nagrodą Herdera Uniwersytetu w Wiedniu). Zmarł 13 listopada 1991 w Pradze i został pochowany na Starym Cmentarzu w Mladej Boleslav. Tytuł honorowego obywatela miasta, otrzymał w 1991 roku.

</doc>
<doc id="2279891" url="https://pl.wikipedia.org/wiki?curid=2279891" title="Nestorowicz">
Nestorowicz

Nestorowicz (cz. "Nesterowicz") – polski herb szlachecki, odmiana herbu Pobóg.
Opis herbu.
Opis zgodnie z klasycznymi regułami blazonowania:
W polu błękitnym podkowa srebrna ocelami na doł, z barkiem lewo-ukośne srebrna strzałą od góry przeszytym. 
Klejnot: zdaniem T. Chrząńskiego pół charta srebrnego ze smyczą, wspiętego, w lewo tarczy obrocónego; według J. Ostrowskiego trzy pióra strusie . T. Gajl sugeruje, że istniały różne herby z tym samym godłem: Nestorowicz z chartem w klejnocie i Nesterowicz z piórami. 
Labry: błękitne, podbite srebrem. 
Herbowni.
Nestorowicz (Nesterowicz w oszmiańskiem). Urecki (z herbem Nesterowicz).

</doc>
<doc id="2279898" url="https://pl.wikipedia.org/wiki?curid=2279898" title="Hrvatske zeljeznice">
Hrvatske zeljeznice



</doc>
<doc id="2279899" url="https://pl.wikipedia.org/wiki?curid=2279899" title="Saiki">
Saiki

 – miasto położone w Japonii, w prefekturze Ōita, we wschodniej części wyspy Kiusiu.
Miasto zostało założone 29 kwietnia 1941 roku. 3 marca 2005 roku miasteczka Kamae, Kamiura, Tsurumi, Ume i Yayoi oraz wsie Honjō, Naokawa i Yonōzu, będące częścią powiatu Minamiamabe, zostały włączone do miasta, a powiat został rozwiązany.
Populacja.
Zmiany w populacji Saiki w latach 1970–2015:

</doc>
<doc id="2279902" url="https://pl.wikipedia.org/wiki?curid=2279902" title="Anthony Raftery">
Anthony Raftery

Anthony Raftery, irl. "Antoine Ó Reachtabhra" (ur. ok. 1784, zm. 1835) – irlandzki poeta, ostatni wielki twórca literatury irlandzkojęzycznej, nazywany "ostatnim bardem".
Niewidomy od urodzenia Raftery pochodził z Kiltimagh w hrabstwie Mayo. Wzorem dawnych irlandzkich pieśniarzy wędrował po wyspie, pojawiając się w czasie różnych festynów i odpustów, gdzie grając na skrzypcach śpiewał skomponowane przez siebie pieśni. Pochowano go w Craughwell w hrabstwie Galway.
Utwory Raftery'ego przez dziesiątki lat przekazywane były z ust do ust, tak iż nieznana jest ich całkowita liczba, a z tych spisanych dopiero długo po śmierci poety wiele ma po kilka wersji. Pierwszy zbiór jego wierszy został wydany drukiem w 1903 roku w Dublinie.

</doc>
<doc id="2279904" url="https://pl.wikipedia.org/wiki?curid=2279904" title="Mój bohater">
Mój bohater

Mój bohater (ang. "My Hero", 2000-2006) – brytyjski serial komediowy nadawany przez stację BBC One od 4 lutego 2000 roku do 10 września 2006 roku. W Polsce nadawany na kanale BBC Entertainment oraz od 9 kwietnia 2011 roku w Comedy Central Family.
Fabuła.
Szczęśliwe życie George’a Sundaya (Ardal O’Hanlon) i jego ukochanej żony Janet (Emily Joyce) zakłóca drobny fakt, iż George jest superbohaterem ThermoManem. Pochodzący z planety Ultron nie zna ludzkich zwyczajów, co prowadzi do wielu zabawnych sytuacji. W dodatku teściowie, niemający pojęcia, kim jest ich zięć, uważają go za wariata.

</doc>
<doc id="2279906" url="https://pl.wikipedia.org/wiki?curid=2279906" title="Wzmocnienie (metalurgia)">
Wzmocnienie (metalurgia)

Wzmocnienie metalu (umocnienie metalu) – obróbka plastyczna na zimno, cieplna lub cieplno–plastyczna, która powoduje przekształcenie struktury metalu wywołujące takie zmiany właściwości mechanicznych jak wzrost twardości i wytrzymałości na rozciąganie, podwyższenie granicy plastyczności, zmniejszenie udarności i plastyczności.
Umocnienie wywołują zjawiska w skali atomowej, utrudniające powstawanie i przemieszczanie się dyslokacji w sieci krystalicznej, np. zatrzymywanie ich ruchu na granicach ziaren lub w innych miejscach skupienia defektów sieci.
Wśród metod umacniania metali wyróżnia się:

</doc>
<doc id="2279908" url="https://pl.wikipedia.org/wiki?curid=2279908" title="Taketa">
Taketa

 – miasto położone w Japonii, w prefekturze Ōita, w północno-wschodniej części wyspy Kiusiu.
Miasto zostało założone 31 marca 1954 roku. 1 kwietnia 2004 roku miasteczka Kujū, Naoiri i Ogi, będące częścią powiatu Naoiri, zostały włączone do miasta, a powiat został rozwiązany.
Populacja.
Zmiany w populacji Taketa w latach 1970–2015:

</doc>
<doc id="2279909" url="https://pl.wikipedia.org/wiki?curid=2279909" title="Babina (kanał)">
Babina (kanał)

Babina – kanał wodny w Dolinie Dolnej Odry, w woj. zachodniopomorskim, w granicach Szczecina, łączący jezioro Dąbie z Odrą, o długości 1,2 km.
Północny brzeg Babiny stanowi Mewia Wyspa. Południowy brzeg stanowią: Kacza Wyspa i Dębina, pomiędzy którymi kanał Czapina łączy się z Babiną.
Babina wraz z Ińskim Nurtem stanowią główne ujście wód do Odry z Dąbia, do którego uchodzą wody Odry Wschodniej poprzez Regalicę.
Prostopadle do ujścia Babiny do Odry przebiega granica między śródlądowymi wodami powierzchniowymi a morskimi wodami wewnętrznymi. Babina stanowi część śródlądowej drogi wodnej klasy Vb.
Nazwę "Babina" wprowadzono urzędowo w 1949 roku, zastępując poprzednią niemiecką nazwę "Babbin".

</doc>
<doc id="2279910" url="https://pl.wikipedia.org/wiki?curid=2279910" title="Dławik indukcyjny (maszyna indukcyjna)">
Dławik indukcyjny (maszyna indukcyjna)

Dławik indukcyjny – dławik o regulowanej reaktancji otrzymany z maszyny indukcyjnej pierścieniowej w wyniku połączenia szeregowego lub równoległego odpowiadających sobie uzwojeń fazowych stojana i wirnika.
W przypadku dławika o uzwojeniach połączonych szeregowo impedancja może być regulowana przez zmianę położenia wirnika względem stojana. Zakres regulacji zawiera się w przedziale od formula_1 do formula_2
gdzie:
gdzie:
Najszerszy zakres regulacji otrzymuje się wówczas, gdy uzwojenia stojana i wirnika mają jednakową liczbę zwojów. Po przełączeniu uzwojeń fazowych równolegle, reaktancja dławika zmniejsza się czterokrotnie. Najlepiej jako dławiki nadają się maszyny czterobiegunowe.

</doc>
<doc id="2279911" url="https://pl.wikipedia.org/wiki?curid=2279911" title="Tsukumi">
Tsukumi

 – miasto położone w Japonii, w prefekturze Ōita, w północno-wschodniej części wyspy Kiusiu.
Tsukumi zyskało prawa miejskie 1 kwietnia 1951 roku, po połączeniu miasteczka Tsukumi i okolicznych wiosek Nichidai, Youra i Hotojima.
Populacja.
Zmiany w populacji Tsukumi w latach 1970–2015:

</doc>
<doc id="2279914" url="https://pl.wikipedia.org/wiki?curid=2279914" title="Hans Rudolf Rösing">
Hans Rudolf Rösing

Hans-Rudolf Rösing (ur. 28 września 1905 w Wilhelmshaven, zm. 16 grudnia 2004 w Kilonii) − niemiecki oficer marynarki, w Kriegsmarine dowódca U-Bootów przed i podczas II wojny światowej, po jej zakończeniu kontradmirał w Bundesmarine.
Hans Rudolf Rösing wstąpił do Reichsmarine w kwietniu 1925 roku jako kadet, w październiku 1928 roku otrzymał promocję do stopnia podporucznika ("Leutnant zur See"). Służył na krążownikach "Nymphe" i "Königsberg", następnie wszedł w skład grupy oficerów skierowanych na przeszkolenie na okrętach podwodnych. W 1935 roku, już w stopniu "Kapitänleutnanta" (odpowiednik kapitana marynarki), objął dowództwo nowo zbudowanego U-11. Kolejno dowodził U-35 i U-10, a od grudnia 1938 roku 5. Flotyllą U-Bootów ("5. Unterseebootsflottille") w Kilonii.
Awansowany w lipcu 1939 roku do stopnia komandora podporucznika ("Korvettenkapitän"), służył przez krótki czas w sztabie admirała Karla Dönitza, następnie dowodził 7. Flotyllą U-Bootów w Kilonii. 21 maja 1940 roku powrócił na morze, obejmując okręt podwodny U-48. Podczas dwóch patroli bojowych zgłosił zatopienie 12 statków o łącznej pojemności 60 000 BRT, co przyniosło mu odznaczenie Krzyżem Żelaznym I Klasy i Krzyżem Rycerskim. W grudniu 1940 roku został oficerem łącznikowym przy bazie włoskich okrętów podwodnych w Bordeaux (BETASOM). Na krótko objął dowodzenie 3. Flotyllą U-Bootów, po czym w sierpniu 1941 roku powrócił do sztabu admirała Dönitza. W lipcu 1942 roku został mianowany "Führer der U-Boote West", naczelnym dowódcą wszystkich okrętów podwodnych biorących udział w bitwie o Atlantyk, z kwaterami głównymi w Paryżu i Angers. W lutym 1943 roku był promowany do stopnia komandora porucznika ("Fregattenkapitän"), w marcu komandora ("Kapitän zur See"). Swoją funkcję sprawował do jesieni 1944 roku, kiedy zwycięska ofensywa aliantów zmusiła Niemców do ewakuacji ocalałych U-Bootów do baz w Norwegii (gdzie przeniósł się ze swym sztabem także Rösing), Danii i Rzeszy.
Po kapitulacji dostał się do niewoli brytyjskiej, w której spędził kolejny rok. Po powrocie do Niemiec wszedł w skład grupy byłych oficerów Kriegsmarine, tworzących tzw. Naval Historical Team, gromadzący pod auspicjami amerykańskiego Biura Wywiadu Marynarki Wojennej doświadczenia z prowadzenia działań przeciwko Związkowi Radzieckiemu. Od 1952 roku brał udział w tworzeniu struktur przyszłego ministerstwa obrony Republiki Federalnej. Po odtworzeniu marynarki wojennej, Bundesmarine, wstąpił w jej szeregi jako dowódca obszaru operacyjnego Morza Północnego ("Kommandeur des Marine-Abschnittskommandos Nordsee"). Służbę zakończył w stopniu kontradmirała w 1965 roku. Był odznaczony Związkowym Krzyżem Zasługi. Zmarł w Kilonii w 2004 roku, mając 99 lat.

</doc>
<doc id="2279915" url="https://pl.wikipedia.org/wiki?curid=2279915" title="Usuki">
Usuki

 – miasto położone w Japonii, w prefekturze Ōita, w północno-wschodniej części wyspy Kiusiu.
Miasto graniczy z miastami Ōita, Saiki, Tsukumi i Bungo-ōno, od wschodu graniczy z kanałem Bungo. Miasto otacza zatokę Usuki z półwyspem Saganoseki na północy i półwyspem Nagame na południu. W obrębie zatoki znajdują się wyspy Kuroshima i Tsukumi.
Miasto zostało założone 1 kwietnia 1950 roku. 31 marca 1954 roku wiele miasteczek zostało włączone w obręb miasta. 1 stycznia 2005 roku miasteczko Notsu zostało włączone do miasta.
Populacja.
Zmiany w populacji Usuki w latach 1970–2015:

</doc>
<doc id="2279919" url="https://pl.wikipedia.org/wiki?curid=2279919" title="Jan Kazimierz Suchorzewski">
Jan Kazimierz Suchorzewski

Jan Kazimierz Suchorzewski (ur. 14 stycznia 1895 w Goworowie, zm. 13 października 1965 w Leżajsku) – major piechoty Wojska Polskiego, strzelec sportowy, olimpijczyk z Berlina 1936.
Życiorys.
Jan Kazimierz Suchorzewski urodził się 14 stycznia 1895 roku w Goworowie koło Ostrołęki, w rodzinie Jana i Apolonii z Piotrowskich. Żołnierz Legionów. Uczestnik wojny 1920 roku.
5 października 1924 roku został przeniesiony z 71 pułku piechoty w Ostrowi Mazowieckiej do Korpusu Ochrony Pogranicza. Pełnił służbę w 1 batalionie granicznym. Na kapitana awansował ze starszeństwem z dniem 1 stycznia 1931 roku. W 1932 roku pełnił służbę w 1 pułku Strzelców Podhalańskich w Nowym Sączu.
Uczestnik kampanii wrześniowej. Jeniec oflagu w Murnau.
Mistrz Polski w strzelaniu z pistoletu dowolnego do sylwetek (1934, 1935) oraz brązowy medalista w strzelaniu z pistoletu wojskowego na 20 m (1937). Na igrzyskach olimpijskich w 1936 r. zajął 7. miejsce w strzelaniu z pistoletu szybkostrzelnego – 36 strzałów do 6 sylwetek 25 m.

</doc>
<doc id="2279922" url="https://pl.wikipedia.org/wiki?curid=2279922" title="Czapina">
Czapina

Czapina – kanał wodny w Dolinie Dolnej Odry, w woj. zachodniopomorskim, w granicach Szczecina, łączący jezioro Dąbie z Babiną, o długości 1,2 km.
Wschodni brzeg Czapiny stanowi Kacza Wyspa a zachodni Dębina, następnie kanał łączy się z Babiną.
Przez Czapinę uchodzi znaczna część wód z jeziora Dąbia, do którego uchodzą wody Regalicy.
Czapina stanowi część śródlądowej drogi wodnej klasy Vb.
Nazwę "Czapina" wprowadzono urzędowo w 1949 roku, zastępując poprzednią niemiecką nazwę "Zappin Strom". Żeglarze natomiast używają zwykle nieoficjalnej, ale bardzo popularnej nazwy Umbriaga albo kanał Umbriagi, nadanej na cześć znanego w Szczecinie kota-żeglarza.

</doc>
<doc id="2279923" url="https://pl.wikipedia.org/wiki?curid=2279923" title="Tramwaje w Uljanowsku">
Tramwaje w Uljanowsku

Tramwaje w Uljanowsku − system komunikacji tramwajowej działający w rosyjskim mieście Uljanowsk.
Historia.
Tramwaje w Uljanowsku uruchomiono 5 stycznia 1954. W kolejnych latach rozbudowywano oraz wybudowano nową zajezdnię. W latach 90. XX w. stan infrastruktury znacznie się pogorszył. Obecnie są podejmowane starania aby poprawić stan infrastruktury oraz taboru. Ostatnią nową linię oddano do użytku 20 sierpnia 2005 do pętli Riepina. W Uljanowsku kursuje 12 linii tramwajowych: 1, 2, 3, 4, 6, 7, 9, 10, 11, 18, 19, 107. W mieście funkcjonują dwie zajezdnie tramwajowe. 
Tabor.
W Uljanowsku do połowy lat 70. XX w. eksploatowano tramwaje produkcji niemieckiej Gotha. Obecnie tabor składa się z 216 wagonów:
Tabor techniczny składa się z 16 tramwajów.

</doc>
<doc id="2279924" url="https://pl.wikipedia.org/wiki?curid=2279924" title="Downton Abbey">
Downton Abbey

Downton Abbey – brytyjski dramatyczny serial telewizyjny z lat 2010–2015, stworzony przez Juliana Fellowesa dla stacji telewizyjnej ITV i produkowany przez wytwórnię Carnival Films. Składa się z sześciu sezonów, wyemitowanych premierowo przez ITV od 26 września 2010 do 25 grudnia 2015. Akcja serialu odbywa się w latach 1912–1926 w fikcyjnej posiadłości ziemskiej Downton Abbey w Yorkshire, za którą posłużył w trakcie zdjęć zamek Highclere Castle. Produkcja przedstawia życie arystokratycznej rodziny Crawleyów i jej służby. Życie w posiadłości toczy się według ustalonego od lat porządku hierarchicznego. Tłem dla fabuły są wydarzenia historyczne w Wielkiej Brytanii oraz stopniowy spadek znaczenia arystokracji.
"Downton Abbey" zdobył uznanie krytyków telewizyjnych, odnotował wysokie wyniki oglądalności i został nagrodzony licznymi nagrodami, w tym 15 Emmy i trzema Złotymi Globami. Wydarzenia z serialu są kontynuowane w dwóch filmach kinowych wyprodukowanych przez Carnival Films: "Downton Abbey" (2019) i "" (2022).
Opis fabuły.
Życie w angielskim zamku Downton Abbey toczy się ustalonym od pokoleń porządkiem. Sielską atmosferę w posiadłości lorda Granthama (Hugh Bonneville) i jego żony Cory (Elizabeth McGovern) zakłóca wiadomość o śmierci ich niedoszłego zięcia oraz spadkobiercy Patricka. Mają oni bowiem trzy córki, ale żadnego syna. Jednak w wyniku regulacji prawnych dziedzicem może zostać jedynie męski potomek. Szok po tragedii Titanica potęguje fakt, że teraz jedynym dziedzicem może zostać nikomu nieznany kuzyn Matthew (Dan Stevens). Kuzyn jest z zawodu prawnikiem i należy do klasy średniej, co początkowo jest nie do przyjęcia z perspektywy arystokracji. Optymalne rozwiązanie – Matthew żeni się z najstarszą córką lady Mary (Michelle Dockery). Lady Mary ma jednak trudny charakter i sprawy nie układają się zbyt prosto, zwłaszcza, że w jej sypialni umiera nagle turecki dyplomata, Kemal Pamuk (Theo James). Sprawy nie udaje się utajnić, bo młodsza siostra, Lady Edith (Laura Carmichael), donosi o tym ambasadorowi tureckiemu w Londynie i plotka sprawia, że lady Mary przestaje być dobrą partią. Równolegle do życia rodziny lorda przedstawione jest życie służby. Jest to panorama "całego zamku", a nie tylko jego właścicieli. Ukazane są również przemiany zachodzące w ówczesnym społeczeństwie angielskim. Najmłodsza z córek lorda, Lady Sybil (Jessica Brown Findlay), ma sympatie socjalistyczne i wspiera własną pokojówkę, Gwen Dawson (Rose Leslie), w uzyskaniu pracy sekretarki.
Film realizowany jest przy współpracy z konsultantem historycznym, dbającym o wierność detalom i ówczesnym obyczajom. Pierwsza seria kończy się poinformowaniem gości zgromadzonych na "garden party", że wybuchła wojna (1914).
Lokalizacja.
Akcja toczy się w zamku Highclere, który znajduje się w pobliżu Hampshire. Zamek wybudowany został na miejscu wcześniejszego, średniowiecznego pałacu biskupa Winchester, będącego w posiadaniu tego terenu od VIII w. Od 1679 jest to siedziba rodziny Carnarvon. W latach 1839–1842 zamek został przebudowany przez Sir Charlesa Barry'ego, architekta Pałacu Westminsterskiego w Londynie (siedziba brytyjskiego parlamentu).
Nagrody.
Seria zdobyła wiele nagród, m.in. 11 nominacji do Emmy Awards 2011. Podczas gal Golden Globe Awards 2012 i 2013 Downton Abbey otrzymało nagrodę dla najlepszej miniserii telewizyjnej. Maggie Smith została nominowana do nagrody za najlepszą rolę drugoplanową.
Adaptacje filmowe.
"Downton Abbey" (2019).
W kwietniu 2016 twórca i scenarzysta serialu, Julian Fellowes, zdradził, że pracuje nad fabułą jego adaptacji filmowej. 13 lipca 2018 wytwórnia Focus Features ogłosiła, że filmowa kontynuacja serialu powstanie, a jej reżyserem będzie Brian Percival. Uroczysta premiera produkcji odbyła się 9 września 2019. 13 września 2019 pojawiła się ona na ekranach w Wielkiej Brytanii i Polsce, a 20 września w Stanach Zjednoczonych.
Film przedstawia wizytę brytyjskiej rodziny królewskiej w Downton Abbey. Wraz z królem Jerzym V i królową Marią Teck w Abbey zatrzymuje się Maud – dama dworu i krewna Crawleyów, pozostająca z nimi w chłodnych stosunkach. Violet ma jej za złe, że uczyniła swoją spadkobierczynią służącą Lucy Smith, a nie rodzinę. Tymczasem służba Abbey organizuje intrygę, mającą na celu odebranie służbie monarchy odpowiedzialności za obsługę królewskiej wizyty.
"Downton Abbey: Nowa epoka" (2022).
W 2019 Julian Fellowes potwierdził, że ma już pomysł na drugi film na podstawie serialu. 19 kwietnia 2021 wytwórnia Focus Features ogłosiła jego produkcję. Uroczysta premiera odbyła się 25 kwietnia 2022. Na ekrany kin w Wielkiej Brytanii film trafił 29 kwietnia 2022, zaś w Polsce 6 maja 2022, z kolei premiera w Stanach Zjednoczonych jest zapowiedziana na 20 maja 2022.
Violet dowiaduje się, że odziedziczyła po dawnym znajomym willę na Lazurowym Wybrzeżu. Część rodziny Crawley udaje się na wizytę do zarządzanej przez Markiza Montmirail posiadłości. Tymczasem w Downton Abbey ekipa z Hollywood kręci film. W trakcie zdjęć okazuje się, że produkcja, planowo niema, ma jednak posiadać ścieżkę dźwiękową. Jako że główna gwiazda, Myrna Dalglei, nie operuje angielskim akcentem, Mary zostaje zaangażowana do użyczenia głosu jej postaci.
Trzeci film.
W 2022 Julian Fellowes zdradził, że nie wyklucza realizacji trzeciej filmowej adaptacji serialu.

</doc>
<doc id="2279925" url="https://pl.wikipedia.org/wiki?curid=2279925" title="Wojciech Kobiałko">
Wojciech Kobiałko

Wojciech Kobiałko (ur. 16 stycznia 1968 w Wólce Lubielskiej) – polski aktor teatralny i filmowy.

</doc>
<doc id="2279927" url="https://pl.wikipedia.org/wiki?curid=2279927" title="Yufu">
Yufu

 – miasto w Japonii, w prefekturze Ōita, w północno-wschodniej części wyspy Kiusiu.
Miasto zostało założone 1 października 2005 roku przez połączenie miejscowości z powiatu Ōita: Hasama, Shōnai oraz Yufuin.
Populacja.
Zmiany w populacji Yufu w latach 1970–2015:

</doc>
<doc id="2279932" url="https://pl.wikipedia.org/wiki?curid=2279932" title="MTJ">
MTJ



</doc>
<doc id="2279937" url="https://pl.wikipedia.org/wiki?curid=2279937" title="Homberg">
Homberg

Niemcy:
Szwajcaria:
Osoby:
Zobacz też:

</doc>
<doc id="2279939" url="https://pl.wikipedia.org/wiki?curid=2279939" title="Marco Negri (piłkarz)">
Marco Negri (piłkarz)

Marco Negri (ur. 27 października 1970 w Mediolanie) – były włoski piłkarz występujący na pozycji napastnika.
Kariera.
Negri zawodową karierę rozpoczynał w 1988 roku w Udinese Calcio z Serie B. W 1989 roku awansował z nim do Serie A. Wówczas odszedł do Novary Calcio z Serie C2. W 1990 roku wrócił do Udinese, grającego teraz w Serie B. W 1991 roku przeszedł do Ternany Calcio z Serie C1. W 1992 roku awansował z nią do Serie B. Wówczas odszedł do innego zespołu Serie B, Cosenzy. Spędził tam rok.
W 1993 roku Negri przeszedł do Bologny z Serie C1. Po roku spędzonym w tym klubie wrócił do Cosenzy, gdzie również występował przez rok. W 1995 roku przeszedł do Perugii Calcio, także grającej w Serie B. W 1996 roku awansował z nią do Serie A. W Perugii spędził jeszcze rok.
W 1997 roku trafił do szkockiego Rangers. W 1998 roku z 32 bramkami na koncie został królem strzelców Scottish Premier Division. W tym samym roku zdobył z zespołem Puchar Ligi Szkockiej, a w 1999 roku mistrzostwo Szkocji oraz Puchar Szkocji. W tym samym roku został wypożyczony do Vicenzy Calcio. W 2000 roku wrócił do Rangers, gdzie spędził jeszcze kilka miesięcy.
W 2001 roku Negri ponownie został graczem Bologny (Serie A). Następnie grał w Cagliari Calcio (Serie B), Livorno (Serie B) oraz Perugii (Serie B), gdzie w 2005 roku zakończył karierę.

</doc>
<doc id="2279948" url="https://pl.wikipedia.org/wiki?curid=2279948" title="Alanzinho">
Alanzinho

Alanzinho, właśc. Alan Carlos Gomes Da Costa (ur. 22 lutego 1983 w Rio de Janeiro) – brazylijski piłkarz występujący na pozycji pomocnika. Zawodnik Barra da Tijuca.
Kariera.
Alanzinho zawodową karierę rozpoczynał w 2003 roku w ekipie CR Flamengo. Następnie grał w drużynach America Rio de Janeiro oraz Gama. W 2006 roku trafił do norweskiego Stabæk Fotball. W Tippeligaen zadebiutował 9 kwietnia 2006 roku w zremisowanym 0:0 pojedynku z Sandefjordem. 2 lipca 2006 roku w wygranym 3:1 spotkaniu z Molde FK strzelił pierwszego gola w Tippeligaen. W 2007 roku wywalczył z zespołem wicemistrzostwo Norwegii. W 2008 roku zdobył z nim natomiast mistrzostwo Norwegii. W tym samym roku dotarł z klubem do finału Pucharu Norwegii, jednak Stabæk uległ tam Vålerenga Fotball.
Na początku 2009 roku Alanzinho podpisał kontrakt z tureckim Trabzonsporem. W Süper Lig zadebiutował 31 stycznia 2009 roku w wygranym 2:0 meczu z Ankarasporem. 15 marca 2009 roku w zremisowanym 2:2 pojedynku z Galatasaray SK zdobył pierwszą bramkę w Süper Lig. W 2010 roku zdobył z zespołem Puchar Turcji oraz Superpuchar Turcji. W 2014 roku grał w Balıkesirsporze, a w 2015 przeszedł do Gaziantep BB.

</doc>
<doc id="2279949" url="https://pl.wikipedia.org/wiki?curid=2279949" title="Tołoczko">
Tołoczko

Tołoczko – polski herb szlachecki, odmiana herbu Pobóg.
Opis herbu.
Opis zgodnie z klasycznymi regułami blazonowania:
W polu błękitnym podkowa srebrna ze złotym krzyżem kawalerskim na barku, lewa część podkowy od dołu do góry na ukos ze środka srebrna strzałą przeszyta. Jak wariant: brak krzyża na barku podkowy. 
Klejnot: nad hełmiem w koronie trzy pióra strusie. 
Labry: błękitne, podbite srebrem.
Herbowni.
Tołoczko (Tołłoczko).
Znani herbowni.
Kasper Niesiecki cytuje księżnę Tołoczyńskę Marcina Hrebtowicza małżonkę koło 1490.

</doc>
<doc id="2279953" url="https://pl.wikipedia.org/wiki?curid=2279953" title="Prawdziwe imiona">
Prawdziwe imiona

Prawdziwe imiona (ang.: "True names") – opowiadanie fantastycznonaukowe napisane przez Vernora Vingego, opublikowane po raz pierwszy w 1981.
Autor, informatyk z próbuje w sposób realistyczny i zgodny ze stanem wiedzy naukowej, przedstawić wyobrażenie cyberprzestrzeni i mechanizmów umożliwiających bohaterom działanie w jej obrębie. W opowiadaniu przedstawione są również przemyślenia autora na temat transhumanizmu, anarchizmu oraz, sformułowanej przez niego w latach późniejszych, teorii osobliwości technologicznej. Prekursorskie dla cyberpunku opowiadanie było nominowane do nagrody Nebula w 1981, a w 1982 do nagrody Hugo. W 2007 zostało nagrodzone Prometeheus Hall of Fame Award.
Fabuła.
Treść opowiadania koncentruje się wokół grupy hakerów, nazywających siebie czarnoksiężnikami, działających w cyberprzestrzeni, w obszarze gry fabularnej, której scenariusz nawiązuje do średniowiecza. W „Sabacie” skupiającym grupę o najwyższych umiejętnościach hakerskich pojawia się osobnik planujący przejęcie władzy nad światem rzeczywistym. Znienawidzeni przez hakerów agenci rządowi próbują zapobiec przewrotowi.
Odwołania w literaturze.
W hołdzie Vernorowi Vinge’owi, Benjamin Rosenbaum i Cory Doctorow napisali mikropowieść (novella) zatytułowaną tak samo jak opowiadanie Vinge’a, przedstawiającą wszechświat, za miliony lat, zaludniony istotami o charakterze sztucznych inteligencji, żyjącymi jako elektroniczne, binarne byty w podłożu z komputronium. Istoty te na swój sposób uprawiają seks, rozmnażają się i prowadzą wojny. W 2009 mikropowieść była nominowana do nagrody Hugo i do nagrody Locusa.

</doc>
<doc id="2279961" url="https://pl.wikipedia.org/wiki?curid=2279961" title="BRM P67">
BRM P67

BRM P67 – samochód Formuły 1 konstrukcji British Racing Motors. Posiadał unikatowy napęd 4WD.
Historia modelu.
Pierwszym samochodem Formuły 1 z napędem na cztery koła był Ferguson P99 z 1961 roku. Gdy Ferguson wycofał się z Formuły 1, zaoferował technologię 4WD każdemu chętnemu. Z oferty skorzystał BRM. Postanowiono użyć nadwozia z modelu BRM P261, zawieszenia BRM P57 i 1,5-litrowego silnika BRM P56, zamontowanego odwrotnie, a także układu przeniesienia napędu Ferguson. Wszystko zostało złożone przez praktykanta BRM, Mike’a Pilbeama.
BRM P67 był zgłoszony do Grand Prix Wielkiej Brytanii 1964, a kierowcą miał być Richard Attwood. Po kwalifikacjach, w których Attwood zajął ostatnie miejsce, BRM nie wziął udziału w wyścigu. Model P67 nigdy więcej nie wystartował w Formule 1.
Po pewnych poprawkach w 1968 roku Peter Lawson wygrał Mistrzostwa Wielkiej Brytanii w Wyścigach Górskich. Następnie samochód uległ wypadkowi, a po odbudowaniu został przekazany muzeum w Donington.

</doc>
<doc id="2279962" url="https://pl.wikipedia.org/wiki?curid=2279962" title="Nodar Məmmədov">
Nodar Məmmədov

Nodar Məmmədov (ur. 3 czerwca 1988 w Kaspi, Gruzja) – azerski piłkarz, grający na pozycji obrońcy, reprezentant Azerbejdżanu. Od 2010 roku jest zawodnikiem azerskiego klubu FK Qəbələ. W reprezentacji Azerbejdżanu zadebiutował w 2007 roku. Do tej pory rozegrał w niej 4 mecze (stan na 09.11.2012).

</doc>
<doc id="2279963" url="https://pl.wikipedia.org/wiki?curid=2279963" title="Gustavo Colman">
Gustavo Colman

Gustavo Colman (ur. 19 kwietnia 1985 w Pilar) – argentyński piłkarz pochodzenia irlandzkiego występujący na pozycji pomocnika. Zawodnik Trabzonsporu. 
Kariera.
Colman zawodową karierę rozpoczynał w 2003 roku w ekipie Chacarita Juniors z argentyńskiej Primera División. Zadebiutował w niej 25 października 2003 roku w wygranym 4:0 pojedynku z Nuevą Chicago. W 2004 roku spadł z zespołem do Primera B Nacional. W barwy Chacarity reprezentował jeszcze przez 2 lata.
W 2006 roku Colman odszedł do belgijskiego Germinalu Beerschot. W Eerste klasse pierwszy mecz zaliczył 29 lipca 2006 roku przeciwko KSK Beveren (1:0). 28 października 2006 roku w zremisowanym 1:1 spotkaniu z Royalem Charleroi strzelił pierwszego gola w Eerste klasse. W Germinalu spędził 2 lata.
W 2008 roku Colman podpisał kontrakt z tureckim Trabzonsporem. W Süper Lig zadebiutował 24 sierpnia 2008 roku w wygranym 2:0 meczu z Ankarasporem. 27 września 2008 roku w wygranym 3:2 pojedynku z Antalyasporem zdobył pierwszą bramkę w Süper Lig. W 2010 roku zdobył z zespołem Puchar Turcji oraz Superpuchar Turcji.
W 2015 roku odszedł do argentyńskiego Rosario Central.

</doc>
<doc id="2279965" url="https://pl.wikipedia.org/wiki?curid=2279965" title="Ogniem i Mieczem">
Ogniem i Mieczem



</doc>
<doc id="2279968" url="https://pl.wikipedia.org/wiki?curid=2279968" title="Ari’el Harusz">
Ari’el Harusz

Ari’el Harusz (ur. 8 lutego 1988 w Jerozolimie) − izraelski piłkarz występujący na pozycji bramkarza w Hapoelu Tel Awiw. Wcześniej grał w Beitarze Jerozolima, którego jest wychowankiem i Maccabi Netanja. W reprezentacji Izraela zadebiutował w 2012 roku.

</doc>
<doc id="2279971" url="https://pl.wikipedia.org/wiki?curid=2279971" title="Otto Sittig">
Otto Sittig

Otto Sittig (ur. 7 września 1886 w Pradze, zm. w październiku 1944 w Auschwitz) – austriacki lekarz psychiatra i neurolog, profesor nadzwyczajny neurologii i psychiatrii Uniwersytetu Karola w Pradze.
Życiorys.
Syn Heinricha Sittiga (1842–1923) i Mathilde Epstein (1861–1906). Studiował medycynę na Uniwersytecie w Pradze, tytuł doktora medycyny otrzymał w 1910 roku. Specjalizował się w psychiatrii i neurologii pod kierunkiem Arnolda Picka i Ottona Pötzla. Podczas I wojny światowej praktykował jako neurolog w twierdzy Przemyśl. W 1919 roku habilitował się, w 1931 został profesorem nadzwyczajnym.
Był autorem około 80 prac naukowych. Tłumaczył na niemiecki prace Johna Hughlingsa Jacksona.

</doc>
<doc id="2279973" url="https://pl.wikipedia.org/wiki?curid=2279973" title="Luís Alberto Pirola">
Luís Alberto Pirola

Luís Alberto, właśc. Luís Alberto Rocha Pirola (ur. 8 lipca 1954 w Araraquarze) - piłkarz brazylijski, występujący na pozycji napastnika.
Kariera klubowa.
Zawodową karierę piłkarską Luís Alberto rozpoczął w klubie Fluminense FC w 1973 roku. We Fluminense 16 grudnia 1973 w zremisowanym 1-1 wyjazdowym meczu z Cruzeiro EC Luís Alberto zadebiutował w lidze brazylijskiej. W 1975 krótko występował Desportivą Cariacica, by powrócić do Fluminense, gdzie występował w latach 1976–1977. Z Fluminense trzykrotnie zdobył mistrzostwo stanu Rio de Janeiro - Campeonato Carioca w 1973, 1975 i 1976 roku.
W latach 1979–1980 był zawodnikiem Comercialu Ribeirão Preto. W barwach Comercialu Luís Alberto wystąpił ostatni raz w lidze brazylijskiej 5 grudnia 1979 w przegranym 0-2 meczu z CR Flamengo. Ogółem w latach 1973–1979 w I lidze wystąpił w 33 meczach, w których strzelił 6 bramek.
Kariera reprezentacyjna.
Luís Alberto występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił w trzech meczach z Kostaryką, Nikaraguą (4 bramki) i Meksykiem.

</doc>
<doc id="2279974" url="https://pl.wikipedia.org/wiki?curid=2279974" title="Arbeitsgruppe „Solidarność” Eschweiler-Aachen">
Arbeitsgruppe „Solidarność” Eschweiler-Aachen

Arbeitsgruppe “Solidarność” Eschweiler – Aachen e. V. – niepodległościowa, prosolidarnościowa organizacja założona w 1982 roku w Eschweiler w RFN przez Aleksandra Zająca.
Historia grupy.
Początki grupy sięgają sierpnia 1982 r., kiedy nawiązano kontakty z Biurem “Solidarności” w Bremie i Arbeitsgruppe “Solidarność” w Berlinie Zach. Działalność koncentrowała się wtedy głównie na zbiórce i wysyłce lekarstw oraz pomocy humanitarnej. Powstała grupa, która na początku 1983 przyjęła nazwę: Arbeitsgruppe „Solidarność” Eschweiler. Do grona założycieli należeli: Aleksander Zając, Andrzej i Ela Krawczuk, Basia i Czarek Klementowscy, Darek Czerwiak, Małgorzata Ejsmont-Zając, Janusz Mieczkowski i Ryszard Ziółkowski. Z upływem lat grupa się rozrastała, dołączyły nowe osoby z Akwizgranu (niem. "Aachen"): Ryszard Wyżga, Mieczysław Zarzyczny, Leonard Szrek, Kazimierz Biskupek. Stąd nazwa grupy Eschweiler-Aachen. W połowie lat osiemdziesiątych grupa liczyła ponad 150 osób i miała swoje oddziały w Düren, Monheim i Bonn.
Działalność.
Grupa prowadziła działalność informacyjną wśród Niemców i Polaków. Zorganizowała trzy wystawy o Solidarności, jedną w Ratuszu miasta Eschweiler, drugą w bibliotece miejskiej w Akwizgranie, a trzecią w akwizgrańskiej Barockfabrik – w 10 rocznicę powstania Solidarności. Grupa wydawała ulotki, współredagowała wydawany w Berlinie Zach. miesięcznik “Przekazy”, kolportowała “Biuletyn Informacyjny” oraz podziemną prasę z kraju. Organizowano stoliki informacyjne. Od 1983 roku grupa współorganizowała prawie wszystkie demonstracje, które odbywały się pod PRL-owską ambasadą w Kolonii oraz brała udział w demonstracjach organizowanych przez inne niepodległościowe organizacje, np. ChSWN, ZPU czy POMOST. Grupa współpracowała z innymi organizacjami pro solidarnościowymi z RFN: Hilfskomitee „Solidarność” z Moguncji, Arbeitsgruppen „Solidarność” z Kolonii, Monachium i Berlina Zachodniego oraz Towarzystwem „Solidarność” z Berlina.
Członkostwo w CSSO.
Od roku 1986 Grupa włączyła się do światowego ruchu organizacji pro solidarnościowych zorganizowanych w Conference of Solidarity Support Organisations (CSSO), do której została przyjęta na zjeździe w Londynie w 1987 roku. Światowe Porozumienie Organizacji Wspierających „Solidarność” – CSSO uzyskało od Kongresu Stanów Zjednoczonych pomoc dla Solidarności w kraju w wysokości miliona dolarów. Stało się to dzięki wsparciu wszystkich organizacji z całego świata. W ramach CSSO Grupa uczestniczyła m.in. w akcji patronatów, wspierając małe „zakładowe” wydawnictwa w kraju. AGS nie tylko uczestniczyła w zjazdach CSSO, ale również je organizowała. Pierwszy w 1988 roku, a drugi w X rocznicę Dni Sierpniowych w 1990 roku. W zjeździe tym uczestniczyła oficjalna delegacja NSZZ Solidarność oraz parlamentarzyści z Obywatelskiego Klubu Parlamentarnego (OKP). Gościem specjalnym był Maciej Frankiewicz z Solidarności Walczącej. W XXV rocznicę powstania CSSO Aleksander Zając był inicjatorem powstania wystawy „Ruch wsparcia – Solidarności – Środowiska wolnego świata przeciw zniewoleniu Polski”, która prezentowana była podczas III Zjazdu Polonii i Polaków z Zagranicy w gmachu Sejmu RP.
Pomoc dla kraju.
Pomoc dla demokratycznej opozycji oraz solidarnościowego podziemia płynęła poprzez naszych koordynatorów: Ryszarda Wyżgę – dla Regionu Pomorza Zachodniego; Jerzego Szczepańskiego – dla Regionu Środkowo-Wschodniego; Wojciecha Gawrona – dla Regionu Podbeskidzia; Aleksandra Zająca – dla Solidarności Walczącej. Ponadto za Śląsk odpowiedzialni byli koledzy: Bogusław Teodorowski i Mieczysław Zarzyczny. Za pomoc dla NZS-u: Wojciech Gawron i Aleksander Zając, który był przedstawicielem Centrum Informacji Akademickiej na Zachodzie. Sprzęt techniczny był przerzucany do kraju przez Andrzeja Wirgę z Hilfskomitee „Solidarność” w Moguncji oraz Józefa Lebenbauma z IPA w szwedzkim Lund. Arbeitsgruppe „Solidarność” Eschweiler – Aachen T. z. pomagała podziemnym wydawnictwom Regionu Środkowo-Wschodniego, Pomorza Zachodniego i Podbeskidzia. Potem również wydawnictwom Niezależnego Zrzeszenia Studentów – NZS w Krakowie i Warszawie. Wspomagała finansowo strajkujących członków Solidarności. Pomagała Centrum Informacji Akademickiej w Warszawie oraz Solidarności Walczącej, z którymi AGS miała podpisane umowy o współpracy, oraz wydawnictwom, m.in.: „CIA – Serwis Informacyjny NZS, „Solidarność Podbeskidzia”, „Z Dnia na Dzień” – Dolny Śląsk, „Solidarność Walcząca”, „INDEKS” – Kraków, „BIULETYN” – NZS AE Kraków, „Na Bieżąco” – Opole, „Jedność” – Tygodnik NSZZ Solidarność Pomorza Zachodniego, „Obraz” – Szczecin, Tygodnik Wojenny, Komitety Obywatelskie: w Tychach, w Bielsku-Białej. Pomimo że członkowie Grupy nie byli zwolennikami „Okrągłego Stołu”, to na prośbę NSZZ „Solidarność” przygotowali i przeprowadzili w RFN pierwsze, w 35 procentach wolne wybory, 4 czerwca 1989 roku. Wybory, które zapoczątkowały zmiany w Europie Wschodniej i przyczyniły się do odzyskania przez Polskę suwerenności.

</doc>
<doc id="2279978" url="https://pl.wikipedia.org/wiki?curid=2279978" title="Test kiełkowania">
Test kiełkowania



</doc>
<doc id="2279981" url="https://pl.wikipedia.org/wiki?curid=2279981" title="Filamentacja">
Filamentacja

Filamentacja, kiełkowanie – proces transformacji morfologicznej u niektórych grzybów, polegający na przechodzeniu z formy drożdżakowatej (blastospora) przez formy kiełkujące (ang. "germ tubes") z charakterystycznymi wypustkami nitkowatymi do nitkowatej pseudostrzępki ("pseudomycelium").
Test filamentacji.
Test filamentacji (TF), zwany też testem kiełkowania, jest testem wykrywającym "Candida albicans". Polega on na hodowli grzyba w surowicy krwi (króliczej lub ludzkiej). Po około dobie w 37 °C, w przypadku "C. albicans" obserwuje się pod mikroskopem (wystarczy powiększenie 40x) charakterystyczne kiełki. Test zdarza się także dodatni dla "Candida tropicalis".
Filamentacja u bakterii.
Niektóre bakterie w pewnych warunkach tworzą nici. Ten proces również nazywany jest filamentacją. Nici (trychomy) są podstawową formą wielu sinic. Pod pewnymi względami filamentacja bakterii i grzybów jest procesem odwrotnym do konidiacji, w której forma niciowata ulega rozpadowi.

</doc>
<doc id="2279982" url="https://pl.wikipedia.org/wiki?curid=2279982" title="Pakt paryski">
Pakt paryski



</doc>
<doc id="2279986" url="https://pl.wikipedia.org/wiki?curid=2279986" title="Eve Torres">
Eve Torres

Eve Torres (ur. 21 sierpnia 1984 w Denver) – amerykańska tancerka i profesjonalna modelka. Znana jest jako diva WWE, gdzie była trzykrotną posiadaczką tytułu Divas Championship. Eve rozpoczynała karierę jako tancerka i modelka. Tańczyła w The Southern California Summer Pro League. W latach 2006–2007 tańczyła w zespole Los Angeles Clippers. Pojawiała się też w niektórych programach telewizyjnych.
W 2007 roku wygrała 2007 Diva Search i podpisała kontrakt z WWE. Zadebiutowała w roku 2008. Pojawiała się na różnych konkursach takich jak konkursy taneczne czy bikini. W 2009 roku rozpoczęła karierę wrestlerską prowadząc feudy z Michelle McCool, Laylą i Natalyą. Później stała się menadżerką tag-teamu Cryme Tyme. Pod koniec 2009 roku została przeniesiona na Raw i stała się menadżerką Chrisa Mastersa. 12 kwietnia 2010 roku zdobyła swój pierwszy tytuł mistrzyni Div. Stała się pierwszą Divą, która wygrała Diva Search, a później zdobyła tytuł mistrzowski. Tytuł straciła w czerwcu tego samego roku. Eve po raz drugi zdobyła tytuł Divas Championship na gali Royal Rumble w 2011 roku. Była mistrzynią przez 71 dni i straciła tytuł 11 kwietnia 2011 roku. W kwietniu 2012 roku została zastępczynią Johna Laurinaitisa, który był generalnym menadżerem Raw i Smackdown. Po stracie władzy przez Laurinaitisa, w sierpniu 2012 roku została asystentką generalnego menedżera Smackdown Bookera T pokonując w pojedynku o to miano Kaitlyn. W tym samym roku na gali Night of Champions jako jedyna Diva wygrała Divas Championship po raz trzeci w karierze. Na 20-leciu Monday Night Raw 14 stycznia 2013 roku straciła mistrzostwo na rzecz Kaitlyn. Tego samego dnia odeszła z World Wrestling Entertainment.
Życiorys.
2007 WWE Diva Search.
W maju 2007 roku, Eve dołączyła do Diva Search. Została wybrana przez oficjeli WWE jako jedna z 18 finalistek. 29 października 2007 roku na Raw została ogłoszona zwyciężczynią. Po pokonaniu finalistki Diva Search Brooke Gilbertsen została oficjalną Divą WWE. W następstwie zwycięstwa rozpoczęła treningi we Florida Championship Wrestling – oficjalnej rozwojówce WWE.
SmackDown (2008–2009).
11 stycznia 2008 na Smackdown pojawiło się pierwsze wideo promujące jej postać. Trzy tygodnie później 1 lutego 2008 roku zadebiutowała przeprowadzając wywiad z byłym mistrzem Wagi Ciężkiej Batistą. Z początku brała udział w konkursach Div mającej wyłonić najlepszą Divę Smackdown. Rywalizowała na torze przeszkód, w konkursie bikini i siłowaniu na rękę, po którym została wyeliminowana. Eve pojawiła się na Wrestlemanii XXIV jako Lumberjill w pojedynku BunnyMania pomiędzy Marią i Ashley przeciwko Beth Phoenix i Melinie. Eve do końca roku brała udział w różnych konkursach tanecznych i bikini. 3 listopada 2008 roku, na 800. odcinku Raw zadebiutowała w ringu w szesnastoosobowym pojedynku Div, gdzie jej team przegrał, a ona nawet nie walczyła. Jej pierwszy storyline rozpoczął się na początku 2009 roku z Michelle McCool, która zaatakowała ją. 6 lutego na Smackdown, Eve zadebiutowała w pojedynku jeden na jeden z Michelle. Pojedynek ten przegrała poprzez submission. Przez kolejne kilka miesięcy kontynuowała feud biorąc udział w walkach 1 na 1, jak i pojedynkach tag teamowych. W połowie 2009 roku, Torres rozpoczęła feud z Laylą. Po konkursie tanecznym i siłowaniu na rękę tej dwójki, Eve pokonała Laylę 29 maja na Smackdown w walce 1 vs 1. 18 czerwca na Superstars, Eve ponownie pokonała Laylę. Po pojedynku obie uścisnęły sobie ręce. Po feudzie z Laylą, Eve dołączyła do Cryme Tyme (Shad i JTG) i występowała z nimi w kilku segmentach na zapleczu. Później towarzyszyła Cryme Tyme podczas storyline’u z The Hart Dynasty(David Hart Smith, Tyson Kidd, and Natalya). Razem z Cryme Tyme brała udział w sześcioosobowych pojedynkach mixed tag team przeciwko The Hart Dynasty. Eve walczyła też w pojedynkę z Natalyą, jak i w pojedynkach tag teamowych z innymi divami. 9 października na Smackdown stoczyła ostatni pojedynek. Przegrała wtedy z Michelle McCool.
Raw i mistrzyni Div (2009-2012).
12 października 2009 roku została przeniesiona na Raw. 2 listopada stoczyła pierwszy pojedynek po przeniesieniu, był to Battle Royal, który wygrała Alicia Fox. W grudniu 2009 roku rozpoczęła storyline’owy romans z Chrisem Mastersem i została jego menadżerką. W styczniu 2010 roku tytuł Divas Championship został zwakowany i ogłoszono turniej mający wyłonić nową mistrzynię. Eve dostała się do półfinału, gdzie przegrała z Maryse. Na Wrestlemanii XXVI wzięła udział w dziesięcioosobowym pojedynku tag teamowym Div. Jej zespół przegrał, lecz na kolejnym Raw w rewanżowym pojedynku, Eve przypięła Maryse dając swojej drużynie zwycięstwo. 5 kwietnia wygrała „Dress to Impress” battle royal i stała się pretendentką do tytułu Divas Championship. Na kolejnym Raw pokonała Maryse i po raz pierwszy zdobyła tytuł Divas Championship. Na majowej gali Over The Limit obroniła tytuł w pojedynku z Maryse. W czerwcu Eve utraciła tytuł w fatal four-wayu gdy Alicia Fox przypięła Maryse. 5 lipca Torres chciała walki rewanżowej, ale Alicia była kontuzjowana. Eve otrzymała szansę rewanżu na gali Money in The Bank, lecz przegrała. Później Eve została menadżerką R-Trutha. 30 stycznia 2011 roku na Royal Rumble została dodana do walki o tytuł mistrzowski Div. Eve przypięła Laylę i zdobyła po raz drugi ten tytuł. Broniła tytułu do 11 kwietnia, gdzie na Raw została pokonana przez Brie Bella. Potem Eve utworzyła zespół z mistrzynią Div Kelly Kelly. Razem prowadziły feud z Divas of Doom (Beth Phoenix and Natalya). Kelly Kelly straciła pas na rzecz Beth Phoenix, a Eve pokonała Natalyę zdobywając walkę z Beth. Torres zmierzyła się z mistrzynią na gali Vegenance, gdzie nie udało jej się pokonać Beth. 31 października 2011 wygrała Battle Royal o miano pretendentki do tytułu. Stoczyła pojedynek o pas na Surivor Series, gdzie przegrała. Eve rozpoczęła storyline z Zackiem Ryderem. Jako tag team zmierzyli się 26 grudnia 2011 roku na Raw przeciwko Natalyi i Tysonowi Kiddowi. 9 stycznia 2012 roku Eve przyjęła oświadczyny Zacka rozpoczynając miłosny storyline. Na Royal Rumble Eve, Kelly Kelly, Alicia Fox i Tamina zostały pokonane przez Beth Phoenix, Natalyę, i The Bella Twins. Kane rozpoczął dręczyć Zacka (przyjaciela Johna Ceny, z którym Kane feudował) i doprowadził do jego kontuzji. Kane skupił się na Eve, próbował zaatakować ją, ale John Cena przybył jej z pomocą. 6 lutego podczas ośmioosobowego pojedynku Div, Beth Phoenix złamała jej nos po clotheslinie. 13 lutego Cena uratował Eve przed porwaniem przez Kane’a, Eve pocałowała Johna czego świadkiem był Zack Ryder. Tego samego dnia Eve powiedziała Ryderowi, że ma nadzieję iż dalej mogą być przyjaciółmi.
Mistrzyni Div, odejście (2012-2013).
Na Raw 20 lutego Eve rozpoczęła powolny heel turn. Zwierzyła się na zapleczu Bella Twins, że nigdy nie lubiła Rydera, wykorzystała go żeby się wybić i chciała w podobny sposób wykorzystać Johna Cenę. John dowiedział się o tym i odmówił jej przeprosin gdy o nie błagała. Eve tłumacząc się ze swojego zachowania stwierdziła, że ludzie już nie zobaczą jej w roli damy w niebezpieczeństwie. Była dumna z tego kim jest, że swoją urodą potrafi uwodzić mężczyzn. Swój pierwszy pojedynek jako heel stoczyła 22 marca na Smackdown, gdzie razem z Beth Phoenix wygrały pojedynek z Natalyą i Taminą Snuką. Na Wrestlemanii XXVIII Beth i Eve zostały pokonane przez Kelly Kelly i Marię Menounos. Tego samego wieczoru towarzyszyła Zackowi Ryderowi w pojedynku Team Teddy vs. Team Johnny. Pod koniec pojedynku Eve rozproszyła Zacka, przez co on otrzymał Skull Crushing Finalle od The Miza i Team Teddiego przegrał. Na Raw 23 kwietnia została ogłoszona specjalnym zarządcą Raw i Smackdown przez generalnego menedżera Raw i Smackdown Johna Laurinaitisa. Jej pierwszą decyzją było zwolnienie Bella Twins 30 kwietnia. Eve powróciła do WWE TV 2 czerwca w segmencie z AJ Lee na zapleczu. Do ringu powróciła tydzień później gdzie w zespole z Danielem Bryanem przegrała z CM Punkiem i AJ. Na gali Money in The Bank wzięła udział w pojedynku tag teamowym gdzie razem z Beth Phoenix i Natalyą poniosła porażkę z drużyną mistrzyni Div Laylą, Kaitlyn i Taminą Snuką. Na kolejnym Raw po gali razem The Mizem przegrała z Danielem Bryanem i AJ. Na Raw 6 sierpnia przegrała z Kelly Kelly. 10 sierpnia na Smackdown Eve zapytała nowego generalnego menedżera Smackdown Bookera T czy dostanie posadę jego asystentki. Na to stanowisko prawie została przyjęta Kaitlyn, ale Eve skarżyła się, że GM ją dyskryminuje, więc zabukowany został pojedynek Eve vs. Kaitlyn o stanowisko asystentki generalnego menedżera Smackdown. Eve w tym pojedynku zwyciężyła i została asystentką Bookera T. 24 sierpnia Eve udawała face’a gratulując mistrzyni Div Layli i pretendentce Kaitlyn. Tego samego dnia Torres chciała zaimponować Bookerowi T i ogłosiła Teddy’ego Longa nowym starszym doradcą. 31 sierpnia wciąż udając pozytywny charakter zasiadła za stolikiem komentatorskim w trakcie pojedynku między Natalyą i Kaitlyn. 3 września na Raw Eve pokonała Kaitlyn i przed opuszczeniem areny chciała uścisnąć dłoń Kaitlyn oraz Layli, która była w trakcie tego pojedynku przy ringu. Następnego tygodnia na Raw Eve utworzyła tag team z Laylą i Kaitlyn. Pokonały one Beth Phoenix, Natalyę i Alicię Fox. Po pojedynku wzniosła ręce Kaitlyn i Layli w górę w geście zwycięstwa. 16 września na gali Night of Champions Kaitlyn została zaatakowana i odniosła kontuzję kostki. Eve otrzymała title shot i pokonała Laylę stając się pierwszą Divą, która zdobyła tytuł Divas Championship trzykrotnie. 17 września na Raw Eve pokonała Beth Phoenix w non-title matchu. 24 września razem z Beth Phoenix pokonała Laylę i Alicię Fox. Po walce pojawiła się kontuzjowana Kaitlyn mówiąc, że osoba, która ją zaatakowała, jest blondynką. Po tym Eve zaatakowała Beth Phoenix. 28 września na Superstars Layla pokonała Eve zdobywając szansę na zdobycie pasa. 29 września Eve zawiesiła Beth Phoenix za atak na Kaitlyn. Tego samego dnia Booker T przywrócił Beth. Eve obwiniła Teddy’ego za pomysł zawieszenia Phoenix. 8 października na Raw Eve obroniła tytuł w pojedynku przeciwko Kaitlyn przez submisson. Po pojedynku Eve próbowała odnowić kontuzję Kaitlyn, lecz została odepchnięta przez Laylę. Tydzień później Eve obroniła pas w walce przeciwko Layli. Na gali Hell in a Cell Eve obroniła pas w walce przeciwko Kaitlyn i Layli. 5 listopada na Raw Eve z Aksaną przegrała w pojedynku tag teamowym z Laylą i Kaitlyn. 12 listopada Eve była przy stoliku komentatorskim obserwując pojedynek o miano pretendentki do tytułu na gali Survivor Series, którą wygrała Kaitlyn. 16 listopada na Smackdown Eve z Aksaną i Alicią Fox przegrała z Kaitlyn, Laylą i Natalyą po pinie Kaitlyn na Alicii. Na Survivor Series Eve obroniła tytuł. Po kontuzji łokcia na live evencie Raw, Eve powróciła 10 grudnia na Raw pokonując Alicię Fox. Na gali TLC, Eve była przy stole komentatorskim podczas Battle Royal o miano pretendentki do tytułu Div na tę galę. Przeszkodziła Kaitlyn i doprowadziła do zwycięstwa Naomi, którą później pokonała. 17 grudnia na Raw Kaitlyn zrewanżowała się pokonując Eve w non-title matchu. Na świątecznym Raw 24 grudnia, Eve razem z Aksaną, Taminą Snuką i Rosą Mendes przegrała pojedynek tag teamowy z Kaitlyn, Laylą, Alicią Fox i Natalyą. Na sylwestrowej edycji Raw „New Years Eve” wybrała Hall Of Famerkę Mae Yound na pretendentkę do tytułu na to Raw. Eve chciała by sędzia ogłosił zwycięstwo walkowerem, ale została zaatakowana przez Kaitlyn. Eve zakończyła 2012 rok z największą liczbą walk TV/PPV wśród Div(stoczyła 33 walki). 7 stycznia 2013 roku Eve przegrała pojedynek z Kaitlyn przez count-out więc wciąż była mistrzynią. Na 20-leciu Monday Night Raw Booker T dodał stypulację przed walką „jeśli Eve zostanie wyliczona poza ringiem utraci tytuł”. Eve przegrała po spearze i nową mistrzynią Div została Kaitlyn.
Miesiąc wcześniej Eve poprosiła o zwolnienie Vince’a McMahona by móc przebywać ze swoim mężem i skupić się na roli instruktora w Gracie Women Empowered Self-defense program.
Życie prywatne.
Torres trenuje Brazylijskie Jiu-Jitsu, w którym ma niebieski pas i kickboxing. Jest żoną Renera Gracie.

</doc>
<doc id="2279987" url="https://pl.wikipedia.org/wiki?curid=2279987" title="Lista rodzajów jogi">
Lista rodzajów jogi

Lista rodzajów jogi – wykazy tradycji jogi. Lista zawiera ścieżki dawne i współczesne odnotowywane w wiarygodnych źródłach w porządku alfabetycznym ze wskazaniem każdorazowo danego źródła poprzez .
Hinduizm.
Tradycje jóg hinduistycznych:
Buddyzm.
Tradycje jóg buddyjskich:

</doc>
<doc id="2279988" url="https://pl.wikipedia.org/wiki?curid=2279988" title="Sjenity">
Sjenity



</doc>
<doc id="2279989" url="https://pl.wikipedia.org/wiki?curid=2279989" title="Dioryty">
Dioryty



</doc>
<doc id="2279990" url="https://pl.wikipedia.org/wiki?curid=2279990" title="Brunatna zgnilizna drzew pestkowych">
Brunatna zgnilizna drzew pestkowych

Brunatna zgnilizna drzew pestkowych, monilioza – grzybowa choroba drzew pestkowych wywoływana przez "Monilinia laxa", "Monilinia fructigena", "Monilinia fructicola" i "Monilinia polystroma".
Objawy.
Występuje na wiśniach, czereśniach, śliwach, jabłoniach, gruszach, brzoskwiniach i morelach. Najostrzejszy przebieg moniliozy obserwuje się na wiśniach. Objawy tej choroby występują na kwiatach, owocach i pędach. Porażone kwiaty zamierają, a następnie brunatnieją, co powoduje że choroba przenosi się z kwiatów na pędy i może również sięgać do starszych gałęzi. Na porażonych pędach występują wtedy sztywne, martwe, brunatne liście, a z pędów wycieka guma. Zaatakowane organy pokrywają się licznymi popielatobrunatnymi, pylącymi sporodochiami. Do wtórnego porażenia owoców dochodzi w okresie dojrzewania, czemu sprzyjają długotrwałe i intensywne opady. Szczególnie łatwo porażeniu ulegają popękane owoce czereśni. Na owocach powstają gnilne plamy, na których występują również sporodochia.
Na jabłkach w przechowalniach rozwija się przechowalnicza forma tej choroby dająca inne objawy. W miejscu zainfekowanym powstaje mała plamka gnilna, która szybko powiększa się i choroba obejmuje cały owoc. Jabłko staje się czarne i kurczy się. Przy dużej wilgotności na jego powierzchni powstają białawe pseudosklerocja.
Etiologia.
W Polsce grzyb "Monilinia laxa" występuje tylko w stadium konidialnym. Powstające w okresie wegetacyjnym zarodniki konidialne różnią się od zarodników tworzących się na sporodochiach zimowych. Zarodniki są jednokomórkowe, cytrynokształtne.
Cykl rozwojowy.
Na porażonych pędach i gałęziach zimują brodawkowate sporodochia. Pod koniec zimy i wiosną tworzą się zarodniki konidialne, które zakażają kwiaty poprzez pręciki i znamiona słupków. Następnie z porażonych kwiatów grzybnia przerasta do gałęzi i pędów. Owoce są zakażane poprzez uszkodzenia np. pęknięcie skórki. Ich podatność na zakażenie jest coraz większa w miarę dojrzewania. Choroba ta bardzo szybko się rozwija i w ciągu kilku dni może spowodować zniszczenie znacznej części plonu.
Zwalczanie.
Zwalczanie brunatnej zgnilizny polega na wycinaniu chorych pędów oraz usuwaniu porażonych owoców i mumii. Przy dużym nasileniu choroby oraz w czasie przewlekłych opadów podczas kwitnienia wiśni i czereśni zaleca się wykonanie dwóch zabiegów chemicznych fungicydami – na początku i w pełni tej fazy fenologicznej. Śliwy opryskuje się 3-, 4-krotnie – w fazie białego pąka, w pełni kwitnienia i przed zbiorem. Do ochrony moreli i brzoskwini przed kwitnieniem zaleca fungicydy zawierające tiofanat metylowy.
Fungicydy zarejestrowane do zwalczania brunatnej zgnilizny drzew pestkowych: Horizon 250 EW, Helicur 250 EW, Riza 250 EW, Sparta 250 EW, Syrius 250 EW, Tebu 250 EW, Troja 250 EW, Score 250 EC, Skower 250 EC, Talent 240 EC, Signum 33 WG, Switch 62,5 WG, Rowral Aquaflo 500 SC, Topsin M 500 SC, Kaptan Plus 71,5 WG, Miedzian Extra 350, Miedzian 50 WP.

</doc>
<doc id="2279994" url="https://pl.wikipedia.org/wiki?curid=2279994" title="Rajd Portugalii 2011">
Rajd Portugalii 2011

Rajd Portugalii był 3. rundą Rajdowych Mistrzostw Świata 2011. Rajd odbył się w dniach 24–27 marca, jego bazą było Faro. Rajd był także 2. rundą "Mistrzostw Świata Samochodów Produkcyjnych (PWRC)".
Sébastien Ogier wygrał ten rajd drugi raz z rzędu, było to jego 3. zwycięstwo w karierze. Drugie miejsce zajął Sébastien Loeb, kolejne miejsca, ze znaczną stratą zajęli odpowiednio Jari-Matti Latvala oraz Mikko Hirvonen.

</doc>
<doc id="2279995" url="https://pl.wikipedia.org/wiki?curid=2279995" title="Mammuthus columbi exilis">
Mammuthus columbi exilis



</doc>
<doc id="2279996" url="https://pl.wikipedia.org/wiki?curid=2279996" title="Matej Tóth">
Matej Tóth

Matej Tóth (ur. 10 lutego 1983 w Nitrze) – słowacki lekkoatleta specjalizujący się w chodzie sportowym, mistrz olimpijski z 2016 roku.
Na arenie międzynarodowej zadebiutował w 1999 zajmując ósme miejsce w mistrzostwach świata juniorów młodszych. W kolejnych sezonach był szósty na mistrzostwach Europy juniorów (2001) oraz szesnasty podczas mistrzostw świata juniorów (2002). Od 2003 do 2008 na międzynarodowych imprezach startował w chodzie na 20 kilometrów. W 2003 był szósty na młodzieżowym czempionacie Starego Kontynentu, a rok później zajął miejsce na początku czwartej dziesiątki w igrzysk olimpijskich w Atenach. Jako dwunasty minął linię mety mistrzostw globu w 2005. Był szósty na mistrzostwach Europy 2006. W 2007 zajął czternaste miejsce na mistrzostwach świata oraz zdobył brązowy medal (w chodzie na 20 000 metrów) podczas światowych igrzysk wojska. Na dwudziestym szóstym miejscu ukończył rywalizację podczas igrzysk olimpijskich w Pekinie. W czasie mistrzostw świata w 2009 wystartował w chodzie na 20 kilometrów oraz na dystansie 50 kilometrów zajmując odpowiednio ósme i dziesiąte miejsce. Na początku kolejnego sezonu wygrał rywalizację w chodzie na 50 kilometrów podczas pucharu świata. W głównej imprezie sezonu – mistrzostwach Europy – zajął szóste miejsce w chodzie na 20 kilometrów. W 2013 zajął 5. miejsce w chodzie na 50 kilometrów podczas mistrzostw świata w Moskwie, a rok później został wicemistrzem Europy na tym samym dystansie. W 2015 roku zajął pierwsze miejsce na mistrzostwach świata w Pekinie.
Wielokrotny medalista mistrzostw Słowacji oraz reprezentant kraju w pucharze Europy w chodzie oraz pucharze świata w chodzie.
Rekordy życiowe: chód na 20 km – 1:19:48 (22 marca 2014, Dudince); chód na 50 km – 3:34:38 (21 marca 2015, Dudince), wynik ten jest rekordem Słowacji.
W 2022 roku został odznaczony Orderem Ľudovíta Štúra II klasy

</doc>
<doc id="2280002" url="https://pl.wikipedia.org/wiki?curid=2280002" title="Olivio Pires Pitta">
Olivio Pires Pitta

Pitta, właśc. Olivio Pires Pitta (ur. 29 maja 1954 w São Paulo) - piłkarz brazylijski, występujący na pozycji lewego pomocnika.
Kariera klubowa.
Zawodową karierę piłkarską Pitta rozpoczął w klubie Corinthians Paulista w 1973 roku. W Corinthians 11 lipca 1974 w zremisowanym 0-0 meczu z Operário Campo Grande Pitta zadebiutował w lidze brazylijskiej. W latach 1976–1980 występował Sporcie Recife. Ze Sportem zdobył mistrzostwo stanu Pernambuco - Campeonato Pernambucano w 1977.
W latach 1980–1982 był zawodnikiem Portuguesy São Paulo. W barwach Portuguesy Pitta wystąpił ostatni raz w lidze brazylijskiej 4 kwietnia 1981 w przegranym 0-1 meczu z Vitórią Salvador. Ogółem w latach 1974–1981 w I lidze wystąpił w 76 meczach, w których strzelił 3 bramki.
Kariera reprezentacyjna.
Pitta występował w olimpijskiej reprezentacji Brazylii. W 1975 roku zdobył z nią złoty medal Igrzysk Panamerykańskich. Na turnieju w Meksyku wystąpił w trzech meczach z Kostaryką, Salwadorem i Argentyną.

</doc>
<doc id="2280013" url="https://pl.wikipedia.org/wiki?curid=2280013" title="TVR 2">
TVR 2



</doc>
<doc id="2280015" url="https://pl.wikipedia.org/wiki?curid=2280015" title="TVR 3">
TVR 3



</doc>
<doc id="2280017" url="https://pl.wikipedia.org/wiki?curid=2280017" title="Matej Toth">
Matej Toth



</doc>
<doc id="2280018" url="https://pl.wikipedia.org/wiki?curid=2280018" title="Marzanka pagórkowa">
Marzanka pagórkowa

Marzanka pagórkowa ("Asperula cynanchica" L.) – gatunek rośliny z rodziny marzanowatych.
Rozmieszczenie geograficzne.
Występuje głównie nad Morzem Śródziemnym oraz w zachodniej i środkowej Europie. W Polsce występuje głównie w pasie wyżyn, dość często też na prawym brzegu Odry pomiędzy Opolem a Kędzierzynem-Koźle, mniej licznie na Przedgórzu Sudeckim. W północnych regionach kraju podawana była tylko z okolic Grudziądza. Na wyżynach występuje nierównomiernie. np. na Wyżynie Krakowsko-Częstochowskiej najliczniejsze stanowiska znajdują się w południowej części, na Wyżynie Małopolskiej w dorzeczu Nidy oraz w okolicach Sandomierza, na Wyżynie Lubelskiej na Wierzchowinie Grabowieckiej i na Pagórach Chełmskich. W Karpatach gatunek ten jest bardzo rzadki, znany obecnie tylko z kilku stanowisk: Cisowce, Sromowce-Kąty i Sromowce Wyżne w Pieninach, Maniowy w Gorcach. Notowany również na słowackich stokach Bystrzyka w Pieninach, blisko polskiej granicy.
Biologia i ekologia.
Bylina, hemikryptofit. Kwitnie od czerwca do sierpnia. Jest owadopylna lub samopylna. Nasiona rozsiewane przez epizoochorię. Występuje na suchych i płytkich glebach, głównie na podłożu wapiennym. Preferuje stanowiska słoneczne, zwykle rośnie na miedzach, skałach, i skarpach o ekspozycji południowej lub południowo-zachodniej. Liczba chromosomów 2n = 44. Gatunek charakterystyczny dla klasy (Cl.) "Seslerio-Scorzoneretum".
Oprócz typowej formy gatunku występują dwa podgatunki
Zagrożenia.
Gatunek umieszczony na polskiej czerwonej liście w kategorii NT (bliski zagrożenia). W Karpatach gatunek zagrożony (kategoria EN). Stanowisko w Maniowach zostało zniszczone podczas napełniania Zbiornika Czorsztyńskiego, stanowiska nad brzegami Jeziora Czorsztyńskiego zniknęły wskutek obsadzenia jego brzegów wierzbami. Dla pozostałych głównym zagrożeniem jest zarastanie kserotermicznych muraw w których ten gatunek występuje. Aby temu przeciwdziałać na Cisowcu pracownicy parku usunęli krzewiaste zarośla.

</doc>
<doc id="2280029" url="https://pl.wikipedia.org/wiki?curid=2280029" title="Mistrzostwa Europy w Łyżwiarstwie Szybkim w Wieloboju 1979">
Mistrzostwa Europy w Łyżwiarstwie Szybkim w Wieloboju 1979

76. mistrzostwa Europy w łyżwiarstwie szybkim w wieloboju odbyły się w dniach 20–21 stycznia 1979 roku w Deventer, w Holandii. Zawodnicy startowali na czterech dystansach: 500 m, 1500 m, 5000 m i 10000 m. Do biegu na 10000 m awansowało tylko najlepsza 16 po trzech dystansach. Po raz drugi na najwyższym stopniu podium stanął Norweg Jan Egil Storholt.
Uczestnicy.
W zawodach wzięło udział 29 łyżwiarzy z 14 krajów. Wszyscy zostali sklasyfikowani.

</doc>
<doc id="2280030" url="https://pl.wikipedia.org/wiki?curid=2280030" title="ZNLE Gliwice">
ZNLE Gliwice



</doc>
<doc id="2280031" url="https://pl.wikipedia.org/wiki?curid=2280031" title="Rollulus">
Rollulus



</doc>
<doc id="2280033" url="https://pl.wikipedia.org/wiki?curid=2280033" title="Stefan Schnoor">
Stefan Schnoor

Stefan Schnoor (ur. 24 kwietnia 1971 w Neumünsterze) – niemiecki piłkarz występujący na pozycji obrońcy.
Kariera.
Schnoor zawodową karierę rozpoczynał w 1991 roku w Hamburgerze SV z niemieckiej Bundesligi. W tej lidze zadebiutował 20 marca 1992 roku w zremisowanym 1:1 pojedynku z Borussią Dortmund. 20 listopada 1992 roku w wygranym 3:0 spotkaniu z 1. FC Saarbrücken strzelił pierwszego gola w Bundeslidze. W 1996 roku zajął z zespołem 5. miejsce w Bundeslidze, które jednocześnie było jego najwyższym w karierze. W Hamburgerze spędził 7 lat.
W 1998 roku odszedł do angielskiego Derby County z Premier League. W tych rozgrywkach zadebiutował 15 sierpnia 1998 roku w zremisowanym 0:0 meczu z Blackburn Rovers. 19 września 1998 roku w wygranym 2:0 spotkaniu z Leicester City. W Derby występował przez 2 lata.
W 2000 roku Schnoor wrócił do Niemiec, gdzie został graczem Wolfsburga (Bundesliga). Pierwszy ligowy mecz zaliczył tam 16 grudnia 2000 roku przeciwko Bayerowi 04 Leverkusen (2:0). Barwy Wolfsburga reprezentował przez 6 lat. W 2006 roku odszedł do Holstein Kilonia z Regionalligi Nord. Pod koniec 2006 roku zakończył karierę.

</doc>
<doc id="2280036" url="https://pl.wikipedia.org/wiki?curid=2280036" title="Crucible">
Crucible

Crucible – drugi album studyjny zespołu Halford. Zremasterowana i zremiksowana wersja została wydana w roku 2010.

</doc>
<doc id="2280050" url="https://pl.wikipedia.org/wiki?curid=2280050" title="Bolesław Chabros (ur. 1913)">
Bolesław Chabros (ur. 1913)

Bolesław Chabros ps. "Sierp" (ur. 22 marca 1913 w Chrząchówku) – żołnierz Batalionów Chłopskich, kierownik komórki legalizacyjnej obwodu Puławy Okręgu Lublin tej organizacji.
Życiorys.
Urodził się jako syn Józefa i Katarzyny. Ukończył niepełną szkołę podstawową i dalej kształcił się samodzielnie. Pracował w gospodarstwie rolnym, a w wolnym czasie oddawał się malarstwu. Przygotowanie artystyczne wykorzystał po wybuchu II wojny światowej, gdy wstąpił do Batalionów Chłopskich w maju 1941. Początkowo nieformalnie a od połowy 1943 jako kierownik komórki legalizacyjnej obwodu puławskiego fałszował podpisy administracji niemieckiej na pozyskiwanych przez organizację oryginalnych blankietach Ausweisów, kenkart i innych dokumentów. W ten sposób potrzebne dokumenty pozyskiwali członkowie Batalionów Chłopskich, AL, PPR i ukrywający się przed Niemcami Żydzi. Poza tym prowadził w rodzinnym domu punkt kontaktowy.
Jego powojenne losy są nieznane.

</doc>
<doc id="2280056" url="https://pl.wikipedia.org/wiki?curid=2280056" title="Biuro ochrony rapu">
Biuro ochrony rapu

Biuro ochrony rapu – drugi nielegal polskiego rapera Palucha. Został wydany 22 czerwca, 2007 roku nakładem wytwórni Druga Strefa Rekords.
W 2014 roku nakładem oficyny B.O.R. Records ukazało się wznowienie nagrań. Reedycja dotarła do 49. miejsca polskiej listy przebojów - OLiS.
Lista utworów.
Opracowano na podstawie materiału źródłowego.

</doc>
<doc id="2280058" url="https://pl.wikipedia.org/wiki?curid=2280058" title="Asperula cynanchica">
Asperula cynanchica



</doc>
<doc id="2280059" url="https://pl.wikipedia.org/wiki?curid=2280059" title="Akutan (wyspa)">
Akutan (wyspa)

Akutan (ang. Akutan Island, aleucki Akutanax̂) – wyspa na Alasce, w archipelagu Wysp Lisich. Na wyspie znajduje się wulkan Akutan. Powierzchnia wyspy wynosi 334,13 km², a wyspę w 2000 roku, według spisu ludności, zamieszkiwało 713 osób, wszystkie w mieście Akutan.

</doc>
<doc id="2280068" url="https://pl.wikipedia.org/wiki?curid=2280068" title="Akutan">
Akutan



</doc>
<doc id="2280072" url="https://pl.wikipedia.org/wiki?curid=2280072" title="SIG Neuhausen KE-7">
SIG Neuhausen KE-7



</doc>
<doc id="2280075" url="https://pl.wikipedia.org/wiki?curid=2280075" title="Shahriar Mandanipour">
Shahriar Mandanipour

Shahriar Mandanipour (ur. 15 lutego 1957 w Szirazie) – perski prozaik, jeden z najważniejszych współczesnych pisarzy urodzonych w Iranie. 
Studiował nauki polityczne. Jako ochotnik brał udział w wojnie iracko-irańskiej. Pierwszą książkę opublikował w 1989, debiutował zbiorem opowiadań. Był redaktorem pisma literackiego, współpracował z filmowcami. Był również m.in. dyrektorem biblioteki. W latach 1992–1997 był objęty zakazem publikacji. Obecnie przebywa w Stanach Zjednoczonych. Jest autorem opowiadań, powieści i tekstów eseistycznych.
W język polskim ukazały się: opowiadanie "Kolacja cyprysu i ognia" w antologii "Kolacja cyprysu i ognia. Współczesne opowiadania irańskie" w wyborze i przekładzie z orygianłu perskiego Ivonny Nowickiej (Warszawa 2002) oraz powieść "Irańska historia miłosna. Ocenzurowano." (Warszawa 2010). "Irańska historia miłosna" z 2009 roku to utwór częściowo autobiograficzny, opisujący życie pisarza we współczesnych Iranie. Książka choć napisana po persku, w tym języku się nie ukazała i podstawą do tłumaczeń stanowi jej wersja angielska w tłumaczeniu Sary Khalili.

</doc>
<doc id="2280079" url="https://pl.wikipedia.org/wiki?curid=2280079" title="Bolesław Chabros">
Bolesław Chabros



</doc>
<doc id="2280080" url="https://pl.wikipedia.org/wiki?curid=2280080" title="Bolesław Chabros (ur. 1919)">
Bolesław Chabros (ur. 1919)

Bolesław Chabros ps. "Montana" (ur. 1919 w Dębie) – żołnierz Batalionów Chłopskich, redaktor prasy podziemnej, działacz społeczny.
Życiorys.
Urodził się jako syn Józefa i Franciszki. Ukończył Szkołę Hodowlano-Rolniczą w Dęblinie. Pracował w gospodarstwie rolnym. Był działaczem Związku Młodzieży Wiejskiej Wici. Po wybuchu II wojny światowej rozpoczął działalność konspiracyjną, w maju 1940 wstąpił do Batalionów Chłopskich. Brał udział w licznych akcjach bojowych, m.in. w ataku na pociąg urlopowy pod Gołębiem, ataku na Spółdzielnię "Rolnik" w Nałęczowie i starciu z granatowymi policjantami pod Łąkocią.
Od 1941 redagował "Orle Ciosy" - organ prasowy obwodu Puławy Okręgu Lublin Batalionów Chłopskich.
Jego powojenne losy są nieznane.

</doc>
<doc id="2280087" url="https://pl.wikipedia.org/wiki?curid=2280087" title="Cypseloides">
Cypseloides

Cypseloides – rodzaj ptaka z podrodziny cierniosternikiów (Cypseloidinae) w rodzinie jerzykowatych (Apodidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 14–18 cm; masa ciała 23–98 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2280110" url="https://pl.wikipedia.org/wiki?curid=2280110" title="Streptoprocne">
Streptoprocne

Streptoprocne – rodzaj ptaka z podrodziny cierniosternikiów (Cypseloidinae) w rodzinie jerzykowatych (Apodidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 13–22 cm, rozpiętość skrzydeł 48–53 cm; masa ciała 20–107 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2280118" url="https://pl.wikipedia.org/wiki?curid=2280118" title="Wiktar Zujeu">
Wiktar Zujeu

Wiktar Zujeu (biał. Віктар Зуеў, ros. Виктор Зуев, "Wiktor Zujew"; ur. 22 maja 1983 w Witebsku) – białoruski bokser. Wielokrotny mistrz Białorusi oraz medalista amatorskich mistrzostw świata i Europy w wadze ciężkiej i superciężkiej. Srebrny medalista olimpijski z 2004 roku.
Karierę rozpoczynał w wadze ciężkiej (do 91 kg). Pierwszy znaczący międzynarodowy sukces osiągnął w 2002 roku na mistrzostwach Europy w Permie, gdy w wieku 19 lat zdobył brązowy medal. Rok później zajął również 3. miejsce na mistrzostwach świata, a dwa lata później został wicemistrzem Europy. Ukoronowaniem tych sukcesów było zdobycie w 2004 roku na igrzyskach olimpijskich w Atenach srebrnego medalu. Zujeu ustąpił tam jedynie Odlanierowi Solísowi (13:22). 
Następne cztery lata były jednak dla Białorusina nieudane. W 2008 roku w Pekinie został wyeliminowany już po pierwszej walce, przegrywając na punkty z Włochem Clemente Russo (1:7). Po igrzyskach przeszedł do wagi superciężkiej (ponad 91 kg). W nowej kategorii wagowej powrócił do światowej czołówki, zdobywając 3. miejsce na mistrzostwach świata w Mediolanie i 2. na mistrzostwach Europy w Moskwie.
W 2011 roku, broniąc w Ankarze wicemistrzostwa Europy, zmierzył się już w pierwszej rundzie z faworytem turnieju, Roberto Cammarelle. Włoch pokonał go przed czasem po ciosach w głowę (RSC-H).

</doc>
<doc id="2280125" url="https://pl.wikipedia.org/wiki?curid=2280125" title="Wiktor Zujew">
Wiktor Zujew



</doc>
<doc id="2280126" url="https://pl.wikipedia.org/wiki?curid=2280126" title="Wyspa Szczurów">
Wyspa Szczurów



</doc>
<doc id="2280127" url="https://pl.wikipedia.org/wiki?curid=2280127" title="182nd–183rd Streets">
182nd–183rd Streets

182nd–183rd Streets – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami Fordham Road i Tremont Avenue. Została otwarta 1 lipca 1933.

</doc>
<doc id="2280130" url="https://pl.wikipedia.org/wiki?curid=2280130" title="Bungo-Takada">
Bungo-Takada



</doc>
<doc id="2280131" url="https://pl.wikipedia.org/wiki?curid=2280131" title="Tremont Avenue (stacja metra)">
Tremont Avenue (stacja metra)

Tremont Avenue – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami 182nd–183rd Streets i 174th–175th Streets. Została otwarta 1 lipca 1933.

</doc>
<doc id="2280134" url="https://pl.wikipedia.org/wiki?curid=2280134" title="Schotten">
Schotten

Niemcy:
Osoby:
Zobacz też:

</doc>
<doc id="2280137" url="https://pl.wikipedia.org/wiki?curid=2280137" title="Cypseloidinae">
Cypseloidinae



</doc>
<doc id="2280141" url="https://pl.wikipedia.org/wiki?curid=2280141" title="Ciro Terranova">
Ciro Terranova

Ciro Terranova (ur. 1881?, zm. 1938) – gangster, czołowa postać nowojorskiej przestępczej rodziny Morello, która przybyła do Nowego Jorku pod koniec XIX wieku.
Życiorys.
Po śmierci Petera Morello w 1930 w trakcie wojny Castellammarese objął stanowisko przywódcy gangu, choć według innych gangsterów nie nadawał się do roli bossa rodziny mafijnej. Szczególną pogardę wobec Terranovy wykazywał Lucky Luciano, gdyż w kluczowym momencie wojny Castellammarese, zamachu na Joego Masserię, Terranova spanikował. Wówczas Terranova miał prowadzić samochód, którym mieli uciec zabójcy Joego Bossa, ale był tak zdenerwowany, że nie potrafił uruchomić pojazdu. Bugsy Siegel pogardliwie zepchnął go na tylne siedzenie i sam kierował samochodem.
Zmarł z przyczyn naturalnych. Powszechnie nie był poważnie traktowany przez znanych tuzów świata przestępczego, którzy uważali go za mięczaka niepotrafiącego walczyć o swoje.

</doc>
<doc id="2280143" url="https://pl.wikipedia.org/wiki?curid=2280143" title="Odense Sygehus">
Odense Sygehus

Odense Sygehus (duń: "Odense Sygehus Station") – przystanek kolejowy w Odense, w regionie Dania Południowa, w Danii.
Znajduje się na pierścieniu Kløvermosevej na południe od centrum Odense, naprzeciwko szpitala uniwersyteckiego, z którym jest połączony. Jest jednym z najważniejszych punktów na Svendborgbanen i jest używany głównie przez turystów, pacjentów i personel w szpitalu. Stacja ma tylko jeden peron i jeden tor.
Z przystanku kursują pociągi regionalne dwa razy na godzinę do Odense i Ringe / Svendborg.

</doc>
<doc id="2280146" url="https://pl.wikipedia.org/wiki?curid=2280146" title="David Nutt">
David Nutt

David John Nutt (ur. 16 kwietnia 1951) – brytyjski psychiatra i psychofarmakolog, profesor w Imperial College London. Pracował w różnych ciałach doradczych związanych z lekami. W swoich badaniach zajmuje się tematyką uzależnień, lęku i snu.
Kariera naukowa.
David Nutt ukończył medycynę Downing College na Uniwersytecie Cambridge. Wykładał na Uniwersytecie Oksfordzkim i Uniwersytecie w Bristolu. Pracował też naukowo w oksfordzkim szpitalu Radcliffe Infirmary oraz w amerykańskim Narodowym Instytucie Nadużywania Alkoholu i Alkoholizmu (NIAAA). Jest redaktorem czasopisma naukowego "Journal of Psychopharmacology".
Był jednym z autorów głośnego badania opublikowanego w piśmie "The Lancet", w którym dokonano analizy szkód, jakie różne substancje psychoaktywne wyrządzają jednostce i społeczeństwu, wykazując między innymi, iż alkohol jest bardziej szkodliwy dla społeczeństwa niż heroina czy kokaina.
Stanowiska rządowe i kontrowersje.
Nutt pracował jako doradca brytyjskich ministerstw: obrony, zdrowia oraz spraw wewnętrznych. Był członkiem Komitetu ds. Bezpieczeństwa Leków, a od 2008 roku przewodniczącym rządowej Komisji Doradczej ds. Nadużywania Narkotyków (ACMD). W czasie piastowania tego stanowiska wielokrotnie ścierał się z członkami rządu w sprawie klasyfikacji narkotyków, w szczególności marihuany. Sprzeciwiał się przekwalifikowaniu jej z kategorii C do B (zawierającej substancje uznawane za bardziej niebezpieczne, których posiadanie czy rozpowszechnianie wiąże się z surowszymi karami, m.in. amfetaminę), twierdząc, że jest to motywowane względami politycznymi, a nie naukowymi. To, jak również opublikowane w piśmie "The Lancet" kontrowersyjne badanie nad szkodliwością substancji psychoaktywnych oraz felietony w prasie, w których przekonywał, że szkodliwość wielu narkotyków jest mocno wyolbrzymiana, doprowadziło w październiku 2009 roku do usunięcia go z ACMD przez ministra spraw wewnętrznych Alana Johnsona. W proteście przeciwko tej decyzji, pięciu innych naukowców zrezygnowało z pracy w Komisji.
W 2010 roku Nutt założył Niezależny Komitet Naukowy ds. Narkotyków (ISCD).

</doc>
<doc id="2280147" url="https://pl.wikipedia.org/wiki?curid=2280147" title="Mikołaj (Juryk)">
Mikołaj (Juryk)

Mikołaj, imię świeckie: Jewhen Juryk, ros. Евгений Николаевич Юрик (ur. 6 grudnia 1910 w Korostowie - zm. 1 października 1984 we Lwowie) – ukraiński biskup prawosławny.
Urodził się w rodzinie duchownego, jego ojciec Mykoła Juryk był księdzem greckokatolickim. Po ukończeniu gimnazjum klasycznego rozpoczął studia medyczne w Poznaniu, jednak z powodu powołania do kapłaństwa przerwał je i wstąpił do greckokatolickiego seminarium we Lwowie. Po jej ukończeniu został wyświęcony na kapłana przez biskupa stanisławowskiego Iwana Łatyszewśkiego, jako celibatariusz, po czym objął parafię w Hańkowcach. Następnie służył w parafiach w Woskresencach, Korniczu, Czernowcach i Probiżnej. W 1946 został proboszczem parafii św. Mikołaja we Lwowie. Po pseudosoborze lwowskim, gdy Kościół katolicki obrządku bizantyjsko-ukraińskiego został administracyjnie zlikwidowany w ZSRR, ks. Juryk przyjął jego postanowienia i od tej pory był duchownym Rosyjskiego Kościoła Prawosławnego, osobiście angażując się w umacnianie prawosławia na ziemi lwowskiej. Od 1955 był proboszczem parafii Przemienienia Pańskiego we Lwowie.
19 października 1965 złożył wieczyste śluby mnisze, zaś dwa dni później otrzymał godność archimandryty. 31 października 1965 miała miejsce jego chirotonia na biskupa lwowskiego i tarnopolskiego, w której w charakterze konsekratorów wzięli udział patriarcha moskiewski i całej Rusi Aleksy I, metropolici kruticki i kołomieński Pimen, leningradzki i ładoski Nikodem oraz arcybiskup talliński i estoński, przyszły patriarcha moskiewski Aleksy II. Rok później otrzymał godność arcybiskupią.
Uczestniczył w ruchu ekumenicznym, ruchu chrześcijan na rzecz pokoju i w pracach Światowej Rady Kościołów.
W 1971 został podniesiony do godności metropolity. Urząd ordynariusza eparchii lwowskiej sprawował do 1983, gdy z powodu znacznego pogorszenia stanu zdrowia na własną prośbę odszedł w stan spoczynku. Zmarł w 1984 po kilkumiesięcznej chorobie. Został pochowany w grobie rodzinnym na cmentarzu Janowskim we Lwowie.

</doc>
<doc id="2280150" url="https://pl.wikipedia.org/wiki?curid=2280150" title="Pedro Rendón (aktor)">
Pedro Rendón (aktor)

Pedro Enrique Rendón Rodríguez (ur. 17 czerwca 1974 roku w Neiva, w departamencie Huila) - kolumbijski aktor, reżyser i scenarzysta telewizyjny i filmowy.

</doc>
<doc id="2280158" url="https://pl.wikipedia.org/wiki?curid=2280158" title="Mallite">
Mallite

Mallite – rodzaj laminatów, produkowanych niegdyś przez firmę "William Mallinson &amp; Sons". Materiał ten był produkowany z włókien ogorzałki wełnistej, pokrytej warstwami duraluminium. Dzięki temu mallite był sztywniejszy i bardziej wytrzymały. Mallite był początkowo stosowany w latach 50. w przemyśle lotniczym. Później znalazł również zastosowanie w sportach motorowych, w samochodach projektowanych przez Robina Herda: McLarenie M2A, McLarenie M2B i Cosworcie 4WD.

</doc>
<doc id="2280160" url="https://pl.wikipedia.org/wiki?curid=2280160" title="Port lotniczy Tekirdağ-Çorlu">
Port lotniczy Tekirdağ-Çorlu

Port lotniczy Tekirdağ-Çorlu (IATA: TEQ, ICAO: LTBU) – port lotniczy położony 10,5 km na wschód od Çorlu, w prowincji Tekirdağ, w Turcji.

</doc>
<doc id="2280165" url="https://pl.wikipedia.org/wiki?curid=2280165" title="Fernando de Sousa e Silva">
Fernando de Sousa e Silva

Fernando de Sousa e Silva (ur. 5 grudnia 1712 w Lizbonie, zm. 11 kwietnia 1786 tamże) – portugalski duchowny katolicki, kardynał, patriarcha Lizbony.
Życiorys.
Pochodził z rodu hrabiów Santiago de Beduído. Święcenia kapłańskie przyjął 10 maja 1739. 1 czerwca 1778 Pius VI wyniósł go do godności kardynalskiej z tytułem prezbitera. 1 marca 1779 został wybrany Patriarchą Lizbony. Sakrę biskupią otrzymał 30 maja 1779 w Lizbonie. Na objętej stolicy patriarchalnej pozostał już do śmierci.

</doc>
<doc id="2280167" url="https://pl.wikipedia.org/wiki?curid=2280167" title="Monte Carmelo">
Monte Carmelo

Monte Carmelo – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2280168" url="https://pl.wikipedia.org/wiki?curid=2280168" title="Basia Bulat">
Basia Bulat

Barbara Josephine Bulat (ur. 13 kwietnia 1984 w Toronto, Kanada) – kanadyjska wokalistka, piosenkopisarka i multiinstrumentalistka, przedstawicielka nurtu alternatywnego folku, zabarwionego indie-rockowym brzmieniem.

</doc>
<doc id="2280171" url="https://pl.wikipedia.org/wiki?curid=2280171" title="Branickii">
Branickii

Branickii – jeden z licznych eponimów stosowanych w zoologii jako epitet gatunkowy wielu gatunków zwierząt. W tym przypadku mający na celu upamiętnienie trzech przyrodników: Konstanty Branicki, Władysław Grzegorz Branicki, Aleksander Branicki.
Nazwisko Branickich zostało wielokrotnie użyte w epitecie gatunkowym różnych gatunków zwierząt:
1. dla uczczenia Władysława Branickiego:
2. dla uczczenia Konstantego Branickiego:
3. dla uczczenia Aleksandra Branickiego:

</doc>
<doc id="2280172" url="https://pl.wikipedia.org/wiki?curid=2280172" title="Patrocínio">
Patrocínio

Patrocínio – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2280173" url="https://pl.wikipedia.org/wiki?curid=2280173" title="Romaria">
Romaria

Romaria – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2280176" url="https://pl.wikipedia.org/wiki?curid=2280176" title="Antoni (Masendicz)">
Antoni (Masendicz)

Antoni, imię świeckie Iwan Iwanowycz Masendycz (ur. 20 kwietnia 1961 w Pławiu, zm. 8 lipca 2001 w Barnaule) – ukraiński i rosyjski biskup prawosławny.
Życiorys.
Ukończył szkołę medyczną w Iwano-Frankowsku w 1980. Od tego samego roku przez dwa lata odbywał zasadniczą służbę wojskową. W 1982 złożył wieczyste śluby mnisze z imieniem Antoni. Następnie został wyświęcony na hierodiakona, zaś 25 lutego 1984 – na hieromnicha. Rok później podjął naukę w seminarium duchownym w Moskwie, następnie zaś w Moskiewskiej Akademii Duchownej, którą ukończył w 1993. Równolegle prowadził pracę duszpasterską w Alejsku, gdzie przyczynił się do wzniesienia cerkwi św. Dymitra Sołuńskiego. W 1986 otrzymał godność igumena. W 1989 został przeniesiony do pracy w parafii w Aczinsku. W lutym 1990 został dziekanem cerkwi Rosyjskiego Kościoła Prawosławnego w Azerbejdżanie oraz proboszczem parafii przy cerkwi Narodzenia Matki Bożej w Baku. Następnie został przeniesiony do pracy w parafiach na terytorium Ukrainy.
We wrześniu 1990 ogłosił swoje przejście do niekanonicznego Ukraińskiego Autokefalicznego Kościoła Prawosławnego, w ramach którego wyświęcono go na biskupa rówieńskiego. Należał do jego pierwszych przywódców i twórców. Uczestniczył w próbach przejmowania przez zwolenników autokefalii Kościoła ukraińskiego świątyń i monasterów na terytorium Wołynia pozostających przy Patriarchacie Moskiewskim, w tym w nieudanej przejęcia monasteru Zaśnięcia Matki Bożej w Zimnem. Wspótworzył Ukraiński Kościół Prawosławny Patriarchatu Kijowskiego. Od 1992 nosił tytuł metropolity perejasławskiego i siczesławskiego. W tym samym roku należał do delegacji Patriarchatu Kijowskiego, która prowadziła zakończone niepowodzeniem negocjacje z Patriarchatem Konstantynopolitańskim o uznanie kanoniczności autokefalicznego Kościoła na Ukrainie.
Na przełomie roku 1993/1994 razem z biskupami Janem (Siopko), Spirydonem (Babskim), Romanem (Popenko) oraz Sofroniuszem (Własowem) ogłosił swoje odejście z Patriarchatu Kijowskiego i w liście otwartym wezwał Ukraińców do pozostania w kanonicznym Rosyjskim Kościele Prawosławnym. Antoni (Masendicz) został ponownie przyjęty do Patriarchatu Moskiewskiego jako zwykły kapłan. 26 lutego 1994 po raz drugi przyjął chirotonię biskupią, tym razem kanoniczną, po czym objął zarząd eparchii barnaułskiej. Jako ordynariusz tejże eparchii przyczynił się do znacznego wzrostu liczby czynnych cerkwi i założył kilka nowych monasterów. W 1998 w trybie zaocznym rozpoczął studia politologiczne.
Zmarł w 2001 w Barnaule na zawał serca.

</doc>
<doc id="2280178" url="https://pl.wikipedia.org/wiki?curid=2280178" title="Serra do Salitre">
Serra do Salitre

Serra do Salitre – miasto i gmina w Brazylii, w stanie Minas Gerais. Znajduje się w mezoregionie Triângulo Mineiro e Alto Paranaíba i mikroregionie Patrocínio.

</doc>
<doc id="2280179" url="https://pl.wikipedia.org/wiki?curid=2280179" title="Harry Fitch Klinefelter">
Harry Fitch Klinefelter

Harry Fitch Klinefelter (ur. 20 marca 1912 w Baltimore, zm. 20 lutego 1990) – amerykański reumatolog i endokrynolog. Twórca pierwszego opisu zespołu wad fenotypowych spowodowanych obecnością przynajmniej jednego dodatkowego chromosomu X w kariotypie mężczyzny – zwanych zespołem Klinefeltera.
Życiorys.
Początkowo Klinefleter studiował na University of Virginia w Charlottesville, następnie na Johns Hopkins School of Medicine. Po ukończeniu studiów w 1937 rozpoczął specjalizację z chorób wewnętrznych na Johns Hopkins Hospital. W latach 1941-42 pracował w Massachusetts General Hospital w Bostonie. Podczas pracy, pod opieką Fullera Albrighta, opisał 9 przypadków mężczyzn z ginekomastią i azoospermią, bez zaburzeń wydzielania androgenów przez komórki Leydiga oraz ze zwiększoną sekrecją FSH. Były to pierwsze opisane przypadki zespołu nazwanego potem jego nazwiskiem. Początkowo podejrzewał endokrynne podłoże zespołu i sugerował istnienie drugiego jądrowego hormonu, lecz następnie jako przyczynę choroby uznał zaburzenie chromosomalne.
W latach 1943-46 Klinefelter służył w siłach zbrojnych, po czym powrócił do pracy w Johns Hopkins Hospital, gdzie pracował do końca swej naukowej kariery. W roku 1966 uzyskał tytuł profesora nadzwyczajnego. Odszedł na emeryturę w wieku 76 lat.

</doc>
<doc id="2280182" url="https://pl.wikipedia.org/wiki?curid=2280182" title="Sobór Uspieński (Helsinki)">
Sobór Uspieński (Helsinki)



</doc>
<doc id="2280184" url="https://pl.wikipedia.org/wiki?curid=2280184" title="Alfenas">
Alfenas

Alfenas – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280185" url="https://pl.wikipedia.org/wiki?curid=2280185" title="Maryjusz Kałamaga">
Maryjusz Kałamaga



</doc>
<doc id="2280186" url="https://pl.wikipedia.org/wiki?curid=2280186" title="Alterosa">
Alterosa

Alterosa – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280189" url="https://pl.wikipedia.org/wiki?curid=2280189" title="Areado">
Areado

Areado – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280193" url="https://pl.wikipedia.org/wiki?curid=2280193" title="Carmo do Rio Claro">
Carmo do Rio Claro

Carmo do Rio Claro – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280194" url="https://pl.wikipedia.org/wiki?curid=2280194" title="Vito Cascio Ferro">
Vito Cascio Ferro

Vito Cascio Ferro (ur. 22 stycznia 1862 w Bisaquino, zm. przypuszczalnie 1932) – włoski przestępca, jeden z największych przywódców mafii sycylijskiej w całej jej historii.
Swoją karierę przestępczą rozpoczął bardzo wcześnie: w roku 1884 został aresztowany za napad, a w 1893 za zastraszanie przedstawicieli władzy, kolejne napady i wymuszenia. W obawie przed aresztowaniem (zarzut udziału w porwaniu w 1899 r.) uciekł do Stanów Zjednoczonych (1901 r.), gdzie razem z siostrą otworzył mały sklepik na 103 ulicy Manhattanu. Podczas pobytu w Stanach podejrzany był o popełnienie morderstwa. Powrócił na Sycylię (1904 r.) zanim nowojorska policja wpadła na jego trop. Stopniowo rozszerzał swoje imperium (odpowiadał za wywózkę fałszywych pieniędzy do Stanów oraz przerzut członków swojej organizacji do Stanów Zjednoczonych). Podczas pobytu w Ameryce zdążył podporządkować sobie organizację o nazwie Czarna Ręka. To on zaproponował jej zreformowanie i zastosowanie nowych sztuczek przy wymuszaniu haraczy ("Musicie zbierać śmietankę z mleka nie tłukąc butelki").
Ponosi odpowiedzialność za śmierć w 1909 r. Josepha Petrosina – nowojorskiego detektywa, który tropił włoskich przestępców i gromadził dowody umożliwiające ich deportację ze Stanów do Włoch. Najprawdopodobniej sam dokonał zabójstwa (choć niczego mu nie udowodniono). W książce Claire Sterling Vito przypisywał wyłącznie sobie zamordowanie Petrosina. Powiadał, że "był on (Petrosino) odważnym przeciwnikiem, który nie zasłużył sobie na niegodną śmierć z ręki zwykłego zabójcy (sicario)". Don Vito wypowiedział te słowa niedługo przed wybuchem I wojny światowej.
W 1927 roku Don Vito przysłał swojego wysłannika – Salvatore Maranzano – do Nowego Jorku celem zreorganizowania tamtejszych struktur świata przestępczego. Niewykluczone, że myślał o powrocie do Stanów i o przejęciu przywództwa, gdyż w tym czasie Benito Mussolini we Włoszech przeprowadzał antymafijne działania.
W 1929 roku don Vito został aresztowany przez rząd włoski (kampanię antymafijną prowadził Cesare Mori, któremu nadano przydomek "Żelazny Prefekt"). Nie mogąc znaleźć przekonujących dowodów posłużono się sfabrykowanymi dowodami świadczącymi o jego działalności przemytniczej. Don Vito trafił do więzienia w Uccardone, zmarł nie odzyskawszy wolności, przypuszczalnie w 1932 roku.

</doc>
<doc id="2280196" url="https://pl.wikipedia.org/wiki?curid=2280196" title="Carvalhópolis">
Carvalhópolis

Carvalhópolis – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280197" url="https://pl.wikipedia.org/wiki?curid=2280197" title="Clark Terry">
Clark Terry

Clark Terry (ur. 14 grudnia 1920 w Saint Louis, zm. 21 lutego 2015 tamże) – amerykański trębacz jazzowy, pionier jazzowej gry na flugelhornie, wokalista, bandlider, kompozytor i nauczyciel jazzu.
Biografia i kariera.
W rodzinnym St. Louis ukończył Vashon High School. W liceum zaczął grać na puzonie wentylowym, z którego szybko zrezygnował na rzecz trąbki. Pierwsze kroki na estradzie stawiał jako członek orkiestry The Tom Powell Drum and Bugle Corps. Zawodową karierę rozpoczął na początku lat 40., grając w lokalnych klubach i na statkach spacerowych. Niedługo po przystąpieniu Stanów Zjednoczonych do II wojny światowej wstąpił do US Navy i otrzymał przydział do orkiestry. W latach służby wojskowej (1942–1945) przebywał w Great Lakes Naval Stadion. W tym czasie wypracował swoją wirtuozerską technikę instrumentalną, grając na trąbce partytury klarnetowe.
Po zwolnieniu z marynarki zaangażował się do orkiestry Lionela Hamptona, a następnie występował z zespołami Charliego Barneta, Eddiego „Cleanheada” Vinsona, Charliego Ventury i George’a Hudsona. W latach 1948–1951 grał w big-bandzie i mniejszych grupach Counta Basiego.
Przełomowym momentem w karierze Terry’ego była współpraca z Dukem Ellingtonem w latach 1951–1959. W tym czasie Terry grał partie solowe w wielu suitach Ellingtona, zyskując renomę wybitnego stylisty (od swingu po hard bop), wirtuozerskiego instrumentalisty i jednocześnie osoby o zaraźliwym poczuciu humoru. W 1959 pracował z Quincy Jonesem, na którego rozwój muzyczny wywarł duży wpływ, podobnie jak na Milesa Davisa, będąc w połowie lat 50. jego jazzowym „guru”. W 1960 został trębaczem sesyjnym w Nowym Jorku, był pierwszym czarnym muzykiem oficjalnie zatrudnionym przez koncern radiowo-telewizyjny NBC.
Przez dwanaście lat grał w orkiestrze Doca Severinsena, wstępującej w programie telewizyjnym „The Tonight Show” Johnny’ego Carsona. Współpracował jednocześnie – zarówno koncertując, jak i nagrywając płyty – z takimi artystami jak J.J. Johnson, Thelonious Monk, Oscar Peterson i Ella Fitzgerald. Na początku lat 60. wraz z Bobem Brookmeyerem prowadził kwintet, który zyskał sporą popularność. Po przeniesieniu programu Carsona do Los Angeles), Terry pozostał w Nowym Jorku, gdzie nadal pracował w studiach nagraniowych, i skąd wyjeżdżał na koncerty w Stanach Zjednoczonych i zagranicą jako gwiazda wielu zespołów. Był m.in. jednym z filarów grupy All Stars Normana Granza, koncertującej na całym świecie w ramach sławnego, popularyzatorskiego przedsięwzięcia muzycznego Jazz at the Philharmonic (JATP), realizowanego w latach 1944–1983. Podczas występów JATP często zamieniał trąbkę na flugelhorn, stając się pionierem jazzowej gry na tym instrumencie, który z biegiem czasu stał się jego instrumentem głównym.
W latach 70., 80. i 90. bardzo dużo koncertował w klubach i na festiwalach jazzowych na całym świecie (m.in. uczestniczył w warszawskim „Jazz Jamboree” w 1978), zazwyczaj jako lider, ale także członek zespołów innych wybitnych muzyków. Występował w nowojorskich salach Carnegie Hall, Town Hall, Lincoln Center, podróżował z zespołami The Newport Jazz All Stars i JATP i grywał w New York Pops Orchestra Skitcha Hendersona. W 1998 nagrał dla Red Hot Organization utwór na płytę "Red Hot + Rhapsody: The Gershwin Groove", wydaną dla uczczenia George’a Gershwina, a z której dochód został przeznaczony na walkę z AIDS. W duecie z amerykańską wokalistką r&amp;b i pianistką, Amel Larrieux, zarejestrował dla RHA w 2001 kolejny utwór, tym razem na płytę "Red Hot + Indigo", upamiętniającą Duke’a Ellingtona.
W swojej długoletniej karierze nagrał jako lider lub muzyk towarzyszący ponad trzysta płyt, co daje świadectwo jego roli w rozwoju jazzu i statusu artystycznego. Ponadto sam skomponował ponad 200 utworów, które m.in. wykonywał przed siedmioma prezydentami Stanów Zjednoczonych.
Artysta i ambasador jazzu.
Niezwykła biegłość techniczna Terry’ego nigdy w jego grze nie dominowała nad głębią wyrazu i emocjonalną sferą muzyki, nawet kiedy ujawniał w niej swoje znane poczucie humoru. Przykładem tego jest jego kompozycja "Mumbles" ("Mamroty") z 1964, w której zaprezentował własną, oryginalną formę śpiewania scatem. „Mumbles” stały się wyróżnikiem jego stylu, służąc do prowadzenia swoistego dialogu głosu z dźwiękami trąbki lub flugelhornu. Owo wokalno-instrumentalne dialogowanie z samym sobą daje świadectwo wielkiej wirtuozerii Terry’ego, która nigdy jednak nie zamieniała się w popis samej tylko brawury wykonawczej. Dzięki swojej sztuce Terry stał się ważną postacią w historii jazzu i jednym z największych trębaczy tego gatunku muzyki.
Terry propagował jazz nie tylko jako wykonawca. Zainspirowany działalnością muzyka i społecznika, Billy’ego Taylora, wraz z kontrabasistą Miltem Hintonem kupował instrumenty dla młodych muzyków, których następnie uczył jazzu. Przedsięwzięcie to z czasem przekształciło się w projekt „Jazz Mobile in Harlem”, którego celem jest kultywowanie tego gatunku muzyki. Terry jako wykładowca regularnie pojawiał się na wielu prestiżowych amerykańskich uczelniach muzycznych oraz prowadził organizowane przez siebie obozy jazzowe. Od 2000 jest gospodarzem „Clark Terry Jazz Festivals”.
Otrzymał wiele nagród i wyróżnień, m.in. dwie Grammy Awards i trzy nominacje, szesnaście doktoratów honoris causa, nominację na Jazzowego Ambasadora Stanów Zjednoczonych na Bliskim Wschodzie i w Afryce oraz NEA Jazz Masters Award. Mieszkańcy jego rodzinnego St. Louis uhonorowali go wprowadzeniem do panteonu The Walk of Fame oraz umieszczając naturalnej wielkości figurę woskową w The Black History Museum.

</doc>
<doc id="2280198" url="https://pl.wikipedia.org/wiki?curid=2280198" title="Conceição da Aparecida">
Conceição da Aparecida

Conceição da Aparecida – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280199" url="https://pl.wikipedia.org/wiki?curid=2280199" title="Bundoran">
Bundoran

Bundoran (irl. Bun Dobhráin) – miasto w Irlandii w prowincji Ulster w hrabstwie Donegal. Bundoran jest położone na drodze N15 pobliżu Ballyshannon. Jeden z najpopularniejszych nadmorskich kurortów Irlandii.

</doc>
<doc id="2280200" url="https://pl.wikipedia.org/wiki?curid=2280200" title="Sto zamków Japonii">
Sto zamków Japonii

 – lista stu zabytkowych zamków Japonii utworzona w 2006 roku dla uczczenia 40. rocznicy powstania .
Wstęp.
Projekt utworzenia listy powstał przy wsparciu Ministerstwa Edukacji, Kultury, Sportu, Nauki i Technologii oraz Agencji ds. Kultury. Celem akcji była promocja zamków Japonii. Każda z prefektur mogła nominować od 1 do 5 obiektów do wpisu na listę. Przy wyborze zamków brano pod uwagę ich znaczenie historyczne, kulturowe i regionalne. Wyboru dokonali eksperci skupieni w komitecie selekcyjnym. 
W 2017 roku, by uczcić 50. rocznicę powstania Stowarzyszenia Zamków Japońskich, do listy dodano kolejne 100 zamków.

</doc>
<doc id="2280203" url="https://pl.wikipedia.org/wiki?curid=2280203" title="Uważam Rze. Inaczej Pisane">
Uważam Rze. Inaczej Pisane



</doc>
<doc id="2280204" url="https://pl.wikipedia.org/wiki?curid=2280204" title="Rata balonowa">
Rata balonowa

Rata balonowa (ang. "balloon payment", niem. "Ballonrate") – forma spłaty kredytu polegająca na tym, że klient spłaca początkowo jedynie odsetki, a spłata kapitału oraz ostatniej części odsetek następuje dopiero pod koniec okresu, na jaki została zawarta umowa kredytowa (tzn. w ostatniej racie).
Gdy oprocentowanie kredytu jest stałe przez cały okres umowy kredytowej, wysokość rat w trakcie trwania okresu kredytowania wyznaczana jest według wzoru:
gdzie:
Natomiast ostatnia rata jest wyznaczana według wzoru:
gdzie:
Ryzyko kredytowe.
Raty balonowe dla podmiotu udzielającego kredytu lub pożyczki są bardziej ryzykowne niż spłata w ratach równych lub ratach malejących, ze względu na brak regularnego powrotu pożyczonego kapitału, co przez zarządzających ryzykiem kredytowym powinno być kompensowane większymi marżami i/lub dodatkowymi zabezpieczeniami np. zastawem rejestrowym, czy hipoteką. Swego rodzaju dodatkowy zysk dla finansującego wynika z faktu, że kapitał dłużej jest pożyczony finansowanemu, a przez to finansowany płaci w sumie wyższe odsetki w trakcie trwania umowy, niż przy tradycyjnych sposobach spłat.

</doc>
<doc id="2280206" url="https://pl.wikipedia.org/wiki?curid=2280206" title="Rata równa">
Rata równa



</doc>
<doc id="2280207" url="https://pl.wikipedia.org/wiki?curid=2280207" title="Berlin (New Hampshire)">
Berlin (New Hampshire)

Berlin – miasto w Stanach Zjednoczonych, w stanie New Hampshire w hrabstwie Coös, położone nad rzeką Androscoggin.

</doc>
<doc id="2280208" url="https://pl.wikipedia.org/wiki?curid=2280208" title="Javier Muñoz Mustafá">
Javier Muñoz Mustafá

Javier David Muñoz Mustafá (ur. 11 czerwca 1980 w Firmacie) – argentyński piłkarz pochodzenia hiszpańskiego z obywatelstwem meksykańskim występujący na pozycji środkowego obrońcy.
Kariera klubowa.
Muñoz Mustafá pochodzi z miasta Firmat i jest wychowankiem tamtejszego zespołu Firmat Football Club. Tam został zauważony przez wysłanników drużyny Rosario Central, dokąd udał się na testy i po ich przejściu został zawodnikiem tego klubu. W jego barwach zadebiutował w argentyńskiej Primera División 18 sierpnia 2001 w wygranym 2:1 spotkaniu z Lanús i od razu został podstawowym piłkarzem pierwszego składu. Po pół roku zdecydował się odejść do hiszpańskiego CD Tenerife, w tamtejszej Primera División debiutując 10 marca 2002 w wygranej 2:0 konfrontacji z Realem Sociedad, lecz pozostawał rezerwowym drużyny prowadzonej przez Javiera Clemente, a ponadto na koniec sezonu 2001/2002 spadł nią do drugiej ligi. Sam pozostał jednak w najwyższej klasie rozgrywkowej, podpisując umowę z Realem Valladolid, w którym grał przez rok, także nie mając pewnej pozycji w wyjściowej jedenastce. W późniejszym czasie przeszedł do drugoligowego CD Leganés, gdzie był jednym z piętnastu swoich rodaków występujących w tym klubie i często pojawiał się w pierwszym składzie, a na koniec rozgrywek 2003/2004 spadł do trzeciej ligi hiszpańskiej.
Latem 2004 Muñoz Mustafá powrócił do ojczyzny, zostając zawodnikiem CA Independiente, w którego barwach występował bez większych sukcesów przez kolejny rok, zdobywając swojego premierowego gola w najwyższej klasie rozgrywkowej; 20 marca 2005 w przegranym 1:2 pojedynku z Boca Juniors, po czym wyjechał do Meksyku, gdzie podpisał umowę z Santosem Laguna z miasta Torreón. W meksykańskiej Primera División zadebiutował 31 lipca 2005 w przegranym 1:2 meczu z Pumas UNAM, a po upływie sześciu miesięcy przeszedł do Atlante FC ze stołecznego miasta Meksyk, który jednak w połowie 2007 roku przeniósł swoją siedzibę do Cancún. Tam od razu wywalczył sobie niepodważalną pozycję na środku obrony, rozgrywając niemal wszystkie spotkania od pierwszej do ostatniej minuty. Premierowego gola w lidze meksykańskiej strzelił 3 marca 2007 w wygranym 3:0 pojedynku z Necaxą, natomiast w jesiennej fazie Apertura 2007 zdobył z Atlante tytuł mistrza Meksyku. Podczas tych samych rozgrywek został również uhonorowany w oficjalnym plebiscycie Meksykańskiego Związku Piłki Nożnej nagrodą dla najlepszego środkowego obrońcy sezonu.
W styczniu 2009 Muñoz Mustafá został piłkarzem drużyny CF Pachuca, z którą już w wiosennym sezonie Clausura 2009 w roli kluczowego defensora wywalczył tytuł wicemistrza kraju, a także zajął drugie miejsce w rozgrywkach kwalifikacyjnych do Copa Libertadores – InterLidze. W 2010 roku triumfował za to ze swoją ekipą w najbardziej prestiżowych rozgrywkach kontynentu – Lidze Mistrzów CONCACAF, dzięki czemu mógł wziąć udział w Klubowych Mistrzostwach Świata, gdzie zajął ostatecznie piąte miejsce. Po prawie czterech latach spędzonych w Pachuce przeszedł do beniaminka najwyższej klasy rozgrywkowej – Club León, w którego barwach występował kolejne sześć miesięcy w roli rezerwowego, po czym podpisał kontrakt z zespołem San Luis FC z miasta San Luis Potosí. Barwy tej ekipy reprezentował przez pół roku jako podstawowy zawodnik.
Latem 2013 Muñoz Mustafá przeniósł się do drużyny Chiapas FC z siedzibą w Tuxtla Gutiérrez, która wykupiła licencję San Luis. Tam od razu wywalczył sobie niepodważalną pozycję na środku obrony i został mianowany kapitanem zespołu przez trenera Sergio Bueno. W 2014 roku otrzymał meksykańskie obywatelstwo, w wyniku wieloletniego zamieszkania w tym kraju. Ogółem w Chiapas występował przez trzy lata, lecz nie potrafił osiągnąć poważniejszych sukcesów. Piłkarską karierę zdecydował się zakończyć w wieku 36 lat.

</doc>
<doc id="2280210" url="https://pl.wikipedia.org/wiki?curid=2280210" title="Flagi modlitewne">
Flagi modlitewne

Flagi modlitewne – w bön i buddyzmie tybetańskim prostokątne kolorowe kawałki tkaniny, rozwieszane w widocznych miejscach, mające znaczenie rytualne w obydwu tradycjach. W bön nie są zapisane, mają na celu rytualne oczyszczenie okolicy, niekiedy wykorzystywane są w obrzędach leczniczych. Zwyczaj rozwieszania flag modlitewnych, zapisanych tekstami sutr, został przejęty przez buddyzm tybetański, lecz nie jest znany w tradycjach buddyjskich innych krajów. 

</doc>
<doc id="2280211" url="https://pl.wikipedia.org/wiki?curid=2280211" title="Premier League Snooker 2007">
Premier League Snooker 2007

Premier League Snooker 2007 – nierankingowy turniej snookerowy. Został rozegrany w dniach 6 września – 3 grudnia 2007. 
Zwycięzcą turnieju został Ronnie O’Sullivan, który pokonał w finale Johna Higginsa 7:4.
Wyniki fazy grupowej.
1. Kolejka (6 września)
2. Kolejka (13 września)
3. Kolejka (20 września)
4. Kolejka (27 września)
5. Kolejka (4 października)
6. Kolejka (11 października)
7. Kolejka (25 października)
8. Kolejka (1 listopada)
9. Kolejka (15 listopada)
10. Kolejka (22 listopada)

</doc>
<doc id="2280215" url="https://pl.wikipedia.org/wiki?curid=2280215" title="Kotetsu">
Kotetsu



</doc>
<doc id="2280217" url="https://pl.wikipedia.org/wiki?curid=2280217" title="Smrekowica">
Smrekowica

Smrekowica (885 m) – szczyt w głównym grzbiecie Pasma Łamanej Skały w Beskidzie Małym. Znajduje się w tym grzbiecie między Łamaną Skałą (929 m) i szczytem Na Beskidzie (863 m). Administracyjnie leży na granicy miejscowości: Las, Targoszów i Rzyki. Północno-zachodnie stoki Smrekowicy opadają do doliny Wieprzówki, w południowo-wschodnim natomiast kierunku odchodzi od niej boczny grzbiet z kulminacją Czarnej Góry. Odgałęzia się od niego na zachód grzbiecik Pośredniego Gronia, w którego zachodnich zboczach usytuowana jest Jaskinia Komonieckiego.
Smrekowica jest porośnięta lasem, ale jej północne stoki to w dużym stopniu wiatrołomy, dzięki temu z jej szczytu roztacza się panorama widokowa w północnym kierunku. Sam szczyt jest skalisty i niemal bezleśny. Od północnej strony znajdują się w nim niewielkie wychodnie w postaci skałek lub muru skalnego.
Nieco poniżej szczytu Smrekowicy, na jej południowo-wschodnich stokach znajduje się niewielka polana Suwory, a na jej obrzeżu źródło Zimna Woda, które jest najwydajniejszym źródłem w grzbietowych partiach Beskidu Małego.
Nazwa Smrekowica nawiązuje do gwarowego określenia świerków – „"smreki"”, które porastają jej stoki.
Smrekowica jest ważnym węzłem szlaków turystycznych. Głównym grzbietem pasma biegną dwa szlaki: czerwony i niebieski (tuż po południowej stronie wierzchołka Smrekowicy). Na odcinku od Łamanej Skały po szczyt Na Beskidzie nazywane są „szlakiem skałkowym”, gdyż w grzbiecie występują tutaj liczne skałki. Są to tzw. Wędrujące Kamienie. Od dołu (z Krzeszowa) dołącza do niech szlak zielony. Skrzyżowanie tych szlaków (rozdroże pod Smrekowicą) znajduje się zaraz po wschodniej stronie jej wierzchołka, na wysokości 901 m. W grzbiecie głównym po wschodniej stronie wierzchołka znajduje się następne skrzyżowanie szlaków zwane Anulą. Z Rzyk do szlaku czerwonego i niebieskiego dołącza tutaj szlak żółty.

</doc>
<doc id="2280219" url="https://pl.wikipedia.org/wiki?curid=2280219" title="Dover (New Hampshire)">
Dover (New Hampshire)

Dover – miasto w Stanach Zjednoczonych w stanie New Hampshire w hrabstwie Strafford.

</doc>
<doc id="2280220" url="https://pl.wikipedia.org/wiki?curid=2280220" title="Pomnik Socjalistycznych Organizacji Związkowych w Poznaniu">
Pomnik Socjalistycznych Organizacji Związkowych w Poznaniu

Pomnik Socjalistycznych Organizacji Związkowych – pomnik upamiętniający powstanie pierwszej w Poznaniu socjalistycznej organizacji związkowej zlokalizowany w Poznaniu na północnym narożniku ulic Małe Garbary i Garbary. Zdemontowany po 1989 roku.
Pomnik w formie prostokątnej steli wykonany był z białego trawertynu, z napisem rytym bezpośrednio na steli i po kilku latach od odsłonięcia słabo czytelnym. Napis informował o zawiązaniu poznańskiej organizacji zawodowej w dawnej "Sali Filipowicza" (ul. Małe Garbary 8) w dniu 16 czerwca 1879. Inicjatorami założenia związku byli: Otto Kappel, Józef Jasiński i Karl Finn. Sama organizacja liczyła 93 osoby. Projektantem był Józef Kaliszan, autor m.in. Pomnika Ofiar Obozu Pracy dla Żydów i rzeźby "Zryw" na poznańskiej Cytadeli oraz M. Jakób. Odsłonięcie nastąpiło 4 maja 1982. Pomnik zdemontowano po 1989, a w jego miejscu powstał apartamentowiec.

</doc>
<doc id="2280225" url="https://pl.wikipedia.org/wiki?curid=2280225" title="Annuity">
Annuity



</doc>
<doc id="2280226" url="https://pl.wikipedia.org/wiki?curid=2280226" title="Silwia Georgiewa">
Silwia Georgiewa



</doc>
<doc id="2280227" url="https://pl.wikipedia.org/wiki?curid=2280227" title="Michaił Krasnianski">
Michaił Krasnianski

Michaił Borisowicz Krasnianski (ros. Михаил Борисович Краснянский) (ur. w 1873 r. w chutorze Własowo-Ajutinskim, zm. w 1944 r. w ZSRR) – rosyjski krajoznawca ziem kozackich, archeolog, geolog, publicysta i pisarz, działacz kolaboracyjnych struktur kozackich podczas II wojny światowej.
Z wykształcenia był inżynierem-geologiem. W okresie carskiej Rosji pełnił funkcję miejskiego inżyniera górniczego w Rostowie nad Donem. Jego badania doprowadziły do odkrycia na obszarze miasta pozostałości archeologicznych po byłej twierdzy Dymitra Rostowskiego. W 1909 r. powołał Stowarzyszenie Historii, Zabytków i Przyrody. W 1910 r. współtworzył miejskie muzeum krajoznawcze. Doprowadził do odzyskania przez Rostów nad Donem miejskiego herbu, nadanego jeszcze przez cara Aleksandra I. Ponadto był autorem licznych publikacji i artykułów w prasie, dotyczących historii i kultury Kozaków dońskich. Sprawował funkcję sekretarza gubernatora. Odbył podróże naukowe do Niemiec, Belgii i Francji. W okresie sowieckim kontynuował swoją działalność archeologiczno-krajoznawczą. Dalej zajmował też funkcję miejskiego inżyniera górniczego. W latach 30. został aresztowany i skazany na karę kilku lat więzienia. Po zajęciu miasta przez wojska niemieckie 24 lipca 1942 r., został członkiem kolaboracyjnej Komisji do Spraw Kozackich, uczestnicząc w działalności miejscowego przedstawicielstwa Sztabu Wojska Dońskiego. Prowadził antysowiecką propagandę wśród ludności kozackiej. Kiedy 14 lutego 1943 r. Armia Czerwona odzyskała Rostów nad Donem, prof. Krasnianski został aresztowany przez Smiersz. 5 czerwca tego roku po procesie skazano go na karę śmierci, zamienioną wkrótce na 10 lat łagrów. Zmarł w jednym z obozów pracy w 1944 r. W 1992 r. został zrehabilitowany.
Linki zewnętrzne.
Biografia prof. Michaiła B. Krasnianskiego 

</doc>
<doc id="2280228" url="https://pl.wikipedia.org/wiki?curid=2280228" title="Danaił Miluszew">
Danaił Miluszew



</doc>
<doc id="2280229" url="https://pl.wikipedia.org/wiki?curid=2280229" title="George Kenneth Mallory">
George Kenneth Mallory

George Kenneth Mallory (1900–1986) – amerykański anatomopatolog, współtwórca opisu podłużnego pęknięcia błony śluzowej przełyku związanego z wymiotami – zwanego Zespołem Mallory’ego-Weissa.
George K. Mallory, urodził się w Bostonie (stan Massachusetts) 14 lutego 1900 roku. Był synem Franka B. Mallory’ego – profesora patologii na Harvard Medical School. W 1926 roku ukończył studia medyczne na Harvardzie. Następnie podjął pracę w instytucie patologii założonym przez swego ojca w Boston City Hospital, którego dyrektorem został w 1951. Wykładał zarówno na Harvard Medical School, jak i na Boston Medical School. Został mianowany profesorem 1948 roku. W 1966 odszedł na emeryturę.
Początkowo interesował się chorobami nerek i wątroby. W 1929 wraz z Somą Weissem, lekarzem z Harvardu, opisał 15 przypadków ciężkich, bolesnych krwotoków wywołanych przez rozerwanie błony śluzowej przełyku lub okolicy wpustu spowodowanych wymiotami mającymi związek nadużywaniem alkoholu. 6 kolejnych przypadków Mallory i Weiss opisali w 1932 roku.

</doc>
<doc id="2280235" url="https://pl.wikipedia.org/wiki?curid=2280235" title="Thorus (Gothic)">
Thorus (Gothic)



</doc>
<doc id="2280236" url="https://pl.wikipedia.org/wiki?curid=2280236" title="7 Brygada Pancerna">
7 Brygada Pancerna

7 Brygada Pancerna (hebr. חטיבה 7, nazywana עוצבת סער מגולן, "Hatiwa Szewa"; pol. "Burza z Golanu") – pancerny związek taktyczny Sił Obronnych Izraela. Jest dowodzony przez Dowództwo Północne.
Historia.
Brygada powstała w dniu 16 maja 1948 roku jako jednostka żydowskiej organizacji paramilitarnej Hagana. Jest jedną z dwóch brygad Sił Obronnych Izraela, istniejących nieprzerwanie od momentu sformowania (drugą jest Brygada Golani). Początkowo, pomimo swojej nazwy, była to jednostka piechoty zmechanizowanej, która składała się z trzech batalionów poruszających się przy użyciu różnych pojazdów: samodzielnie montowanych samochodach pancernych, zdobycznych transporterach opancerzonych i wszelkich samochodach terenowych. Podczas wojny o niepodległość brygada rozpoczęła swój udział w walkach 30 maja od operacji Ben Num. Nie udało się jej przełamać obrony Latrun, zdołano jednak przełamać oblężenie Jerozolimy. W czerwcu brygada przeniosła się na północny front do kibucu En Szemer. Uczestniczyła w większości walk prowadzonych w Galilei. Po zakończeniu wojny do 7 Brygady dołączono żołnierzy i sprzęt wojskowy z 8 Brygady. W następnych latach do brygady zaczęły docierać pierwsze zakupione czołgi M4 Sherman, całkowicie zmieniając wygląd jednostki i sposób jej walki.
Podczas kryzysu sueskiego w 1956 brygada uczestniczyła w walkach o opanowanie ważnego węzła komunikacyjnego miasta Abu Ageila w północno-wschodniej części półwyspu Synaj. W latach 60. XX wieku na uzbrojenie brygady weszły czołgi Centurion, modyfikowane w Izraelu.
W wojnie sześciodniowej w 1967 brygada wzięła udział w walkach o Strefę Gazy, zajmując Chan Junus i Rafah, a następnie wkroczyła na półwysep Synaj zajmując miasto Arisz. Podczas wojny na wyczerpanie (1967-1970) brygada zabezpieczała pozycje położone wzdłuż Kanału Sueskiego, oraz uczestniczyła w akcjach antyterrorystycznych w rejonie Doliny Jordanu (m.in. bitwa o Karamę w 1968). W 1969 brygada otrzymała na uzbrojenie transportery opancerzone M113. W latach 70. XX wieku na uzbrojenie brygady weszły czołgi Merkawa.
Brygada poniosła najcięższe straty podczas wojny Jom Kipur w 1973. W ciężkich starciach z syryjskimi wojskami na Wzgórzach Golan brygada straciła 24 czołgi. Po wojnie liczni żołnierze brygady otrzymali odznaczenia wojskowe, sama brygada została jednak rozwiązana.
Po doświadczeniach wojny libańskiej w 1987 przystąpiono do ponownego formowania 7 Brygady Pancernej, która miała operować na Wzgórzach Golan. Podczas II wojny libańskiej w 2006 brygada działała głęboko w terytorium południowego Libanu.
Struktura.
7 Brygada Pancerna wchodzi w skład 36 Dywizji Pancernej ("Ga’asz") i podlega Dowództwu Północnemu Sił Obronnych Izraela.
Uzbrojenie.
Na uzbrojeniu 7 Brygady Pancernej znajdują się czołgi podstawowe Merkawa w wersji Mk 2B.

</doc>
<doc id="2280247" url="https://pl.wikipedia.org/wiki?curid=2280247" title="Hrabstwo DeSoto (Missisipi)">
Hrabstwo DeSoto (Missisipi)

Hrabstwo DeSoto (ang. "DeSoto County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 496,77 mil² (1286,63 km²). Według szacunków United States Census Bureau w roku 2009 miało 158 719 mieszkańców.
Hrabstwo powstało w 1836 roku.

</doc>
<doc id="2280248" url="https://pl.wikipedia.org/wiki?curid=2280248" title="Dławik przeciwprzepięciowy">
Dławik przeciwprzepięciowy

Dławik przeciwprzepięciowy – rodzaj dławika stosowanego w elektroenergetyce do ochrony stacji elektroenergetycznej przed falami udarowymi nadchodzącymi z małej odległości. Nazywane są również "Dławikami Szpora" od nazwiska ich konstruktora Stanisława Szpora lub też dławikami ochronnymi - ze względu na spełnianą funkcję.
Warto wspomnieć, że cewki indukcyjne do ochrony odgromowej pierwszy raz wykorzystał Oliver Lodge przy końcu XIX wieku.
Dławiki przeciwprzepięciowe zawieszane bramce wejściowej przed stacją w szereg z przewodami linii stanowią zaporę dla prądów udarowych nie wprowadzając dużych spadków napięcia przy prądach roboczych (analogia do działania dławików w filtrach przeciwzakłóceniowych w sieciach niskiego napięcia). Przed dławikami instaluje się iskierniki albo odgromniki wydmuchowe. W przypadku uderzenia pioruna w pobliżu stacji fala przepięciowa po dojściu do dławika powoduje zapłon iskierników lub odgromników wydmuchowych i cały prąd płynie do ziemi przez uziemienie stacji. Dzięki temu przepięcia na stacji ograniczają się do spadków napięcia na oporze stacji i połączeń iskierników.
Dławiki przeciwprzepięciowe powinny być odporne na siły dynamiczne związane z prądami zwarcia w sieci, a wzdłużna ich izolacja powinna być wytrzymała na napięcia udarowe.
Skuteczne działanie dławika przeciwprzepięciowego uzyskuje się przy znacznej jego indukcyjności, wymagającej stosowania dużych i kosztownych cewek. 
Dławiki przeciwprzepięciowe konstrukcji Zakładu Wysokich Napięć Politechniki Gdańskiej miały indukcyjność rzędu 1000 μH. 
Dławiki te znajdowały zastosowanie w stacjach średnich napięć, do których przyłączało się linie o słupach drewnianych. W stacjach o napięciu 110 kV i wyższym nie znalazły zastosowania, gdyż linie dochodzące do stacji posiadają linki odgromowe chroniące stacje przed nadchodzącymi falami udarowymi. Ponadto dławiki te w postaci dławików bezrdzeniowych według koncepcji i opracowania S. Szpora używa się w kraju również obecnie do zabezpieczania głowic kablowych na przejściach z linii napowietrznej do kablowej przy napięciach znamionowych mniejszych niż 110 kV. 
Wyjątkiem spotkanym w praktyce są dławiki Szpora zamontowane na przejściu z linii napowietrznej w linię kablową w elektrowni szczytowo-pompowej Porąbka-Żar, gdzie napięcie sieci jest na poziomie 220 kV.

</doc>
<doc id="2280252" url="https://pl.wikipedia.org/wiki?curid=2280252" title="Jelena Kazancewa">
Jelena Kazancewa

Jelena Władimirowna Kazancewa, ros. Елена Владимировна Казанцева (ur. 5 grudnia 1956, Mińsk) — białoruska poetka, autorka, kompozytorka i wykonawczyni pieśni, pisząca w języku rosyjskim.
Ukończyła fakultet fizyczno-energetyczny na Białoruskim Narodowym Uniwersytecie Technicznym (1981) ze specjalnością inżynier-elektryk. Pracowała w fabryce, w zespołach projektowych i naukowo-badawczych.
Posiada niepełne średnie wykształcenie muzyczne (5 klas szkoły muzycznej), gra na gitarze i na fortepianie. Od 1987 pisze pieśni. W roku 1988 została laureatką festiwalu piosenki autorskiej w Tallinnie. W latach 1989—1991 kierowała jednym z mińskich klubów pieśni autorskiej. W roku 1991 opublikowała wiersze w samizdatowym czasopiśmie „Idiota” (Идиот).
W roku 1997 wydała debiutancki album "Na długą, długą pamięć" (На долгую, долгую память), po którym ukazały się "Bryczką jedzie Aloszeńka" (На извозчике едет Алёшенька, 1998), "Pamiętasz, pograniczniku, to było latem" (Ты помнишь, пограничник, было лето, 1999), "Królowa dzielnicy" (Королева района, 2001), "System poglądów i pojęć" (Система взглядов и понятий, 2003). Wydała zbiory wierszy "Wieczór w mieście" (Вечер городской, 1992) i "Koncert (w dwóch częściach)" (Концерт (в двух отделениях), 2002).
Wiersze Kazancewej zostały włączone do antologii "Strofy wieku" (Строфы века) i "Uwolniony Ulisses" (Освобождённый Улисс). Krytycy stwierdzili, że poezja Kazancewej wybiega daleko ponad średni poziom bardowskiej pieśni.

</doc>
<doc id="2280254" url="https://pl.wikipedia.org/wiki?curid=2280254" title="Hrabstwo Forrest">
Hrabstwo Forrest

Hrabstwo Forrest (ang. "Forrest County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 470,17 mil² (1217,73 km²). Według szacunków United States Census Bureau w roku 2009 miało 81 078 mieszkańców.
Hrabstwo powstało w 1906 roku.

</doc>
<doc id="2280255" url="https://pl.wikipedia.org/wiki?curid=2280255" title="Polska - Brazylia (Mistrzostwa Świata w Piłce Nożnej 1938)">
Polska - Brazylia (Mistrzostwa Świata w Piłce Nożnej 1938)



</doc>
<doc id="2280260" url="https://pl.wikipedia.org/wiki?curid=2280260" title="MFK Havířov">
MFK Havířov

MFK Hawierzów - czeski klub piłkarski z Hawierzowa, grający w Dywizji E. Klub założony w 2006 roku po połączeniu FK Hawierzów i FK Slovan Hawierzów. Jest uważany za następcę FK Hawierzów powstałego w 1922. Pseudonim "Indianie" pochodzi od amerykańskich motocykli sprzedawanych przed wojną.
Stadion Dukla, na którym gra MFK, może pomieścić 7500 osób. Stroje, w jakich występują piłkarze są koloru niebieskiego u siebie oraz czerwono-białego na wyjeździe.

</doc>
<doc id="2280265" url="https://pl.wikipedia.org/wiki?curid=2280265" title="Soma Weiss">
Soma Weiss

Soma Weiss (1898–1942) – amerykański lekarz węgierskiego pochodzenia. Współautor opisu podłużnego pęknięcia błony śluzowej przełyku związanego z wymiotami – zwanego Zespołem Mallory’ego-Weissa.
Życiorys.
Soma Weiss urodził się w Bystrzycy w Siedmiogrodzie wchodzącym wówczas w skład Węgier. Studiował fizjologię i biochemię w Budapeszcie. Niezwłocznie po wybuchu I wojny światowej wyemigrował do Stanów Zjednoczonych i ukończył studia medyczne w 1923 roku. Po początkowym okresie pracy w Cornell University, Weiss przeniósł się do Harvard Medical School, a w 1939 został ordynatorem oraz profesorem w Peter Bent Brigham Hospital. Opublikował ponad 200 artykułów nawiązujących najczęściej do chorób układu krwionośnego oraz problemów terapeutycznych i farmakologii. Wniósł duży wkład w rozwój wiedzy na temat niewydolności serca, omdleń, nadciśnienia oraz odmiedniczkowego zapalenia nerek.
Zmarł nagle w wieku 43 lat na skutek pęknięcia tętniaka wewnątrzczaszkowego.

</doc>
<doc id="2280270" url="https://pl.wikipedia.org/wiki?curid=2280270" title="Duran Çetin">
Duran Çetin

Duran Çetin (ur. 15 lutego 1964 w Konya) – turecki pisarz. W 1986 ukończył studia na wydziale teologicznym uniwersytetu Selcuk. W regionalnych gazetach były publikowane jego opowiadania i artykuły. Pierwsza powieść "Dwa września" została opublikowana w 1990 w Eskisehir.

</doc>
<doc id="2280271" url="https://pl.wikipedia.org/wiki?curid=2280271" title="Kanał Policki">
Kanał Policki

Kanał Policki – kanał wodny w Dolinie Dolnej Odry, biegnący równolegle do rzeki Odry w jej ujściowym odcinku. Znajduje się w woj. zachodniopomorskim, w całości w granicach miasta Police.
Wody kanału mają status morskich wód wewnętrznych i są administrowane przez Urząd Morski w Szczecinie.
Kanał Policki oddziela się od Odry przy południowym cyplu wyspy Długi Ostrów. Biegnie równolegle do Odry po jej lewej stronie. Kanał płynie dalej przy wyspie Mały Karw, gdzie ma wąskie połączenia z Odrą. Następnie wschodni brzeg stanowi wyspa Wielki Karw. Kanał Policki łączy się z Odrą, ok. 1 km przed umownym ujściem rzeki.
Na zachodnim brzegu Kanału Polickiego znajduje się port morski Police. Nad samym brzegiem znajdują się 2 funkcjonalne stanowiska: do wyładunku surowców oraz stanowisko nawozowe, gdzie załadowuje się produkty Zakładów Chemicznych Police.
Kanał został objęty specjalnym obszarem ochrony siedlisk „Ujście Odry i Zalew Szczeciński”.
W 1949 r. wprowadzono urzędowo nazwę "Wąski Nurt", zastępując poprzednią niemiecką nazwę "Enge Strewe". W 2006 r. Komisja Nazw Miejscowości i Obiektów Fizjograficznych ustaliła nazwę "Kanał Policki".

</doc>
<doc id="2280273" url="https://pl.wikipedia.org/wiki?curid=2280273" title="Cmentarz na Okęciu">
Cmentarz na Okęciu

Cmentarz na Okęciu – obecnie katolicki, a dawniej wojenny cmentarz położony na osiedlu Okęcie w warszawskiej dzielnicy Włochy
Powstał jesienią 1939 jako cmentarz wojenny, na którym pochowano żołnierzy Wojska Polskiego poległych w okolicy podczas obrony Warszawy w ramach kampanii wrześniowej. Podczas wojny służył jako miejsce pochówków okolicznej ludności. Na cmentarzu pochowano też poległych w okolicy powstańców warszawskich. Cmentarz został zamknięty dla pochówków w 1956 co przyczyniło się do jego postępującego zaniedbania. Wkrótce potem przeniesiono poległych żołnierzy września i powstańców na Powązki Wojskowe co tylko przyczyniło się do upadku cmentarza. Na przełomie lat osiemdziesiątych i dziewięćdziesiątych XX wieku cmentarz był w dramatycznie złym stanie. W kolejnych latach sytuacja ulegała stopniowej poprawie. Cmentarz został powtórnie otwarty dla pochówków.
Znajduje się u podnóża Fortu Okęcie Twierdzy Warszawa, na wschód od niego. 

</doc>
<doc id="2280280" url="https://pl.wikipedia.org/wiki?curid=2280280" title="Pan Hejun">
Pan Hejun

Pan Hejun (; ur. 1957), chiński dyplomata i polityk.
Urodził się w Szanghaju. Uzyskał stopień magistra administracji na Harvard University. Karierę w służbie dyplomatycznej rozpoczął w latach 80. Pracował w chińskich ambasadach w Nepalu i Wielkiej Brytanii, w latach 2000-2003 zaś był zatrudniony w przedstawicielstwach przy UE oraz w Belgradzie. Od 2003 do 2008 pełnił funkcję zastępcy ambasadora w Londynie. Następnie (2008-2010) piastował urząd wiceburmistrza Nanningu. Od sierpnia 2010 jest ambasadorem w Malawi.
Pracował również w MSZ (dyrektor Departamentu Spraw Europejskich).

</doc>
<doc id="2280282" url="https://pl.wikipedia.org/wiki?curid=2280282" title="Syrop glukozowo-fruktozowy">
Syrop glukozowo-fruktozowy

Syropy glukozowo-fruktozowe (SGF), syropy wysokofruktozowe – oczyszczone i zagęszczone wodne roztwory cukrów prostych (glukozy i fruktozy) w różnych proporcjach, uzyskiwane w wyniku hydrolizy enzymatycznej lub kwasowej skrobi.
Syropy glukozowo-fruktozowe (fruktozowo-glukozowe) w handlu występują pod różnymi nazwami: izoglukoza (nazwa od procesu otrzymywania – izomeryzacji, zawartości fruktozy pomiędzy 10 a 50%), syrop wysokofruktozowy (HFS), wysokofruktozowy syrop kukurydziany (HFCS), syrop inulinowy. Także syrop z agawy (92–56% fruktozy i 20–8% glukozy).
Syropy glukozowe są często mylone przez konsumentów z syropami glukozowo-fruktozowymi.
Podział syropów fruktozowych.
Ze względu na zawartość fruktozy w suchej masie syropy można podzielić na:
Sposób produkcji lub otrzymywania.
Syrop HFCS-55 jest najpopularniejszą substancją słodzącą w USA i Kanadzie. Syrop HFCS-42 jest jedną z najpopularniejszych substancji słodzących w Europie.
Pochodzenie i skład.
Syropy fruktozowe otrzymywane są z lokalnego źródła skrobi. W Europie głównie ze skrobi pszennej, w USA nadal przede wszystkim ze skrobi kukurydzianej. Syrop wysokofruktozowy może być otrzymywany także z inuliny. W pierwszym etapie scukrzania otrzymuje się syrop glukozowy, następnie część glukozy w procesie izomeryzacji jest przekształcana do fruktozy (izoglukoza – nazwa fruktozy wytworzonej w procesie izomeryzacji).
Właściwości fizyczne.
Syrop glukozowo-fruktozowy ma postać bezbarwnej lub jasnożółtej cieczy. Można go stosować bez konieczności uprzedniego rozpuszczania, co ułatwia rozlewanie do opakowań, dozowanie do produktów i transport. Ma bardzo niską lepkość, sam nie ulega krystalizacji i zapobiega krystalizacji cukru buraczanego (po zmieszaniu). Jest stabilny mikrobiologicznie. Wszystkie te właściwości i jego niska cena w stosunku do innych substancji słodzących powodują, że jest chętniej stosowany przez przemysł spożywczy niż sacharoza.
Zastosowanie.
Do słodzenia lub dosładzania:
Syrop stosuje się też jako zamiennik miodu w pieczywie cukierniczym, zwłaszcza w piernikach, jako zamiennik słodu w piwie, a także jako środek ograniczający czerstwienie wyrobów piekarskich.
Historia.
Środek zaczęto stosować w latach 60. XX wieku, ale w dość ograniczonym zakresie. Dopiero połowa lat 70. XX wieku przyniosła wyraźny skok zainteresowania syropem i wtedy zaczął być stosowany masowo, najpierw w USA, gdzie w dużym stopniu wyparł cukier z buraków i trzciny cukrowej.
Zdrowie.
Niekorzystne oddziaływanie syropu na zdrowie człowieka obserwuje się najczęściej przy jego udziale w diecie pomiędzy 35 a 65%. Dotąd ustalono, że spożywanie dużych ilości produktów zawierających syrop glukozowo-fruktozowy:

</doc>
<doc id="2280285" url="https://pl.wikipedia.org/wiki?curid=2280285" title="XIV Krajowy Festiwal Piosenki Polskiej w Opolu">
XIV Krajowy Festiwal Piosenki Polskiej w Opolu

XIV Krajowy Festiwal Piosenki Polskiej w Opolu – 14 edycja festiwalu odbyła się pod koniec czerwca 1976, w czasie trwających strajków w Ursusie i wydarzeń radomskich. Z powodu protestów społecznych po ogłoszeniu podwyżki cen, festiwal został skrócony o jeden dzień.
Był to ostatni festiwal przed zmianami – od następnego roku organizacją festiwalu zajmował się Radiokomitet, czyli PR i TVP. 
Jury nie przyznało nagród głównych, co zdarzyło się po raz pierwszy w historii festiwalu. Werdykt poprzedziły burzliwe, całonocne obrady. Zaprezentowano 27 piosenek premierowych. Koncerty prowadzili:
Koncert "XXX-lecia Polskich Nagrań" 24.06.1976.
6. Budka Suflera 
7. Novi
8. Zespół Pieśni i Tańca Śląsk
Koncert "Debiuty".
W drugiej części wystąpił Andrzej Rosiewicz wraz z Asocjacją Hagaw
Koncert "Premiery" 26.06.1976.
Dziesięć piosenek wykonywanych na koncercie ukazało się potem na winylowym LP wydanym przez Polskie Nagrania „Muza”
(SX 1357). Album zatytułowany był "Opole ’76 – Premiery".
Koncert "Mikrofon i ekran" 27.06.1976.
reżyseria: Olga Lipińska; scenografia: Mariusz Chwedczuk; wykonawcom towarzyszyła orkiestra PRiTV Studio S-1 pod dyr. Andrzeja Trzaskowskiego i Tomasza Ochalskiego.

</doc>
<doc id="2280294" url="https://pl.wikipedia.org/wiki?curid=2280294" title="Hrabstwo Franklin (Missisipi)">
Hrabstwo Franklin (Missisipi)

Hrabstwo Franklin (ang. "Franklin County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 566,74 mil² (1467,85 km²). Według szacunków United States Census Bureau w roku 2009 miało 8324 mieszkańców.
Hrabstwo powstało w 1809 roku. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2280295" url="https://pl.wikipedia.org/wiki?curid=2280295" title="Tramwaje w Sowiecku">
Tramwaje w Sowiecku

Tramwaje w Tylży − zlikwidowany system komunikacji tramwajowej w rosyjskim mieście Sowieck (dawniej Tylża). 
Historia.
Tramwaje w Tylży uruchomiono 26 lipca 1901. Od początku były to tramwaje elektryczne, wąskotorowe (1000 mm). W mieście funkcjonowały 4 linie. Tramwaje zlikwidowano w październiku 1944. W Sowiecku eksploatowano 12 wagonów silnikowych oraz 5 wagonów doczepnych. Do dzisiaj w niektórych miejscach zachowały się pozostałości infrastruktury tramwajowej.

</doc>
<doc id="2280298" url="https://pl.wikipedia.org/wiki?curid=2280298" title="Liane Weigelt">
Liane Weigelt



</doc>
<doc id="2280301" url="https://pl.wikipedia.org/wiki?curid=2280301" title="Gabriele Lohs">
Gabriele Lohs



</doc>
<doc id="2280304" url="https://pl.wikipedia.org/wiki?curid=2280304" title="Cmentarz w Powsinie">
Cmentarz w Powsinie

Cmentarz w Powsinie – cmentarz rzymskokatolicki parafii św. Elżbiety na osiedlu Powsin warszawskiej w dzielnicy Wilanów.
Powstał w 1720 na kilka lat przed powstaniem miejscowego kościoła. Służył okolicznej ludności. W centrum cmentarza o nieregularnym kształcie znajduje się kaplica z epitafiami powsińskich księży. 

</doc>
<doc id="2280309" url="https://pl.wikipedia.org/wiki?curid=2280309" title="Wolfgang Güldenpfennig">
Wolfgang Güldenpfennig

Wolfgang Güldenpfennig (ur. 20 grudnia 1951 w Magdeburgu) – niemiecki wioślarz. Dwukrotny medalista olimpijski.
Reprezentował Niemiecką Republiką Demokratyczną. Brał udział w dwóch igrzyskach (IO 72, IO 76), na obu zdobywał medale. W 1972 był trzeci w jedynce, cztery lata później triumfował w czwórce podwójnej. Stawał na najwyższym podium mistrzostw świata. Po złoto sięgnął w 1977 (czwórka podwójna).

</doc>
<doc id="2280310" url="https://pl.wikipedia.org/wiki?curid=2280310" title="Wolfgang Guldenpfennig">
Wolfgang Guldenpfennig



</doc>
<doc id="2280312" url="https://pl.wikipedia.org/wiki?curid=2280312" title="Kotliński">
Kotliński

Kotliński:

</doc>
<doc id="2280313" url="https://pl.wikipedia.org/wiki?curid=2280313" title="Hrabstwo George">
Hrabstwo George

Hrabstwo George (ang. "George County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 483,63 mil² (1252,6 km²). Według szacunków United States Census Bureau w roku 2009 miało 22 681 mieszkańców.
Hrabstwo powstało w 1811 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2280314" url="https://pl.wikipedia.org/wiki?curid=2280314" title="Kamil Rosiek">
Kamil Rosiek

Kamil Rosiek (ur. 6 kwietnia 1984 w Nowym Sączu) – polski niepełnosprawny biathlonista i biegacz narciarski, srebrny medalista mistrzostw świata, paraolimpijczyk.
Od urodzenia ma krótszą prawą nogę.
Trenuje w klubie Start Nowy Sącz, a jego trenerem w kadrze jest Jan Ziemianin. Debiut w imprezie międzynarodowej zanotował w 2003 roku.
W 2022 został odznaczony Srebrnym Krzyżem Zasługi.

</doc>
<doc id="2280316" url="https://pl.wikipedia.org/wiki?curid=2280316" title="Kotlińska">
Kotlińska



</doc>
<doc id="2280324" url="https://pl.wikipedia.org/wiki?curid=2280324" title="Hrabstwo Greene (Missisipi)">
Hrabstwo Greene (Missisipi)

Hrabstwo Greene (ang. "Greene County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 718,69 mil² (1861,4 km²). Według szacunków United States Census Bureau w roku 2009 miało 14 352 mieszkańców.
Hrabstwo powstało w 1811 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2280326" url="https://pl.wikipedia.org/wiki?curid=2280326" title="Pomnik prasy podziemnej w Krakowie">
Pomnik prasy podziemnej w Krakowie

Pomnik prasy podziemnej – pomnik znajdujący się w Krakowie przed kościołem Matki Boskiej Częstochowskiej na osiedlu Szklane Domy 7, w Nowej Hucie.
Pomnik to betonowa bryła, którą od góry rozrywają i kruszą wykute w brązie, podziemne gazety. Poniżej z betonu wypływa pojedyncza kartka z napisem "Niezłomnym w słowie". Jest pierwszym w Polsce pomnikiem prasy podziemnej i jest hołdem dla wszystkich redaktorów, drukarzy i kolporterów "bibuły". Został odsłonięty w dniu 30 września 2007 roku przez redaktora naczelnego „Hutnika” Wojciecha Marchewczyka, marszałka województwa małopolskiego Marka Nawarę i szefa małopolskiej „Solidarności” Wojciecha Grzeszka. Rzeźba jest dziełem Czesława Dźwigaja.

</doc>
<doc id="2280331" url="https://pl.wikipedia.org/wiki?curid=2280331" title="Hrabstwo Grenada">
Hrabstwo Grenada

Hrabstwo Grenada (ang. "Grenada County") – hrabstwo w stanie Missisipi w Stanach Zjednoczonych. Obszar całkowity hrabstwa obejmuje powierzchnię 449,38 mil² (1163,89 km²). Według szacunków United States Census Bureau w roku 2009 miało 23 046 mieszkańców.
Hrabstwo powstało w 1870 roku.

</doc>
<doc id="2280341" url="https://pl.wikipedia.org/wiki?curid=2280341" title="Hotel Victoria w Warszawie (nieistniejący)">
Hotel Victoria w Warszawie (nieistniejący)

Hotel Victoria, Wiktorja () – hotel, który znajdował się przy ul. Jasnej 26 w Warszawie (do 1913 nr 8), obok pl. Zielonego. Prowadził działalność noclegową w latach 1868—1944. Zniszczony podczas II wojny światowej, po wojnie rozebrany.
Historia i architektura.
Budynek z mansardowym dachem w 1852 wybudował dla siebie architekt Piotr Frydrych. W 1866 przerobiony został na obiekt hotelowy przez spółkę Mader&amp;Jacobi. W 1868 hotel miał 62 pokoje, centralne ogrzewanie oraz ogród letni i zimowy. Łazienki zdobiły olejne malowidła scen kąpieli dzieci będących personifikacjami pór roku pędzla Wojciecha Gersona (1893). Na początku XX wieku hotel został zmodernizowany. W latach 1939–1940 w obiekcie było 75 pokoi.
W latach 1920–1922 w budynku mieścił się konsulat łotewski, a następnie poselstwo węgierskie (1922) i ukraińskie (1922–1923).
W dniach od 1 sierpnia do 4 września 1944, tj. do zbombardowania budynku przez Luftwaffe, w hotelu kwaterował sztab komendanta Okręgu Warszawskiego Armii Krajowej, płk. Antoniego Chruściela, ps. „Monter”.
Po wojnie ruiny budynku zostały rozebrane.

</doc>
<doc id="2280346" url="https://pl.wikipedia.org/wiki?curid=2280346" title="Sèvres - Babylone">
Sèvres - Babylone



</doc>
<doc id="2280353" url="https://pl.wikipedia.org/wiki?curid=2280353" title="Parnik (roślina)">
Parnik (roślina)

Parnik ("Disporum" Salisb. ex G.Don) – rodzaj wieloletnich, ziemnopączkowych roślin zielnych z rodziny zimowitowatych, obejmujący 20 gatunków występujących w Azji, na obszarze od subkontynentu indyjskiego przez Półwysep Indochiński i Chiny do dalekiego wschodu Rosji, Japonii, Korei i Indonezji. Nazwa naukowa rodzaju pochodzi od greckich słów ("duo" - dwa) i ("sporos" – nasiono), z uwagi na przeważnie dwunasienne owoce.
Zagrożenie i ochrona.
"Disporum uniflorum" jest uwzględniony w Czerwonej Liście Zagrożonych Roślin Naczyniowych Japonii ze statusem "krytycznie zagrożony".

</doc>
<doc id="2280354" url="https://pl.wikipedia.org/wiki?curid=2280354" title="ECU">
ECU



</doc>
<doc id="2280358" url="https://pl.wikipedia.org/wiki?curid=2280358" title="W milczeniu / Tragedy in Smolensk">
W milczeniu / Tragedy in Smolensk

W milczeniu (wersja polska) / Tragedy in Smolensk (wersja międzynarodowa) – dwa siostrzane filmy dokumentalne z 2011 roku, poświęcone katastrofie polskiego Tu-154 w Smoleńsku, w reżyserii Ewy Ewart. Filmy wyprodukowały telewizje TVN i TVN24 przy współpracy ze stacją BBC. 
Oba filmy powstały w oparciu o ten sam materiał dziennikarski, przede wszystkim wywiady z członkami najbliższej rodziny wybranych ofiar katastrofy. Wersja międzynarodowa, zrealizowana we współpracy z telewizją BBC World News, zawiera dodatkowo elementy ukazujące szersze tło historyczne i polityczne katastrofy oraz jej następstw, zaprezentowane w sposób zrozumiały dla widza nieśledzącego wydarzeń w Polsce i nieznającego jej historii.
Wersja polska – "W milczeniu".
Powstała jako pierwsza i początkowo była planowana jako samodzielny projekt. Celem reżyserki było "dopuszczenie do głosu rodzin ofiar", ponieważ jej zdaniem to właśnie do nich – w sensie moralnym – należy katastrofa, zaś odczucia wielu z nich były dotąd niewystarczająco słyszalne w mediach. Trzon filmu stanowią kameralne wywiady z najbliższymi ofiar. Dodatkowo film zawiera fragmenty nagrań z kabiny pilotów prezydenckiego lotu, z elementami rekonstrukcji wydarzeń, a także niepublikowane dotąd sekwencje i zdjęcia. 
Premiera filmu miała miejsce 7 kwietnia 2011, na trzy dni przed pierwszą rocznicą katastrofy. TVN i TVN24 wyemitowały go wówczas w tym samym czasie. Film zgromadził wówczas ok. 3,3 mln widzów. TVN24 powtórzyła film 9 kwietnia, a TVN 10 kwietnia – dokładnie w rok od wypadku.
W kwietniu 2011 roku film został nagrodzony Srebrnym Hugo w Chicago na Międzynarodowym Festiwalu Filmowym Hugo TV Awards. Nagroda została przyznana w kategorii dokumentów społeczno-politycznych.
Wersja międzynarodowa – "Tragedy in Smolensk".
Film został zrealizowany już po zakończeniu zdjęć do "W milczeniu" i obficie korzysta z materiałów z tej produkcji, choć zostały one inaczej zmontowane, a liczba wypowiadających się rodzin ofiar jest mniejsza. Dodatkowo zawiera wprowadzenie historyczne na temat zbrodni katyńskiej, a także fragmenty pokazujące uroczystości żałobne w Polsce oraz późniejsze spory związane z katastrofą, m.in. wokół krzyża przed Pałacem Prezydenckim. Dotyka również tematu polsko-rosyjskiego sporu na temat odpowiedzialności za katastrofę. Oprócz rodzin wypowiadają się w nim także politycy: Donald Tusk, Radosław Sikorski i Siergiej Ławrow. W podwójnej roli występuje Jarosław Kaczyński. W przeciwieństwie do wersji polskiej, film opatrzony jest komentarzem narratora, którym jest brytyjski dziennikarz Peter Marshall. Całość zrealizowano w języku angielskim.
Premiera filmu miała miejsce 9 kwietnia na antenie BBC World News. Stacja ta zaplanowała na czas rocznicowego weekendu łącznie cztery emisje.

</doc>
<doc id="2280360" url="https://pl.wikipedia.org/wiki?curid=2280360" title="Cynomoriowate">
Cynomoriowate

Cynomoriowate ("Cynomoriaceae") – rodzina pasożytniczych bylin o niejasnej pozycji systematycznej, prawdopodobnie należąca do rzędu skalnicowców ("Saxifragales"). Jest taksonem monotypowym – należy do niej jeden rodzaj zwane po polsku cynomorium lub pąkiew ("Cynomorium"). W obrębie rodzaju wyróżnia się dwa gatunki, występujące na suchych terenach, także na pustyniach i półpustyniach w rejonie Morza Śródziemnego oraz Azji południowo-zachodniej i środkowej.
Morfologia.
Rośliny są bezzieleniowymi pasożytami korzeniowymi. Nad powierzchnię ziemi wystawiają tylko maczugowate, ciemnoczerwone kwiatostany wyrastające na mięsistych trzonach okrytych łuskowatymi, skrętoległymi liśćmi. Kwiaty są drobne i mają prostą budowę, przy czym w kwiatostanie obserwowano wymieszane zarówno kwiaty męskie, żeńskie jak i obupłciowe. Okwiat składa się z 4 do 6 (rzadziej z 1 do 8) wąskich listków. Pręcik, jeśli występuje to pojedynczo. Zalążnia jest dolna, niepodzielona na komory z pojedynczym zalążkiem. Słupek prosty, pojedynczy, w kwiatach męskich zredukowany jest do miodnika. Owocem jest orzeszek.
Pod ziemią znajdują się kłącza rosnące poziomo. Poprzez korzenie boczne łączy się ono z korzeniami żywiciela. Korzenie wnikają do wnętrza rośliny żywicielskiej podłączając się do jej wiązek przewodzących. W miejscu połączenia po kilkuletnim okresie wzrostu rozwijają się zawiązki pędów kwiatonośnych.
Biologia i ekologia.
Cynomorium szkarłatne spotykane w obszarze śródziemnomorskim i na Bliskim Wschodzie pasożytuje na różnych gatunkach roślin, w tym na mirtach ("Myrtus"), tamaryszkach ("Tamarix"), pistacjach ("Pistacia"), zatrwianach ("Limonium"), wiechlinowatych, astrowatych i szarłatowatych (głównie komosach ("Chenopodium"). "Cynomorium songaricum" pasożytuje głównie na roślinach z rodziny łużnikowatych z rodzajów łużnik ("Nitraria") i poganek "Peganum".
Systematyka.
Ze względu na uproszczoną budowę wynikającą z pasożytniczego trybu życia, rośliny te mają bardzo niejasną pozycję w systemie roślin okrytonasiennych. W systemach XX-wiecznych (Cronquista i Takhtajana) rodzaj "Cynomorium" włączany był do również pasożytniczych gałecznicowatych ("Balanophoraceae"). W systemach APG, włącznie z APG IV (2016) rośliny te umieszczane są jako grupa o niejasnej pozycji systematycznej (incertae sedis). W 2005 opublikowano wyniki badań genetycznych, które jednoznacznie, choć niezbyt precyzyjnie sytuują "Cynomorium" w obrębie skalnicowców ("Saxifragales"). Wyniki te uwzględnia m.in. Angiosperm Phylogeny Website. W 2009 zasugerowano przynależność "Cynomorium" do rzędu różowców ("Rosales"), co przyjęte zostało jednak z dużym powątpiewaniem.
Zastosowanie.
Cynomorium szkarłatne zwane w języku arabskim "tarthuth" zbierane było przez Arabów i Beduinów na terenach pustynnych Afryki północnej i Bliskiego Wschodu od tysięcy lat. Młode pędy kwiatowe były spożywane, a ze starszych sporządzano napary stosowane przy leczeniu kolki i choroby wrzodowej. Pędy były też suszone i stosowane jako przyprawa do potraw mięsnych. Zastosowania leczniczego tej rośliny nauczyli się od Arabów szpitalnicy z Jerozolimy i praktykowali jej stosowanie po utracie Palestyny przez krzyżowców i przeniesieniu się na Maltę. Tu cynomorium rosło na Grzybiej Skale ("Fungus Rock") i stało się pilnie strzeżonym skarbem szpitalników. Za kradzież rośliny groziło uwięzienie lub los niewolnika na galerach. Roślina stała się słynna jako „grzybek maltański” ("Fungus melitansis") i była szeroko stosowana przy leczeniu udarów, chorób wenerycznych, nadciśnienia krwi, przy wymiotach, nieregularnych miesiączkach, także jako środek antykoncepcyjny i pasta do zębów. Szerokie zastosowanie rośliny wynikało z nauki o sygnaturach – ponieważ przypominała organy i krew ludzką odpowiednio do tego stosowano ją w lecznictwie. W tradycyjnej medycynie chińskiej "Cynomorium songaricum" było wykorzystywane jako środek wzmacniający oraz do leczenia impotencji i nocnych wytrysków.
Współczesne badania potwierdziły aktywność biologiczną wyciągów z tych roślin. Cynomorium szkarłatne wpływa na działanie przysadki i wydzielanie gonadotropin. W efekcie stwierdzono wpływ na rozwój jąder i najądrzy u szczurów. Z kolei triterpeny zawarte w "Cynomorium songaricum" wykazują działanie inhibujące proteazy wirusów HIV.
Niezależnie od wąskiego zakresu oddziaływań potwierdzonych naukowo, cynamorium jest często oferowanym preparatem ziołowym zalecanym przez sprzedawców do leczenia impotencji oraz schorzeń nerek i jelit.
Zagrożenia i ochrona.
Ze względu na biologię tych roślin, praktycznie nic nie wiadomo o możliwościach ich uprawy. W efekcie rośliny stosowane do produkcji preparatów leczniczych pozyskiwane są z natury. Powoduje to coraz rzadsze występowanie tych roślin, lokalnie stało się przyczyną ich wymarcia.

</doc>
<doc id="2280361" url="https://pl.wikipedia.org/wiki?curid=2280361" title="Metallgesellschaft AG">
Metallgesellschaft AG



</doc>
<doc id="2280362" url="https://pl.wikipedia.org/wiki?curid=2280362" title="Cynomoriaceae">
Cynomoriaceae



</doc>
<doc id="2280363" url="https://pl.wikipedia.org/wiki?curid=2280363" title="Cynomorium">
Cynomorium



</doc>
<doc id="2280367" url="https://pl.wikipedia.org/wiki?curid=2280367" title="Przewałka (ujednoznacznienie)">
Przewałka (ujednoznacznienie)



</doc>
<doc id="2280368" url="https://pl.wikipedia.org/wiki?curid=2280368" title="Żelewski">
Żelewski

Żelewski ("Zelewski, Brochwicz III odmienny, Gowiński") – kaszubski herb szlachecki, który według Przemysława Pragerta jest odmianą herbu Brochwicz III.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego: 
Najwcześniejsze wzmianki.
Herb wymieniany przez Siebmachera i przez Ledebura ("Adelslexicon der Preußischen Monarchie").
Rodzina Żelewskich.
Rodzina pochodząca ze wsi Zelewo. Pierwsza wzmianka o rodzinie pochodzi z 1570 (Wojciech Bach, Michał Żelewski). Przydomek Bach był często wiązany z nazwiskiem Żelewski, dlatego też rodzinę tę uważa się za gałąź Bachów. Oprócz rodowego Żelewa, rodzina notowana w XVII wieku we wsiach: Gowino, Kętrzyno, Milwino, Zakrzewo, Żukówek, zaś w wieku następnym także Czymanowo, Dargolewo, Niepoczołowice, Opalino, Pobłocie, Strzebielino, Tępcz i Wyszecino. Zachowały się wzmianki o jednym urzędniku ziemskim (wiceregent pomorski Franciszek Mateusz Bach-Żelewski w XVIII wieku) i jednym pośle na sejm (Aleksander, 1733). W 1772 hołd lenny królowi pruskiemu złożyło kilku przedstawicieli rodu. W XIX wieku Żelewscy posiadali dobra we wsiach Paraszyno, Siemirowice, Bukowino, Jeżewo, Osieki, Barłomino, Donimierz Wielki, Lewino, Łączyno, Zęblewo, Żarnowiec. W 1873 właściciel Czymanowa, Max August Albrecht Teophil von Zelewski uzyskał zgodę na dodanie do rodowego nazwiska nazwiska swego teścia, majora Hackebeck. Victor Ulrich Verner Zelewski został w 1910 adoptowany przez Wilhelma von Ihlenfeld, dając tym samym początek gałęzi Ihlenfeld von Zelewski. Rodzina służyła w armii pruskiej, a później niemieckiej (w zniemczonych gałęziach rodu). Wymienić tu należy Ericha von dem Bach-Zelewskiego, pacyfikatora powstania warszawskiego, który odrzucił w 1940 polski człon nazwiska. Nawiasem mówiąc, używał przydomka Bach bezprawnie, ponieważ pochodził z linii Zelewskich nie używających żadnego przydomka.
Herbowni.
Żelewski (Zelewski), Gowiński z przydomkiem Bach. Gałęzie rodziny Żelewski bez przydomków, dziedziczące w Siemirowicach i Paraszynie, używały nieco odmiennych herbów: Żelewski II, Żelewski III, Żelewski IV. 
Inni Zelewscy, osiadli w ziemi chełmińskiej i sztumskiej, używali herbu Żelewski V.

</doc>
<doc id="2280369" url="https://pl.wikipedia.org/wiki?curid=2280369" title="Eugen Langen">
Eugen Langen

Eugen Langen (ur. 9 października 1833 w Kolonii, zm. 2 października 1895 w Elsdorf) – niemiecki inżynier, przemysłowiec i wynalazca. W 1876 roku zbudował wraz z Nikolausem Otto czterosuwowy silnik spalinowy tłokowy na gaz świetlny (ze sprężoną mieszanką paliwową). Opracował on sposób wytwarzania cukru w kostkach, a także wynalazł hutniczy ruszt piętrowy.
W 1864 założył razem z inżynierem Nikolausem Otto pierwszą na świecie fabrykę silników "N. A. Otto &amp; Cie". W 1869 roku nazwę firmy zmieniono na "Gasmotoren-Fabrik Deutz AG" (Fabryka Silników Benzynowych Deutz), zaś obecnie firma jest znana jako Deutz AG.

</doc>
<doc id="2280374" url="https://pl.wikipedia.org/wiki?curid=2280374" title="Bełty (herb szlachecki)">
Bełty (herb szlachecki)



</doc>
<doc id="2280376" url="https://pl.wikipedia.org/wiki?curid=2280376" title="Akrisjos">
Akrisjos



</doc>
<doc id="2280377" url="https://pl.wikipedia.org/wiki?curid=2280377" title="Acrisius">
Acrisius



</doc>
<doc id="2280380" url="https://pl.wikipedia.org/wiki?curid=2280380" title="Lehár">
Lehár

Lehár:

</doc>
<doc id="2280385" url="https://pl.wikipedia.org/wiki?curid=2280385" title="Stanislav Namașco">
Stanislav Namașco

Stanislav Namaşco (ur. 10 listopada 1986 w Tyraspolu) – mołdawski piłkarz grający na pozycji bramkarza. Od 2019 roku jest piłkarzem klubu Keşlə Baku.
Kariera klubowa.
Namaşco urodził się na Tyraspolu. Karierę piłkarską rozpoczął w tamtejszym klubie FC Tiraspol. W 2004 roku awansował do dorosłej drużyny Tiraspolu i wtedy też zadebiutował w jej barwach w pierwszej lidze mołdawskiej. Od 2005 roku był podstawowym zawodnikiem Tiraspola, z którym w 2006 roku zajął 3. miejsce w lidze.
W zimowym oknie transferowym sezonu 2007/2008 Namaşco odszedł z FC Tiraspolu do lokalnego rywala, Sheriffu Tyraspol. W Sheriffie, podobnie jak w swoim poprzednim klubie, był pierwszym bramkarzem. W 2008 i 2009 roku wywalczył z Sheriffem mistrzostwo Mołdawii. W tamtych latach zdobył też Puchar Mołdawii oraz został uznany Bramkarzem Roku w kraju.
Na początku 2010 roku Namaşco odszedł z Sheriffu do rosyjskiego Kubania Krasnodar, w którym stał się dublerem dla Aleksandra Budakowa. Na koniec 2010 roku awansował z Kubaniem z Pierwszej Dywizji do rosyjskiej Priemjer Ligi. W 2011 roku został wypożyczony do Spartaka Nalczyk. W 2013 roku przez pół sezonu grał w klubie Wołgar-Gazprom Astrachań.
W 2014 roku Namaşco został piłkarzem klubu Dinamo-Auto Tyraspol. Następnie grał w takich klubach jak: AZAL, APO Lewadiakos, FK Dečić Tuzi i FK Zeta. W 2019 przeszedł do Keşlə Baku.
Kariera reprezentacyjna.
W reprezentacji Mołdawii Namaşco zadebiutował 17 listopada 2007 w wygranym 3:0 meczu eliminacji do Euro 2008 z Węgrami. Od czasu debiutu rywalizował o miejsce w kadrze narodowej z: Nicolae Calanceą i Artiomem Gaiduchevicim.

</doc>
<doc id="2280386" url="https://pl.wikipedia.org/wiki?curid=2280386" title="Stanislav Namasco">
Stanislav Namasco



</doc>
<doc id="2280387" url="https://pl.wikipedia.org/wiki?curid=2280387" title="GRB 110328A">
GRB 110328A

GRB 110328A (Swift J1644+57) – niezwykły rozbłysk gamma odkryty 28 marca 2011 roku w gwiazdozbiorze Smoka, oddalony o około 3,8 miliarda lat świetlnych od Ziemi. Najdłuższy ze wszystkich znanych rozbłysków tego typu.
Typowe wybuchy gamma zazwyczaj trwają do kilku minut i oznaczają koniec cyklu ewolucyjnego jakiejś gwiazdy. Tymczasem obiekt GRB 110328A nadal bardzo jasno promieniował ze zmienną jasnością ponad tydzień po początkowym wybuchu. Najbardziej prawdopodobnym wyjaśnieniem tego zjawiska była anihilacja gwiazdy przez supermasywną czarną dziurę znajdującą się w centrum galaktyki.
Czarna dziura, która wywołała wybuch może być dwukrotnie bardziej masywna od czarnej dziury leżącej w centrum Drogi Mlecznej, której masę szacuje się na ponad cztery miliony mas Słońca. Dodatkowo jeden z jej dżetów był skierowany dokładnie w stronę Ziemi. Zjawisko to, nazywane relatywistycznym wzmacnianiem wyjaśnia, dlaczego zaobserwowany w paśmie rentgenowskim wybuch był tak niezwykle jasny. Gdy jasność rozbłysku zamiast zacząć gwałtownie gasnąć nadal rosła naukowcy zorientowali się, że najbardziej prawdopodobnym wytłumaczeniem jest pływowe rozerwanie gwiazdy podobnej do Słońca obserwowane przez nas jako wiązka promieniowania rentgenowskiego.

</doc>
<doc id="2280390" url="https://pl.wikipedia.org/wiki?curid=2280390" title="Leonardo Fabio Moreno">
Leonardo Fabio Moreno



</doc>
<doc id="2280391" url="https://pl.wikipedia.org/wiki?curid=2280391" title="Eduardo Antunes Coimbra">
Eduardo Antunes Coimbra

Edu, właśc. Eduardo Antunes Coimbra lub Eduardo Coimbra (ur. 5 lutego 1947 w Rio de Janeiro) – brazylijski piłkarz i trener, występujący podczas kariery na pozycji ofensywnego pomocnika. Starszy brat Zico.
Kariera klubowa.
Karierę piłkarską Edu rozpoczął w klubie Américe Rio de Janeiro w 1966 roku. W lidze brazylijskiej zadebiutował 8 sierpnia 1971 w zremisowanym 0-0 meczu z Botafogo FR. W Américe Edu rozegrał 402 mecze, w których strzelił 212 bramek. W 1975 występował w CR Vasco da Gama i EC Bahia. Z Bahią zdobył mistrzostwo stanu Bahia – Campeonato Baiano w 1975 roku. W latach 1975–1976 był zawodnikiem CR Flamengo, gdzie występował ze swoim słynnym bratem - Zico.
W kolejnych latach Edu występował w Joinville EC, Colorado Kurytyba i Brasílii FC. W Brasílii 28 października 1979 w przegranym 1-4 derbowym meczu z Gamą Brasília Edu po raz ostatni wystąpił w lidze. Ogółem w latach 1971–1979 wystąpił w lidze w 86 meczach, w których strzelił 12 bramek. Karierę piłkarską Geraldo zakończył w 1981 roku w Campo Grande Rio de Janeiro.
Kariera reprezentacyjna.
W reprezentacji Brazylii zadebiutował 25 czerwca 1967 w zremisowanym 0-0 meczu z reprezentacją Urugwaju w Copa Rio Branco 1967. Drugi i ostatni raz w reprezentacji wystąpił trzy dni później w meczu z tym samym rywalem. Dzięki remisowi 2-2 Brazylia zdobył Copa Rio Branco.
Kariera trenerska.
Zaraz po zakończeniu kariery piłkarskiej Edu został trenerem. W latach 1982–1983 prowadził swój były klub Amérikę Rio de Janeiro. W Américe 23 stycznia 1983 w wygranym 2-1 wyjazdowym meczu Clube Atlético Mineiro Edu zadebiutował w I lidze brazylijskiej. W 1984 Edu był selekcjonerem reprezentacji Brazylii. Prowadził ją tylko w trzech towarzyskich meczach z Anglią (0-2), Argentyną (0-0) oraz Urugwajem (1-0). W latach 1984–1985 był trenerem CR Vasco da Gama. W 1986 prowadził reprezentację Iraku.
W 1987 trenował Joinville EC, z którym zdobył mistrzostwo stanu Santa Catarina – Campeonato Catarinense. W 1989 zdobył z Coritibą mistrzostwo stanu Parana - Campeonato Paranaense. W 1990 zdobył z Botafogo mistrzostwo stanu Rio de Janeiro - Campeonato Carioca. W pierwszej połowie lat 90. Edu trenował m.in. Remo Belém, Fluminense FC, meksykański Veracruz czy japońską Kashimę Antlers. Od 2002 pełni rolę asystenta swojego brata - Zico w prowadzonych przez niego zespołach.

</doc>
<doc id="2280398" url="https://pl.wikipedia.org/wiki?curid=2280398" title="Hals (lina)">
Hals (lina)



</doc>
<doc id="2280400" url="https://pl.wikipedia.org/wiki?curid=2280400" title="Tohokai">
Tohokai



</doc>
<doc id="2280403" url="https://pl.wikipedia.org/wiki?curid=2280403" title="Antilochus">
Antilochus



</doc>
<doc id="2280405" url="https://pl.wikipedia.org/wiki?curid=2280405" title="International V8 Supercars Championship 2011">
International V8 Supercars Championship 2011

Artykuł dotyczy sezonu 2011 wyścigów International V8 Supercars Championship. Rozpoczął się on rundą na Bliskim Wschodzie, a pozostała część sezonu, z wyjątkiem jednej rundy w Nowej Zelandii, odbywała się na torach Australii.
Tytuł mistrzowski zdobył po raz trzeci w karierze Jamie Whincup.
Uwagi.
Punkty przyznawane są kierowcom którzy przejechali dystans minimum 75% wyścigu i przejechali ostatnie okrążenie. We wszystkie weekendy wyścigowe odbywają się po dwa wyścigi, a punkty przyznawane są według klucza standardowego z kilkoma wyjątkami:

</doc>
<doc id="2280406" url="https://pl.wikipedia.org/wiki?curid=2280406" title="Konrad Malicki">
Konrad Malicki

Konrad Malicki (ur. 25 kwietnia 1929, zm. 1 kwietnia 2011 w Warszawie) – polski lekarz weterynarii, profesor doktor habilitowany nauk weterynaryjnych, specjalista mikrobiologii weterynaryjnej i wirusologii, absolwent (1952) i wykładowca Wydziału Medycyny Weterynaryjnej SGGW w Warszawie, twórca i wieloletni kierownik Zakładu Wirusologii na tymże wydziale. Redaktor prac naukowych. Mąż profesor Elżbiety Malickiej. Pochowany 8 kwietnia 2011 na starym cmentarzu na Służewie.

</doc>
<doc id="2280412" url="https://pl.wikipedia.org/wiki?curid=2280412" title="Fundacja europejska">
Fundacja europejska

Fundacja europejska - jedna z planowanych paneuropejskich form prowadzenia działalności gospodarczej. Obecnie trwają dopiero prace legislacyjne nad jego wprowadzeniem do prawa wspólnotowego.

</doc>
<doc id="2280414" url="https://pl.wikipedia.org/wiki?curid=2280414" title="Bigemonia">
Bigemonia

Bigemonia – koncepcja układu w stosunkach międzynarodowych, w której – w odróżnieniu od hegemonii – dominują dwa równorzędne mocarstwa współdziałające ze sobą w ramach symbiozy.
Jest to rzadkie zjawisko, gdyż z reguły dwa największe mocarstwa raczej rywalizują między sobą.

</doc>
<doc id="2280415" url="https://pl.wikipedia.org/wiki?curid=2280415" title="Lillian Leitzel">
Lillian Leitzel

Lillian Leitzel właśc. Leopoldina Elitza Pelikan (ur. 2 stycznia 1892 we Wrocławiu, zm. 15 lutego 1931 w Berlinie) – amerykańska artystka cyrkowa (akrobatka), pochodzenia węgierskiego.
Życiorys.
Pochodziła z rodziny cyrkowców. Jej babka - Julia Pelikan występowała w cyrku do późnej starości. Ojciec Lillian był oficerem armii węgierskiej i artystą cyrkowym, matka Elinor - czeską akrobatką. W dzieciństwie uczyła się gry na fortepianie, początkowo w szkole muzycznej we Wrocławiu, a następnie w Berlinie. Ostatecznie zrezygnowała z kariery muzycznej i dołączyła do grupy akrobatycznej, w której występowała jej matka i dwie ciotki (Leamy Ladies).
W 1908 wyjechała do USA wraz z trupą cyrkową i występowała w prestiżowym cyrku Barnum &amp; Bailey. Z czasem grupa się rozpadła i niektórzy artyści zdecydowali się na powrót do Europy. Leitzel pozostała w USA i występowała w zespołach wodewilowych. W czasie jednego z występów w South Bend dostrzegł ją agent trupy cyrkowej Ringling Brothers i zaproponował jej kontrakt. Jej numerem popisowym były ewolucje na jednej ręce, w czasie których wykonywała po kilkaset przewrotów na drążku. Ewolucje ułatwiała jej drobna postura (około 140 cm wzrostu i 43 kg wagi).
W życiu prywatnym trzykrotnie wychodziła za mąż. Pierwszym jej mężem był artysta cyrkowy Clyde Ingalls, a ostatnim meksykański akrobata Alfredo Codona. Razem z Codoną stworzyła grupę Gran Circo Codona, z którym wyjechała w 1929 na tournée do Meksyku.
13 lutego 1931 w czasie pokazu w Kopenhadze urwał się jeden z przegubów podtrzymujących linę, na której Leitzel wykonywała swoje akrobacje. Artystka upadła na scenę (nigdy nie stosowała siatki zabezpieczającej) i odniosła ciężkie obrażenia (wstrząśnienie mózgu i liczne urazy kręgosłupa). Mąż przewiózł ją do Berlina, gdzie zmarła dwa dni po wypadku. Jej prochy spoczęły na Inglewood Park Cemetery.
W 1958 Lillian Leitzel została wybrana do amerykańskiej Circus Hall of Fame.

</doc>
<doc id="2280417" url="https://pl.wikipedia.org/wiki?curid=2280417" title="Neustria">
Neustria

Neustria – kraina historyczna, północno-zachodnia część państwa Franków. Położona na północ od doliny Loary. Graniczyła z Bretanią (od zachodu), Akwitanią (od południa), Burgundią (od południowego wschodu) i Austrazją (od północnego wschodu). Głównymi ośrodkami Neustrii w czasach Franków były: Paryż, Reims, Orlean i Soissons.
Historia.
. W latach 561–687 Neustria była osobnym królestwem po tym, jak państwo się rozpadło. Od sąsiedniej Austrazji różniła się tym, że była bardziej zromanizowana (Austrazja była bardziej germańska pod względem językowym i kulturowym). W VII wieku Neustria prowadziła wojnę z Austrazją (określaną przez wielu jej współczesnych jako wojna domowa Franków). Neustria po bitwie pod Tertry (687 rok) została pokonana i ponownie połączona z Austrazją wspólnym władcą – Pepinem II. Po podziale kraju na mocy traktatu w Verdun (843 rok) Neustria przypadła państwu zachodniofrankijskiemu. Na początku X w. Neustria została podbita przez Normanów.
Etymologia nazwy.
Nazwa Neustrii oznaczała „nowe państwo”. Tę nazwę nadali Frankowie z Austrazji dla podkreślenia, że to oni zamieszkują rdzenną część kraju, a Neustria jest nowym tworem. Był to niejako odwet za nazywanie ich części „Austrazją”, czyli „państwem wschodnim”, co miało podkreślać peryferyjne położenie Austrazji w stosunku do Neustrii.

</doc>
<doc id="2280418" url="https://pl.wikipedia.org/wiki?curid=2280418" title="Jan Wasilewski">
Jan Wasilewski

Jan Wasilewski (ur. 6 maja 1942 w Wilnie) – polski fizyk, profesor molekularnej fizyki teoretycznej, zajmuje się również chemią kwantową i informatyką stosowaną. Pracownik Katedry Informatyki Stosowanej działającej na Wydziale Fizyki, Astronomii i Informatyki Stosowanej Uniwersytetu Mikołaja Kopernika. 
Życiorys.
W roku 1964 uzyskał magisterium z fizyki w zakresie fizyki teoretycznej. Od 1964 pracownik naukowy Wydziału Matematyki, Fizyki i Chemii UMK. Doktoryzował się w 4 maja 1971, habilitację uzyskał na podstawie rozprawy "Otwartopowłokowe stany elektronowe cząsteczek" w 1990. W latach 1994-2002 członek Rady Informatycznej przy Rektorze UMK, zaś od 1996-2002 pełnił funkcję prodziekana WFAiIS ds. kształcenia. Członek Polskiego Towarzystwa Fizycznego od 1964. Tytuł profesora nauk fizycznych otrzymał 22 października 2007.

</doc>
<doc id="2280434" url="https://pl.wikipedia.org/wiki?curid=2280434" title="Plays the Music of Rodgers &amp; Hammerstein">
Plays the Music of Rodgers &amp; Hammerstein

Tommy Flanagan Plays the Music of Rodgers &amp; Hammerstein – album muzyczny amerykańskiego pianisty jazzowego Tommy’ego Flanagana nagrany w czasie, gdy muzyk był członkiem kwartetu Wilbura Hardena.
Album ten początkowo ukazał się pod tytułem "The King and I" i był płytą nagraną przez The Wilbur Harden Quartet. W 1958 oprócz lidera Wilbura Hardena grającego na skrzydłówce i trąbce w zespole byli: Tommy Flanagan, Geoge Duvivier i Granville T. Hogan. Podczas sesji w Van Gelder Studio, mieszczącym się w Hackensack, w Nowym Jorku nagrali melodie z musicalu spółki Rodgers-Hammerstein "The King and I", zaaranżowane przez Hardena na kwartet jazzowy. Zawierający 8 utworów LP ukazał się nakładem wytwórni Savoy w 1958 (ST 13002), a później z numerem MG 12134. AllMusic przyznaje mu dość niską notę 2,5 punktu.
W 1990 Savoy ponownie wydał te nagrania, tym razem na CD. Wydawnictwo zostało rozszerzone o niepublikowane dotychczas alternatywne wersje trzech utworów i otrzymało nowy tytuł: "Tommy Flanagan with the Wilbur Harden quartet Plays the Music of Rodgers &amp; Hammerstein" (CD ZDS 4429). Autorem opisu na wkładce do płyty był Owen McNally. Tym razem ocena w Allmusic wyniosła 4,5 punktu. W 1991 roku Savoy Jazz ponownie wydał płytę "The King and I" (SV 0124).

</doc>
<doc id="2280435" url="https://pl.wikipedia.org/wiki?curid=2280435" title="You’re Me">
You’re Me

You're Me – album muzyczny amerykańskiego pianisty jazzowego Tommy’ego Flanagana nagrany
w duecie z kontrabasistą Redem Mitchellem. Nagrania na tę płytę powstały w Penthouse Recordings w Nowym Jorku podczas sesji 24 lutego 1980. CD został wydany przez szwedzką wytwórnię Phontastic w 1980.

</doc>
<doc id="2280436" url="https://pl.wikipedia.org/wiki?curid=2280436" title="Nights at the Vanguard">
Nights at the Vanguard

Nights at the Vanguard – album muzyczny amerykańskiego pianisty jazzowego Tommy’ego Flanagana nagrany 18 i 19 października 1986 podczas jego koncertów w klubie Village Vanguard w Nowym Jorku. LP ukazał się w 1988 wydany przez wytwórnię Uptown. Później ukazały się reedycje na CD (1995, Uptown 2729).
Bibliografia.
https://www.allmusic.com/album/nights-at-the-vanguard-r229602

</doc>
<doc id="2280439" url="https://pl.wikipedia.org/wiki?curid=2280439" title="Antylaser">
Antylaser

Antylaser – urządzenie absorbujące światło o określonych długościach fali i zamieniające pochłoniętą energię na ciepło. Urządzeniu nadano angielską nazwę "coherent perfect absorber" (koherencyjny pochłaniacz doskonały).
Historia.
Koncepcja została po raz pierwszy opublikowana 26 lipca 2010 w tygodniku naukowym "Physical Review Letters" przez zespół z Uniwersytetu Yale, pod przewodnictwem teoretyka A. Douglasa Stone’a. W wydaniu z 9 września 2010 Stefano Longhi z Politechniki Mediolańskiej pokazał, jak połączyć laser z antylaserem w jedno urządzenie. W lutym 2011 zespół z Uniwersytetu Yale zbudował pierwszy działający antylaser. Urządzenie było w stanie absorbować 99,4% padającego światła, ale jego twórcy wierzą, że uda się zwiększyć absorpcję do 99,999%.
Zastosowania.
Zmieniając długość fali padającego światła, decyduje się o tym, czy będzie ono pochłonięte, czy też przejdzie przez antylaser w całości. Urządzenie może być zatem nowym rodzajem ultraszybkiego przełącznika optycznego, także w przyszłych komputerach optycznych, gdzie rolę elektronów pełnić będą fotony.

</doc>
<doc id="2280452" url="https://pl.wikipedia.org/wiki?curid=2280452" title="Mirosław Misiowiec">
Mirosław Misiowiec

Mirosław Misiowiec (ur. 16 kwietnia 1956 w Mielcu, zm. 24 marca 2013 w Kielcach) – polski piłkarz, występował na pozycji pomocnika lub napastnika.
Mirosław Misiowiec piłkarską karierę rozpoczynał w Stali Mielec. Mając 19 lat trafił do pierwszej drużyny mieleckiego klubu, następnie zaś został zawodnikiem Motoru lublin. W nowej drużynie nie potrafił wywalczyć sobie miejsca w podstawowym składzie, dlatego przeszedł do Chełmianki Chełm. Będąc jej graczem strzelił w sezonie 1976/1977 dziewięć goli. Następnie przeniósł się do drugoligowego Staru Starachowice, walczącego o awans do najwyższej klasy rozgrywkowej. Wraz z Tadeuszem Nowakiem i Jerzym Fotfolcem tworzył skuteczny tercet ofensywny (razem na drugoligowych boiskach ci trzej piłkarze strzelili dla Staru ponad 100 goli). Misiowiec bramki zdobywał głównie w spotkaniach wyjazdowych, m.in. ze Stalą Stalowa Wola i Stalą Bielsko-Biała.
Ze Staru Starachowice Misiowiec trafił do prowadzonej przez Antoniego Piechniczka Odry Opole, w której barwach strzelił pięć bramek w I lidze. Później reprezentował barwy Piasta Gliwice, w którym rozegrał 14 meczów i zdobył jednego gola. Latem 1982 roku wzmocnił Koronę Kielce, której był pierwszoplanową postacią. Dwukrotnie – w sezonach 1982/1983 i 1985/1986 – był najlepszym strzelcem kieleckiego klubu. Grał również w KSZO Ostrowiec Św..

</doc>
<doc id="2280458" url="https://pl.wikipedia.org/wiki?curid=2280458" title="Keene (New Hampshire)">
Keene (New Hampshire)

Keene – miasto w Stanach Zjednoczonych, w stanie New Hampshire w hrabstwie Cheshire.
W Keene odbywa się Pumpkin Fest, coroczny festiwal organizowany w okresie Halloween.
Z Keene pochodzi Tessa Gobbo, amerykańska wioślarka, mistrzyni olimpijska.

</doc>
<doc id="2280462" url="https://pl.wikipedia.org/wiki?curid=2280462" title="Laconia (New Hampshire)">
Laconia (New Hampshire)

Laconia – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="2280465" url="https://pl.wikipedia.org/wiki?curid=2280465" title="Sławomir Zapart">
Sławomir Zapart

Sławomir Zapart (ur. 24 października 1958 w Kielcach) – polski pięściarz, wielokrotny mistrz kraju, uczestnik mistrzostw świata i mistrzostw Europy.
Pierwsze sukcesy zaczął odnosić już jako junior i młodzieżowiec. W 1976 został wicemistrzem Polski juniorów w wadze muszej. Rok później zdobył brązowy medal młodzieżowych mistrzostw kraju, a w 1978 wygrał te zawody.
Swój pierwszy złoty medal mistrzostw Polski wywalczył w 1980 roku w Gdańsku, pokonując w finałowej walce Andrzeja Danielaka z GKS-u Jastrzębie. Pierwsze miejsce uzyskał także w latach 1981, 1983, 1984, 1985, 1988. Jedyny srebrny medal zdobył na turnieju rozegranym w Poznaniu w 1982 roku, kiedy to przegrał w finale z Henrykiem Średnickim, reprezentującym Górnik Sosnowiec.
W 1981 roku Zapart wygrał Turniej im. Feliksa Stamma, pokonując w finale Amerykanina Bernarda Graya. W tym samym roku został wybrany najpopularniejszym sportowcem województwa kieleckiego w plebiscycie Słowa Ludu.
Dwukrotnie startował w mistrzostwach Europy. W turnieju rozegranym w Tampere (1981) wygrał eliminacyjną walkę z Hiszpanem José Martínezem, lecz w ćwierćfinale odpadł z Jugosłowianinem Samim Buzolim. Z kolei w mistrzostwach w Warnie (1983) przegrał już w eliminacjach z Klausem-Dieterem Kirchsteinem (NRD).
W maju 1982 roku uczestniczył w mistrzostwach świata w Monachium. W 1987 zajął trzecie miejsce w turnieju Intercup w wadze koguciej w Hemsbach.
W latach 1974–1990 był zawodnikiem Błękitnych Kielce. Po zakończeniu kariery był szkoleniowcem bokserów w tym klubie.

</doc>
<doc id="2280469" url="https://pl.wikipedia.org/wiki?curid=2280469" title="Lebanon (New Hampshire)">
Lebanon (New Hampshire)

Lebanon – miasto w Stanach Zjednoczonych, w stanie New Hampshire, w hrabstwie Grafton.

</doc>
<doc id="2280473" url="https://pl.wikipedia.org/wiki?curid=2280473" title="Marek Jerzy Minakowski">
Marek Jerzy Minakowski



</doc>
<doc id="2280475" url="https://pl.wikipedia.org/wiki?curid=2280475" title="Ramin Quliyev">
Ramin Quliyev

Ramin Quliyev (ur. 22 czerwca 1981) – azerski piłkarz, grający na pozycji obrońcy, reprezentant Azerbejdżanu. Od 2010 roku jest zawodnikiem azerskiego klubu FK Qəbələ

</doc>
<doc id="2280479" url="https://pl.wikipedia.org/wiki?curid=2280479" title="Awiram Baruchjan">
Awiram Baruchjan

Awiram Baruchjan (, , ur. 20 marca 1985 w Jerozolimie) − izraelski piłkarz występujący na pozycji pomocnika, reprezentant Izraela w latach 2007–2009.
Kariera klubowa.
Karierę na poziomie seniorskim rozpoczął w 2002 roku w Beitarze Jerozolima, w barwach którego zaliczył na przestrzeni 10 sezonów 228 spotkań. Dzięki pobytowi w tym klubie miał także okazję grać w fazach eliminacyjnych Ligi Mistrzów UEFA, strzelając między innymi dwa gole Wiśle Kraków, z biegiem czasu został kapitanem zespołu.
W styczniu 2012 roku podpisał dwuipółletni kontrakt z Polonią Warszawa, gdzie jednak nie łapał się do pierwszego składu i w trakcie dwóch rund rozegrał jedynie 6 spotkań. We wrześniu 2012 roku, ze względu na problemy osobiste został przesunięty do drużyny Młodej Ekstraklasy, a następnie wypożyczony do izraelskiego Hapoelu Beer Szewa. Po upłynięciu okresu wypożyczenia pozostał formalnie zawodnikiem Polonii Warszawa, mimo jej zdegradowania do IV ligi. Jesienią 2013 roku powrócił do Beitaru Jerozolima, gdzie grał przez jeden sezon. Od 2014 roku kontynuował karierę w klubach II i III-ligowych: Hapoel Katamon Jerozolima, Hapoel Ironi Riszon le-Cijjon, AS Aszdod i Beitar Nordia Jerozolima.
Kariera reprezentacyjna.
W latach 2003–2004 Baruchyan grał w reprezentacji Izraela U-19. Z kadrą U-21 wystąpił na Mistrzostwach Europy U-21 2007, gdzie zagrał w meczach z Holandią oraz Belgią. 13 października 2007 zadebiutował w seniorskiej reprezentacji Izraela w spotkaniu z Chorwacją (0:1) w eliminacjach Mistrzostw Europy 2008. Łącznie w latach 2007–2009 rozegrał w drużynie narodowej 10 spotkań, zdobył 2 bramki.

</doc>
<doc id="2280481" url="https://pl.wikipedia.org/wiki?curid=2280481" title="Derry (New Hampshire)">
Derry (New Hampshire)

Derry – miejscowość w USA, w stanie New Hampshire, w hrabstwie Rockingham.
Pseudonim miejscowości, "Space-town", wynika z faktu, że Derry jest miejscem urodzenia Alana Sheparda, pierwszego amerykańskiego astronauty.
Nazwa miejscowości pochodzi od miasta Derry w Irlandii Północnej, irlandzkie słowo "doire" znaczy "lasy dębowe".

</doc>
<doc id="2280487" url="https://pl.wikipedia.org/wiki?curid=2280487" title="Józef Szajba">
Józef Szajba

Józef Szajba (ur. 14 stycznia 1910 w Nowej Osady, zm. w prawdopodobnie w 1945 w Potulicach) – żeglarz, olimpijczyk z Berlina 1936.
Jeden z czołowych polskich żeglarzy regatowych okresu międzywojennego. Na igrzyskach olimpijskich w 1936 roku startował w klasie 6 metrów zajmując 11. miejsce.

</doc>
<doc id="2280497" url="https://pl.wikipedia.org/wiki?curid=2280497" title="Marcin Kołaczkowski">
Marcin Kołaczkowski

Marcin Kołaczkowski (ur. 26 listopada 1978 w Warszawie) – polski aktor teatralny i filmowy, a także reżyser i producent widowisk oraz spektakli muzycznych.
W 2003 roku ukończył studia na wydziale aktorskim Akademii Teatralnej w Warszawie. Współzałożyciel i dyrektor artystyczny „Sztukoteki”, prezes Stowarzyszenia „Muzyka bez granic” w latach 2006–2011, współzałożyciel grupy „Konsekwentnie Niekonsekwentni” (obecny Teatr Konsekwentny w Warszawie). Do jego najważniejszych realizacji należą m.in. „Niemen inaczej” (2014), „Salute to Queen” (2013), „Krzyżacy rock-opera” (2010), „Scooby Doo i Widmo piratów – na żywo” (2010), „Kompania Dropsa” (2009). Jako aktor musicalowy wcielił się m.in. w postać Quasimodo w polskiej koncertowej wersji musicalu „Notre Dame de Paris”.
W roku 2021 wyreżyserował widowisko telewizyjne pt. "Zakochany Mickiewicz".

</doc>
<doc id="2280499" url="https://pl.wikipedia.org/wiki?curid=2280499" title="Jezioro Głuchowskie">
Jezioro Głuchowskie

Jezioro Głuchowskie ("inaczej" Kłuchówiec lub Głuchowiec) – jezioro w woj. wielkopolskim, w powiecie szamotulskim, w zachodniej części gminy Wronki, leżące na terenie Kotliny Gorzowskiej, w Puszczy Noteckiej, przy drodze wojewódzkiej nr 150.
Położenie.
Od południowego brzegu jezioro połączone jest z jeziorem Chojno kilkumetrowym ciekiem wodnym. Około 0,5 km od północno-wschodniego brzegu zbiornika, położone jest wzniesienie o wysokości 88,4 m n.p.m. o nazwie "Góra Pustelnia".
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Głuchowskie". W różnych publikacjach i na mapach topograficznych jezioro to występuje pod nazwą "Głuchowiec" lub "Kłuchówiec".
Na drukowanej mapie gminy Wronki występuje nazwa Jez. Kłuchówiec, co sugeruje błąd w opisie podanym wyżej (por. uwagi w ).

</doc>
<doc id="2280502" url="https://pl.wikipedia.org/wiki?curid=2280502" title="Przytulia szorstkoowockowa">
Przytulia szorstkoowockowa

Przytulia szorstkoowockowa, przytulia drobna ("Galium pumilum" Murray) – gatunek rośliny należący do rodziny marzanowatych.
Rozmieszczenie geograficzne.
Występuje tylko w Europie. Zwarty zasięg występowania ciągnie się od Francji po Polskę, przez którą przebiega wschodnia granica zasięgu. Południowa granica ciągnie się przez Czechy, Węgry i północne Włochy, północna przez Niemcy. Oprócz tego istnieją oderwane od głównego zasięgu obszary występowania w południowo-wschodniej części Wysp Brytyjskich, Danii, Szwecji, Polsce, Litwie, Łotwie. W Polsce rośnie głównie w Sudetach i na Dolnym Śląsku. Rozproszone stanowiska występują na Pomorzu Zachodnim i na Kujawach. Kilka stanowisk znanych jest także z Pojezierza Mazurskiego i jedno tylko z Karpat (koło Koszarawy na południowym stoku góry Cicha w Beskidzie Makowskim.
Biologia i ekologia.
Bylina, hemikryptofit. Kwitnie od czerwca do sierpnia. Rośnie na suchych murawach, wrzosowiskach i w świetlistych lasach. Liczba chromosomów 2n = 88. Preferuje gleby o odczynie kwaśnym lub obojętnym. Na niżu rośnie przeważnie na glebach piaszczystych, w Sudetach na glebach powstałych z rozpadu serpentynitów i porfirów. W klasyfikacji zbiorowisk roślinnych gatunek charakterystyczny dla związku (All.) "Violion caninae".
Zagrożenia i ochrona.
Według Polskiej Czerwonej Księgi Roślin gatunek zagrożony mniejszego ryzyka (status zagrożenia LR). W polskich Karpatach natomiast jest krytycznie zagrożony (status zagrożenia CR). Jedyne znane tutaj jego stanowisko nie jest w żaden sposób chronione. Być może jednak gatunek ten w Karpatach występuje jeszcze w wielu innych miejscach, gdyż ze względu na niepozorny wygląd jest łatwy do przeoczenia. Od 2014 roku podlega w Polsce ochronie częściowej.

</doc>
<doc id="2280503" url="https://pl.wikipedia.org/wiki?curid=2280503" title="Galium pumilum">
Galium pumilum



</doc>
<doc id="2280505" url="https://pl.wikipedia.org/wiki?curid=2280505" title="Bomba naprowadzana laserowo">
Bomba naprowadzana laserowo

Bomba naprowadzana laserowo – rodzaj bomb kierowanych, których naprowadzanie zapewniane jest przez układ elektroniczno-mechaniczny zdolny do detekcji punktu odbicia wiązki laserowej od celu. Bomby naprowadzane laserowo stanowią głowice wyposażone w układy elektroniczne i mechaniczne, zapewniające laserowe naprowadzanie głowicy na cel w terminalnej fazie lotu. Układ elektroniczno-mechaniczny jest zestawem, który może zostać dołączony do różnego rodzaju głowic, w tym ogólnego bądź specjalnego przeznaczenia. Zestaw tego rodzaju zawiera kontrolowany przez układ komputerowy zestaw skrzydeł montowanych z przodu głowicy, sekcję detekcji, sekcję komputerową i układ kontroli, a także nieruchomy zestaw skrzydeł montowany w części ogonowej bomby, którego celem jest stabilizacja jej lotu i polepszenie działania aerodynamicznej siły nośnej. Laserowy system naprowadzania kieruje bombę w kierunku punktu obicia wiązki laserowej od celu, który jest wykrywany przez zamontowany w bombie detektor. Wiązka laserowa odbijająca się od celu może być generowana przez nosiciela bomby bądź, częściej, przez inny samolot wyposażony w znacznik laserowy, ewentualnie przez różnego rodzaju jednostki na ziemi.

</doc>
<doc id="2280508" url="https://pl.wikipedia.org/wiki?curid=2280508" title="Zbigniew Szajewski">
Zbigniew Szajewski

Zbigniew Szajewski (ur. 10 czerwca 1914 r. w Warszawie, zm. 13 kwietnia 1997 r. w Szczecinie) - zapaśnik, sędzia międzynarodowy, olimpijczyk z Berlina 1936 i Helsinek 1952.
Startował zarówno w stylu klasycznym jak i wolnym w wadze półśredniej i średniej. Był pięciokrotnym mistrzem Polski w stylu klasycznym w wadze półśredniej (1936,1938,1950,1952) i średniej (1954). W stylu wolnym wywalczył tytuł mistrza Polski w wadze półśredniej w roku 1938.
Na igrzyskach olimpijskich w 1936 r. startował w stylu klasycznym w wadze lekkiej ostatecznie zajmując 7 miejsce. W 1952 roku również reprezentował Polskę na igrzyskach olimpijskich w zapasach w stylu klasycznym w wadze średniej odpadając w eliminacjach.
Odznaczony Krzyżem Kawalerskim Orderu Odrodzenia Polski. Spoczął na Szczecińskim Cmentarzu Centralnym.

</doc>
<doc id="2280509" url="https://pl.wikipedia.org/wiki?curid=2280509" title="Bartłomiej (Gondarowski)">
Bartłomiej (Gondarowski)

Bartłomiej, imię świeckie Nikołaj Nikołajewicz Gondarowski (ur. 27 października 1927 w Nieczajewce, zm. 21 marca 1988 w Orle) – rosyjski biskup prawosławny.
Życiorys.
Absolwent moskiewskiego seminarium duchownego i Moskiewskiej Akademii Duchownej, w której w 1959 uzyskał tytuł kandydata nauk teologicznych. Wcześniej, w 1954, złożył wieczyste śluby mnisze z imieniem Bartłomiej. 18 kwietnia tego samego roku został wyświęcony na hierodiakona, zaś 30 listopada – na hieromnicha. Od 1959 do 1960, jako stypendysta profesorski, wykładał w Akademii, której był absolwentem. W 1960 patriarcha moskiewski i całej Rusi Aleksy I wyznaczył go na zastępcę kierownika rosyjskiej misji prawosławnej w Jerozolimie, nadając równocześnie godność igumena. W roku następnym ihumen Bartłomiej został kierownikiem tejże misji, jako archimandryta.
26 maja 1963 w soborze Fiodorowskiej Ikony Matki Bożej w Jarosławiu miała miejsce jego chirotonia na biskupa uglickiego, wikariusza eparchii jarosławskiej i rostowskiej. W charakterze konsekratorów wzięli w niej udział arcybiskupi jarosławski i rostowski Nikodem, nowosybirski Kasjan, biskupi dmitrowski Cyprian, kostromski i galicki Nikodem oraz talliński i estoński Aleksy. Trzy dni później przeniesiono go na katedrę saratowską i wołgogradzką. Rok później został biskupem wiedeńskim i austriackim, który to urząd pełnił przez dwa lata, do przeniesienia na katedrę tulską i bielowską. W 1969 skierowano go z kolei na katedrę kiszyniowską i mołdawską, zaś w 1972 – taszkencką i Azji Środkowej. W 1973 otrzymał godność arcybiskupią. W 1987 został arcybiskupem orłowskim i briańskim. Zmarł w roku następnym.

</doc>
<doc id="2280517" url="https://pl.wikipedia.org/wiki?curid=2280517" title="Stanisław Pióro">
Stanisław Pióro

Stanisław Pióro ps. "Emir", "Mohort" (ur. 1 czerwca 1923 w Popardowej koło Nowego Sącza, zm. 13 sierpnia 1949 w okolicy Wyżnich Rużbachów, Słowacja) − leśniczy z Nawojowej, podczas okupacji hitlerowskiej żołnierz 1 Pułku Strzelców Podhalańskich AK, w 1947 roku twórca organizacji i jeden z przywódców Polskiej Podziemnej Armii Niepodległościowej, z którą związany był między innymi ks. Władysław Gurgacz ps. "Sem", uczestnik podziemia antykomunistycznego po II wojnie światowej. 
W lecie 1949 roku, wraz z 12 innymi członkami PPAN, wpadł w zasadzkę organów bezpieczeństwa w okolicy miejscowości Wyżne Rużbachy na Słowacji. Osaczony popełnił samobójstwo. Symboliczna mogiła jego i innych żołnierzy Polskiej Podziemnej Armii Niepodległościowej znajduje się na cmentarzu w Nawojowej.

</doc>
<doc id="2280518" url="https://pl.wikipedia.org/wiki?curid=2280518" title="Przytulia drobna">
Przytulia drobna



</doc>
<doc id="2280519" url="https://pl.wikipedia.org/wiki?curid=2280519" title="Galium sylvestre">
Galium sylvestre



</doc>
<doc id="2280520" url="https://pl.wikipedia.org/wiki?curid=2280520" title="Eparchia saratowska">
Eparchia saratowska

Eparchia saratowska – jedna z eparchii Rosyjskiego Kościoła Prawosławnego. Jej obecnym biskupem ordynariuszem jest metropolita Ignacy (Dieputatow), zaś funkcję katedry pełni sobór Trójcy Świętej w Saratowie. 
Eparchia powstała w 1828 poprzez wyodrębnienie z eparchii penzeńskiej i saratowskiej. W 1918 na jej terytorium funkcjonowało 891 świątyń, 15 klasztorów oraz pustelnia. Po rewolucji październikowej, do 1937, wszystkie z nich zostały zamknięte (zniszczone lub zaadaptowane na magazyny, kluby, szpitale, więzienia). Cerkiew odzyskała część obiektów sakralnych po zmianie polityki państwa radzieckiego wobec Kościoła w czasie II wojny światowej: w 1944 w obwodzie saratowskim działały 4 świątynie, w 1955 – 15. Reaktywacje parafii prawosławnych na szerszą skalę miały jednak miejsce dopiero po 1988. 
Eparchia dzieli się na 13 dekanatów. Ponadto na jej terytorium działają następujące klasztory:

</doc>
<doc id="2280522" url="https://pl.wikipedia.org/wiki?curid=2280522" title="Dan Swano">
Dan Swano



</doc>
<doc id="2280525" url="https://pl.wikipedia.org/wiki?curid=2280525" title="Parafia św. Stanisława Biskupa i Męczennika w Krynicznie">
Parafia św. Stanisława Biskupa i Męczennika w Krynicznie

Parafia Świętego Stanisława Biskupa i Męczennika w Krynicznie znajduje się w dekanacie Trzebnica w archidiecezji wrocławskiej. Jej proboszczem jest o. Jozue Grzegorz Szymański OFM. Obsługiwana przez franciszkanów. Erygowana w XIV wieku. Księgi metrykalne prowadzone są od 1820 roku.
Wspólnoty i Ruchy.
Żywy Różaniec, Franciszkański Zakon Świeckich, Młodzież Franciszkańska, Lektorzy, Ministranci, Mężczyźni św. Józefa.
Zgromadzenia i zakony.
Ojcowie Franciszkanie OFM, Wisznia Mała, Kryniczno.

</doc>
<doc id="2280526" url="https://pl.wikipedia.org/wiki?curid=2280526" title="Teodor Zaczyk">
Teodor Zaczyk

Teodor Zaczyk (ur. 20 kwietnia 1900 w Kobyli, zm. 23 kwietnia 1990 w Sosnowcu) – starszy przodownik Policji Województwa Śląskiego, szermierz, olimpijczyk z Berlina 1936 i Londynu 1948.
Życiorys.
Członek POW Górnego Śląska w latach 1919–1921. Uczestnik akcji plebiscytowej (1920) i III powstania śląskiego. Był dowódcą plutonu w 5 kompanii 4 Raciborskiego Pułku Piechoty. Od 1924 do wybuchu II wojny światowej funkcjonariusz Policji Województwa Śląskiego. Służył w Komendzie Miejskiej w Królewskiej Hucie, a następnie w Komendzie Rezerwy Policji Województwa Śląskiego w Katowicach. Uczestniczył w zajmowaniu Zaolzia. Pluton pod jego dowództwem wszedł do Cieszyna Zachodniego dzień przed zajęciem go przed wojsko. Uczestniczył w kampanii wrześniowej w składzie żandarmerii polowej. Internowany na Węgrzech, wrócił do Polski (1940) i został żołnierzem Armii Krajowej. W 1943 został wywieziony na roboty przymusowe do Niemiec. Po zakończeniu II wojny światowej powrócił na Górny Śląsk.
Reprezentował Pogoń, Policyjny Klub Sportowy Katowice. Sukcesy odnosił zarówno w szpadzie, jak i szabli. Pierwsze treningi rozpoczął w wieku ponad 30 lat, ale okazał się uczniem pojętnym, ambitnym i pracowitym.
Był indywidualnym mistrzem Polski w szpadzie (1936) i szabli (1946) oraz drużynowym w szabli (1948-1950). Był wicemistrzem Polski w szpadzie (1934, 1946) oraz w szabli (1937). Zdobył również dwa brązowe medale w 1937 roku w szpadzie, a w 1938 roku w szabli.
Uczestniczył w szermierczych mistrzostwach Europy roku 1934, które odbywały się w Warszawie.
Na igrzyskach olimpijskich w 1936 roku startował w turnieju drużynowym szpadzistów zajmując miejsca 5-8 oraz w turnieju drużynowym szablistów zajmując 4. miejsce.
Na igrzyskach w Londynie w 1948 r. wystartował w indywidualnym turnieju szablowym odpadając z niego w eliminacjach, a w turnieju drużynowym zajął miejsca 5-8. Wystartował również w turnieju drużynowym szpadzistów w którym Polska drużyna odpadła w eliminacjach.
Po zakończeniu kariery zawodniczej (1952) poświęcił się pracy szkoleniowej w śląskich klubach. Był działaczem Polskiego Związku Szermierki oraz Związku Weteranów Powstań Śląskich.
Odznaczony Krzyżem Kawalerskim Orderu Odrodzenia Polski.
Został pochowany na cmentarzu przy ul. Sienkiewicza w Katowicach.

</doc>
<doc id="2280527" url="https://pl.wikipedia.org/wiki?curid=2280527" title="Mark 13/18">
Mark 13/18



</doc>
<doc id="2280529" url="https://pl.wikipedia.org/wiki?curid=2280529" title="National Soccer League (2000–01)">
National Soccer League (2000–01)

National Soccer League (2000–01) – dwudziesta piąta edycja piłkarskiej ligi National Soccer League (NSL). W dwudziestym piątym sezonie wystąpiło 16 drużyn. Tytuł mistrzowski zdobyła drużyna Wollongong Wolves, która w finałowym meczu Grand Final pokonała drużynę South Melbourne FC.
Rozgrywki.
Grand Final.
MISTRZ AUSTRALII 2001
Wollongong Wolves DRUGI TYTUŁ

</doc>
<doc id="2280530" url="https://pl.wikipedia.org/wiki?curid=2280530" title="Stefan Fiałkiewicz">
Stefan Fiałkiewicz

Stefan Fiałkiewicz (ur. 28 maja 1916 w Osieku Jasielskim, zm. 14 czerwca 1942 w KL Auschwitz) – student medycyny weterynaryjnej w Akademii Medycyny Weterynaryjnej we Lwowie, w czasie II wojny światowej uczestnik polskiego ruchu oporu, więzień i ofiara hitlerowskiego obozu koncentracyjnego Auschwitz.
Urodził się i wychował w Osieku Jasielskim, tam też uczęszczał do 1 klasy szkoły powszechnej. Później, wraz z rodzicami Jakubem i Heleną z d. Skibińską oraz młodszą siostrą Elżbietą (1923-2013) mieszkał we wsi Mytarka k. Nowego Żmigrodu. W latach 1923-1926 uczył się w Szkole Powszechnej w Nowym Żmigrodzie, następnie w latach 1926-1934 w Gimnazjum im. Króla Stanisława Leszczyńskiego w Jaśle. Po maturze podjął studia w Akademii Medycyny Weterynaryjnej we Lwowie (1934-1939). Po wybuchu II wojny światowej, już w listopadzie 1939r., przystąpił do polskiego ruchu oporu. Pomagał oficerom Wojska Polskiego, przedostać się na zachód, przez granice Generalnego Gubernatorstwa, Republiki Słowackiej i Węgier rezerwową trasą przerzutową o kryptonimie „Korytarz”, która przechodziła m.in. przez Jasło, Dębowiec, Osiek Jasielski, Załęże, Nowy Żmigród i Mytarz. Na początku maja 1940r. razem z innymi żmigrodzianami, też członkami ruchu oporu (Stanisław Paulo, Leon Wdówka, inż. Adam Pisz – dowódca grupy) wyruszył na Węgry z misją przyniesienia stamtąd pieniędzy na cele organizacji. W drodze powrotnej, na terytorium Słowacji, w wyniku donosu grupa została aresztowana, a następnie więziona m.in. w Nowym Sączu, Jaśle i Tarnowie. Ostatecznie, wraz ze swoimi towarzyszami Stefan został wywieziony do obozu w Oświęcimiu, transportem z Tarnowa-Krakowa z 8 października 1940r. (tym samym, którym do obozu trafił m.in. Franciszek Gajowniczek). Stefan Fiałkiewicz (nr obozowy 5937) został rozstrzelany pod ścianą straceń 14 czerwca 1942.

</doc>
<doc id="2280531" url="https://pl.wikipedia.org/wiki?curid=2280531" title="Fungus Rock">
Fungus Rock

Fungus Rock (ang. "Fungus Rock", malt. "Il-Ġebla tal-Ġeneral") – skała wapienna u wejścia do zatoki Dwejra przy wyspie Gozo w archipelagu Wysp Maltańskich o wysokości 60 metrów. Sławę i nazwę zawdzięcza ”grzybkowi maltańskiemu” ("Fungus melitensis"), jak niegdyś nazywano cynomorium szkarłatne ("Cynomorium coccineum") – roślinę z rodziny cynomoriowatych ("Cynomoriaceae"). Wyspa była pilnie strzeżona przez szpitalników, którzy w tym celu wznieśli na wyspie Gozo w 1651 roku Dwejra Tower. Za podjęcie próby kradzieży rośliny groziło uwięzienie lub los niewolnika na galerach. Za wykradzenie roślin groziła kara śmierci. W celu ochrony stanowiska tego gatunku wygładzono ściany skały, tak, by uniemożliwić wspinaczkę. Jedyny dostęp do grzbietu skały umożliwiała gondola podwieszana do liny rozpiętej między wysepką i wyspą Gozo. Ta prymitywna kolejka linowa działała jeszcze w 1815 roku, kiedy to podróż na skałę opisał podróżnik angielski Claudius Shaw. Roślina była tak wartościowa, ponieważ z powodu podobieństwa do organów i krwi ludzkiej, znajdowała szerokie zastosowanie przy leczeniu rozmaitych chorób i dolegliwości. 
Fungus Rock jest na liście ochronnej dziedzictwa przyrodniczego Wysp Maltańskich. W wykazie maltańskiego urzędu środowiska i planowania "Malta Environment and Planning Authority" (MEPA), Fungus Rock ma status rezerwatu przyrody od 1992 roku na podstawie aktu prawnego "EPA - LN 022/92". Fungus Rock funkcjonuje również jako obszar o znaczeniu ekologicznym (ang. "Area of Ecological Importance") na podstawie aktu prawnego "DPA - GN 827/02". Jest także częścią większego obszaru chronionego - "L-Inħawi tad-Dwejra u tal-Qawra, inkluz Ħagret il-General", który posiada status specjalnego obszaru ochrony siedlisk o znaczeniu międzynarodowym (ang. "Special Areas of Conservation - International Importance") i specjalnego obszaru ochronnego w ramach programu Natura 2000.
Współcześnie także wspinaczka na skałę bez odpowiednich zezwoleń i zbieranie na niej roślin jest karane, ponieważ w całości stanowi rezerwat przyrody (ang. "Fungus Rock Nature Reserve", malt. "Ir-Riserva Naturali tal-Ġebla tal-Ġeneral").

</doc>
<doc id="2280532" url="https://pl.wikipedia.org/wiki?curid=2280532" title="Parafia św. Franciszka z Asyżu w Borkach Wielkich">
Parafia św. Franciszka z Asyżu w Borkach Wielkich

Parafia Świętego Franciszka z Asyżu – rzymskokatolicka parafia znajdująca się przy ul. Ojca Alarda 3 w Borkach Wielkich. Parafia należy do dekanatu Olesno w diecezji opolskiej.
Historia parafii.
W 1905 roku do Borek Wielkich przybyli zakonnicy z Zakonu Braci Mniejszych (OFM). W latach 1910–1911 wybudowali oni kościół zakonny, który został włączony do parafii Bożego Ciała w Oleśnie. 1 lutego 1942 roku, dekretem księdza kard. A. Bertrama, została erygowana parafia w Borkach Wielkich. Dotychczasowy kościół zakonny stał się zarazem parafialnym.
Liczebność i zasięg parafii.
Parafię zamieszkuje 1550 mieszkańców, swym zasięgiem duszpasterskim obejmuje ona:
Inne kościoły i kaplice.
W skład parafii w Borkach Wielkich wchodzą kościoły filialne:
oraz

</doc>
<doc id="2280533" url="https://pl.wikipedia.org/wiki?curid=2280533" title="Alexander Dimitrenko">
Alexander Dimitrenko

Alexander Dimitrenko (ukr. Олександр Димитренко, "Ołeksandr Dymytrenko", ros. Александр Димитренко, "Aleksandr Dimitrienko"; ur. 5 lipca 1982) – niemiecki bokser zawodowy pochodzący z Ukrainy, w latach 2010–2011 mistrz Europy EBU w wadze ciężkiej.
Kariera sportowa.
W 2000 roku, reprezentując Rosję, został w Budapeszcie mistrzem świata juniorów w wadze superciężkiej (ponad 91 kg). W następnym roku podpisał zawodowy kontrakt z niemiecką grupą promotorską Universum i wyjechał do Niemiec. Tam w grudniu 2001 roku stoczył swoją pierwszą profesjonalną walkę. W ciągu siedmiu lat wygrał 29 pojedynków z rzędu, zdobywając m.in. interkontynentalne mistrzostwo WBO.
4 lipca 2009 roku w Hamburgu stanął do walki eliminacyjnej z Eddiem Chambersem, której stawką było prawo zmierzenia się z Wołodymyrem Kłyczką, mistrzem świata WBO i IBF. Wygrał ją Amerykanin przez decyzję większości.
Ponad rok później, 31 lipca 2010 roku Dimitrenko zdobył mistrzostwo Europy EBU, pokonując przez techniczny nokaut Ukraińca Jarosława Zawrotnego. W pierwszej obronie tytułu miał rywalizować 4 grudnia 2010 roku w Schwerinie z Albertem Sosnowskim. Do walki tego dnia jednak nie doszło, gdyż kilkadziesiąt minut przed jej rozpoczęciem Dimitrenko miał rzekomo zasłabnąć w szatni z powodu zatrucia pokarmowego. Ostatecznie obaj bokserzy zmierzyli się 26 marca 2011 roku w Hamburgu. Dimitrenko obronił tytuł, nokautując Polaka ciosem podbródkowym w ostatniej, dwunastej rundzie.
Pół roku po walce z Sosnowskim Dimitrenko pokonał na punkty w Hamburgu Michaela Sprotta. W trzeciej obronie mistrzostwa Europy zmierzyć się miał przeciwko niepokonanemu Robertowi Heleniusowi. Termin konfrontacji przekładano dwukrotnie, aby ostatecznie ustalić go na 3 grudnia 2011 roku. Dimitrenko oświadczył jednak w listopadzie, że nie zdoła się przygotować do tej walki ze względu na kontuzję i w konsekwencji został pozbawiony pasa z powodu przekroczenia limitu czasu na jego obronę.
Szansę odzyskania tytułu Dimitrenko otrzymał 5 maja 2012 roku, gdy zmierzył się w Erfurcie z Kubratem Pulewem. Niepokonany Bułgar okazał się jednak lepszy, nokautując niemieckiego pięściarza w jedenastej rundzie.
Osiągnięcia.
Boks zawodowy:
Boks amatorski:
Życie prywatne.
Jest żonaty. Od 2001 roku mieszka na stałe w Hamburgu. 11 listopada 2010 roku otrzymał niemieckie obywatelstwo. Oprócz niego i ukraińskiego, posiada również obywatelstwo rosyjskie.

</doc>
<doc id="2280535" url="https://pl.wikipedia.org/wiki?curid=2280535" title="Ołeksandr Dymytrenko">
Ołeksandr Dymytrenko



</doc>
<doc id="2280541" url="https://pl.wikipedia.org/wiki?curid=2280541" title="Gennadiusz (Tubierozow)">
Gennadiusz (Tubierozow)

Gennadiusz, imię świeckie: Aleksandr Władimirowicz Tubierozow (ur. 23 sierpnia 1875 - zm. 18 maja 1923 w Pskowie) - rosyjski biskup prawosławny. 
W 1895 ukończył seminarium duchowne w Nowogrodzie. Od roku następnego był nauczycielem w szkole parafialnej w tym samym mieście, złożył również wieczyste śluby mnisze z imieniem Gennadiusz. W 1897 przyjął święcenia kapłańskie. Od 1898 do 1900 był wykładowcą szkoły misjonarzy w Bijsku. Następnie ukończył Petersburską Akademię Duchowną, w której od 1904 był wykładowcą homiletyki i liturgiki. W 1909 został przełożonym Pieczerskiego Monasteru Wniebowstąpienia Pańskiego z godnością archimandryty. 
27 września 1909 w Ławrze św. Aleksandra Newskiego miała miejsce jego chirotonia na biskupa bałachińskiego, wikariusza eparchii niżnonowogrodzkiej. Jako główny konsekrator w ceremonii wystąpił metropolita petersburski i ładoski Antoni. W 1914 został przeniesiony do eparchii petersburskiej jako biskup narewski. Po wyborze biskupa Beniamina (Kazanskiego) na urząd metropolity piotrogrodzkiego w 1917 został jego najbliższym współpracownikiem. W tym samym roku uczestniczył w Soborze Lokalnym Rosyjskiego Kościoła Prawosławnego. W 1919 pełnił funkcję "locum tenens" eparchii ryskiej w związku ze śmiercią biskupa Platona. 
W 1919 został biskupem pskowskim i porchowskim. W 1922 został aresztowany przez władze bolszewickie w związku ze swoim zdecydowanym sprzeciwem wobec ruchu Żywej Cerkwi, jednak jeszcze w tym samym roku zwolniono go. Duchowny zamieszkał w żeńskim monasterze św. Jana w Pskowie, gdzie rok później zmarł. Pochowany na cmentarzu monasterskim; jego szczątki przeniesiono następnie do soboru katedralnego w Pskowie.

</doc>
<doc id="2280542" url="https://pl.wikipedia.org/wiki?curid=2280542" title="Parafia św. Antoniego z Padwy w Podłężu Królewskim">
Parafia św. Antoniego z Padwy w Podłężu Królewskim

Parafia Świętego Antoniego z Padwy w Podłężu Królewskim - parafia rzymskokatolicka w Podłężu Królewskim. Należy do Dekanatu Truskolasy archidiecezji częstochowskiej. .

</doc>
<doc id="2280543" url="https://pl.wikipedia.org/wiki?curid=2280543" title="Mark 82">
Mark 82



</doc>
<doc id="2280544" url="https://pl.wikipedia.org/wiki?curid=2280544" title="Cynomorium szkarłatne">
Cynomorium szkarłatne

Cynomorium szkarłatne ("Cynomorium coccineum") – gatunek pasożytniczej byliny występującej na suchych terenach, także na pustyniach i półpustyniach od wysp Kanaryjskich, poprzez wybrzeża Morza Śródziemnego po Azję południowo-zachodnią (Afganistan, Iran). 
Morfologia.
Rośliny są bezzieleniowymi pasożytami korzeniowymi. Nad powierzchnię ziemi wystawiają tylko maczugowate, ciemnoczerwone kwiatostany wyrastające na mięsistych trzonach okrytych łuskowatymi, skrętoległymi liśćmi. Kwiaty są drobne i mają prostą budowę, przy czym w kwiatostanie obserwowano wymieszane zarówno kwiaty męskie, żeńskie jak i obupłciowe. Okwiat składa się z 4 do 6 (rzadziej z 1 do 8) wąskich listków. Pręcik, jeśli występuje to pojedynczo. Zalążnia jest dolna, niepodzielona na komory z pojedynczym zalążkiem. Słupek prosty, pojedynczy, w kwiatach męskich zredukowany jest do miodnika. Owocem jest orzeszek.
Pod ziemią znajdują się kłącza rosnące poziomo. Poprzez korzenie boczne łączy się ono z korzeniami żywiciela. Korzenie wnikają do wnętrza rośliny żywicielskiej podłączając się do jej wiązek przewodzących. W miejscu połączenia po kilkuletnim okresie wzrostu rozwijają się zawiązki pędów kwiatonośnych. 
Biologia i ekologia.
Cynomorium szkarłatne spotykane w obszarze śródziemnomorskim i na Bliskim Wschodzie pasożytuje na różnych gatunkach roślin, w tym na mirtach ("Myrtus"), tamaryszkach ("Tamarix"), pistacjach ("Pistacia"), zatrwianach ("Limonium"), wiechlinowatych, astrowatych i szarłatowatych (głównie komosach ("Chenopodium"), na janowcach. 
Zastosowanie.
Cynomorium szkarłatne zwane w języku arabskim "tarthuth" zbierane było przez Arabów i Beduinów na terenach pustynnych Afryki północnej i Bliskiego Wschodu od tysięcy lat. Młode pędy kwiatowe były spożywane, a ze starszych sporządzano napary stosowane przy leczeniu kolki i choroby wrzodowej. Pędy były też suszone i stosowane jako przyprawa do potraw mięsnych. Zastosowania leczniczego tej rośliny nauczyli się od Arabów szpitalnicy z Jerozolimy i praktykowali jej stosowanie po utracie Palestyny przez krzyżowców i przeniesieniu się na Maltę. Tu cynomorium rosło na Grzybiej Skale ("Fungus Rock") i stało się pilnie strzeżonym skarbem szpitalników. Za kradzież rośliny groziło uwięzienie lub los niewolnika na galerach. Roślina stała się słynna jako „grzybek maltański” ("Fungus melitansis") i była szeroko stosowana przy leczeniu udarów, chorób wenerycznych, nadciśnienia krwi, przy wymiotach, nieregularnej miesiączki, także jako środek antykoncepcyjny i pasta do zębów. Szerokie zastosowanie rośliny wynikało z nauki o sygnaturach – ponieważ przypominała organy i krew ludzką odpowiednio do tego stosowano ją w lecznictwie.
Współczesne badania potwierdziły aktywność biologiczną wyciągów z tych roślin. Cynomorium szkarłatne wpływa na działanie przysadki i wydzielanie gonadotropin. W efekcie stwierdzono wpływ na rozwój jąder i najądrzy u szczurów.
Niezależnie od wąskiego zakresu oddziaływań potwierdzonych naukowo, cynamorium jest często oferowanym preparatem ziołowym zalecanym przez sprzedawców do leczenia impotencji oraz schorzeń nerek i jelit.
Zagrożenia i ochrona.
Ze względu na biologię tych roślin, praktycznie nic nie wiadomo o możliwościach ich uprawy. W efekcie rośliny stosowane do produkcji preparatów leczniczych pozyskiwane są z natury. Powoduje to coraz rzadsze występowanie tych roślin, lokalnie stało się przyczyną ich wymarcia.
Cynomorium szkarłatne i Biblia.
Gatunek ten nie został w "Biblii" wymieniony z nazwy, jednak według większości badaczy roślin biblijnych jest on rozwiązaniem problemu tkwiącego w cytacie z "Księgi Hioba" (30,4). W "Biblii Tysiąclecia" przetłumaczono go tak: „"Żywią się malwą i liśćmi krzewów. Chlebem ich – korzeń jałowca"”. Tłumaczenie to jest błędne, użyte w oryginale hebrajskim słowo "rotem" oznacza janowiec. Jego korzeń jest jednak niejadalny, podobnie jak, dodatkowo trujący, korzeń jałowca. Jednakże pasożytujący na korzeniach janowców "Cynonomorium coccineum" jest jadalny i połączony z nimi grubym pędem. Według badaczy roślin biblijnych ta roślina kryje się pod biblijnym określeniem „korzenie janowca”.

</doc>
<doc id="2280545" url="https://pl.wikipedia.org/wiki?curid=2280545" title="Mark 84">
Mark 84



</doc>
<doc id="2280547" url="https://pl.wikipedia.org/wiki?curid=2280547" title="Mark 83">
Mark 83



</doc>
<doc id="2280548" url="https://pl.wikipedia.org/wiki?curid=2280548" title="Mark 81">
Mark 81



</doc>
<doc id="2280552" url="https://pl.wikipedia.org/wiki?curid=2280552" title="Zabytki w Mikołajkach">
Zabytki w Mikołajkach

Lista zabytków chronionych prawnie znajdujących się w Mikołajkach:

</doc>
<doc id="2280553" url="https://pl.wikipedia.org/wiki?curid=2280553" title="Jinjin">
Jinjin



</doc>
<doc id="2280554" url="https://pl.wikipedia.org/wiki?curid=2280554" title="Bemar">
Bemar



</doc>
<doc id="2280556" url="https://pl.wikipedia.org/wiki?curid=2280556" title="André Dupuy">
André Dupuy

André Pierre Louis Dupuy (ur. 13 lutego 1940 w Soustons we Francji) – duchowny katolicki, arcybiskup, nuncjusz apostolski.
Życiorys.
8 lipca 1972 otrzymał święcenia kapłańskie i został inkardynowany do diecezji Aire i Dax. W 1972 rozpoczął przygotowanie do służby dyplomatycznej na Papieskiej Akademii Kościelnej.
6 kwietnia 1993 został mianowany przez Jana Pawła II nuncjuszem apostolskim w Ghanie oraz biskupem tytularnym "Selsea". Sakry biskupiej 6 czerwca 1993 udzielił mu Sekretarz Stanu kard. Angelo Sodano. Był równocześnie akredytowanym w Togo i Beninie (do 1999).
27 marca 2000 został mianowany nuncjuszem apostolskim w Wenezueli.
W lutym 2005 został przeniesiony do nuncjatury przy Unii Europejskiej w Brukseli. Od 2006 był jednocześnie nuncjuszem akredytowanym w Księstwie Monako.
15 grudnia 2011 przeniesiony do nuncjatury w Holandii. 21 marca 2015 przeszedł na emeryturę.

</doc>
<doc id="2280557" url="https://pl.wikipedia.org/wiki?curid=2280557" title="Parafia św. Anny na Górze Świętej Anny">
Parafia św. Anny na Górze Świętej Anny

Parafia Świętej Anny w Górze Świętej Anny jest rzymskokatolicką parafią dekanatu Leśnica diecezji opolskiej. Parafia została utworzona w 1942 roku. Mieści się przy ulicy Klasztornej. Prowadzą ją ojcowie Franciszkanie.

</doc>
<doc id="2280558" url="https://pl.wikipedia.org/wiki?curid=2280558" title="Gwiazdy typu AM CVn">
Gwiazdy typu AM CVn

Gwiazdy typu AM CVn – układ kataklizmiczny składający się z dwóch białych karłów. Takich układów w naszej galaktyce jest znanych 20. W takim układzie cięższy składnik ściąga materię z lżejszego składnika, tworząc wokół niej dysk akrecyjny. Składnikiem tego dysku jest hel, który potrzebuje bardzo wysokiej temperatury do przejścia ze stanu neutralnego do zjonizowanego. 
W dotychczas znanych układach tego typu obserwuje się stany wysokie i stany niskie, powtarzające się z mniejszą regularnością niż w zwykłych układach kataklizmicznych.

</doc>
<doc id="2280559" url="https://pl.wikipedia.org/wiki?curid=2280559" title="Marouflage">
Marouflage

Marouflage – technika malarska polegająca na przyklejaniu uprzednio pomalowanego płótna do ściany.

</doc>
<doc id="2280560" url="https://pl.wikipedia.org/wiki?curid=2280560" title="Suk">
Suk



</doc>
<doc id="2280562" url="https://pl.wikipedia.org/wiki?curid=2280562" title="Yeong">
Yeong



</doc>
<doc id="2280563" url="https://pl.wikipedia.org/wiki?curid=2280563" title="Dyskografia Adele">
Dyskografia Adele

Dyskografia Adele – angielskiej wokalistki soulowej i bluesowej, składa się z czterech albumów studyjnych, dwóch minialbumów, jednego albumu koncertowego, osiemnastu singli (w tym dwóch z gościnnym udziałem) oraz dziesięciu teledysków.
Debiutancki album artystki, "19", został wydany 28 stycznia 2008 roku. Pochodzący z niego singel „Hometown Glory” zajął między innymi 19. miejsce na UK Singles Chart oraz 25. miejsce w holenderskim zestawieniu MegaCharts. Na początku 2008 roku singel „Chasing Pavements” jako pierwszy utwór Adele pojawił się na liście Billboard Hot 100 na 21. miejscu, zajmując także pierwszą pozycję na norweskiej VG-Liście czy też siódme miejsce w irlandzkim notowaniu Top 50 Singles. Kolejnymi singlami pochodzącymi z albumu zostały „Cold Shoulder” oraz „Make You Feel My Love”.
W styczniu 2011 roku wokalistka wydała drugi album studyjny, "21", który uzyskał status multiplatynowej płyty w wielu krajach, między innymi diamentowej płyty w Stanach Zjednoczonych, siedemnastokrotnej platynowej płyty w Wielkiej Brytanii oraz podwójnej diamentowej płyty w Polsce. Pochodzący z albumu singel „Rolling in the Deep” zajął 1. miejsce na listach przebojów w ponad dziesięciu krajach, w tym w Szwajcarii, Niemczech i w Stanach Zjednoczonych. Kolejne single wokalistki, „Someone Like You” oraz „Set Fire to the Rain” również uplasowały się na pierwszych miejscach Billboard Hot 100. Ostatnimi singlami pochodzącymi z wydawnictwa były „Rumour Has It” oraz „Turning Tables”.
W 2011 roku został także wydany minialbum wokalistki "" nagrany podczas iTunes Festival w Londynie oraz album koncertowy "Live at the Royal Albert Hall", który uzyskał między innymi status diamentowej płyty w Kanadzie oraz Stanach Zjednoczonych, gdzie sprzedaż albumu przekroczyła liczbę 1 000 000 egzemplarzy. W 2012 roku piosenkarka nagrała utwór zatytułowany „Skyfall”, który promował film o przygodach Jamesa Bonda o tym samym tytule.
23 października 2015 roku Adele wydała singel „Hello” zapowiadający jej nowy album "25", który ukazał się 20 listopada tego samego roku. Utwór „Hello” zadebiutował na szczycie listy przebojów w Wielkiej Brytanii oraz w Stanach Zjednoczonych, stając się jej czwartym singlem numer jeden w USA.

</doc>
<doc id="2280566" url="https://pl.wikipedia.org/wiki?curid=2280566" title="Melanie Klaffner">
Melanie Klaffner

Melanie Klaffner (ur. 22 maja 1990 w Waidhofen), austriacka tenisistka.
Pierwszy kontakt z zawodowym tenisem miała jako czternastolatka, w październiku 2004 roku. Otrzymała od organizatorów turnieju WTA Generali Ladies Linz dziką kartę do udziału w kwalifikacjach. Debiut nie był udany i tenisistka odpadła już w pierwszej rundzie, przegrywając wysoko, 0:6, 1:6 z Magüi Serną. W maju następnego roku wygrała kwalifikacje do turnieju ITF w izraelskiej Ra’anannie, pokonując w decydującym o awansie meczu rodaczkę Patricię Mayr i po raz pierwszy zagrała w turnieju głównym, w którym jednak przegrała w pierwszej rundzie z Sabine Lisicki. Pierwszy turniej w grze singlowej wygrała w maju 2006 roku, w rumuńskim Balş, w którym pokonała w finale Rumunkę Dianę Enache. W sumie wygrała piętnaście turniejów singlowych i dwadzieścia pięć deblowych rangi ITF.
W 2006 roku ponownie otrzymała dziką kartę do udziału w kwalifikacjach turnieju WTA w Linzu, ale podobnie jak w 2004 roku też przegrała w pierwszej rundzie, tym razem z Virginie Razzano. W 2007 roku wystąpiła w dwóch turniejach WTA, Gastein Ladies i Generali Ladies Linz, od razu w fazie głównej (dzięki dzikim kartom) ale i w tych wypadkach kończyła na pierwszych rundach. Rok później ponownie dostała szansę w turnieju głównym w Bad Gastein, gdzie tym razem osiągnęła drugą rundę, pokonując w pierwszej Lucię Šafářovą. Spróbowała również swoich sił w kwalifikacjach do turnieju wielkoszlemowego w Wimbledonie, w 2010 roku, ale odpadła w pierwszej rundzie, przegrywając z Jelena Dokić.
Od 2006 roku reprezentuje również swój kraj w rozgrywkach Pucharu Federacji.

</doc>
<doc id="2280567" url="https://pl.wikipedia.org/wiki?curid=2280567" title="Puchar Świata w skokach narciarskich w Sapporo">
Puchar Świata w skokach narciarskich w Sapporo

Puchar Świata w skokach narciarskich w Sapporo – zawody w skokach narciarskich, przeprowadzane w ramach Pucharu Świata w skokach narciarskich od inauguracji tej imprezy, czyli od roku 1980 (z przerwami w sezonach 1982/1983, 2006/2007, 2017/2018, 2020/2021 i 2021/2022). Areną zmagań jest duża skocznia Ōkurayama w Sapporo (w latach 1982–1997 zawody odbywały się także na skoczni normalnej Miyanomori).
W latach 1982-1997 zawsze organizowano po jednym konkursie indywidualnym na skoczni normalnej i dużej. W sezonie 1997/1998 rozegrano tylko jeden konkurs indywidualny na dużej skoczni. Z kolei w sezonach 1979/1980, 1980/1981 i od 1998/1999 do teraz rozgrywa się 2 konkursy indywidualne na dużej skoczni Ōkurayama. Od tej reguły odstąpiono raz, w 2023, kiedy to rozegrano aż 3 konkursy indywidualne. 
Dotąd rozegrano 77 konkursów (w tym jeden drużynowy), trzynaście z nich wygrali gospodarze. Pięciokrotnie wygrywali Polacy – Adam Małysz (3 razy, 1997–2001), Maciej Kot (raz, 2017) i Kamil Stoch (raz, 2017).

</doc>
<doc id="2280568" url="https://pl.wikipedia.org/wiki?curid=2280568" title="Aleksandr Wwiedienski">
Aleksandr Wwiedienski



</doc>
<doc id="2280569" url="https://pl.wikipedia.org/wiki?curid=2280569" title="Sou-yang">
Sou-yang



</doc>
<doc id="2280571" url="https://pl.wikipedia.org/wiki?curid=2280571" title="Chojno (jezioro na Pojezierzu Poznańskim)">
Chojno (jezioro na Pojezierzu Poznańskim)

Chojno ("inaczej" Chojeńskie lub na Pustelni) – jezioro rynnowe w woj. wielkopolskim, w powiecie szamotulskim, w zachodniej części gminy Wronki, leżące na terenie Kotliny Gorzowskiej, w Puszczy Noteckiej.

</doc>
<doc id="2280572" url="https://pl.wikipedia.org/wiki?curid=2280572" title="Aleksander Wwiedeński">
Aleksander Wwiedeński



</doc>
<doc id="2280578" url="https://pl.wikipedia.org/wiki?curid=2280578" title="Parafia Matki Bożej Niepokalanej w Harmężach">
Parafia Matki Bożej Niepokalanej w Harmężach

Parafia pod wezwaniem Matki Bożej Niepokalanej w Harmężach – parafia rzymskokatolicka znajdująca się w Harmężach. Należy do dekanatu Oświęcim diecezji bielsko-żywieckiej. Została erygowana 20 października 1990 r. przez ks. kard. Franciszka Macharskiego, który powierzył ją na stałe Zakonowi Franciszkanów Konwentualnych. Kościół parafialny wraz klasztorem oo. Franciszkanów Konwentualnych i domem rekolekcyjnym Misjonarek Niepokalanej Ojca Kolbego tworzy międzynarodowe Centrum św. Maksymiliana. W podziemiach kościoła znajduje się stała ekspozycja „Klisze Pamięci” byłego więźnia KL Auschwitz - Mariana Kołodzieja. Sam twórca ekspozycji po śmierci spoczął w krypcie w podziemiach kościoła.
Historia.
Harmęże do 1983 roku administracyjnie należały do parafii Wniebowzięcia NMP w Oświęcimiu, podobnie jak Brzezinka, Pławy, Babice, Broszkowice, Rajsko, Dwory. Przez krótki czas Harmęże należały także do parafii w Rajsku. Miejscowość Harmęże pojawia się w księdze "Liber beneficiorum" Jana Długosza – kronikarza polskiego; jako wieś, która wpłacała dziesięcinę kościelną do parafii w Oświęcimiu w latach 1415–1480.
Dekretem z dnia 25 marca 1951 roku kardynał Adam Stefan Sapieha, metropolita krakowski, powołał do istnienia ekspozyturę w Rajsku. Wraz z Harmężami w jej granicach znalazły się takie miejscowości jak: Rajsko, Skidzin, Wilczkowice. Ekspozyt w Rajsku – według dekretu, był zupełnie niezależny od kościoła prepozytalnego i parafialnego w Oświęcimiu. Ksiądz, który pełnił funkcję ekspozyta, miał prawa i obowiązki proboszcza. Ekspozytura, to kościół filialny, czyli kościół administracyjnie podległy większej parafii. Macierzystym kościołem ekspozytury w Rajsku była parafia Wniebowzięcia NMP w Oświęcimiu. Ks. Franciszek Gryga był pierwszym administratorem ekspozytury w Rajsku. 1 maja 1951 roku przejął od parafii w Oświęcimiu księgi metrykalne dla wsi Rajsko, Skidziń, Wilczkowice i Harmęże. Od tego dnia ekspozytura w Rajsku zaczęła funkcjonować samodzielnie. Zaledwie tydzień później, w niedzielę 7 maja 1951 roku o godz. 18.30 na nabożeństwie majowym w Harmężach, ks. Franciszek Gryga ogłosił parafianom, że ks. biskup Stanisław Rospond, dekretem z dniem 12 czerwca 1951 roku z powrotem odłączył Harmęże od parafii w Rajsku i przyłączył je do parafii Wniebowzięcia NMP w Oświęcimiu. Kolejną zmianą w administracji parafialnej było erygowanie w Brzezince parafii pod wezwaniem Matki Bożej Królowej Polski 8 grudnia 1983, przez kard. Franciszka Macharskiego W jej granicach znalazła się Brzezinka, Pławy i Harmęże.
W 1988 roku na ziemię oświęcimską przybyli Franciszkanie Konwentualni z zamiarem założenia Centrum św. Maksymiliana - ośrodka pamięci i modlitwy. Dogodne miejsce znaleźli w Harmężach, zakupili ziemię pod przyszły kościół i rozpoczęli starania o utworzenie tutaj parafii. Początkowo mieszkali w parafii Matki Bożej Królowej Polski w Brzezince. Był to: o. Władysław Niemiec i o. Stanisław Glista. Dekretem dnia 6 października 1989 roku kard. Franciszek Macharski mianował o. Stanisława Sikorę wikariuszem w parafii w Brzezince z poleceniem zamieszkania w Harmężach. Od tamtej pory oficjalnie zaczyna się pobyt Franciszkanów Harmężach.
20 października 1990 roku ks. kard. Franciszek Macharski erygował w Harmężach parafię pod wezwaniem Matki Bożej Niepokalanej i na stałe oddał ją pod opiekę Franciszkanom (OFMConv) z krakowskiej Prowincji św. Antoniego i bł. Jakuba Strzemię. Proboszczem nowo powstałej parafii został mianowany o. Stanisław Sikora. 26 sierpnia 1990 roku został poświęcony krzyż i plac pod budowę świątyni przez ówczesnego prowincjała o. Zdzisława Gogolę. Dzięki pomocy całego Zakonu i parafian prace przy budowie kościoła postępowały bardzo szybko. 28 maja 1993 r. w 53 rocznicę osadzenie św. Maksymiliana w KL Auschwitz bp Tadeusz Rakoczy – ordynariusz diecezji bielsko – poświęcił nowo wybudowaną świątynię.
W ołtarzu głównym znajduje się obraz Matki Bożej, sprowadzony ze Lwowa, przed którym ￼w czasie gimnazjum modlił się Maksymilian Maria Kolbe. 
To&lt;ins&gt; &lt;/ins&gt;przed tym obrazem Kolbe przyrzekł walczyć dla Maryi.
Warto wspomnieć, że ojciec Maksymilian Kolbe w swoim klasztorze w Niepokalanowie przyjął 3 tysiące osób wysiedlonych przez Niemieckich okupantów z Poznańskiego, w tym około 1500 Żydów.
Od tamtej pory w Harmęskiej parafii ze względu na możliwość przyjęcia dużej liczby pielgrzymów, odbywały się różnego rodzaju wydarzenie zakonne, kościelne oraz państwowe. W sierpniu 2004 roku odbył się Międzynarodowy Kongres Wychowawców i Generalna Kapituła Braterska Zakonu Franciszkanów Konwentualnych, na który przybył cały Zarząd Zakonu Franciszkanów z Generałem Zakonu O. Joachmem Giermkiem, Prowincjałowie, Kustosze, Rektorzy seminariów, odpowiedzialni za formację w Zakonie z całego świata. Tego typu spotkanie po raz pierwszy w historii Zakonu odbyło się w Polsce. Natomiast w styczniu 2005 r. Harmęże były jednym z kilku miejsc oficjalnych obchodów 60 rocznicy wyzwolenia KL Auschwitz - Birkenau i miasta Oświęcimia. W kościele odbyło się Nabożeństwo Ekumeniczne w intencji pomordowanych w KL Auschwitz - Birkenau, z udziałem przedstawicieli różnych religii, Związku Miast Polskich i gości z zagranicy.
Zasięg parafii.
Do parafii należą wierni z miejscowości Harmęże (ulice: Bieleckiego, Borowskiego, Borska, Browarna, Franciszkańska, Gen. Andersa, Gen. Maczka, Gen. Sosnkowskiego, Morawina, Pod Kopcem, Polaka, Por. Króla, Stary Trakt, Szumca, Świętokrzyska, Wolska, Wschodnia, Zaciszna, Zadworska i Zakole).

</doc>
<doc id="2280582" url="https://pl.wikipedia.org/wiki?curid=2280582" title="Parafia św. Mikołaja w Rychwałdzie">
Parafia św. Mikołaja w Rychwałdzie

Parafia pod wezwaniem Świętego Mikołaja w Rychwałdzie – parafia rzymskokatolicka znajdująca się w Rychwałdzie. Należy do dekanatu Żywiec diecezji bielsko-żywieckiej. Erygowana w 1472. Prowadzą ją franciszkanie konwentualni.
Historia.
Samodzielną parafię w Rychwałdzie, należącym do najstarszych osad otaczających Żywiec, erygowano w roku 1472. W latach 40. XVI w. powstał tu z fundacji ówczesnego właściciela państwa żywieckiego, Mikołaja Komorowskiego, drewniany kościół konsekrowany w 1547 r. przez biskupa krakowskiego, Erazma Ciołka.
W 1644 r. Katarzyna z Komorowskich Grudzińska, właścicielka państwa ślemieńskiego, do którego Rychwałd trafił po podziale Państwa Żywieckiego w 1608 r., podarowała parafii w Rychwałdzie obraz Matki Bożej sprowadzony z majątku jej męża w Środzie Wielkopolskiej. Umieszczono go w bocznym ołtarzu.
W 1658 r. mąż Katarzyny, Piotr Samuel Grudziński, z wdzięczności za uzdrowienie ufundował ołtarz Matki Bożej Rychwałdzkiej. Dziesięć lat później, 22 października 1658 r. biskup krakowski Mikołaj Oborski dekretem uznał obraz za cudowny i polecił szerzenie jego kultu.
W związku z coraz większą liczbą przybywających pielgrzymów w połowie XVIII wieku postanowiono wybudować w Rychwałdzie nowy, większy kościół. Murowana barokowa świątynia pod wezwaniem św. Mikołaja wraz z monumentalnym ołtarzem głównym Matki Bożej Rychwałdzkiej został konsekrowany przez biskupa Franciszka Potkańskiego 2 sierpnia 1756 r.
Stary drewniany kościół został przeniesiony do sąsiednich Gilowic, gdzie stoi do dziś.
Tymczasem stary kościółek gilowicki rozebrano, a z jego materiału rozbiórkowego wzniesiono kaplicę Serca Pana Jezusa w Rychwałdzie.
W 1947 r. opiekę nad sanktuarium powierzono ojcom franciszkanom. W latach 1995–2000 wznieśli oni w sąsiedztwie kościoła Dom Edukacyjno-Formacyjny. Tradycją zapoczątkowaną w latach 70. XX wieku są odprawiane trzynastego dnia każdego miesiąca od maja do października nabożeństwa fatimskie.
23 lipca 2017 r. kościół parafialny został podniesiony do rangi bazyliki mniejszej.

</doc>
<doc id="2280585" url="https://pl.wikipedia.org/wiki?curid=2280585" title="Survival of the Fittest">
Survival of the Fittest

Survival of the Fittest – singel amerykańskiego zespołu hip-hopowego Mobb Deep promujący ich album, "The Infamous". Został wydany 29 maja, 1995 roku. Utwór uplasował się na 69. miejscu notowania "Billboard Hot 100". Do singla powstał teledysk.

</doc>
<doc id="2280595" url="https://pl.wikipedia.org/wiki?curid=2280595" title="Parafia św. Józefa Oblubieńca w Lubomierzu">
Parafia św. Józefa Oblubieńca w Lubomierzu

Parafia Świętego Józefa w Lubomierzu – parafia rzymskokatolicka należąca do dekanatu Mszana Dolna archidiecezji krakowskiej.
Erygowana została w 1919, poprzez wydzielenie z parafii w Niedźwiedziu. Jest prowadzona przez franciszkanów konwentualnych.
Odpust w parafii w Lubomierzu obchodzony jest czterokrotnie: w kościele parafialnym 19 marca (św. Józefa), 2 sierpnia (Matki Bożej Anielskiej), 13 czerwca (św. Antoniego Padewskiego) oraz w kaplicy 14 sierpnia (św. Maksymiliana Kolbe).

</doc>
<doc id="2280597" url="https://pl.wikipedia.org/wiki?curid=2280597" title="National Soccer League (2001–02)">
National Soccer League (2001–02)

National Soccer League (2001–02) – dwudziesta szósta edycja piłkarskiej ligi National Soccer League (NSL). W dwudziestym szóstym sezonie wystąpiło 13 drużyn. Tytuł mistrzowski zdobyła drużyna Sydney Olympic Sharks, która w finałowym meczu Grand Final pokonała drużynę Perth Glory.
Rozgrywki.
Grand Final.
MISTRZ AUSTRALII 2002
Sydney Olympic Sharks DRUGI TYTUŁ

</doc>
<doc id="2280600" url="https://pl.wikipedia.org/wiki?curid=2280600" title="Janusz Zalewski (żeglarz)">
Janusz Zalewski (żeglarz)

Janusz Zalewski (ur. 31 sierpnia 1903 w Zawierciu, zm. 6 sierpnia 1944 w Warszawie) – polski żeglarz, architekt, olimpijczyk z Berlina 1936.
Życiorys.
Reprezentant AZS Warszawa. Obrońca Warszawy w 1939. Członek Armii Krajowej (ps. „Supełek”). Uczestnik powstania warszawskiego w oddziale Kedywu „Kolegium A”. Ranny podczas zdobywania magazynów zaopatrzeniowych SS został zamordowany przez Niemców w szpitalu na Woli, do którego został przetransportowany.
Na igrzyskach olimpijskich w 1936 startował w klasie 6 metrów na jachcie „Danuta” zajmując 11. miejsce.

</doc>
<doc id="2280603" url="https://pl.wikipedia.org/wiki?curid=2280603" title="Trill">
Trill

Trill – debiutancki album amerykańskiego rapera o pseudonimie artystycznym Bun B. Zadebiutował na 6. pozycji na Billboard 200, sprzedając się w ilości 118.000 egzemplarzy w pierwszym tygodniu.
Sample.
The Inauguration
Draped Up/Draped Up (H-Town Remix)
Pushin'
The Story
Git It

</doc>
<doc id="2280610" url="https://pl.wikipedia.org/wiki?curid=2280610" title="Stanisław Zalewski (żeglarz)">
Stanisław Zalewski (żeglarz)

Stanisław Zalewski (ur. 16 grudnia 1907 w Kutnie, zm. 23 grudnia 1992 w Warszawie) – żeglarz, olimpijczyk z Berlina 1936.
Reprezentant AZS Warszawa. Na igrzyskach olimpijskich 1936 roku startował w klasie 6 metrów na jachcie „Danuta” (wraz ze swoim bratem Januszem zajmując 11. miejsce). Został pochowany na cmentarzu Powązkowskim w Warszawie (kwatera 312-6-7).

</doc>
<doc id="2280613" url="https://pl.wikipedia.org/wiki?curid=2280613" title="Władysław Zawadzki (wioślarz)">
Władysław Zawadzki (wioślarz)

Władysław Zawadzki (ur. 10 marca 1911 r. w Wilnie, zm. 5 maja 1996 r. w Bydgoszczy) - wioślarz, olimpijczyk z Berlina 1936.
Reprezentował barwy WKS „Śmigły” Wilno.
Na igrzyskach olimpijskich w 1936 roku startował w czwórce ze sternikiem, która to osada odpadła w eliminacjach.

</doc>
<doc id="2280614" url="https://pl.wikipedia.org/wiki?curid=2280614" title="Władysław Zawadzki">
Władysław Zawadzki



</doc>
<doc id="2280615" url="https://pl.wikipedia.org/wiki?curid=2280615" title="Szpinak wodny">
Szpinak wodny



</doc>
<doc id="2280616" url="https://pl.wikipedia.org/wiki?curid=2280616" title="Świetlik nadobny">
Świetlik nadobny

Świetlik nadobny ("Euphrasia picta" Wimmer) – gatunek rośliny należącej do rodziny zarazowatych ("Orobanchaceae"). Z gatunkiem tym jest czasem synonimizowany świetlik bezostny ("Euphrasia exaristata" Smejkal) (w niektórych taksonomicznych bazach danych nazwa nieuwzględniana lub uznawana za niejednoznaczną).
Rozmieszczenie geograficzne.
Świetlik nadobny należy do wysokogórskich gatunków świetlików. W Polsce występuje w Tatrach i Bieszczadach, w przeszłości notowany był również na Babiej Górze, a według informacji, których nie udało się potwierdzić także w Sudetach na Śnieżniku.
Synonimizowany z nim czasem świetlik bezostny jest endemitem tatrzańskim. Według słowackiego botanika Králika najbardziej podobny jest do gatunków "Euphrasia tatrae" i "Euphrasia frigida" występujących w arktycznych oraz subarktycznych regionach Europy i Ameryki Północnej. W Polsce znane jest tylko jedno stanowisko tego gatunku. Znajduje się w Tatrach na wysokości ok. 1550 m n.p.m., pomiędzy Morskim Okiem a Czarnym Stawem pod Rysami. W słowackich Tatrach znane są 4 stanowiska: dwa w Dolinie Cichej i dwa w jej odnodze – Dolinie Tomanowej Liptowskiej.
Biologia i ekologia.
Roślina jednoroczna, półpasożyt zdolny do przeprowadzania fotosyntezy, a od innych roślin pobierający ssawkami wodę z solami mineralnymi. W Tatrach występuje na halach w reglu górnym i piętrze halnym. Kwitnie w sierpniu.
Zagrożenia.
Świetlik bezostny umieszczony jest w Polskiej Czerwonej Księdze Roślin w kategorii CR (krytycznie zagrożony). Z kolei świetlik nadobny na polskiej czerwonej liście posiada kategorię EN (zagrożony). 
Świetlik bezostny według kryteriów IUCN w Karpatach polskich jest gatunkiem narażonym na wyginięcie (kategoria zagrożenia VU). Jedyne stanowisko liczy kilkaset osobników, jednak znajduje się blisko popularnego szlaku turystycznego na Rysy i potencjalnie jest zagrożone wydeptaniem. Wskazany jest monitoring tego stanowiska.

</doc>
<doc id="2280617" url="https://pl.wikipedia.org/wiki?curid=2280617" title="Codex Theodosianus">
Codex Theodosianus



</doc>
<doc id="2280618" url="https://pl.wikipedia.org/wiki?curid=2280618" title="Euphrasia picta">
Euphrasia picta



</doc>
<doc id="2280619" url="https://pl.wikipedia.org/wiki?curid=2280619" title="Euphrasia exaristata">
Euphrasia exaristata



</doc>
<doc id="2280622" url="https://pl.wikipedia.org/wiki?curid=2280622" title="National Soccer League (2002–03)">
National Soccer League (2002–03)

National Soccer League (2002–03) – dwudziesta siódma edycja piłkarskiej ligi National Soccer League (NSL). W dwudziestym siódmym sezonie wystąpiło 13 drużyn. Tytuł mistrzowski zdobyła drużyna Perth Glory, która w finałowym meczu Grand Final pokonała drużynę Sydney Olympic.
Rozgrywki.
Seria finałowa.
W sezonie 2002/2003 seria finałowa była podzielona na dwie fazy: Grupę Mistrzowską i mecz Grand Final. Do Grand Final awansowały dwie najlepsze drużyny z Grupy Mistrzowskiej.
Grand Final.
MISTRZ AUSTRALII 2003
Perth Glory PIERWSZY TYTUŁ

</doc>
<doc id="2280625" url="https://pl.wikipedia.org/wiki?curid=2280625" title="Metoda Maxama-Gilberta">
Metoda Maxama-Gilberta

Metoda Maxama-Gilberta – metoda sekwencjonowania DNA wykorzystująca specyficzną, chemiczną degradację DNA.
Autorami metody byli Allan Maxam i Walter Gilbert. Gilbert otrzymał w roku 1980 za to osiągnięcie nagrodę Nobla w dziedzinie chemii (wraz z Frederickiem Sangerem, który w tym samym czasie opracował odmienną metodę sekwencjonowania DNA, znaną obecnie jako metoda Sangera). Metoda Maxama-Gilberta obecnie jest rzadko stosowana.
Zasada metody.
Metoda Maxama-Gilberta opiera się na wyznakowaniu cząsteczek DNA na końcu 5' radioaktywnym izotopem fosforu 32P, a następnie ich degradacji w czterech odrębnych reakcjach, wykorzystujących odmienne zestawy związków chemicznych (przedstawione w tabeli poniżej). W pierwszym etapie procesu następuje modyfikacja specyficznych dla danego reagentu zasad azotowych nukleotydów. W wyniku modyfikacji możliwe jest ich selektywne oderwanie od reszt cukrowych. W miejscach pozbawionych zasad (ang. "abasic site") nić DNA ulega pęknięciu (miejsce cięcia znajduje się za zmodyfikowanym nukleotydem). 
Warunki reakcji dobrane są w ten sposób, aby jedna nić DNA uległa przecięciu na 2–3 fragmenty, z których jeden zawiera znacznik izotopowy. Ponieważ dana zasada występuje w łańcuchu DNA wielokrotnie, w mieszaninie poreakcyjnej znajduje się zbiór wielu fragmentów DNA o różnej długości, zależnej od miejsca cięcia. Fragmenty z czterech niezależnych reakcji rozdziela się elektroforetycznie, po czym poddaje autoradiografii uwidaczniającej łańcuchy DNA wyznakowane izotopowo. Uzyskane prążki odpowiadają fragmentom DNA posiadającym na końcu 3' określoną zasadę.

</doc>
<doc id="2280627" url="https://pl.wikipedia.org/wiki?curid=2280627" title="Creo Elements/Pro">
Creo Elements/Pro



</doc>
<doc id="2280631" url="https://pl.wikipedia.org/wiki?curid=2280631" title="Font màgica">
Font màgica

La Font màgica (hiszp. "Fuente mágica") "Magiczna fontanna" - kompleks fontann znajdujący się przy Avinguda Maria Cristina w Barcelonie. Fontanna znajduje się u podnóża wzgórza Montjuïc, tuż obok hal targowych "Fira de Barcelona" oraz Plaça d'Espanya. Została zbudowana w 1929 r. podczas odbywającej się wtedy w Barcelonie Wystawy światowej EXPO. Projektantem fontanny był Carles Buigas. Ogromnych rozmiarów fontanny są zwykle w godzinach wieczornych miejscem widowiskowych spektakli artystycznych: woda - światło - dźwięk. Podczas pokazu w takt muzyki, z setek dysz fontanny wydobywają się strumienie wody o zmiennym ciśnieniu, tworząc rozmaite przestrzennie ukształtowane elementy i figury. Odpowiednie grupy strumieni wody wypływającej pod różnymi kątami są podświetlane zmieniającymi się światłami o różnych kolorach. Spektakle odbywają się co pół godziny.

</doc>
<doc id="2280634" url="https://pl.wikipedia.org/wiki?curid=2280634" title="Despina Kechajowa">
Despina Kechajowa

Despina Kechajowa bg. Деспина Кехайова ps. Dessi (ur. 1972, zm. 22 maja 2004 w Saint Paul) - bułgarska artystka cyrkowa (akrobatka).
Życiorys.
Była córką Georgi i Any Kechajowów, artystów cyrkowych występujących na platformie-trampolinie (ang. teeterboard). W wieku 13 lat Despina pobiła rekord świata, kręcąc jednocześnie wokół bioder 75 obręczy hula-hoop. Rekord ten pobiła jeszcze dwukrotnie, w 1991 osiągając wynik 102 obręczy. Sukcesy te zostały odnotowane w księdze rekordów Guinnessa. Numer ten przedstawiała w programach telewizyjnych. W 1987 występując wraz z grupą Kechajowi (Кехайови) zdobyła nagrodę Srebrnego Klowna na festiwalu cyrkowym w Monte Carlo. Po wyjeździe do USA związała się z zespołem cyrkowym Ringling Brothers and Barnum and Bailey Circus.
W 1992 wyszła za mąż za meksykańskiego artystę cyrkowego Ivana Españę, z którym wykonywała wspólne ewolucje (grupa trzech jadących motocyklistów utrzymywała metalową platformę, na której Despina wykonywała ewolucje).
W 2004 wystąpiła w trzygodzinnym show, odbywającym się w hali Xcel Energy Center w Saint Paul. W czasie ewolucji z jedwabnymi szarfami, owiniętymi wokół jej nóg, wykonywanych na wysokości 10 m uległ awarii mechanizm podtrzymujący jedną z szarf. Despina spadła na scenę, uderzając głową w podłogę. Zmarła w szpitalu, wskutek odniesionych obrażeń. Po wypadku władze stanu Minnesota wprowadziły zakaz wykonywania akrobacji powietrznych bez siatki zabezpieczającej.
Dzieci Despiny - Zore i Sian także poświęciły się karierze cyrkowej.

</doc>
<doc id="2280635" url="https://pl.wikipedia.org/wiki?curid=2280635" title="Pentarchia (polityka)">
Pentarchia (polityka)

Pentarchia – układ sił w polityce, w którym dominację sprawuje wspólnie pięć głównych ośrodków. W stosunkach międzynarodowych jest to wspólna dominacja pięciu mocarstw („koncert mocarstw”). Termin „pentarchia” pojawił się w odniesieniu do polityki międzynarodowej w pracy Maxa Lenza "Wielkie mocarstwa" (1900) – wówczas do tego grona zostały zaliczone: Wielka Brytania, Francja, Rosja, Niemcy i Stany Zjednoczone.
Przykłady:

</doc>
<doc id="2280639" url="https://pl.wikipedia.org/wiki?curid=2280639" title="Stanisław Bukowski (narciarz)">
Stanisław Bukowski (narciarz)

Stanisław Bukowski (ur. 3 stycznia 1923 w Zakopanem, zm. 19 stycznia 2002 w Kościelisku) – narciarz, trener, olimpijczyk z Sankt Moritz 1948 i Cortina d’Ampezzo 1956.
Reprezentant zakopiańskich klubów: Wisły i Startu. Był mistrzem Polski w biegach narciarskich na:
Zdobywał również 5-krotnie tytuł wicemistrza Polski w:
Na igrzyskach olimpijskich w 1948 r. w Sankt Moritz wystartował w biegu na 18 km zajmując 70. miejsce oraz w sztafecie 4 x 10 km. w której Polacy zajęli 10. miejsce.
Na igrzyskach w roku 1956 w Cortina d’Ampezzo wystartował tylko w biegu na 30 km w którym zajął 29. miejsce i w biegu na 50 km zajmując 13. miejsce.
Po zakończeniu kariery sportowej pracował jako trener.

</doc>
<doc id="2280640" url="https://pl.wikipedia.org/wiki?curid=2280640" title="Parafia Wniebowzięcia Najświętszej Maryi Panny w Chotomowie">
Parafia Wniebowzięcia Najświętszej Maryi Panny w Chotomowie

Parafia Wniebowzięcia Najświętszej Maryi Panny – parafia rzymskokatolicka znajdująca się w Chotomowie w powiecie legionowskim w województwie mazowieckim. Jej świątynią jest Kościół Wniebowzięcia Najświętszej Maryi Panny w Chotomowie.
Historia.
Według słownika Geograficznego Królestwa Polskiego parafia Chotomów została erygowana w 1418 roku. Inne źródło podaje, że nastąpiło to już w 1387 roku, w tym samym roku, w którym erygowano parafię w Wieliszewie. Działo się to za czasów biskupa Płockiego Ptyboriusza i plebana chotomowskiego Martinusa Dyrdycula, w których dokonano dysmembracji, czyli odłączenia kilku wsi z parafii Chotomów i przyłączenia do parafii Wieliszew.
Od XV do XVII wieku do parafii należały cztery wioski; trzy biskupie – Chotomów, Jabłonna i Radziszewo oraz Olszewnica. W Chotomowie był wtedy drewniany kościół pod wezwaniem Wniebowzięcia i Zwiastowania Najświętszej Maryi Panny. W parafii był tylko jeden kapłan. Terytorium parafii do II wojny światowej nie uległo większym zmianom. Trzon parafii stanowiły wsie Chotomów, Jabłonna, Olszewnica i Rajszew.
Obecny kościół został zbudowany w latach 1861–1865 z fundacji Maurycego Eustachego Potockiego, według projektu Franciszka Lancciego w stylu neogotyckim. Posiadał niewielkie wieżyczki i piękny wystrój wnętrza (polichromia, oświetlenie i kunsztowną w dębie rzeźbioną stolarkę). Z tego czasu pochodzi plebania.
W roku 1944 w wyniku działań wojennych kościół został częściowo zburzony. Uszkodzona została w ogromnym stopniu ściana wschodnia, zapadł się dach i sklepienie. Z wystroju wnętrza ocalały dwa ołtarze, konfesjonał i fotel dla celebransa, a także stojące przy balustradach kandelabry.
Cmentarz parafialny.
Do parafii należy utworzony w XIX wieku cmentarz katolicki przy ul. Kościelnej w Chotomowie jako kolejna nekropolia parafialna po cmentarzu przykościelnym.

</doc>
<doc id="2280641" url="https://pl.wikipedia.org/wiki?curid=2280641" title="Stanisław Bukowski">
Stanisław Bukowski



</doc>
<doc id="2280642" url="https://pl.wikipedia.org/wiki?curid=2280642" title="Tramwaje w Atenach">
Tramwaje w Atenach

Tramwaje w Atenach − system komunikacji tramwajowej działający w stolicy Grecji Atenach. 
Historia.
Pierwsze tramwaje konne na ulice Aten wyjechały w 1882 roku. Pięć lat później uruchomiono tramwaje parowe. Te z kolei zostały zastąpione przez tramwaje elektryczne, uruchomione 30 października 1908 roku. Po wojnie rozpoczęto stopniową likwidację sieci tramwajowej. Ostatnią linię Perama zamknięto 4 kwietnia 1977 roku.
Tramwaje na ulice Aten powróciły 19 lipca 2004 roku, a budowa linii miała związek z organizowanymi Letnimi Igrzyskami Olimpijskimi. Szerokość toru współczesnej sieci wynosi 1435 mm. W mieście są trzy linie (3, 4, 5).
Tabor.
W czasie eksploatacji tramwajów konnych posiadano 20 wagonów letnich oraz 16 zimowych. Dwa lata po uruchomieniu tramwajów elektrycznych posiadano 257 tramwajów w tym:
W 1937 otrzymano 60 nowych tramwajów. Nowe tramwaje wyprodukowało włoskie konsorcjum firm ΟΜ/CGE/Breda z Mediolanu. Dla budowanej linii tramwajowej zamówiono 35 tramwajów Sirio produkcji AnsaldoBreda. Dostawy pierwszych tramwajów rozpoczęły się w 2002. Tramwaje są dwukierunkowe, o długości 31,9 m. 

</doc>
<doc id="2280647" url="https://pl.wikipedia.org/wiki?curid=2280647" title="Ilfat Raziapow">
Ilfat Raziapow

Ilfat Sułtanowicz Raziapow (ros. Ильфат Султанович Разяпов, ur. 23 listopada 1975) − rosyjski amatorski bokser wagi muszej (do 51 kg), czterokrotny mistrz Rosji, wicemistrz świata (1997) i Europy (1998).
Sportowa kariera.
Boks zaczął trenować w 1988 roku, gdy trafił do szkoły sportowej w Kopiejsku. W 1993 roku został w Grecji młodzieżowym wicemistrzem Europy. Jako senior cztery razy z rzędu był mistrzem Rosji w wadze muszej (1996-1999). W 1997 roku na mistrzostwach świata w Budapeszcie zdobył srebrny medal, przegrywając jedynie z Kubańczykiem Manuelem Mantillą. Rok później w Mińsku został również wicemistrzem Europy. W drodze do finału pokonał m.in. Wachtanga Darczinjana (6:2), ale w walce o złoty medal uległ na punkty Wołodymyrowi Sydorence (0:5).
W 2000 roku reprezentował Rosję na igrzyskach olimpijskich w Sydney. Został wyeliminowany z turnieju wagi muszej w 1/8 finału przez Darczinjana (11:20).
Po igrzyskach zakończył bokserską karierę. Podjął pracę naukową na Państwowym Uniwersytecie Kultury Fizycznej w Czelabińsku. Pełni także funkcję dyrektora wykonawczego Federacji Boksu Olimpijskiego Obwodu Czelabińskiego.

</doc>
<doc id="2280649" url="https://pl.wikipedia.org/wiki?curid=2280649" title="Dimitrij Kiryłow">
Dimitrij Kiryłow



</doc>
<doc id="2280661" url="https://pl.wikipedia.org/wiki?curid=2280661" title="Rajd Meksyku 2008">
Rajd Meksyku 2008

Rajd Meksyku był 3. rundą Rajdowych Mistrzostw Świata 2008. Rajd odbył się w dniach 29 lutego–2 marca, jego bazą było León. Rajd był także 1. rundą "Mistrzostw Świata Juniorów (JWRC)".
Rajd wygrał Sébastien Loeb, było to jego 38. zwycięstwo w karierze, 2. w sezonie oraz 3. z rzędu w Rajdzie Meksyku. Na drugim miejscu dojechał Chris Atkinson z zespołu Subaru. Trzecie miejsce zajął Jari-Matti Latvala przed kolegą z zespołu Forda Mikko Hirvonenem.
W kategorii JWRC zwyciężył Sébastien Ogier przed Jaanem Mölderem i Michałem Kościuszko.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="2280667" url="https://pl.wikipedia.org/wiki?curid=2280667" title="GIPSI">
GIPSI



</doc>
<doc id="2280670" url="https://pl.wikipedia.org/wiki?curid=2280670" title="Neuroleptanalgezja">
Neuroleptanalgezja



</doc>
<doc id="2280671" url="https://pl.wikipedia.org/wiki?curid=2280671" title="Premier League Snooker 2006">
Premier League Snooker 2006

Premier League Snooker 2006 – nierankingowy turniej snookerowy. Został rozegrany w dniach 14 września – 3 grudnia 2006.
Zwycięzcą turnieju został Ronnie O’Sullivan, który pokonał w finale Jimmy'ego White'a 7:0.
Wyniki fazy grupowej.
1. kolejka (14 września)
2. kolejka (21 września)
3. kolejka (28 września)
4. kolejka (5 października)
5. kolejka (12 października)
6. kolejka (19 października)
7. Kolejka (2 listopada)
8. kolejka (9 listopada)
9. kolejka (16 listopada)
10. kolejka (22 listopada)

</doc>
<doc id="2280672" url="https://pl.wikipedia.org/wiki?curid=2280672" title="Mistrzostwa Europy w Boksie Kobiet 2007">
Mistrzostwa Europy w Boksie Kobiet 2007

Mistrzostwa Europy w Boksie Kobiet 2007 – były 6. edycją ME w boksie kobiet, które odbyły się w dniach 15-20 października 2007 r. w duńskim Vejle. W tabeli medalowej (po raz szósty z rzędu) zwyciężyły Rosjanki, zdobywając 6 złotych, 1 srebrny i 3 brązowe medale.

</doc>
<doc id="2280673" url="https://pl.wikipedia.org/wiki?curid=2280673" title="Mac OS X Lion">
Mac OS X Lion



</doc>
<doc id="2280684" url="https://pl.wikipedia.org/wiki?curid=2280684" title="Poleżajewskaja">
Poleżajewskaja

Poleżajewskaja () – stacja moskiewskiego metra linii Tagańsko-Krasnopriesnieńskiej (kod 123). Stację nazwano na cześć Wasilija D. Poleżajewa, budowniczego metra w latach 30. i dyrektora Moskiewskiego Metrostroja (Московский метрострой - firma zajmująca się budową m.in. metra) w latach 1958-72. Wyjścia prowadzą na ulice Kuusinena i szosę Choroszewskoje. Stacja jest nietypowa, posiada bowiem dwa perony (podobnie jak Partizanskaja na linii Arbacko-Pokrowskiej), ale tylko północny jest używany. Plany zakładały połączenie stąd do Srebrnego Boru (Серебряный бор - park leśny w rejonie Choroszowo-Mniowniki), ale podczas budowy plany te zarzucono, jednakże stację dokończono według pierwotnego projektu. Dlatego też stacja ta może w przyszłości stanowić potencjalny łącznik z inną linią. Obecnie tunel trzeciego toru (o długości 340m) służy jako bocznica dla składów. 
Wystrój.
Stacja jest trzykomorowa, jednopoziomowa, ma dwa perony. Stacja posiada rząd 25 ośmiobocznych kolumn pokrytych białym i żółtym marmurem w różnych odcieniach. Ściany nad torami pokryto glazurowanymi płytkami ceramicznymi. Podłogi wyłożono szarym granitem. Ściany i kolumny hali z kasami pokrywa szary marmur, znajduje się tutaj płaskorzeźba ku pamięci Wasilija D. Poleżajewa.

</doc>
<doc id="2280686" url="https://pl.wikipedia.org/wiki?curid=2280686" title="Nadjim Abdou">
Nadjim Abdou

Nadjim Abdou (ur. 13 lipca 1984 w Martigues) – komoryjski piłkarz występujący na pozycji pomocnika. Zawodnik klubu FC Martigues.
Kariera klubowa.
Abdou urodził się we Francji w rodzinie pochodzenia komoryjskiego. Seniorską karierę rozpoczynał w 2002 roku w FC Martigues. Spędził w nim rok, a potem odszedł do CS Sedan z Ligue 2. W tych rozgrywkach zadebiutował 6 grudnia 2003 roku w zremisowanym 0:0 pojedynku z Grenoble Foot 38. 12 listopada 2004 roku w wygranym 2:0 spotkaniu z Montpellier HSC. W 2006 roku awansował z zespołem do Ligue 1. W tej lidze pierwszy mecz zaliczył 18 listopada 2006 roku przeciwko Olympique Lyon (0:1). W 2007 roku, po spadku Sedanu do Ligue 2, odszedł z klubu.
Został wówczas graczem angielskiego Plymouth Argyle z Championship. Zadebiutował tam 25 sierpnia 2007 roku w przegranym 2:3 pojedynku z Barnsley. 1 grudnia 2007 roku w wygranym 3:0 spotkaniu ze Scunthorpe United strzelił pierwszego gola w Championship. W Plymouth spędził rok.
W 2008 roku Abdou przeszedł do ekipy Millwall z League One. Pierwszy ligowy mecz zaliczył tam 9 sierpnia 2008 roku przeciwko Oldham Athletic (3:4). W 2010 roku awansował z zespołem do Championship.
Kariera reprezentacyjna.
W reprezentacji Komorów Abdou zadebiutował 9 października 2010 roku w przegranym 0:1 meczu eliminacji Pucharu Narodów Afryki 2012 z Mozambikiem.

</doc>
<doc id="2280687" url="https://pl.wikipedia.org/wiki?curid=2280687" title="Clodogame">
Clodogame



</doc>
<doc id="2280691" url="https://pl.wikipedia.org/wiki?curid=2280691" title="Wiechuła">
Wiechuła

Wiechuła:

</doc>
<doc id="2280692" url="https://pl.wikipedia.org/wiki?curid=2280692" title="Wiechula">
Wiechula



</doc>
<doc id="2280694" url="https://pl.wikipedia.org/wiki?curid=2280694" title="Zamek Azuchi">
Zamek Azuchi

 – jeden z głównych zamków Nobunagi Ody. Został wzniesiony w latach 1576–1579, nad brzegiem jeziora Biwa, w prowincji Ōmi. Nobunaga celowo zbudował go blisko Kioto, aby mógł strzec dróg prowadzących do stolicy, ale jednocześnie na tyle od niej daleko, aby pozostawał poza zasięgiem zagrożeń w postaci pożarów i konfliktów, które zdarzały się w stolicy. Lokalizacja ta była również korzystna strategicznie, umożliwiając kontrolę szlaków komunikacyjnych pomiędzy największymi, wrogimi klanami: Uesugi na północy, Takeda na wschodzie i Mōri na zachodzie.
Historia zamku.
W przeciwieństwie do wcześniejszych zamków i twierdz, Azuchi nie miał być jedynie ponurą strukturą wojskową. Intencją Nobunagi było stworzenie bogato wyposażonej rezydencji, która zachwycałaby i jednocześnie przerażała jego rywali nie tylko skalą swojej obronności, ale także zdobionymi wnętrzami, kwitnącym miastem wokół oraz życiem religijnym. 
Zamek, jako jeden z pierwszych w Japonii miał wieżę obronną ("tenshu" lub "tenshukaku", pol. donżon). Miała ona siedem pięter, na których znajdowały się także pomieszczenia mieszkalne i przeznaczone do pracy. Fasada Azuchi, w przeciwieństwie do innych zamków, nie była jednolicie biała czy czarna, lecz była pomalowana w tygrysy i smoki.
Zamek Azuchi różnił się od wcześniejszych budowli tego typu pięcioma cechami istotnymi z punktu widzenia obronności. Po pierwsze, masywne mury zamku miały od 18 do 21 stóp grubości. Druga cecha, to dominujące wykorzystanie w budowie kamienia. Ściany zostały zbudowane z olbrzymich głazów granitowych, ściśle do siebie dopasowanych, bez użycia zaprawy. Trzecią innowacją w tej budowli była centralna, wysoka wieża. Zwiększała ona zakres widoczności przy użyciu broni w przypadku ataku nieprzyjaciela. Po czwarte, zamek posiadał wewnętrzne, nieregularne bastiony ułatwiające zajmowanie dogodnych pozycji obronnych. Po piąte, podczas gdy większość japońskich zamków była budowana u podstaw gór, w otoczeniu gęstej roślinności (co pozwalało wrogom na ukrycie się), Azuchi został zbudowany na otwartej przestrzeni, co dawało znacznie szersze możliwości dostrzeżenia zbliżającego się wroga.
Nobunaga pragnął mieć wokół zamku miasto ("jōkamachi"). Zbudował więc dla swoich dowódców obronne domy, dla zwykłych mieszkańców – domy nad jeziorem Biwa, a dla buddyjskiej sekty Jōdo-shū – świątynię o nazwie Jōgon-in. Miał jednak z początku problemy z przekonaniem ludzi do przeprowadzenia się do tych domów i w lecie 1577 r. wydał rozporządzenie gwarantujące mieszkańcom różne udogodnienia, w tym zwolnienie od podatków. Ponadto, zmuszało ono podróżujących drogą Nakasendō, aby zatrzymywali się w mieście na noc, co stworzyło gospodarzom możliwość zarobku. Szacuje się, że do 1582 r. miasto liczyło już około 5 tys. mieszkańców.
Nobunaga gościł w zamku wiele osobistości, jak Ieyasu Tokugawa i Nagahide Niwa, a w 1579 r. zorganizował debatę, która stała się znana jako „religijna debata w Azuchi” (安土宗論, Azuchi-shūron). Toczyła się ona pomiędzy przywódcami buddyjskich sekt: Nichirena i Jōdo-shū.
W lecie 1582 r., tuż po śmierci Nobunagi w świątyni Honnō-ji, zamek został zaatakowany przez siły Mitsuhide Akechiego, który zdradził Nobunagę. Zamek stanął w płomieniach, ale uważa się, iż pożar mógł wybuchnąć podczas jego grabieży ze strony mieszkańców lub jednego z synów Nobunagi. Mitsuhide Akechiemu nigdy nie udało się zająć zamku.
Okres Azuchi-Momoyama w historii Japonii, częściowo zawdzięcza swoją nazwę temu zamkowi. Do dzisiejszego dnia przetrwała jedynie jego kamienna podstawa. Jednakże reprodukcja zamku Azuchi, wykonana w oparciu o historyczne ilustracje i opisy, znajduje się w parku rozrywki o tematyce samurajskiej o nazwie Ise Sengoku Village, usytuowanym w pobliżu Ise. Ponadto, replikę górnej części donżonu w pełnej skali można podziwiać w Nobunaga no Yakata Museum, w pobliżu ruin zamku.

</doc>
<doc id="2280700" url="https://pl.wikipedia.org/wiki?curid=2280700" title="The Sims 3 Pokolenia">
The Sims 3 Pokolenia



</doc>
<doc id="2280703" url="https://pl.wikipedia.org/wiki?curid=2280703" title="The Sims 3 Generations">
The Sims 3 Generations



</doc>
<doc id="2280706" url="https://pl.wikipedia.org/wiki?curid=2280706" title="Przemysław Chojęta">
Przemysław Chojęta

Przemysław Chojęta (ur. 1979 we Wrocławiu) – polski aktor teatralny. Ukończył Akademię Teatralną im. Aleksandra Zelwerowicza w Warszawie. Od 2008 do 2013 roku był aktorem Teatru im. Juliusza Słowackiego w Krakowie. Obecnie jest członkiem zespołu Teatru Polskiego w Poznaniu.

</doc>
<doc id="2280710" url="https://pl.wikipedia.org/wiki?curid=2280710" title="National Soccer League (2003–04)">
National Soccer League (2003–04)

National Soccer League (2003–04) – ostatnia, dwudziesta ósma edycja piłkarskiej ligi National Soccer League (NSL). W dwudziestym ósmym sezonie wystąpiło 13 drużyn. Tytuł mistrzowski zdobyła drużyna Perth Glory, która w finałowym meczu Grand Final pokonała drużynę Parramatta Power.
Zgodnie z Raportem Crawford'a (oficjalnie "Report of the Independent Soccer Review Committee", pl. "Raport Niezależnej Piłkarskiej Komisji Lustracyjnej"), który został opublikowany w 2003 roku w sprawie zbadania zarządzania w Soccer Australia przyczynił się on do likwidacji National Soccer League. Na jego podstawie wytyczono trzy podstawowe cele dla nowej ligi krajowej: 
Raport przyczynił się do powstania nowej krajowej ligi - A-League, która jest rozgrywana od roku 2005.
Rozgrywki.
Grand Final.
MISTRZ AUSTRALII 2004
Perth Glory DRUGI TYTUŁ

</doc>
<doc id="2280719" url="https://pl.wikipedia.org/wiki?curid=2280719" title="COH">
COH



</doc>
<doc id="2280722" url="https://pl.wikipedia.org/wiki?curid=2280722" title="Biegowaja">
Biegowaja

Biegowaja () – stacja moskiewskiego metra linii Tagańsko-Krasnopriesnieńskiej (kod 122). Stację nazwano od pobliskiego hipodromu. Wyjścia prowadzą na ulice Rozanowa, Choroszewskij Projezd, szosę Choroszewskoje i peron stacji Biegowaja.
Wystrój.
Stacja jest trzykomorowa, jednopoziomowa, posiada jeden perony. Stacja ma dwa rzędy 26 kolumn u podstawy w kształcie ośmioboku przechodzącego w kwadrat przy suficie, pokrytych jasnym marmurem w różnych odcieniach, podobnie jak ściany nad torami. Podłogi wyłożono ciemnym granitem. W klatkach schodowych znajdują się płaskorzeźby przedstawiające sporty konne.

</doc>
<doc id="2280723" url="https://pl.wikipedia.org/wiki?curid=2280723" title="COH 2">
COH 2



</doc>
<doc id="2280724" url="https://pl.wikipedia.org/wiki?curid=2280724" title="COH 3">
COH 3



</doc>
<doc id="2280725" url="https://pl.wikipedia.org/wiki?curid=2280725" title="174th–175th Streets">
174th–175th Streets

174th–175th Streets – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami Tremont Avenue i 170th Street. Została otwarta 1 lipca 1933.

</doc>
<doc id="2280726" url="https://pl.wikipedia.org/wiki?curid=2280726" title="Geografia Azorów">
Geografia Azorów

Azory są archipelagiem leżącym w środkowej części Oceanu Atlantyckiego. Azory są regionem autonomicznym Portugalii i składają się z dziewięciu wulkanicznych wysp charakteryzujących się dosyć łagodnym podzwrotnikowym klimatem.
Powierzchnia i położenie archipelagu.
Powierzchnia wynosi 2346 km². Wyspy leżą w środkowej części Atlantyku, pomiędzy 39°43′N i 36°55′N, oraz 31°15′W i 25°W. Archipelag rozciąga się na długości ponad 600 km w kierunkach północny zachód – południowy wschód. Azory leżą około 1400 km na zachód od Półwyspu Iberyjskiego i około 3000 km od wybrzeży Ameryki Północnej.
Ukształtowanie poziome.
Azory składają się z trzech grup wysp: zachodniej – Corvo i Flores, środkowej – São Jorge, Pico, Faial, Graciosa i Terceira, oraz najdalej na wschód – Sao Miguel i Santa Maria. Wszystkie wyspy mają stosunkowo słabo rozwiniętą linię brzegową, gdzie wybrzeże jest przeważnie skaliste i surowe. Miejscami ciągną się plaże, dotyczy to głównie terenów miejskich, zagospodarowanych turystycznie.
Budowa geologiczna i rzeźba.
Azory stanowią kulminację Grzbietu Północnoatlantyckiego i są pochodzenia wulkanicznego. Archipelag powstał w trzeciorzędzie wskutek serii wstrząsów tektonicznych. Azory leżą w regionie skrzyżowania się trzech płyt tektonicznych: euroazjatyckiej, afrykańskiej i północnoamerykańskiej. Ten sam uskok, znajdujący się na dnie Oceanu Atlantyckiego, był również przyczyną trzęsienia ziemi w 1755 roku, które spustoszyło Lizbonę. Rzeźba wysp i linia brzegowa ukształtowały się wyniku działalności wulkanicznej. Ostatnia erupcja wulkaniczna miała miejsce w 1957 roku, kiedy wybuch Vulcão dos Capelinhos powiększył powierzchnię wyspy Faial o około 1,5 km². Wyspy zbudowane są ze skał wulkanicznych do których należą: bazalty, andezyty, trachity i tufy.
Wyspy są wyżynno-górzyste i znajduje się wiele wulkanów; jeden z nich, Pico jest jednocześnie najwyższym wzniesieniem Azorów (2351 m n.p.m.). Obszary górzyste w wielu miejscach sięgają wybrzeże, gdzie nabrzeżnych nizin jest niewiele. Średnie wysokości przekraczają 500 m n.p.m. Jedynie wyspa Graciosa jest nizinna, a jej najwyższe wzniesienie ma 402 m n.p.m. W wielu miejscach azorskich wysp zachowały się świeże formy rzeźby wulkanicznej m.in. nadbrzeżne pola lawowe.
Klimat.
Azory leżą w strefie klimatu podzwrotnikowego morskiego, który także cechuje się przejściowym charakterem. Klimat wysp kształtuje Wyż Azorski.
Rozkład rocznych temperatur sprawia, że klimat jest łagodny. Średnie wartości zimowe wynoszą i nie spadają poniżej . Latem jest ciepło, gdzie średnie wartości wynoszą Temperatura rzadko przekracza wartość . Na Azorach nie występują upały, nie ma też mrozu (z wyjątkiem terenów wysokogórskich, gdzie zdarzają się ujemne temperatury). Warto jednak zwrócić uwagę na rzeźbę terenu. W regionach wysokogórskich (jak szczyt Pico) występuje piętrowość klimatyczna. Powyżej 1500 m n.p.m. występuje piętro umiarkowane.
Opady są wysokie i wynoszą od 700 do 1600 mm. Najwyższe wartości opadowe występują na wulkanie Pico. Od maja do sierpnia trwa okres ze zmniejszonymi opadami, a większe opady występują w półroczu zimowym. Dość wysokie opady i bardzo intensywne wiatry, wiejące na Azorach nieprzerwanie od lutego do listopada, sprawiają, że pogoda jest bardzo nieprzewidywalna. Z powodu częstych mgieł lotniska nie obsługują pasażerów przez wiele dni w roku, a mieszkańcy żartują, że burza, która zostanie zapowiedziana w prognozie pogody na następny dzień, nadchodzi nad Azory najczęściej po tygodniu.
Wody.
Występuje sieć krótkich rzek o górskim charakterze, z licznymi wodospadami i progami, jeziora kalderowe, a także źródła wód geotermalnych i gejzery.
Flora i fauna.
Dzięki żyznej, wulkanicznej glebie i łagodnemu klimatowi szata roślinna wysp jest wyjątkowo bogata. Większość z rosnących na Azorach roślin sprowadzili jednak osadnicy. Naturalną formację roślinną stanowią lasy laurowe i roślinność twardolistna, głównie makia. Znaczne połacie lasów laurowych zostało wyciętych w ciągu ostatnich 600 lat ze względu na drewno, które posłużyło do budowy statków, a także pod tereny rolnicze. Poza lasami laurowymi rosną także sosny karłowate.
Azory cechują się występowaniem endemicznych gatunków ptaków i nietoperzy. Oddalenie wysp od kontynentu sprawiło, że brak w zasadzie dużych ssaków lądowych, bogaty jest zaś świat zwierząt morskich, do których należą m.in. żółwie morskie i manty.

</doc>
<doc id="2280729" url="https://pl.wikipedia.org/wiki?curid=2280729" title="Stowarzyszenie Wspierania Władzy Cesarskiej">
Stowarzyszenie Wspierania Władzy Cesarskiej

 – japońskie stowarzyszenie wzorowane na partii nazistowskiej, ale pod względem składu i stylu działania typowo japońskie, różniące się zasadniczo od europejskiego wzoru, istniejące w Japonii od 12 października 1940 do 13 czerwca 1945 roku. Zajęło miejsce rozwiązanych partii politycznych. Zgodnie z zasadą monopartyjności miało koordynować na terenie całego kraju działalność administracyjną i polityczną zmierzającą do osiągnięcia „celów cesarstwa”. Wszelkie różnice zdań miały ulec zniwelowaniu dla „dobra jednej, wspólnej sprawy”. Na czele Stowarzyszenia stanął premier Fumimaro Konoe.
Cele Stowarzyszenia.
Przy pomocy Stowarzyszenia przywódcy usiłowali stworzyć pozory ogólnonarodowej zgody. Nie miało ono kadry aktywnych działaczy i jedynie w niewielkim stopniu odwoływało się do zgromadzeń i przemówień. Działało drogą nacisków społecznych, dławiąc niezadowolenie i formując jednomyślne poparcie dla rządu. Wbrew intencjom Konoe organizacja nie przerodziła się 
w silną partię polityczną, ale w rozbudowany, biurokratyczny instrument ścisłej kontroli i indoktrynacji społeczeństwa. 
Wysiłki mobilizacyjne, którymi kierowało Stowarzyszenie Wspierania Władzy Cesarskiej, były podejmowane w trzech płaszczyznach:
Przewodniczącymi Stowarzyszenia byli: Fumimaro Konoe (w latach 1940–1941), Hideki Tōjō (1941–1944), Kuniaki Koiso (1944–1945), Kantarō Suzuki (1945).

</doc>
<doc id="2280730" url="https://pl.wikipedia.org/wiki?curid=2280730" title="170th Street (stacja metra na Concourse Line)">
170th Street (stacja metra na Concourse Line)

170th Street – stacja metra nowojorskiego, na linii B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami 174th–175th Streets i 167th Street. Została otwarta 1 lipca 1933.

</doc>
<doc id="2280734" url="https://pl.wikipedia.org/wiki?curid=2280734" title="Rozdarci">
Rozdarci

Rozdarci (ang. "Torn", 2007) – trzyodcinkowy brytyjski serial kryminalny nadawany przez stację ITV od 19 września do 3 października 2007 roku. W Polsce jest nadawany od 17 kwietnia 2011 roku na kanale Tele 5.
Opis fabuły.
W 1996 roku podczas wakacji nad morzem znika trzyletnia Alice (Jo Woodcock), córka Sarah (Holly Aird) i Davida (Adam Kotz) Hooperów. Mimo zakrojonych na szeroką skalę poszukiwań dziecka nie odnaleziono i policyjne śledztwo odłożono ad acta.
Jedenaście lat później Sarah i David wychowują pozostałą dwójkę dzieci, ale wspomnienie utraconej córki towarzyszy im codziennie. Gdy pewnego dnia w centrum handlowym Sarah dostrzega dziewczynkę, łudząco podobną do Alice, mówi o swoim odkryciu mężowi i zawiadamia policję. Zagadkę sprzed lat spróbuje wyjaśnić detektyw Sally Bridges (Poppy Miller).

</doc>
<doc id="2280739" url="https://pl.wikipedia.org/wiki?curid=2280739" title="George Moran">
George Moran

George „Bugs” Moran, George Clarence Moran vel Adelard Cunin (ur. 21 sierpnia 1891, zm. 25 lutego 1957) – gangster, od 1927 roku przywódca North Side Gang (po śmierci jej dotychczasowego szefa Vincenta Drucci). Jeden z najważniejszych przeciwników Al Capone w wojnie o przywództwo w chicagowskim świecie przestępczym.
Urodził się w Saint Paul w stanie Minnesota w imigranckiej rodzinie irlandzko – polskiej. Dorastał w Chicago. Przyjaciel Diona O'Baniona, z którym współdziałał w latach obowiązującej w Stanach Zjednoczonych prohibicji. Brał udział w zamachu na Johnny'ego Torrio, a także w ostrzelaniu kwatery głównej Al Capone (wystrzelano wtedy ponad 1000 pocisków).
Masakra w Dniu Świętego Walentego.
Przypadkowo uniknął masakry w dniu świętego Walentego 14 lutego 1929 roku. Gang Capone zastawił wówczas pułapkę, prowokując zakup skradzionego alkoholu. Bugs wyznaczył miejsce, dokąd alkohol miał trafić – garaż przy 2122 North Clark Street. W środku czekali jego wspólnicy. Bugs razem z dwoma doradcami (Will Marks i Teddy Newbury) miał do nich dołączyć. Zbliżając się do garażu zauważyli policjantów. Ukryli się i obserwowali przebieg wypadków sądząc, że mają do czynienia z akcją policji. Kiedy chwilę później z garażu dobiegły odgłosy broni palnej - zbiegli. Okazało się, że alkohol gangsterom Bugsa Morana oferował podstawiony gangster z Detroit, który był w rzeczywistości członkiem gangu Capone.
Dalsza walka z gangiem Capone.
Po zabójstwie wspólników Bugs Moran poprzysiągł zemstę. Zawarł sojusz z rodziną Aiello, której przywódca Joseph Aiello uchodził za głównego szefa mafii chicagowskiej. Współpraca zakończyła się wraz ze śmiercią Aiello w 1930, za którą stał Al Capone (po zamachu ze zwłok Josepha Aiello wydobyto 59 kul).
Upadek.
W latach trzydziestych zniesiono prohibicję, przez co pozycja Morana ulegała osłabieniu. Al Capone w 1931 roku został skazany na 11 lat pozbawienia wolności za oszustwa podatkowe. Wraz z końcem wojny Castellammarese powstał w Stanach Zjednoczonych, przy udziale Meyera Lansky'ego i Lucky Luciano nowy rodzaj zorganizowanej przestępczości, tzw. syndykat (wieloetniczne gangi z dominacją Włochów i Żydów). W nowej strukturze Moran nie znalazł już miejsca.
W 1946 roku został aresztowany przez FBI za udział w napadzie na pracownika banku i rabunek 10 tys. dolarów. Otrzymał wyrok 10 lat więzienia. Zmarł na raka w więzieniu Leavenworth w 1957 roku.

</doc>
<doc id="2280740" url="https://pl.wikipedia.org/wiki?curid=2280740" title="Alden Ehrenreich">
Alden Ehrenreich

Alden Caleb Ehrenreich (ur. 22 listopada 1989 w Los Angeles) – amerykański aktor, zagrał główną rolę w filmie "Tetro" (2009) Francisa Forda Coppoli.

</doc>
<doc id="2280741" url="https://pl.wikipedia.org/wiki?curid=2280741" title="Ujguristan">
Ujguristan



</doc>
<doc id="2280742" url="https://pl.wikipedia.org/wiki?curid=2280742" title="George &quot;Bugs&quot; Moran">
George &quot;Bugs&quot; Moran



</doc>
<doc id="2280749" url="https://pl.wikipedia.org/wiki?curid=2280749" title="Trento (stacja kolejowa)">
Trento (stacja kolejowa)

Trento (wł: "Stazione di Trento") – stacja kolejowa w Trydencie (wł. "Trento"), w prowincji Trydent, w regionie Trydent-Górna Adyga, we Włoszech. Jest zarządzana przez RFI i znajduje się na linii Werona - Innsbruck. Od tej stacji kolejowej odchodzi linia, która łączy Trydent z Wenecją. Stacja została otwarta 23 marca 1859.
W pobliżu dworca kolejowego znajduje się także stacja końcowa linii Trydent - Marilleva.
Charakterystyka.
W budynku znajdują się kasy, poczekalnia, jak również inne usługi, takie jak bary i kioski. Stacja posiada dwa perony i cztery tory. Perony są połączone przejściem podziemnym, wyposażonym w windy.
Ruch.
Stacja jest częścią projektu Centostazioni i obsługuje około 5 mln pasażerów rocznie, a po stacji Bolzano (5,5 mln), jest najbardziej ruchliwą w regionie. Na stacji zatrzymują się wszystkie pociągi, w tym Intercity i Eurostar Italia. Główne kierunki kursowania pociągów: Werona, Wenecja, Bassano del Grappa, Bolzano, ale także inne włoskie stacje jak Bolonia i Rzym lub międzynarodowe, takie jak Monako czy Innsbruck.

</doc>
<doc id="2280752" url="https://pl.wikipedia.org/wiki?curid=2280752" title="Szpital Ubogich Parafii Mariackiej w Krakowie">
Szpital Ubogich Parafii Mariackiej w Krakowie

Szpital Ubogich Parafii Mariackiej – zabytkowy budynek znajdujący się w Krakowie na Starym Mieście przy ul. Siennej 16 na rogu ul. św. Krzyża 2. 
Jest to 1-piętrowy, 3-skrzydłowy budynek z barokową fasadą. Na jego narożniku znajduje się figura św. Rocha a w podworcu pomnik Kraka.
Zbudowano go w latach 1761–1763, według projektu prawdopodobnie Franciszka Placidiego, jako szpital dla ubogich parafii mariackiej. Fundatorem był archiprezbiter kościoła mariackiego Jacek Augustyn Łopacki.
Historia budynku.
Kilkakrotnie przeprowadzano adaptacje i przebudowy wnętrz budynku do celów archiwalnych. Część pomieszczeń zajmowało Towarzystwo Miłośników Historii i Zabytków Krakowa oraz związane organizacyjnie z Archiwum - Muzeum Historyczne Miasta Krakowa. Od 1952 roku jest siedzibą dyrekcji Archiwum Państwowego w Krakowie, 29 grudnia 2012 Archiwum zostało przekształcone w Archiwum Narodowe w Krakowie.
Siedziba Archiwum Narodowego.
W budynku mają siedzibę także trzy oddziały Archiwum:

</doc>
<doc id="2280753" url="https://pl.wikipedia.org/wiki?curid=2280753" title="Wybory do Parlamentu Europejskiego we Włoszech w 1979 roku">
Wybory do Parlamentu Europejskiego we Włoszech w 1979 roku

Wybory do Parlamentu Europejskiego I kadencji we Włoszech zostały przeprowadzone 10 czerwca 1979 roku.
Wybory miały wyłonić 81 przedstawicieli którzy mieli reprezentować Włochy w nowo powstałym Parlamencie Europejskim
Wyniki.
Wybory do Parlamentu Europejskiego zakończyły się zwycięstwem chadeckiej Chrześcijańskiej Demokracja. Na dalszych miejscach uplasowała się Włoska Partia Komunistyczna, a także Partia Socjalistyczna.
Frekwencja wyborcza wyniosła 63%.

</doc>
<doc id="2280755" url="https://pl.wikipedia.org/wiki?curid=2280755" title="Fourging the Furnace">
Fourging the Furnace

Fourging the Furnace – pierwszy minialbum zespołu Halford.

</doc>
<doc id="2280757" url="https://pl.wikipedia.org/wiki?curid=2280757" title="Mick Doohan">
Mick Doohan



</doc>
<doc id="2280758" url="https://pl.wikipedia.org/wiki?curid=2280758" title="Port lotniczy Capitán Nicolás Rojas">
Port lotniczy Capitán Nicolás Rojas

Port lotniczy Capitán Nicolás Rojas (IATA: POI, ICAO: SLPO) – port lotniczy położony w Potosí, w prowincji Tomás Frías, w Boliwii.

</doc>
<doc id="2280760" url="https://pl.wikipedia.org/wiki?curid=2280760" title="Protokół z Sèvres">
Protokół z Sèvres

Protokół z Sèvres – tajne porozumienie pomiędzy Francją, Izraelem i Wielką Brytanią zawarte 24 października 1956 roku.
Przyczyną wspólnej akcji Francji, Izraela i Wielkiej Brytanii był tzw. kryzys sueski, czyli nacjonalizacja Kanału Sueskiego, która godziła w interesy brytyjskie i francuskie. Ponadto wzrastanie w siłę Egiptu było we Francji odbierane jako zagrożenie dla stabilności regionu i pozycji Francji w byłych koloniach w północnej Afryce, a w przypadku Izraela traktowane jako zagrożenia dla niepodległości państwa, któremu Egipt odmawiał prawa do istnienia.
Oba państwa zachodnie potrzebowały pretekstu do inwazji na strefę Kanału, gdyż z punktu widzenia prawa międzynarodowego nacjonalizacja nie stwarzała podstaw do takiej interwencji. W sytuacji zbieżności interesów trzy państwa zdecydowały się zawrzeć porozumienie o wspólnej akcji, które podpisano w Sèvres.
Dokument przewidywał rozpoczęcie przez Izrael operacji wojskowej na Półwyspie Synajskim, na którą Francja i Wielka Brytania miały zareagować stanowczym ultimatum, żądającym zaprzestania walk. Izrael miał do ultimatum się zastosować, natomiast spodziewało się, że Egipt odmówi zawieszenia broni, co pozwoli dwóm państwom zachodnim na ogłoszenie zajęcia Kanału Sueskiego w celu zabezpieczenia żeglugi międzynarodowej. Francja i Wielka Brytania zobowiązały się zniszczyć egipskie lotnictwo, które stanowiło zagrożenie dla miast izraelskich.
W spotkaniu uczestniczyli Patrick Dean z brytyjskiego ministerstwa spraw zagranicznych, minister spraw zagranicznych Francji Christian Pineau i premier Izraela Dawid Ben Gurion.
Izrael rozpoczął działania militarne już pięć dni później, 29 października.
Umowę sporządzono w trzech kopiach, jednak brytyjski egzemplarz został natychmiast zniszczony na polecenie premiera, a francuski zaginął. Jedyną zachowaną kopię ujawnił rząd izraelski w 1996 roku.

</doc>
<doc id="2280761" url="https://pl.wikipedia.org/wiki?curid=2280761" title="Wytyczne techniczne G-4.3">
Wytyczne techniczne G-4.3

Wytyczne techniczne G-4.3 – archiwalne wytyczne, zbiór zasad technicznych dotyczących wykonywania prac geodezyjnych w Polsce, związanych z bezpośrednimi pomiarami wysokościowymi, wprowadzony zaleceniem Dyrektora Biura Rozwoju Nauki i Techniki Stanisława Różanka z 14 stycznia 1983 w sprawie stosowania wytycznych technicznych "G-4.3 Bezpośrednie pomiary wysokościowe". 
Wytyczne G-4.3 zostały znowelizowane "Pomiary sytuacyjne i wysokościowe metodami bezpośrednimi" i stanowiły uzupełnienie instrukcji technicznej G-4 będącej do 8 czerwca 2012 standardem technicznym w geodezji.
Zasady określone tymi wytycznymi zostały wprowadzone w celu ujednolicenia wykonywania pomiarów wysokościowych w zakresie geodezyjnych opracowań rzeźby terenu i określenia rzędnych wysokości charakterystycznych punktów szczegółów sytuacyjnych przy sporządzaniu mapy zasadniczej i innych map wielkoskalowych (w tym map sytuacyjno-wysokościowych, tematycznych). Jedynym wydaniem było wydanie I z 1981 opracowane przez Tadeusza Ficka, Annę Dumę, Juliana Hrycynę, Bolesława Momota, Czesława Odoja, Józefa Sołtysa i Augustyna Wolano zgodnie z zaleceniami Biura Rozwoju Nauki i Techniki Głównego Urzędu Geodezji i Kartografii reprezentowanego przez Edwarda Jarosińskiego i Apoloniusza Szejbę. 
Wytyczne dotyczą pomiarów wysokościowych wykonywanych metodami:
oraz ustalają dla każdej z metod:
Stosowanie innych metod, narzędzi i materiałów zostało dopuszczone pod warunkiem zachowania wymaganych zasad obligatoryjnych i dokładności opracowań wynikowych ustalonych w instrukcji G-4. Materiały geodezyjno-kartograficzne, które powstały w wyniku wykonania robót geodezyjnych, kompletuje się i przekazuje do właściwego miejscowo ośrodka dokumentacji geodezyjnej i kartograficznej zgodnie z instrukcją O-3.
Wytyczne G-4.3 nie obejmują zasad kartograficznego opracowania map.

</doc>
<doc id="2280765" url="https://pl.wikipedia.org/wiki?curid=2280765" title="Sojusz Nowego Kosowa">
Sojusz Nowego Kosowa

Sojusz Nowego Kosowa alb. Aleanca Kosova e Re, AKR – kosowska centroprawicowa partia polityczna Albańczyków.
Partia powstała 17 marca 2006 roku. Jej przywódcą jest Behgjet Pacolli, biznesmen i właściciel firmy Mabetex. Debiutem wyborczym partii były wybory lokalne w roku 2007, które przyniosły jej 8% poparcia i uczyniły czwartą siłą polityczną w Kosowie. W wyborach do parlamentu Kosowa, które odbyły się 17 listopada 2007 roku AKR powiększyła swój stan posiadania, zdobywając 12,3% głosów (trzecie miejsce wśród partii startujących w wyborach). Dysponująca 13 mandatami AKR stała się najsilniejszą partią opozycyjną w parlamencie. Znaczenie polityczne partii spadło po wyborach z 2010 roku, kiedy zdobyła 8 mandatów w parlamencie, co dało jej piąte miejsce pod względem liczby mandatów.
AKR wspiera ideę podziału ekonomicznego Kosowa, co ma pozwolić Serbom, mieszkającym w północnej części państwa uzyskanie pełnej niezależności ekonomicznej od władz w Prisztinie.
Przywódca partii, Behgjet Pacolli, został wybrany 22 lutego 2011 roku prezydentem Kosowa, ale po ogłoszeniu niekonstytucyjności wyboru podał się do dymisji.

</doc>
<doc id="2280766" url="https://pl.wikipedia.org/wiki?curid=2280766" title="Divisa Nova">
Divisa Nova

Divisa Nova – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280767" url="https://pl.wikipedia.org/wiki?curid=2280767" title="Dzwon Zygmunta">
Dzwon Zygmunta



</doc>
<doc id="2280770" url="https://pl.wikipedia.org/wiki?curid=2280770" title="Żelewski II">
Żelewski II

Żelewski II (Zelewski, Brochwicz odmienny) – kaszubski herb szlachecki, herb własny rodziny Żelewskich, odmiana herbu Brochwicz.
Opis herbu.
Herb występował przynajmniej w trzech wariantach. Opisy z wykorzystaniem klasycznych zasad blazonowania:
Żelewski II (Zelewski, Brochwicz odmienny): "W polu rzeka z której głowa jelenia z szyją. Z obu stron głowy i pod rzeką po gwieździe. Barwy nieznane. Klejnot: nad hełmem w koronie ogon pawi. Labry nieznanej barwy."
Żelewski IIa (Zelewski, Brochwicz odmienny): "Tarcza dzielona w pas, srebrno-błękitna, w polu górnym pół jelenie wyskakującego naturalnego, ponad którym trzy gwiazdy złote (2 i 1), w polu dolnym, z którego wyrastają kępy trawy, pojedyncza gwiazda złota. Klejnot: nad hełmem w koronie dwa pióra strusie, prawe srebrne, lewe błękitne. Labry błękitne podbite srebrem."
Żelewski IIb (Zelewski, Brochwicz odmienny): "Na tarczy dzielonej w pas, w polu górnym, pół jelenia wyskakującego z gwiazdą na piersi i między rogami; w polu dolnym gwiazda. Barwy nieznane. Klejnot: nad hełmem bez korony dwa pióra strusie. Labry nieznanej barwy."
Najwcześniejsze wzmianki.
Wariant II wymieniany przez "Nowego Siebmachera" ("Der Adel des Königreichs Preußen", 1906), Ledebura ("Adelslexikon der Preussischen Monarchie", 1858) i Żernickiego ("Der polnische Adel", 1900). Wariant IIa znany jest z kilku zabytków. Bez barw znajduje się na frontonie pałacu w Paraszynie; należał do Anny Marii von Zelewski, zamężnej w 1907 z Ernestem von Besser. Tutaj pole dolne jest stylizowane jakby na wodę. Podobny herb znajduje się na guziku z XIX-wiecznej liberii należącej do służby szambelana Eberharda von Żelewskiego. Barwy tego herbu są znane z fragmentów witraża z Sali Rajców w Lęborku, którego współfundatorem ok 1899 roku był Eberhard. Wariant IIb wymieniany jest przez "Nowego Siebmachera".
Herbowni.
Żelewski (Zelewski), gałąź z Paraszyna.
Gałąź z przydomkiem Bach pieczętowała się herbem Żelewski, gałąź z Siemirowic używała herbu Żelewski III. Von Zelewscy z Prus Wschodnich używali herbu Żelewski IV. Inni Zelewscy, osiadli w ziemi chełmińskiej i sztumskiej, używali herbu Żelewski V. W wyniku błędu popełnionego przy renowacji witraża w Sali Rajców w Lęborku, Eberhardowi Żelewskiemu przypisano herb będący najwyraźniej odmianą herbu Dołęga. Herb ten określił Przemysław Pragert w I tomie swojego herbarza szlachty kaszubskiej jako Żelewski VI, choć już wówczas zastrzegał, że przypisanie go Żelewskim może być błędem. W tomie V błąd ten został potwierdzony, zaś Przemysław Pragert stwierdził, że herb Żelewski VI w istocie nigdy nie istniał.

</doc>
<doc id="2280772" url="https://pl.wikipedia.org/wiki?curid=2280772" title="Fama (Minas Gerais)">
Fama (Minas Gerais)

Fama – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280776" url="https://pl.wikipedia.org/wiki?curid=2280776" title="Machado">
Machado

Machado – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280779" url="https://pl.wikipedia.org/wiki?curid=2280779" title="Paraguaçu (Minas Gerais)">
Paraguaçu (Minas Gerais)

Paraguaçu – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280780" url="https://pl.wikipedia.org/wiki?curid=2280780" title="Lehárová">
Lehárová



</doc>
<doc id="2280781" url="https://pl.wikipedia.org/wiki?curid=2280781" title="Brahmariszi Bhrigu">
Brahmariszi Bhrigu



</doc>
<doc id="2280782" url="https://pl.wikipedia.org/wiki?curid=2280782" title="Brahmariszi Kritu">
Brahmariszi Kritu



</doc>
<doc id="2280784" url="https://pl.wikipedia.org/wiki?curid=2280784" title="Poço Fundo">
Poço Fundo

Poço Fundo – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280786" url="https://pl.wikipedia.org/wiki?curid=2280786" title="Serrania">
Serrania

Serrania – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Alfenas.

</doc>
<doc id="2280788" url="https://pl.wikipedia.org/wiki?curid=2280788" title="Knightsbridge">
Knightsbridge

Knightsbridge – dzielnica Londynu na pograniczu gmin City of Westminster oraz Royal Borough of Kensington and Chelsea. Poza ulicą o tej samej nazwie, Knightsbridge obejmuje tereny położone na wschód od dzielnicy South Kensington (Exhibition Road) i na zachód od Belgravii (Sloane Street), rozciągające się pomiędzy Hyde Parkiem na północy a dzielnicami Brompton i Chelsea na południu. Knightsbridge jest jedną z najbardziej ekskluzywnych dzielnic mieszkaniowych Londynu a także skupiskiem wielu luksusowych sklepów, takich jak domy towarowe Harrods czy Harvey Nichols.
Dzielnica jest obsługiwana przez stację metra Knightsbridge, leżącą na trasie Piccadilly line.

</doc>
<doc id="2280792" url="https://pl.wikipedia.org/wiki?curid=2280792" title="Boa Esperança (Minas Gerais)">
Boa Esperança (Minas Gerais)

Boa Esperança – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Varginha.

</doc>
<doc id="2280795" url="https://pl.wikipedia.org/wiki?curid=2280795" title="Campanha">
Campanha

Campanha – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Varginha.

</doc>
<doc id="2280798" url="https://pl.wikipedia.org/wiki?curid=2280798" title="Campo do Meio">
Campo do Meio

Campo do Meio – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Varginha.

</doc>
<doc id="2280800" url="https://pl.wikipedia.org/wiki?curid=2280800" title="Live – Disney House of Blues Concert">
Live – Disney House of Blues Concert

Live – Disney House of Blues Concert – drugi koncertowy album zespołu Halford. Wcześniej można go było pobrać ze strony robhalford.com .

</doc>
<doc id="2280802" url="https://pl.wikipedia.org/wiki?curid=2280802" title="Campos Gerais">
Campos Gerais

Campos Gerais – miasto i gmina w Brazylii, w stanie Minas Gerais. Znajduje się w mezoregionie Sul e Sudoeste de Minas i mikroregionie Varginha.

</doc>
<doc id="2280805" url="https://pl.wikipedia.org/wiki?curid=2280805" title="Diecezja Świętego Klemensa w Saratowie">
Diecezja Świętego Klemensa w Saratowie



</doc>
<doc id="2280806" url="https://pl.wikipedia.org/wiki?curid=2280806" title="Irena Asanina">
Irena Asanina

Irena Asanina – cesarzowa bizantyńska, żona cesarza Jana VI Kantakuzena.
Życiorys.
Irena była wnuczką cara Iwana Asena III, a córką despoty Morei Andronika Asena i jego żony Tarchanaiotissy. Poślubiła Jana Kantakuzena przed 1320 rokiem. Od 1341 roku, kiedy Jan Kantakuzen pozwolił ogłosić się w Didymotyce cesarzem, jej imię było wymieniane jako imię oficjalnej cesarzowej w dokumentach wystawianych przez kancelarię Kantakuzena. Oficjalna koronacja pary cesarskiej nastąpiła dopiero 13 maja 1347 roku. W listopadzie 1354 roku po zdobyciu Konstantynopola przez Jana V Paleologa, Jan Kantakuzen abdykował i wstąpił do klasztoru Mangana. Irena, która również przywdziała habit i imię Eugenii, zmarła jeszcze w tym samym roku w klasztorze świętej Marty.
Irena urodziła sześcioro dzieci:

</doc>
<doc id="2280807" url="https://pl.wikipedia.org/wiki?curid=2280807" title="Metro w Porto Alegre">
Metro w Porto Alegre

Metro w Porto Alegre – system kolei podziemnej w mieście Porto Alegre w Brazylii. Składa się z dwóch czynnych linii, ma 17 stacji oraz obsługuje 170 000 pasażerów dziennie.
Historia.
Pierwszą linię metra otwarto 1985 roku połączyła ona centrum miasta z pobliskimi miastami.
W 2000 została przedłużona o 2,45 km na potrzeby nowej stacji.

</doc>
<doc id="2280810" url="https://pl.wikipedia.org/wiki?curid=2280810" title="Pall Mall">
Pall Mall



</doc>
<doc id="2280813" url="https://pl.wikipedia.org/wiki?curid=2280813" title="Goryōkaku">
Goryōkaku

 – pierwsza w Japonii twierdza zbudowana w stylu zachodnim, w mieście Hakodate, w południowej części Hokkaido. Przez krótki okres budowla ta była główną twierdzą Republiki Ezo.
Historia.
Wybudowana przez ród Tokugawa w latach 1857–1866 w Hakodate, na wyspie Hokkaido. Została zbudowana na planie pięcioboku, z rozbudowanymi bastionami, co nadawało jej kształt pięcioramiennej gwiazdy (twierdza gwiazda). Pozwalało to na umieszczanie większej liczby dział na murach, niż w tradycyjnych twierdzach japońskich i zmniejszało liczbę "martwych punktów". 
Twórcą konstrukcji twierdzy Goryōkaku był Ayasaburō Takeda, który poznał wiedzę Zachodu ("rangaku", dosł.: nauka holenderska; znaczenie: studiowanie nauki Zachodu w okresie Edo przy pomocy języka holenderskiego) w tej dziedzinie. Zastosował on wiele elementów z projektu francuskiego architekta Sebastiana Vaubana.
Goryōkaku słynie z tego, iż było miejscem ostatniej bitwy wojny boshin (1867–1869). W dniu 9 grudnia 1868 roku, Keisuke Ōtori i Toshizō Hijikata wraz ze swoimi oddziałami wkroczyli do fortu. Tydzień po śmierci Hijikaty, 27 czerwca 1869 roku, Goryōkaku została zdobyta przez armię cesarską i w znacznej części zniszczona.
Dzisiaj Goryōkaku jest parkiem otwartym dla zwiedzających, o charakterze zabytkowym. Teren byłej twierdzy jest jednym z ulubionych miejsc podziwiania na wiosnę kwitnących kwiatów wiśni (hanami).

</doc>
<doc id="2280815" url="https://pl.wikipedia.org/wiki?curid=2280815" title="7 Oddział Kadrowy Rozpoznawczy">
7 Oddział Kadrowy Rozpoznawczy

7 Oddział Kadrowy Rozpoznawczy (7 OR) - pododdział kawalerii Polskich Sił Zbrojnych na Zachodzie.
Historia oddziału.
Oddział został sformowany 24 listopada 1940 roku w Dunfermline, w Szkocji, na podstawie rozkazu L.dz. 12811/O.I.tjn. dowódcy I Korpusu z 5 listopada 1940 roku i rozkazu organizacyjnego L.dz. 387/O.I.tjn.40 dowódcy 7 Brygady Kadrowej Strzelców z 26 listopada 1940 roku.
Do oddziału zostali wcieleni w większości oficerowie byłego Samodzielnego Szwadronu Kawalerii, który wchodził w skład Obozu Oficerskiego Nr 2 stacjonującego w Bronghton koło Peebles, a od 16 października 1940 roku w Dunfermline. Pierwszym dowódcą szwadronu był pułkownik Leonard Łodzia-Michalski, a po nim podpułkownik Józef Grad-Soniński.
W początkowym okresie funkcjonowania dowódcy oddziału została podporządkowana Kompania Kadrowa Przeciwpancerna rotmistrza Hugo Kornbergera. Oba pododdziały były zakwaterowane w sali teatralnej Towarzystwa Dunfermline Cooperative Society Limited oraz w kwaterach prywatnych.
4 marca 1941 roku oddział został dyslokowany do m. Edzell, na północ od Brechin i tam zakwaterowany w hotelu razem z 20 Batalionem Kadrowym Strzelców. 7 lipca 1941 roku oddział objął służbę na odcinku wybrzeża koło Montrose. 7 września 1941 roku ubyli z oddziału oficerowie, którzy zostali przyjęci do służby w koloniach brytyjskich.
Obsada personalna oddziału.
Obsada personalna oddziału

</doc>
<doc id="2280818" url="https://pl.wikipedia.org/wiki?curid=2280818" title="Silent Screams – The Singles">
Silent Screams – The Singles

Silent Screams – The Singlese – drugi minialbum zespołu Halford.

</doc>
<doc id="2280820" url="https://pl.wikipedia.org/wiki?curid=2280820" title="Nikołaj Połuchin">
Nikołaj Połuchin

Nikołaj Anatoljewicz Poliukin (ros. Николай Анатольевич Полухин; ur. 7 lipca 1982 w Tiumeni) – rosyjski niewidomy biegacz narciarski i biathlonista.
W zawodach międzynarodowych zadebiutował w 2005 roku. Jego trenerem jest Wiaczesław Goldinow.

</doc>
<doc id="2280822" url="https://pl.wikipedia.org/wiki?curid=2280822" title="Brahmariszi Pulaha">
Brahmariszi Pulaha



</doc>
<doc id="2280823" url="https://pl.wikipedia.org/wiki?curid=2280823" title="Brahmariszi Mariczi">
Brahmariszi Mariczi



</doc>
<doc id="2280825" url="https://pl.wikipedia.org/wiki?curid=2280825" title="Dzieci Czerwca 1956">
Dzieci Czerwca 1956

Dzieci Czerwca 1956 (właściwie: "Dzieci Czerwca 56") – niewielkie dzieło rzeźbiarskie, zlokalizowane w Poznaniu przy ul. Młyńskiej 3, w bramie starej kamienicy.
Grupa rzeźbiarska przedstawia dwóch chłopców, w częściowym umundurowaniu, z karabinem, w hełmach i z biało-czerwoną opaską. Nawiązuje do warszawskiego Pomnika Małego Powstańca. Obiekt upamiętnia wielu młodych ludzi i dzieci, które uczestniczyły w walkach Powstania Poznańskiego (najbardziej rozpoznawalną postacią z tego grona jest zamordowany Romek Strzałkowski).
Pomnik wykonany jest z brązu i umieszczony w specjalnie przygotowanej niszy w murze budynku. Wcześniej był ulokowany przy bramie Aresztu Śledczego (jedno z miejsc szturmu w 1956). Naprzeciw aresztu znajdował się natomiast do 2011 Pomnik Ofiar Więzienia przy ul. Młyńskiej.
Zobacz też.
Inne pomniki na terenie miasta upamiętniające wydarzenia Powstania Poznańskiego:

</doc>
<doc id="2280827" url="https://pl.wikipedia.org/wiki?curid=2280827" title="Ulica 1905 Goda">
Ulica 1905 Goda

Ulica 1905 Goda ( – "Ulica 1905 Roku") – stacja moskiewskiego metra linii Tagańsko-Krasnopriesnieńskiej (kod 121). Stację nazwano od pobliskiej ulicy nazwanej tak na pamiątkę rewolucji w 1905 roku i zbrojnego powstania w Moskwie w grudniu tego roku, jakie rozgrywało się w okolicach miejsca, gdzie wzniesiono stację. Wyjścia prowadzą na ulice 1905 roku, Priesnenskij Wał i Krasnaja Priesnia, jeden z westybuli znajduje się na placu Krasnopriesnenskaja Zastawa.
Wystrój.
Stacja jest trzykomorowa, jednopoziomowa, posiada jeden peron. Stacja posiada dwa rzędy 26 kolumn pokrytych różowym marmurem. Ściany nad torami pokryto szarym marmurem i przyozdobiono panelami z anodyzowanego aluminium przedstawiającymi pochodnie i metalowymi z liczbą 1905. Podłogi wyłożono szarym granitem. Południowy westybul posiada pomnik rewolucji 1905 roku i mozaiki przedstawiające tamte wydarzenia.

</doc>
<doc id="2280836" url="https://pl.wikipedia.org/wiki?curid=2280836" title="Wytyczne techniczne G-5.4">
Wytyczne techniczne G-5.4

Wytyczne techniczne G-5.4 – zbiór zasad technicznych dotyczących wykonywania prac geodezyjnych w Polsce związanych z opracowaniem dokumentacji do odnowienia ewidencji gruntów, wprowadzony zaleceniem Głównego Geodety Kraju z 8 lutego 1991 do stosowania wytycznych "G-5.4 Opracowanie dokumentacji wyjściowej do odnowienia ewidencji gruntów z zastosowaniem technologii fotogrametrycznych". Wytyczne stanowią uzupełnienie instrukcji technicznej G-5 niebędącej geodezyjnym standardem technicznym w Polsce.
Wytyczne zostały opracowane w Instytucie Planowania i Urządzania Obszarów Wiejskich Akademii Rolniczo-Technicznej w Olsztynie (przy wykorzystaniu prac wykonywanych przez PPGK w Warszawie, OPGK w Białymstoku i WBGiTR w Suwałkach) przez zespół w składzie: Stanisław Goraj, Mirosław Garliński, Kazimierz Przybyłowski zgodnie z zaleceniami Departamentu Geodezji, Kartografii i Gospodarki Gruntami Ministerstwa Gospodarki Przestrzennej i Budownictwa, reprezentowanego przez Zenona Marca, wprowadzone w celu ujednolicenia opracowań dotyczących odnowienia i modernizacji istniejącej ewidencji gruntów oraz określenia zasad wykonywania tych prac.
W toku prac wykonywanych przy odnowieniu i modernizacji istniejącej ewidencji gruntów wytyczne nakazują przestrzeganie przepisów obowiązujących instrukcji (w szczególności: "G-1. Pozioma osnowa geodezyjna", "K-1. Mapa zasadnicza", "G-4. Pomiary sytuacyjne i wysokościowe" oraz "G-5. Ewidencja gruntów") oraz zasad "ciągłości danych ewidencyjnych" z maksymalnym wykorzystaniem dotychczasowego zasobu jako podstawowego źródła danych o gruntach i osobach władających gruntami.
Wytyczne G-5.4 określają:
Zgodnie z tymi wytycznymi położenie punktów załamania granic działek gruntowych, dla odnowienia i modernizacji ewidencji gruntów, określa się podczas bezpośrednich pomiarów geodezyjnych w terenie.

</doc>
<doc id="2280839" url="https://pl.wikipedia.org/wiki?curid=2280839" title="Brahmariszi Daksza">
Brahmariszi Daksza



</doc>
<doc id="2280841" url="https://pl.wikipedia.org/wiki?curid=2280841" title="Michalina Łysowa">
Michalina Łysowa

Michalina Anatoljewna Łysowa (ros. Михалина Анатольевна Лысова; ur. 29 marca 1992 w Niżnym Tagile) – rosyjska niewidoma biegaczka narciarska i biathlonistka.
W zawodach międzynarodowych zadebiutowała w 2007 roku. Jej trenerem jest Walerij Ogorodnikow.

</doc>
<doc id="2280842" url="https://pl.wikipedia.org/wiki?curid=2280842" title="Premier League Snooker 2004">
Premier League Snooker 2004

Premier League Snooker 2004 – nierankingowy turniej snookerowy. Został rozegrany w dniach 10 stycznia – 14 marca 2004. 
Zwycięzcą turnieju został Stephen Hendry, który pokonał w finale Johna Higginsa 9:6.
Wyniki fazy grupowej.
1. Kolejka (10 stycznia)
2. Kolejka (11 stycznia)
3. Kolejka (17 stycznia)
4. Kolejka (18 stycznia)
5. Kolejka (14 lutego)
6. Kolejka (15 lutego)
7. Kolejka (21 lutego)
8. Kolejka (22 lutego)

</doc>
<doc id="2280843" url="https://pl.wikipedia.org/wiki?curid=2280843" title="Mihalina Łysowa">
Mihalina Łysowa



</doc>
<doc id="2280845" url="https://pl.wikipedia.org/wiki?curid=2280845" title="Brahmariszi Angira">
Brahmariszi Angira



</doc>
<doc id="2280848" url="https://pl.wikipedia.org/wiki?curid=2280848" title="Brahmariszi Pulastja">
Brahmariszi Pulastja



</doc>
<doc id="2280849" url="https://pl.wikipedia.org/wiki?curid=2280849" title="Padmāsana">
Padmāsana



</doc>
<doc id="2280856" url="https://pl.wikipedia.org/wiki?curid=2280856" title="Dhjana-mudra">
Dhjana-mudra



</doc>
<doc id="2280857" url="https://pl.wikipedia.org/wiki?curid=2280857" title="Ruchomy zamek Howla">
Ruchomy zamek Howla



</doc>
<doc id="2280862" url="https://pl.wikipedia.org/wiki?curid=2280862" title="Addiction (singel)">
Addiction (singel)

Addiction (pol. „Uzależnienie”) – singel duńskiej piosenkarki Mediny z trzeciego albumu studyjnego "Welcome to Medina". Tekst został napisany przez samą artystkę, Rasmusa Stabella, Jeppe'a Federspiela i Lise Greene.
Piosenka w Danii znalazła się na #1 pozycji, a w Niemczech na #59.

</doc>
<doc id="2280865" url="https://pl.wikipedia.org/wiki?curid=2280865" title="Sanktuarium Maryjne w Rychwałdzie">
Sanktuarium Maryjne w Rychwałdzie



</doc>
<doc id="2280868" url="https://pl.wikipedia.org/wiki?curid=2280868" title="Paul Kiparsky">
Paul Kiparsky

René Paul Viktor Kiparsky (ur. 28 stycznia 1941 w Helsinkach) – profesor językoznawstwa na Uniwersytecie Stanforda. Jest synem rosyjskiego językoznawcy i slawisty Valentina Kiparsky'ego.
Studiował na Uniwersytecie Helsińskim oraz Uniwersytecie Minnesota. Doktoryzował się w roku 1965 pod kierunkiem Morrisa Hallego w Massachusetts Institute of Technology. Tam też pracował w latach 1965–1984. Od 1984 wykłada na Uniwersytecie Stanforda.
Jego praca doktorska pt. "Phonological Change" („Zmiana fonologiczna”, 1965) oraz dalsze badania w dziedzinie językoznawstwa historycznego odegrały ważną rolę w kształtowaniu się podejścia do problematyki zmiany językowej z perspektywy językoznawstwa generatywnego. Jest twórcą teorii fonologii i morfologii leksykalnej ("Lexical Phonology and Morphology" – "LPM") oraz uznanym badaczem indyjskiego gramatyka Paniniego.
W ostatnich latach jego praca ujęta jest w ramy teorii optymalności z elementami fonologii leksykalnej.
W roku 1985 otrzymał doktorat honoris causa Uniwersytetu w Göteborgu, w 2008 Uniwersytetu w Konstancji, a w 2010 Uniwersytetu Patraskiego. W ciągu swojej długiej kariery naukowej został również laureatem wielu innych prestiżowych nagród i wyróżnień.

</doc>
<doc id="2280874" url="https://pl.wikipedia.org/wiki?curid=2280874" title="Pomnik Ofiar Komunizmu w Pradze">
Pomnik Ofiar Komunizmu w Pradze

Pomnik Ofiar Komunizmu w Pradze () – seria rzeźb w Pradze upamiętnienia ofiar komunizmu między 1948–1989. Znajduje się u podnóża wzgórza Petřín, na ulicy Újezd w dzielnicy Malá Strana.
Odsłonięto go w dniu 22 maja 2002 r., dwanaście lat po upadku komunizmu, i jest dziełem czeskiego rzeźbiarza Olbrama Zoubka i architektów Jana Karela i Zdenka Holzel. Projekt był wspierany przez władze miasta i konfederację więźniów politycznych (KPV).
Pomnik ukazuje siedem figur z brązu malejące po schodach. Figury wydają się bardziej „zepsute”, im dalej od siebie – tracą kończyny, a ich ciała stają się otwarte. Ma to symbolizować jak traktowano więźniów politycznych w czasach komunizmu.
Istnieje również taśma z brązu, która biegnie wzdłuż centrum pamięciowego, ukazując szacowaną liczba osób dotkniętych komunizmem:
Na tablicy z brązu jest wyryty napis: 
„Pomnik ofiar komunizmu jest przeznaczony dla wszystkich ofiar, nie tylko tych, którzy zostali uwięzieni lub zamordowani, ale także tych, których życie zostało zrujnowane przez totalitarny despotyzm”

</doc>
<doc id="2280875" url="https://pl.wikipedia.org/wiki?curid=2280875" title="Premier League Snooker 2003">
Premier League Snooker 2003

Premier League Snooker 2003 – nierankingowy turniej snookerowy. Został rozegrany w dniach 11 stycznia – 11 maja 2003. 
Zwycięzcą turnieju został Marco Fu, który pokonał w finale Marka Williamsa 9:5.
Wyniki fazy grupowej.
1. Kolejka (11 stycznia)
2. Kolejka (12 stycznia)
3. Kolejka (18 stycznia)
4. Kolejka (19 stycznia)
5. Kolejka (15 lutego)
6. Kolejka (16 lutego)
7. Kolejka (22 marca)
8. Kolejka (23 marca)

</doc>
<doc id="2280876" url="https://pl.wikipedia.org/wiki?curid=2280876" title="Mihăiță Pleșan">
Mihăiță Pleșan

Mihăiță Păunel Pleșan (ur. 19 lutego 1983 w Moldova Nouă) – piłkarz rumuński grający na pozycji ofensywnego pomocnika.
Kariera klubowa.
Karierę piłkarską rozpoczął w klubie Universitatea Craiova. W 2000 roku awansował do dorosłej drużyny Universitatei. 14 kwietnia 2001 zadebiutował w pierwszej lidze rumuńskiej w przegranym 0:2 domowym meczu z Astrą Ploeszti. Od 2003 roku był podstawowym zawodnikiem Universitatei, w której grał do końca sezonu 2004/2005.
Latem 2005 roku odszedł do Dinama Bukareszt, z którym w tamtym roku zdobył Superpuchar Rumunii. W Dinamie grał przez pół roku i na początku 2006 roku przeszedł do Politehniki Timișoara. W Politehnice grał do 2007 roku.
Kolejnym klubem w jego karierze była Steaua Bukareszt. W 2008 roku wywalczył z nią wicemistrzostwo Rumunii. W 2009 roku grał w rezerwach Steauy, a ogółem zawodnikiem tego zespołu był do 2010 roku.
W 2010 roku odszedł ze Steauy do rosyjskiej Wołgi Niżny Nowogród. Na koniec 2010 roku awansował z Wołgą z Pierwszej Dywizji do rosyjskiej Priemjer Ligi. W latach 2013–2014 grał w CSU Krajowa.
Kariera reprezentacyjna.
W reprezentacji Rumunii zadebiutował 16 listopada 2003 roku w przegranym 0:1 towarzyskim meczu z Włochami. 28 kwietnia 2004 w sparingu z Niemcami (5:1) strzelił swoją jedyną bramkę w reprezentacji. Grał m.in. w eliminacjach do MŚ 2006 i Euro 2008. Od 2007 roku znajduje się poza kadrą narodową.

</doc>
<doc id="2280877" url="https://pl.wikipedia.org/wiki?curid=2280877" title="Mihaita Plesan">
Mihaita Plesan



</doc>
<doc id="2280881" url="https://pl.wikipedia.org/wiki?curid=2280881" title="Klasa kombinatoryczna">
Klasa kombinatoryczna

Klasą kombinatoryczną nazywamy parę "A" = (A,|.|) taką, że A jest zbiorem niepustym zaś formula_1 jest funkcją ze zbioru A w zbiór liczb naturalnych taka, że dla każdej liczby naturalnej n zbiór {a ∈ A: |a| = n} jest skończony.
Liczbę |a| interpretujemy jako wagę lub rozmiar elementu a. Zbiór A nazywamy "uniwersum" klasy "A". Klasy kombinatoryczne są podstawowymi obiektami "Kombinatoryki Analitycznej".
Dwie klasy (A,|.|) i (B,[.]) są izomorficzne, jeśli istnieje bijekcja f:A → B taka, że dla każdego a ∈ A mamy |a| = [f(a)].
Podstawowe definicje.
Niech "A" = (A,| . |) będzie klasą kombinatoryczną. Wprowadzamy oznaczenia:
Szereg potęgowy "A"(z) nazywamy funkcją tworzącą klasy kombinatorycznej "A".
Jeśli klasy A i B są izomorficzne, to A(z) = B(z).
Podstawowe przykłady.
1. Niech "E" = ({e},|.|), gdzie |e| = 0. Wtedy "E"(z) = 1.
2. Niech "Z" = ({a},|.|), gdzie |a| = 1. Wtedy "Z"(z) = z.
3. Niech N oznacza zbiór liczb naturalnych oraz niech "N" = (N,id), gdzie id oznacza identyczność na zbiorze liczb naturalnych. Wtedy
4. Niech X będzie zbiorem mocy n oraz niech P(X) będzie zbiorem potęgowym zbioru X. Rozważamy klasę "P" = (P(X),|.|), gdzie |A| oznacza moc zbioru A. Wtedy
Podstawowe konstrukcje.
Niech formula_5 formula_6 będą klasami kombinatorycznymi.
Suma klas.
Jeśli formula_7 to ich sumę definiujemy jako klasę formula_8
Twierdzenie: formula_9
Przykład: Rozważamy klasę "A" z uniwersum A = {ε, •, ♦, ♣, ♥} taką, że |ε| = 0, |•| = |♦|=1 i |♣| = |♥|=2.
Wtedy "A"(z) = {ε}(z) + {•}(z) + {♦}(z) + {♣}(z) + {♥}(z) = 1 + 2z + 2z².
Produkt klas.
Produktem klas formula_10 i formula_11 nazywamy klasę formula_12 gdzie |(a,b)| = |a|A+|b|B.
Twierdzenie:
formula_13
gdzie formula_14 oznacza iloczyn Cauchy’ego szeregów.
Operacja ciągów klas.
Załóżmy, że a0 = 0. Klasą ciągów skończonych elementów klasy A nazywamy klasę
Twierdzenie:
formula_16
Operacja podzbiorów skończonych klasy.
Załóżmy, że a0 = 0. Klasą podzbiorów skończonych elementów klasy A nazywamy klasę formula_17 gdzie formula_18 oznacza zbiór wszystkich skończonych podzbiorów zbioru A oraz formula_19
Twierdzenie:
formula_20
Operacja multizbiorów.
Załóżmy, że a0 = 0. Klasą podzbiorów skończonych elementów klasy A nazywamy klasę formula_21 gdzie formula_22 oznacza zbiór wszystkich multizbiorów elementów zbioru A oraz formula_23
Twierdzenie:
formula_24
Typowe zastosowanie.
Przykład 1. Niech formula_25 gdzie formula_26 Niech formula_27 Wtedy formula_28 więc
zatem formula_30 Otrzymaliśmy wzór na liczbę multizbiorów rozmiaru n podzbioru k-elementowego.
Przykład 2. Niech T oznacza klasę drzew planarnych. Niech • oznacza wierzchołek drzewa. Wtedy T ≈ {•} × SEQ(T), więc T(z) = z/(1-T(z)), z czego wnioskujemy, że
Po kilkunastu algebraicznych przekształceniach otrzymujemy formula_32 więc [zn]T(z) = Cn-1, gdzie Cn oznacza n-tą liczbę Catalana.

</doc>
<doc id="2280883" url="https://pl.wikipedia.org/wiki?curid=2280883" title="Bruce Hayes">
Bruce Hayes

Bruce Hayes – amerykański językoznawca, profesor na Uniwersytecie Kalifornijskim w Los Angeles.
W 1980 roku doktoryzował się pod kierunkiem Morrisa Hallego w Massachusetts Institute of Technology.
Zainteresowania naukowe Bruce'a Hayesa obejmują fonologię (zwłaszcza suprasegmentalną) oraz akwizycję języka. Bruce Hayes znany jest przede wszystkim za książkę "Metrical Stress Theory: Principles and Case Studies" (1995), w której przedstawia teorię akcentu wyrazowego opartą na typologii językowej.

</doc>
<doc id="2280886" url="https://pl.wikipedia.org/wiki?curid=2280886" title="Wąsaci Piotrkowie">
Wąsaci Piotrkowie

Wąsaci Piotrkowie (ang. "Mustache Petes") – pogardliwa nazwa pierwszych przywódców (urodzonych we Włoszech w XIX wieku) mafii amerykańskiej, którzy usiłowali ukształtować ją na wzór mafii sycylijskiej pod względem struktury i tradycji. Z upływem czasu skonfliktowani z młodą gwardią tzw. Young Turks.
Głównymi przedstawicielami starej gwardii byli m.in.:
Według młodych mafiosów (młoda gwardia) takich jak Lucky Luciano, Frank Costello, Joe Adonis, Vito Genovese, Carlo Gambino, Albert Anastasia, Wąsaci Piotrkowie byli zadufani i wyniośli, zbytnio przywiązywali się do rytuałów i obrzędów mafijnych np. przysięgi krwi, nie dostrzegali konieczności nawiązania kontaktów z innymi etnicznymi grupami przestępczymi w Stanach Zjednoczonych (Irlandczycy, Żydzi, Polacy, Afroamerykanie, Latynosi) w ramach zorganizowanego ogólnokrajowego syndykatu.
Wraz z zakończeniem krwawej Wojny Catellammarese, z którą wiąże się śmierć Joe Masserii i Salvatore Maranzano, doszło do upadku starej mafii w Stanach Zjednoczonych i narodzin nowej formy przestępczości zorganizowanej tzw. ogólnokrajowego syndykatu.

</doc>
<doc id="2280887" url="https://pl.wikipedia.org/wiki?curid=2280887" title="Bolesław Waligóra">
Bolesław Waligóra

Bolesław Andrzej Waligóra (ur. 9 września 1898 w Krakowie, zm. 1 listopada 1940 w Londynie) – major piechoty Wojska Polskiego, kawaler Orderu Virtuti Militari.
Życiorys.
Był synem Franciszka urzędnika Kasy Chorych w Rzeszowie i Zofii z domu Stanek. 14 sierpnia 1914 wstąpił do 3 kompanii Związku Strzeleckiego w Rzeszowie. Od września 1914 do marca 1915 roku służył w stopniu szeregowego w 4 kompanii 2 pułku piechoty Legionów Polskich, a następnie do września 1917 w 8 kompanii 4 pułku piechoty. Wraz ze swoim oddziałem brał udział we wszystkich walkach Legionów w Karpatach i na Wołyniu. Jesienią 1916 ukończył kurs instruktorów szturmowych w Baranowiczach, a następnie kurs oficerów piechoty w Zegrzu. W listopadzie 1918 wstąpił do tworzącego się Wojska Polskiego w stopniu plutonowego. Przydzielono go do kompanii szturmowej 4 pułku piechoty Legionów, z którą brał udział w odsieczy Lwowa i do końca lipca 1919 walczył na wojnie polsko-bolszewickiej. 7 kwietnia 1920 został mianowany z dniem 1 kwietnia 1920 roku podporucznikiem, w piechocie, w grupie podoficerów byłych Legionów Polskich. Pełnił wówczas służbę w Kompanii Przybocznej Naczelnego Wodza.
W lutym 1927 kapitan Waligóra został przeniesiony do Wojskowego Biura Historycznego na stanowisko referenta. 17 grudnia 1931 został awansowany na majora ze starszeństwem z 1 stycznia 1932 roku i 45. lokatą w korpusie oficerów piechoty. 29 czerwca 1933 został przeniesiony z Wojskowego Biura Historycznego do Archiwum Wojskowego, na stanowisko kustosza. Od 1 grudnia 1933 do września 1939 był szefem Archiwum Wojskowego. Pisał książki o tematyce wojskowej.
Do Londynu przybył 28 lipca 1940 i wkrótce został mianowany kierownikiem Archiwum Sztabu Naczelnego Wodza. Bezzwłocznie przystąpił do rozpakowywania przewiezionych z Francji skrzyń z ewakuowanymi z Warszawy aktami wojskowymi. Zginął podczas nocnego bombardowania Londynu. Jest obecnie uznawany za pioniera polskiej archiwistyki wojskowej. Został pochowany z honorami wojskowymi na cmentarzu Streatham Hill w południowej części Londynu.
Od 10 lipca 2003 major Waligóra jest patronem Centralnego Archiwum Wojskowego w Warszawie.
Wybrane publikacje.
Książki, których autorem bądź współautorem był major Waligóra.

</doc>
<doc id="2280888" url="https://pl.wikipedia.org/wiki?curid=2280888" title="Marian Treliński">
Marian Treliński

Marian Treliński (ur. 15 września 1940 w Kielcach, zm. 8 stycznia 2021) – polski pięściarz, zawodnik Błękitnych Kielce (1958–1973), medalista mistrzostw kraju.
Do Błękitnych Kielce trafił w 1958 roku. W 1967 na mistrzostwach Polski w Poznaniu wywalczył srebrny medal, przegrywając finałową walkę z Marianem Fieskem. Rok później zdobył brązowy krążek, odpadając w półfinale (porażka z Fieskem). Również w 1968 został wicemistrzem międzynarodowej Spartakiady Gwardyjskiej w Erywaniu. Sukces ten powtórzył w 1969 w Berlinie. Karierę zakończył w 1973 roku. Łącznie stoczył 204 walki, z których 150 wygrał, dziewięć zremisował, a 45 razy schodził z ringu pokonany.
Jeszcze w 1968 roku ukończył kurs instruktora boksu, a trzy lata później kurs sędziego. W latach 1980–2000 był sędzią związkowym; w tym czasie pracował także jako działacz oraz trener. W 1986 roku przyznano mu tytuł mistrza sportu. W 2008 otrzymał tytuł zasłużonego dla świętokrzyskiego sportu w 57. Plebiscycie Sportowym "Świętokrzyskie Gwiazdy Sportu".

</doc>
<doc id="2280889" url="https://pl.wikipedia.org/wiki?curid=2280889" title="Toronto crunk style">
Toronto crunk style

Toronto Crunk Style – nielegal polskiego zespołu crunkowego Północny Toruń Projekt wydany w 2007 roku.

</doc>
<doc id="2280895" url="https://pl.wikipedia.org/wiki?curid=2280895" title="Rachmaninow">
Rachmaninow



</doc>
<doc id="2280904" url="https://pl.wikipedia.org/wiki?curid=2280904" title="Wang Weiguo">
Wang Weiguo

Wang Weiguo (; ur. w sierpniu 1951 w Pekinie) – chiński dyplomata i urzędnik.
W latach 1975–1983 pracował w ambasadzie w Tanzanii (attaché, trzeci sekretarz). Od 1988 do 1992 był pracownikiem ambasady w Kenii (drugi, następnie pierwszy jej sekretarz), zaś od 1997 do 2002 pełnił funkcję radcy-ministra analogicznej placówki w Południowej Afryce. Na stanowisko ambasadora ChRL na Seszelach został powołany w 2008.
Zajmował również kilka stanowisk w MSZ (między innymi zastępca dyrektora Departamentu Spraw Afrykańskich 1986–1988 oraz dyrektor tej struktury 1992–1995).

</doc>
<doc id="2280909" url="https://pl.wikipedia.org/wiki?curid=2280909" title="Podblaszek jasnobrązowy">
Podblaszek jasnobrązowy



</doc>
<doc id="2280910" url="https://pl.wikipedia.org/wiki?curid=2280910" title="Běchovice">
Běchovice

Běchovice – dzielnica w powiecie Praga 21. Leży około 13 km na wschód od centrum miasta. Główna droga i linia kolejowa łącząca Pragę i Kolín przebiega przez Běchovice. W 2014 zamieszkiwało ją 2 598 mieszkańców.

</doc>
<doc id="2280911" url="https://pl.wikipedia.org/wiki?curid=2280911" title="Igor Picușceac">
Igor Picușceac

Igor Picuşceac (ur. 27 marca 1983 w Tyraspolu) – mołdawski piłkarz grający na pozycji napastnika.
Kariera klubowa.
Karierę piłkarską rozpoczął w tamtejszym klubie Sheriff Tyraspol. W 2001 roku awansował do dorosłej drużyny Sheriffu i wtedy też zadebiutował w jej barwach w pierwszej lidze mołdawskiej. W Sheriffie grał przez 2 sezony i w tym okresie dwukrotnie wywalczył mistrzostwo Mołdawii w latach 2002 i 2003 i raz Puchar Mołdawii (2002).
W 2003 roku odszedł z Sheriffu do innego klubu z Tyraspolu, FC Tiraspol. W FC Tiraspol grał do końca 2007 roku, a jego największym sukcesem za czasów gry w FC było zajęcie 3. miejsca w lidze w 2006 roku.
W zimowym oknie transferowym sezonu 2007/2008 wrócił do Sheriffu Tyraspol. W Sheriffie, podobnie jak w swoim poprzednim klubie, był podstawowym zawodnikiem. W 2008 i 2009 roku wywalczył z Sheriffem mistrzostwo Mołdawii. W tamtych latach zdobył też Puchar Mołdawii. W sezonie 2007/2008 został z 14 golami królem strzelców ligi.
W 2009 roku przeszedł do chińskiego Bejingu Hongdeng, a jeszcze w tym samym roku został zawodnikiem rosyjskiego FK Krasnodar. Zadebiutował w nim 9 sierpnia 2009 w meczu z Witiaziem Podolsk (0:2). Na koniec 2010 roku awansował z Krasnodarem z Pierwszej Dywizji do rosyjskiej Priemjer Ligi. W 2012 roku odszedł do Amkara Perm. W 2015 roku wrócił do Sheriffu, a w 2016 przeszedł do klubu Academia UTM Kiszyniów.
Kariera reprezentacyjna.
W reprezentacji Mołdawii zadebiutował 6 września 2008 w przegranym 1:2 meczu eliminacji do MŚ 2010 z Łotwą. 10 września 2008 w meczu tych eliminacji z Izraelem (1:2) strzelił swoją pierwszą bramkę w kadrze narodowej.

</doc>
<doc id="2280912" url="https://pl.wikipedia.org/wiki?curid=2280912" title="Igor Picusceac">
Igor Picusceac



</doc>
<doc id="2280913" url="https://pl.wikipedia.org/wiki?curid=2280913" title="Benice (Praga)">
Benice (Praga)

Benice – część Pragi leżąca w dzielnicy Praga 22, na południowy wschód od centrum miasta. W 2006 zamieszkiwało ją 476 mieszkańców.

</doc>
<doc id="2280914" url="https://pl.wikipedia.org/wiki?curid=2280914" title="Paweł Jakub Korombel">
Paweł Jakub Korombel

Paweł Jakub Korombel (ur. 1952) – polski aktor i tłumacz literatury anglojęzycznej.
Życiorys.
Absolwent IX LO im. Zygmunta Wróblewskiego w Krakowie, matura w 1971. Studiował w Państwowej Wyższej Szkole Teatralnej w Krakowie, dyplom w 1975.
Po ukończeniu studiów aktorskich występował w Krakowie w Teatrze im. J. Słowackiego i na Scenie Miniatura tego teatru, następnie w Tarnowie w Teatrze im. Ludwika Solskiego podczas kadencji dyrektora Ryszarda Smożewskiego.
W tarnowskim teatrze organizował działalność komórki związkowej NSZZ „Solidarność”, był delegatem na I Krajowy Zjazd NSZZ „Solidarność” w Gdańsku w 1981. Redaktor Informatora Związkowego – regionalnego pisma wydawanego od 23 III do 20 VII 1981 w Tarnowie przez MKZ Małopolska Komisja w Tarnowie.
Od lat 90. XX w. tłumaczy literaturę anglojęzyczną na język polski, szczególnie takich gatunków, jak thriller, horror czy książki historyczne. Wydano ponad 50 przetłumaczonych przez niego tytułów.
Książki, które przełożył Paweł Korombel, zostały wydane m.in. przez wydawnictwa: Albatros, al fine, Amber, Da Capo, IW Erica, Prószyński i S-ka, DW Rebis, Zysk i Spółka.
Życie prywatne.
Matka – Natalia Rolleczek (pisarka, dramaturg), ojciec – Bogumił Korombel (ekonomista, inżynier).
Pasjonat brydża sportowego.

</doc>
<doc id="2280916" url="https://pl.wikipedia.org/wiki?curid=2280916" title="Paweł Korombel">
Paweł Korombel



</doc>
<doc id="2280918" url="https://pl.wikipedia.org/wiki?curid=2280918" title="Reguła fonologiczna">
Reguła fonologiczna

Reguła fonologiczna – sposób sformułowania generalizacji opisującej proces fonologiczny w danym języku. Na przykład regułą fonologiczną w języku polskim jest "asymilacja dźwięczności", co odnosi się do typu asymilacji zachodzącej między dwoma obstruentami: w wyrazie "las" wypowiada się na ogół bezdźwięczną spółgłoskę szczelinową [s], jednak w sekwencji "las był" dźwięk ten ulega wpływowi następującego po nim dźwięcznego [b] i jest wypowiadany jako [z]. 
Reguły fonologiczne są podstawowym mechanizmem w klasycznej teorii fonologii generatywnej. Podstawowy wzorzec reguły fonologicznej to: 
A→B/C_D
Oznacza to: A zamienia się w B (w środowisku) pomiędzy C i D. Wyżej wspomniana asymilacja dźwięczności może być więc (w uproszczeniu, tj. abstrahując od teorii cech dystynktywnych) opisana w sposób następujący: bezdźwięczny obstruent zamienia się w dźwięczny obstruent przed następującym po nim dźwięcznym obstruentem.

</doc>
<doc id="2280919" url="https://pl.wikipedia.org/wiki?curid=2280919" title="Christophorus Buys-Ballot">
Christophorus Buys-Ballot

Christophorus Henricus Didericus Buys-Ballot (1817-1890) – holenderski chemik i meteorolog. W 1845 roku przeprowadził pierwsze doświadczenie, które potwierdziło przewidzianą przez Christiana Andreasa Dopplera zmianę częstotliwości fal dźwiękowych przy ruchu względnym obserwatora i źródła. Jest on twórcą w meteorologii reguły barycznej, zwanej też prawem Buys-Ballota.

</doc>
<doc id="2280922" url="https://pl.wikipedia.org/wiki?curid=2280922" title="C.H.D. Buys Ballot">
C.H.D. Buys Ballot



</doc>
<doc id="2280924" url="https://pl.wikipedia.org/wiki?curid=2280924" title="Hoża">
Hoża

Hoża (białorus. Гожа, wcześniej Ожа, "Oża", lit. "Ašiuža", "Ožiai") – dawne miasto, obecnie agromiasteczko na Białorusi w rejonie grodzieńskim obwodu grodzieńskiego, centrum sielsowietu Hoża.
Położenie geograficzne.
Miejscowość położona nad rzeką Hożanką, do której wpada tu rzeczka Leśnica, niedalko od ujścia Hożanki do Niemna. 
Znajduje się przy drodze krajowej R42 (рэспубліканска дарога Р42), biegnącej z Grodna przez Nową Hożę i Hożę do białorusko-litewskiego przejścia granicznego Przewałka – Łoździeje ("Priwałka – Lazdijai").
Historia.
Ok. 500 m na południe od miejscowości znajdują się ślady osadnictwa z X–VII tysiąclecia p.n.e., a u ujścia Hoży do Niemna resztki osady średniowiecznej z XI–XIV w. W XV w. miejscowość znajdowała się na terenie dóbr wielkoksiążęcych. Kazimierz Jagiellończyk ufundował tu kościół rzymskokatolicki, a Aleksander uposażył go dziesięciną w 1494 r. W trakcie wojny polsko-rosyjskiej w 1655 r. wojska carskie zniszczyły świątynię. Miejscowość była centrum starostwa niegrodowego, od 1671 r. miastem. Od 2 poł. XVII w. ziemie starostwa hoskiego dawano jako rekompensatę egzulantom z zajętych przez Rosję terenów. 
Prywatne miasto szlacheckie położone było w końcu XVIII wieku w powiecie grodzieńskim województwa trockiego. 
Po 1795 r. w wyniku III rozbioru Polski znalazła się na obszarze Ziem Zabranych zaboru rosyjskiego (gmina Sobolany, powiat (ujezd) grodzieński kolejnych guberni: słonimskiej (1795–1797), litewskiej (1797–1802) і grodzieńskiej). W 1862 mieszkańcy Hoży wznieśli murowany kościół Świętych Apostołów Piotra i Pawła, który stał się świątynią parafii należącej do dekanatu grodzieńskiego (do 1950 r.). 
W 1920 r. wieś znajdowała się na obszarze bitwy nad Niemnem. Po pokoju ryskim (1921) stała się stolicą gminy Hoża województwa białostockiego w Rzeczypospolitej Polskiej. Według spisu powszechnego z 1921 r. w miejscowości było 96 domów. Mieszkało tu 540 osób: 267 mężczyzn, 273 kobiety. Pod względem wyznania żyło tu 535 katolików, 3 prawosławnych i 2 żydów. Wszyscy mieszkańcy deklarowali narodowość polską. 
W kampanii wrześniowej 1939 r. toczyły się tu walki polsko-niemieckie. Następnie wieś znajdowała się w składzie obwodu białostockiego Białoruskiej SRR. W l. 1941-1944 pod okupacją niemiecką (Komisariat Rzeszy Wschód). Od września 1944 r. w obwodzie grodzieńskim BSRR (od 1990 r. Republika Białorusi).
Współczesność.
Do dzisiaj w miejscowości dominują Polacy. Działa tu też parafia rzymskokatolicka pw. Świętych Apostołów Piotra i Pawła należąca do dekanatu Grodno-Zachód diecezji grodzieńskiej (pierwotny kościół z lub sprzed 1492 r., nowy wzniesiony w l. 1862-65 r.). W 2009 r. utworzono w Hoży parafię prawosławną pw. Spotkania Pańskiego.

</doc>
<doc id="2280925" url="https://pl.wikipedia.org/wiki?curid=2280925" title="Wyspy Tajlandii">
Wyspy Tajlandii

Tajlandia posiada setki wysp, zarówno w Zatoce Tajlandzkiej jak i na Morzu Andamańskim.

</doc>
<doc id="2280931" url="https://pl.wikipedia.org/wiki?curid=2280931" title="Buys-Ballot">
Buys-Ballot



</doc>
<doc id="2280932" url="https://pl.wikipedia.org/wiki?curid=2280932" title="SSC Ultimate Aero II">
SSC Ultimate Aero II



</doc>
<doc id="2280933" url="https://pl.wikipedia.org/wiki?curid=2280933" title="Saleen S5S">
Saleen S5S



</doc>
<doc id="2280934" url="https://pl.wikipedia.org/wiki?curid=2280934" title="Tor pomiarowy">
Tor pomiarowy

Tor pomiarowy - ("łańcuch pomiarowy") jest to ciąg elementów przyrządu pomiarowego lub układu pomiarowego, tworzących drogę sygnału pomiarowego od wejścia do wyjścia. 
Początkowym elementem toru pomiarowego jest czujnik (sensor), który mierzy wybraną wielkość występującą na obiekcie. Sygnał jest przetwarzany za pomocą przetwornika pomiarowego na wielkość elektryczną do jednego ze standardów prądowych lub napięciowych. Następnie sygnał analogowy jest przetwarzany na wartość cyfrową za pomocą przetwornika AC. Po wykonaniu wszystkich etapów przetwarzania, sygnał przekazywany jest do urządzenia nadrzędnego. Może to być panel HMI, PC lub inne urządzenie pozwalające na wizualizację i akwizycję danych pomiarowych. 

</doc>
<doc id="2280935" url="https://pl.wikipedia.org/wiki?curid=2280935" title="Na celowniku (film)">
Na celowniku (film)

Na celowniku (oryg. Xia ri fu xing) – hongkoński film akcji z elementami sztuk walki z 1985 roku w reżyserii Sammo Hunga.
W 1987 roku podczas 6. edycji Hong Kong Film Awards zespół Sammo Hung's Stuntmen Association był nominowany w kategorii Best Action Design.
Fabuła.
Informator policji został zabity po dostarczeniu informacji o nielegalnej transakcji narkotykowej. Yi-Ching (Rosamund Kwan) i Lau (James Tien), którzy poznali szczegóły są w niebezpieczeństwie. Jako ich ochrona zostali przydzieleni detektywi Muscles (Jackie Chan) i Fung (Biao Yuen) oraz inspektor Woo (Sibelle Hu).
Obsada.
Źródło: Filmweb

</doc>
<doc id="2280936" url="https://pl.wikipedia.org/wiki?curid=2280936" title="Leasingodawca">
Leasingodawca

Leasingodawca (ang. "lessor") zwany też finansującym – strona umowy leasingowej, która kupuje przedmiot leasingu i oddaje tenże przedmiot na z góry ustalony czas w odpłatne użytkowanie innemu podmiotowi (leasingobiorcy).
Leasingodawca, zgodnie z kodeksem cywilnym, działa w ramach prowadzonego przedsiębiorstwa. Forma prawna przedsiębiorstwa leasingodawcy może być dowolna, lecz w praktyce największy udział w rynku mają spółki kapitałowe. Najczęściej leasingodawca jest wyspecjalizowaną firmą w świadczeniu usług leasingu jako swej podstawowej działalności. Firmy te są często powoływane przez banki jako podmioty zależne, nierzadko również producenci przedmiotów, prowadzą dodatkową działalność leasingową tzw. leasing fabryczny (leasing bezpośredni).

</doc>
<doc id="2280938" url="https://pl.wikipedia.org/wiki?curid=2280938" title="Xia ri fu xing">
Xia ri fu xing



</doc>
<doc id="2280946" url="https://pl.wikipedia.org/wiki?curid=2280946" title="Pasmo 33 cm">
Pasmo 33 cm

Pasmo 33 centymetrów − pasmo radiowe przyznane do łączności amatorskich. Mieści się w zakresie od 902 do 928 MHz i jest używane tylko w 2 regionie ITU (Ameryka Północna i Południowa).
Pasmo 33 centymetrów zawiera się w zakresie fal decymetrowych i wykorzystywane jest głównie w komunikacji lokalnej, w przeciwieństwie do pasm o niższych częstotliwościach. Wysoko umieszczone anteny o dużym zysku energetycznym wykazały jednak, że pasmo 33 centymetrów może zapewnić duży zasięg, porównywalny do pasm niższych częstotliwości np. 70 cm.

</doc>
<doc id="2280951" url="https://pl.wikipedia.org/wiki?curid=2280951" title="Maria Bogumiła Przyłucka">
Maria Bogumiła Przyłucka

Krystyna Maria Bogumiła Przyłucka (ur. 1927, zm. 1990 w Łodzi) – polska kapłanka mariawicka i poetka, kustoszka kustodii śląsko-łódzkiej Kościoła Katolickiego Mariawitów w Polsce, wieloletnia proboszcz parafii św. Franciszka z Asyżu w Łodzi.
Życiorys.
Krystyna Przyłucka urodziła się w roku 1927. W drugim roku życia została osierocona i stała się wychowanką sierocińca przy parafii Starokatolickiego Kościoła Mariawitów w Wiśniewie, gdzie przebywała do jedenastego roku życia. W 1938 zamieszkała z krewnymi w Warszawie. Po powstaniu warszawskim znalazła się po kolei w obozach w Ravensbrück i Dachau. Po wojnie ukończyła liceum pedagogiczne i pracowała jako nauczycielka dorosłych. W 1954 wstąpiła do Zgromadzenia Sióstr Mariawitek w Felicjanowie, skąd wysłana na studia na Chrześcijańską Akademię Teologiczną, ukończyła je z tytułem magistra teologii starokatolickiej w 1958. Otrzymawszy w tymże roku święcenia kapłańskie była aż do śmierci (1990) proboszczem parafii Kościoła Katolickiego Mariawitów w Łodzi oraz kierowała kustodią śląsko-łódzką tego Kościoła.
W 2003 łódzka parafia Kościoła Katolickiego Mariawitów wydała tomik poezji "Wiersze od serca" składający się z 27 utworów na 36 stronach. Wiersze są w większości poświęcone tematyce religijnej, obozowej i patriotycznej, związane są ściśle z duchowością mariawityzmu. Niektóre utwory opisuje z pozycji doktryny mariawitów felicjanowskich. W jej wierszach jest mowa i o zstąpieniu Bogurodzicy na ziemię, i misji arcybiskupa Jana Marii Michała Kowalskiego jako syna duchowego Mateczki oraz kierownika Kościoła Mariawitów ("Arka dzieła Bożego"); są tam i doktrynalne ujęcia dotyczące Mateczki i Królestwa Bożego na ziemi.

</doc>
<doc id="2280952" url="https://pl.wikipedia.org/wiki?curid=2280952" title="Segment (językoznawstwo)">
Segment (językoznawstwo)

Segment – jednostka, którą można wydzielić analizując dowolny ciąg mowy ludzkiej. W fonetyce podstawową jednostką jest głoska, natomiast w fonologii – fonem. Oba poziomy analizy uznają jednak fakt podzielności mowy na jednostki występujące jedna po drugiej.
Dział fonologii zajmujący się zjawiskami zachodzącymi na poziomie segmentów nazywany jest fonologią segmentalną, natomiast dział opisujący zjawiska obejmujące większe jednostki niż segmenty – fonologią suprasegmentalną.
W teorii klasycznej fonologii generatywnej segment jest definiowany jako wiązka cech dystynktywnych, na których operują reguły fonologiczne. Sam segment nie jest jednak w świetle tej teorii operatywną jednostką fonologiczną.

</doc>
<doc id="2280954" url="https://pl.wikipedia.org/wiki?curid=2280954" title="Hans-Johann Farber">
Hans-Johann Farber



</doc>
<doc id="2280955" url="https://pl.wikipedia.org/wiki?curid=2280955" title="Hans-Johann Färber">
Hans-Johann Färber

Hans-Johann Färber (ur. 20 kwietnia 1947) – niemiecki wioślarz. Dwukrotny medalista olimpijski.
Reprezentował barwy RFN (Niemiec Zachodnich). Brał udział w trzech igrzyskach (IO 68, IO 72, IO 76), na dwóch zdobywał medale. W 1972 triumfował w czwórce ze sternikiem, cztery lata później w tej samej konkurencji był trzeci. Stawał na podium mistrzostw świata (brąz w czwórce w 1975) i Europy.

</doc>
<doc id="2280963" url="https://pl.wikipedia.org/wiki?curid=2280963" title="Long Cheng">
Long Cheng



</doc>
<doc id="2280974" url="https://pl.wikipedia.org/wiki?curid=2280974" title="Berezka (potok)">
Berezka (potok)

Berezka ("Kuźmina") − potok, prawostronny dopływ Tyrawki o długości 10,21 km i powierzchni zlewni 23,11 km².
Potok płynie w Górach Sanocko-Turczańskich. Jego źródła znajdują się w Paśmie Bziany na północ od Kuźminy, a ujście w Tyrawie Wołoskiej.

</doc>
<doc id="2280975" url="https://pl.wikipedia.org/wiki?curid=2280975" title="Ruda Nowy Wirek">
Ruda Nowy Wirek

Ruda Nowy Wirek – zlikwidowany przystanek kolejowy w Rudzie Śląskiej, w województwie śląskim, w Polsce. Znajduje się na linii 187 KWK Pokój - Ruda Orzegów.

</doc>
<doc id="2280980" url="https://pl.wikipedia.org/wiki?curid=2280980" title="Pomnik Ofiar Więzienia przy ul. Młyńskiej w Poznaniu">
Pomnik Ofiar Więzienia przy ul. Młyńskiej w Poznaniu

Pomnik Ofiar Więzienia przy ul. Młyńskiej – pomnik upamiętniający ofiary więzienia przy ulicy Młyńskiej w centrum Poznania, który zlokalizowany był naprzeciw tej instytucji (obecnie Areszt Śledczy), na skwerze pomiędzy blokami nr 9 i 14. Zburzony w 2011 roku.
Pomnik miał formę metalowej, czterodzielnej steli (pola podzielone artystycznymi pęknięciami) z napisem i sylwetkami głów ludzkich. Całość osadzona na kamiennym cokole. Obiekt upamiętniał całe pokolenia ofiar więzienia przy ul. Młyńskiej:
Również po II wojnie światowej w więzieniu przetrzymywano działaczy podziemia antykomunistycznego oraz inne osoby podejrzane o szkodzenie "władzy ludowej". W okresie Powstania Poznańskiego w 1956, szturmem uwolniono tu więźniów politycznych. W pobliżu znajduje się pomnik Dzieci Czerwca 1956 (ul. Młyńska 3).
Pomnik został zburzony w 2011 przez dewelopera "Wechta", który zbudował w tym miejscu biurowiec "Temida". Tablica pamiątkowa została uratowana i przeniesiona na mur aresztu.

</doc>
<doc id="2280984" url="https://pl.wikipedia.org/wiki?curid=2280984" title="Trevor Coker">
Trevor Coker

Trevor Ian Coker (ur. 1 października 1949, zm. 1981) – nowozelandzki wioślarz, dwukrotny medalista olimpijski.
Pierwszy medal, złoty, zdobył w Monachium w 1972 jako członek ósemki. Cztery lata później sięgnął po brąz, ponownie w tej konkurencji. W ósemce był brązowym medalistą mistrzostw świata (1974 i 1975).
Zmarł na guza mózgu.

</doc>
<doc id="2280988" url="https://pl.wikipedia.org/wiki?curid=2280988" title="Fryderyk Franciszek">
Fryderyk Franciszek

Fryderyk Franciszek Michał Wilhelm Mikołaj Franciszek-Józef Ernest August Jan Mecklenburg-Schwerin (właśc. "Friedrich Franz Michael Wilhelm Nikolaus Franz-Joseph Ernst August Hans Herzog zu Mecklenburg", ur. 22 kwietnia 1910 w Schwerin, zm. 31 lipca 2001 w Hamburgu) – ostatni następca tronu i ostatni męski potomek dynastii panującej w księstwie Mecklenburg-Schwerin. Był synem wielkiego księcia Fryderyka Franciszka IV i jego żony księżniczki Aleksandry Hanowerskiej.
Życie i działalność.
Fryderyk Franciszek, nazywany także Fryderykiem Franciszkiem V. urodził się 22 kwietnia 1910 roku w Schwerinie. Był najstarszym dzieckiem wielkiego księcia Fryderyka Franciszka IV. i księżnej Aleksandry Hanowerskiej. Narodziny następcy tronu Meklemburgii oznajmił wystrzał 101 salw armatnich. Fryderyk Franciszek dorastał na zamku Ludwigslust i Wiligrad. Otrzymał staranne wykształcenie. Po ukończeniu studiów przeszedł szkolenie rolnicze. Pod kuratelą wuja Adolfa Fryderyka Meklenburskiego podróżował po Afryce. Podobnie jak wielu przedstawicieli arystokracji młody Fryderyk Franciszek wierzył, że jest możliwa restauracja monarchii przy pomocy ruchu nazistowskiego.
W maju 1931 roku za aprobatą ojca, który wyrażał się o postępowaniu syna bardzo przyjaźnie i serdecznie, Fryderyk Franciszek wstąpił do SS i w 1936 roku został promowany do rangi Hauptsturmführer (kapitana). W czasie II wojny światowej został wysłany do Danii, gdzie pracował w ambasadzie Niemiec jako osobisty doradca Wernera Besta. Walczył także na froncie. W 1944 roku służył w elitarnej jednostce Waffen-SS. 11 czerwca 1941 roku Fryderyk Franciszek poślubił córkę Waltera Schapera – Karin Elisabeth von Schaper (ur. 31 stycznia 1920 we Wrocławiu; zm. 26 stycznia 2012 w Glücksburg). Para rozwiodła się 22 września 1967 roku, ale dziesięć lat później ponownie stanęła na ślubnym kobiercu w dniu 27 kwietnia 1977 roku. Franciszek Fryderyk i Karin Schaper nie mieli dzieci. Małżeństwo z Karin, a także fakt wstąpienia do NSDAP wbrew woli ojca był przyczyną pominięcia Fryderyka Franciszka w kolejce do tronu. Fryderyk Franciszek IV w 1943 swoim następcą ogłosił młodszego brata Fryderyka Franciszka – Christiana Ludwika.
Po śmierci brata w 1996 roku Fryderyk Franciszek był jedynym męskim potomkiem dynastii Meklenburg-Schwerin. Po wojnie Fryderyk Franciszek zamieszkał we Frankfurcie i Düsseldorfie, pracując jako kupiec, a później w Hamburgu. Malował. Zmarł 31 lipca 2001 roku.

</doc>
<doc id="2280990" url="https://pl.wikipedia.org/wiki?curid=2280990" title="Tetracarpaea tasmannica">
Tetracarpaea tasmannica

Tetracarpaea tasmannica – jedyny gatunek z rodzaju "Tetracarpaea" i rodziny "Tetracarpaeaceae" z rzędu skalnicowców. Jest endemitem Tasmanii, spotykanym tylko w tamtejszych górach. Jest to krzew o zimozielonych, grubych, skórzastych liściach z piłkowanymi brzegami. Liście wyrastają skrętolegle na krótkich ogonkach. Drobne, białe, czterokrotne kwiaty zebrane są w groniaste kwiatostany. 
Systematyka.
Takson stanowi odrębny klad wyróżniany w randze rodziny w obrębie rzędu skalnicowców.

</doc>
<doc id="2280991" url="https://pl.wikipedia.org/wiki?curid=2280991" title="Tetracarpaeaceae">
Tetracarpaeaceae



</doc>
<doc id="2280992" url="https://pl.wikipedia.org/wiki?curid=2280992" title="Analiza strąceniowa">
Analiza strąceniowa



</doc>
<doc id="2280993" url="https://pl.wikipedia.org/wiki?curid=2280993" title="Powiat raciborski (1945–1975)">
Powiat raciborski (1945–1975)

Powiat raciborski w latach 1945–1975 – dawny polski powiat z siedzibą w Raciborzu, funkcjonujący w latach 1945–1975. W latach 1945–1950 wchodził w skład województwa śląskiego, a w latach 1950–1975 województwa opolskiego. Był kontynuatorem dawnego niemieckiego powiatu.
Historia.
W 1945 roku, pod koniec II wojny światowej, nacierająca od wschodu Armia Czerwona zajęła Racibórz (30–31 marca) i teren obecnego powiatu raciborskiego (do 1 maja). W związku z przesunięciem granic Niemiec na Odrę i Nysę Łużycką dawny powiat pod niemiecką administracją przestał istnieć, na jego bazie utworzono nową jednostkę podlegającą polskim organom samorządowym. Powrócono do granic niemieckiego powiatu z okresu międzywojennego. Zajęty w konsekwencji układu monachijskiego z 1938 roku kraik hulczyński został zwrócony Czechosłowacji, do nowego powiatu nie wcielono również wschodnich terenów dołączonych do niego po wybuchu II wojny światowej. Zanim jednak powiat przejęli Polacy, władzę administracyjną nad nim sprawowała sowiecka Komendantura Wojenna.
Komendantura sowiecka.
Dowództwo sowieckie po zajęciu Raciborza (30–31 marca 1945 roku) utworzyło w nim Komendanturę Wojenną, która obejmowała powiat w jego granicach z lat 1922–1938. Komendantura podlegała Komendanturze Okręgowej w Katowicach, jej samej zaś podlegały komendantury terenowe rozlokowane po całym powiecie. Siedziba komendantury znajdowała się w budynku Zakładu Głuchoniemych. Na jej czele stał wojenny komendant miasta Racibórz, którym był podpułkownik Niedoriezow. Komendantura sprawowała de facto władzę administracyjną. Przekazanie władzy polskiej administracji nad prawobrzeżną częścią powiatu odbyło się 18 maja 1945 roku. Pozostałą część oddano Polakom niecały miesiąc później, 12 czerwca.
Pierwsze lata po ustanowieniu polskiej administracji.
Pierwsza polska 40-osobowa delegacja, na czele z Ludwikiem Koperczakiem powołanym na stanowisko starosty przybyła do Raciborza 9 maja 1945 roku. Sowiecka administracja zwlekała z przekazaniem władzy, do którego częściowo doszło 18 maja, kiedy to w ręce Polaków oddano prawobrzeżną część powiatu, w której polskie władze zorganizowały trzy gminy zbiorowe z siedzibami w Markowicach, Kuźni Raciborskiej i Rudach. Pozostałą część powiatu przekazano Polakom 12 czerwca. 15 czerwca utworzono na przejętym terenie sześć kolejnych gmin z siedzibami w Krowiarkach (wówczas Krawarz Polski), Krzanowicach, Krzyżanowicach, Łubowicach, Pietrowicach Wielkich (wówczas Pietrowice) i Rudniku. 21 czerwca utworzono jeszcze gminę zbiorową w Chałupkach. Zwłoka w przekazaniu władzy przez sowiecką administrację częściowo wynikała z faktu, iż do terenów powiatu raciborskiego roszczenia miała Czechosłowacja. Nieoficjalnie zwłoka wynikała z chęci wywiezienia przez Rosjan jak największej ilości maszyn oraz sprzętu z miejscowych fabryk. Początkowo powiat był powiatem ziemskim i w jego skład wchodziło miasto Racibórz. Sytuacja ta uległa zmianie w 1948 roku, kiedy to na mocy decyzji Ministerstwa Administracji Publicznej i Ministerstwa Ziem Odzyskanych Racibórz formalnie stał się stał się powiatem grodzkim wydzielonym z powiatu raciborskiego. W praktyce jednak już od 1946 roku w zarządzie miejskim posługiwano się terminem miasta wydzielonego (według innego źródła, Racibórz stał się miastem wydzielonym z powiatu już w maju 1945 roku. Część referatów Zarządu Miejskiego (referat rolnictwa, biuro rolne, referat świadczeń rzeczowych i wydział przemysłowy) podlegało Wydziałowi Powiatowemu do czerwca 1946 roku, kiedy to nastąpił pełny podział funkcji administracyjnych miasta i powiatu).
Radę powiatu raciborskiego powołano 23 maja 1946 roku. Do tego czasu duże kompetencje posiadał starosta, którym jako pierwszy został Ludwik Koperczak. Pełnił on swoją funkcję od maja do sierpnia 1945 roku. Jego następcą był Edmund Grzeganek (pełnił swą funkcję w latach 1945–1947). Trzecim starostą, wybranym na stanowisko w 1947 roku był Stanisław Marchewka. Pozostał przy tej funkcji do 1950 roku, kiedy to zniesiono urząd starosty, zastępując go przez prezydium powiatowej rady narodowej, na czele którego stał przewodniczący.
Starostwo Powiatowe początkowo ulokowano w budynku mieszkalnym przy obecnym placu Bohaterów Westerplatte. W maju 1946 roku siedzibę przeniesiono do budynku Zakładu Głuchoniemych, który przejęto od komendantury sowieckiej. W 1953 roku siedzibą starostwa stała się dawna Willa Sobtzicków przy ulicy Drzymały (dziś mieści się tam Urząd Skarbowy).
Dalsze losy do momentu likwidacji powiatu.
W roku 1950, w wyniku podziału województwa śląskiego na opolskie i katowickie, powiat znalazł się w granicach województwa opolskiego. W tym samym roku przeprowadzono również reformę, w wyniku której stanowisko starosty zastąpiono czteroosobowym prezydium powiatowej rady narodowej, na czele z przewodniczącym. W 1954 roku zlikwidowano gminy, zastępując je gromadzkimi radami narodowymi skupiającymi po 2–3 wsie.
Pierwszym, który pełnił funkcję przewodniczącego prezydium powiatowej rady narodowej (w latach 1950–1951) był ostatni starosta, Stanisław Marchewka. Po nim kolejno byli to: Feliks Świerczak (1951), Augustyn Bytomski (1952–1954), Paweł Wilk (1954–1965), Wojciech Galdia (1965–1969) oraz Władysław Majcher (1969–1973). W 1973 roku przeprowadzono kolejną reformę, w wyniku której zlikwidowano prezydia rad narodowych. Do kierowania powiatem powołano naczelnika powiatu, którym został Czesław Wala. Pełnił on tę funkcję do roku 1975, w którym w wyniku reformy administracyjnej 1 lipca zlikwidowano w Polsce instytucję powiatu. Dopiero w 1990 roku utworzono Urząd Rejonowy, a 1 stycznia 1999 roku reaktywowano powiat raciborski.

</doc>
<doc id="2280996" url="https://pl.wikipedia.org/wiki?curid=2280996" title="Wojciech Smoczyński">
Wojciech Smoczyński

Wojciech Sławomir Smoczyński (ur. 12 marca 1945 w Głownie) – polski językoznawca (w zakresie językoznawstwa historyczno-porównawczego), bałtolog, slawista, indoeuropeista. Emerytowany profesor zwyczajny w Katedrze Językoznawstwa Ogólnego i Indoeuropejskiego (później Instytucie Językoznawstwa) Uniwersytetu Jagiellońskiego.
Kariera naukowa.
W latach 1962–1967 studiował filologię słowiańską (pod kierunkiem Zdzisława Stiebera) oraz język litewski i gocki (pod kierunkiem Tamary Buch) na Uniwersytecie Warszawskim. Następnie odbył studia podyplomowe w zakresie językoznawstwa ogólnego i indoeuropejskiego na Uniwersytecie Jagiellońskim, gdzie jego nauczycielami byli m.in. Jan Safarewicz, Jerzy Kuryłowicz, Adam Heinz, Tadeusz Pobożniak, Franciszek Sławski. W latach 1972–1975 badał gwarę litewską okolic Puńska. W 1977 doktoryzował się na Uniwersytecie Jagiellońskim, w 1986 tamże habilitował. W 2000 otrzymał tytuł profesorski, a profesorem zwyczajnym został w 2002. Przebywał na stażach zagranicznych m.in. w Oslo (1974), Wilnie, Wiedniu (1983–1985) i Getyndze (1989–1990).
Od roku 1969 zatrudniony był w Katedrze Językoznawstwa Ogólnego i Indoeuropejskiego Uniwersytetu Jagiellońskiego, kolejno jako asystent i starszy asystent (1969–1977), wykładowca (1977–1978), adiunkt (1978–1989) i docent (1989).
W latach 1988–1989 był ponadto wykładowcą lituanistyki na Uniwersytecie Warszawskim, zaś w 1990 zatrudniony został na UW na stanowisku profesora, przenosząc się tam z UJ na własną prośbę. Zorganizował na UW Katedrę Filologii Bałtyckiej i był jej pierwszym kierownikiem (1990–1994). Na Uniwersytecie Warszawskim prowadził wykłady i seminaria aż do 2005.
Od 1992 był ponownie zatrudniony na Uniwersytecie Jagiellońskim, już jako profesor. Tamże od 1996 pełnił funkcję kierownika Zakładu Językoznawstwa Indoeuropejskiego, aż do momentu reorganizacji Katedry Językoznawstwa Ogólnego i Indoeuropejskiego w roku 2011. W 2015 przeszedł na emeryturę.
Autor ok. 200 artykułów, 8 książek (w tym "Słownika etymologicznego języka litewskiego"), założyciel i redaktor międzynarodowego czasopisma "Linguistica Baltica" oraz serii wydawniczych "Baltica Varsoviensia" i "Analecta Indoeuropaea Cracoviensia", redaktor kilku zbiorów artykułów. Wypromował licznych doktorów, m.in.: Jadwigę Waniakową, Kingę Paraskiewicz, Wojciecha Sowę, Tomasza Majtczaka, Norberta Ostrowskiego.
Doktor honoris causa Uniwersytetu Wileńskiego (2007).
Życie osobiste.
Jest mężem Magdaleny Smoczyńskiej (córki Jerzego Turowicza). Ma z nią trzech synów, m.in. Wawrzyńca.

</doc>
<doc id="2280998" url="https://pl.wikipedia.org/wiki?curid=2280998" title="Tony Hurt">
Tony Hurt

Anthony John "Tony" Hurt (ur. 30 marca 1946) – nowozelandzki wioślarz, dwukrotny medalista olimpijski.
Pierwszy medal, złoty, zdobył w Monachium w 1972 jako członek ósemki. Cztery lata później sięgnął po brąz, ponownie w tej konkurencji. W ósemce był brązowym medalistą mistrzostw świata (1974). Zdobywał tytuły mistrza kraju.

</doc>
<doc id="2280999" url="https://pl.wikipedia.org/wiki?curid=2280999" title="Gaz Browna">
Gaz Browna



</doc>
<doc id="2281002" url="https://pl.wikipedia.org/wiki?curid=2281002" title="Hydroksypropylometyloceluloza">
Hydroksypropylometyloceluloza



</doc>
<doc id="2281004" url="https://pl.wikipedia.org/wiki?curid=2281004" title="Jądrowy rezonans kwadrupolowy">
Jądrowy rezonans kwadrupolowy



</doc>
<doc id="2281005" url="https://pl.wikipedia.org/wiki?curid=2281005" title="Tak blisko nieba">
Tak blisko nieba

Tak blisko nieba – szósty studyjny album Shazzy. Został wydany 23 czerwca 1997 roku. Wersja kompaktowa albumu zawierała trzy wersje instrumentalne. Płyta uzyskała status złotej. Teledysk do głównej piosenki albumu nagrywano na Majorce.

</doc>
<doc id="2281009" url="https://pl.wikipedia.org/wiki?curid=2281009" title="Łowiczówka">
Łowiczówka

Łowiczówka – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="2281010" url="https://pl.wikipedia.org/wiki?curid=2281010" title="Hoża (ujednoznacznienie)">
Hoża (ujednoznacznienie)

Hoża – forma rodzaju żeńskiego przymiotnika "hoży" 'piękny, dorodny, urodziwy, krzepki, kwitnący zdrowiem' 

</doc>
<doc id="2281011" url="https://pl.wikipedia.org/wiki?curid=2281011" title="Paul Drude">
Paul Drude

Paul Karl Ludwig Drude (ur. 12 lipca 1863 w Brunszwiku, zm. 5 lipca 1906 w Berlinie) – niemiecki fizyk. Zajmował się przede wszystkim optyką oraz teorią elektronową metali. W latach 1900–1906 był redaktorem czasopisma „Annalen der Physik”.
Życie i praca naukowa.
Drude urodził się w Brunszwiku. Skończył studia na uniwersytecie w Getyndze. Uzyskał doktorat dzięki pracy na temat rozchodzenia się światła w sprężystym eterze. W latach 1887–1894 pracował na uniwersytecie w Getyndze, zajmując się optycznymi właściwościami metali. W 1894 roku został mianowany profesorem uniwersytetu w Lipsku. W 1900 roku opublikował na łamach naukowego czasopisma „Annalen der Physik” swoją teorię przewodnictwa elektrycznego metali, znaną jako model Drudego (także model elektronów swobodnych lub model gazu elektronów swobodnych). W 1905 roku został profesorem uniwersytetu w Berlinie.
W 1906 roku popełnił samobójstwo.

</doc>
<doc id="2281013" url="https://pl.wikipedia.org/wiki?curid=2281013" title="Paul Karl Ludwig Drude">
Paul Karl Ludwig Drude



</doc>
<doc id="2281015" url="https://pl.wikipedia.org/wiki?curid=2281015" title="Wolfgang Hottenrott">
Wolfgang Hottenrott

Wolfgang Hottenrott (ur. 13 czerwca 1940 w Hanowerze) – niemiecki wioślarz (RFN). Dwukrotny medalista olimpijski.
Brał udział w trzech igrzyskach (IO 64, IO 68, IO 72), na dwóch zdobywał medale. W 1964 sportowcy RFN i NRD startowali pod jedną flagą i wspólnie z Michaelem Schwanem zajął trzecie miejsce w dwójce bez sternika. Cztery lata później był członkiem zwycięskiej ósemki. Hottenrott wielokrotnie był mistrzem RFN.

</doc>
<doc id="2281016" url="https://pl.wikipedia.org/wiki?curid=2281016" title="Puchar Europy w Wielobojach 2011">
Puchar Europy w Wielobojach 2011

29. Puchar Europy w Wielobojach – zawody lekkoatletyczne organizowane pod auspicjami European Athletics, które odbyły się 2 i 3 lipca 2011 na trzech europejskich stadionach. W imprezie drużyny męskie rywalizują w dziesięcioboju, a żeńskie w siedmioboju. Gospodarzem superligi pucharu Europy był – pierwszy raz w historii – Toruń, pierwszej ligi Bressanone, a drugiej ligi Ribeira Brava na Maderze. 
Zawody były ostatnimi przeprowadzonymi w obecnej formule – nowe reguły rozgrywania wielobojowego pucharu Europy zaczną obowiązywać od jego kolejnej edycji zaplanowanej na rok 2013.

</doc>
<doc id="2281018" url="https://pl.wikipedia.org/wiki?curid=2281018" title="Priority Records">
Priority Records

Priority Records – amerykańska wytwórnia muzyczna założona w 1985 roku przez Bryana Turnera, Marka Ceramiego oraz Steve’a Dratha. Wytwórnia należy do holdingu Universal Music Group, której domeną jest gatunek hip-hop.
Historia.
Priority Records została założona przez byłych kierowników K-tel Records: Bryana Turnera, Marka Ceramiego i Steve Dratha. Początkowo wsparcia finansowego udzieliło przedsiębiorstwo R-tek, które prowadzone było przez byłych członków zarządu K-tel Records: Raya i Harolda Kives; miała 50% udziałów w Priority. Wytwórnia Priority wykupiła swoje akcje w 1987 roku.
Na początku w celu wzmocnienia wytwórnia licencjonowała repertuary z innych, wydanych już audio kompilacji i już szybko zaczęła promować swoje gwiazdy. Priority był w stanie osiągnąć wielki sukces jako niezależna wytwórnia sprzedając swoje płyty na ulicy przy pomocy znanych stacji radiowych, które chętnie pomagały im się rozwijać. Ich unikalna postawa pozwoliła im sprzedać miliony płyt bez łączenia się z wielkimi firmami muzycznymi. Strategia marketingowa została opracowana przez wiceprezesa Alyssa Pisano, który w latach 1987–1996 prowadził dział marketingu wytwórni. W tamtym czasie Priority wydawało płyty takich artystów jak: N.W.A, Dr. Dre, Ice Cube, Master P, Snoop Dogg, Jay-Z, Mack 10, Scarface, Geto Boys, Westside Connection, Eazy-E i Ice-T.
Na początku lat 90. wytwórnia nawiązała umowę dystrybucyjną z EMI, co jednocześnie pozwoliło im nadal działać jako wytwórnia niezależna. EMI w 1996 roku kupiła 50% akcji a pozostałą część dokupiła w 1998 roku. Pomimo że EMI posiadało całość udziałów, to do 2001 roku Priority kontynuowało swoją działalność jako wytwórnia niezależna. W 2004 roku Priority przyłączono do Capitol Records, co w ostatecznym rozrachunku doprowadziło do zaprzestania działalności wytwórni.
W 2006 roku EMI postanowiło reaktywować Priority w celu wydania kilku nowych albumów, które miało pozwolić wytwórni odnieść sukces. Oczekiwania nie zostały zaspokojone, ponieważ wytwórnia w tym czasie nie wydała nic nowego tylko albumy kompilacyjne takich artystów jak N.W.A., Westside Connection, Mack 10 i Ice Cube. 8 grudnia 2009 roku pod szyldem Priority swoją dziesiąty album, "Malice n Wonderland", wydał Snoop Dogg. W 2009 roku Snoop Dogg został prezesem wytwórni.

</doc>
<doc id="2281020" url="https://pl.wikipedia.org/wiki?curid=2281020" title="Raimkul Małachbiekow">
Raimkul Małachbiekow

Raimkul Chudojnazarowicz Małachbiekow (ros. Раимкуль Худойназарович Малахбеков, ur. 16 sierpnia 1974 w Duszanbe) − rosyjski bokser i polityk, z pochodzenia Tadżyk. Pięciokrotny amatorski mistrz Rosji (1993-95, 1997, 1998), mistrz Europy (1993), dwukrotny mistrz świata (1995, 1997) oraz dwukrotny medalista olimpijski w wadze koguciej, a także mistrz Europy (2002) w wadze piórkowej.
Kariera sportowa.
Boks rozpoczął trenować w rodzinnym Duszanbe pod okiem utytułowanego trenera Ceriena Bałzanowa, z pochodzenia Kałmuka. W 1993 roku, z powodu toczącej się w Tadżykistanie wojny domowej, Bałzanow opuścił kraj i wyjechał do stolicy Kałmucji Elisty, zabierając tam ze sobą utalentowanego Małachbiekowa. W tym samym roku 18-letni zawodnik zdobył mistrzostwo Rosji w wadze koguciej (pierwsze z pięciu), dzięki czemu zakwalifikował się na mistrzostwa Europy w Bursie. W Turcji Małachbiekow zdobył złoty medal, pokonując w finale turnieju mistrza Polski, Roberta Cibę. Obaj pięściarze ponownie zmierzyli się ze sobą dwa lata później w finale rozgrywanych w Berlinie mistrzostw świata. Również tym razem wygrał Małachbiekow. Wcześniej, w 1/16 finału niespodziewanie wyeliminował on mistrza olimpijskiego Joela Casamayora, pokonując go na punkty 17:16, choć przed rozpoczęciem ostatniej rundy przegrywał 4:12. Po mistrzostwach parlament Republiki Kałmucji nadał mu tytuł "Bohatera Kałmucji".
W 1996 roku w Vejle nie udało mu się obronić mistrzostwa kontynentu, w finale turnieju przegrał bowiem z Istvánem Kovácsem. Cztery miesiące później w Atlancie wystąpił po raz pierwszy na igrzyskach olimpijskich. Zdobył brązowy medal, odpadając w półfinale po remisowej walce z Arnaldo Mesą (zwycięzcę wskazał sędzia).
W 1997 roku w Budapeszcie obronił czempionat globu, a z mistrzostw Europy w 1998 i 2000 roku przywiózł odpowiednio brązowy i srebrny medal. W Sydney, w swoim drugim starcie olimpijskim, wywalczył wicemistrzostwo (zwyciężył Guillermo Rigondeaux).
Przeszedł następnie do wagi piórkowej, w której w 2002 roku w Permie został mistrzem Europy. Dwa lata później w Chorwacji, broniąc tytułu, przegrał w 1/8 finału w zaciętym pojedynku z Gruzinem Konstantinem Kupatadze 28:29. Tym samym nie zdobył bezpośredniej kwalifikacji na igrzyska olimpijskie. Dodatkowy turniej kwalifikacyjny odbył się w Warszawie, jednak trener kadry, Nikołaj Chromow postanowił wysłać tam 10 lat młodszego Aleksieja Tiszczenko. Dowiedziawszy się o tym, Małachbiekow postanowił zakończyć sportową karierę.
Kariera polityczna.
Od 2003 roku zasiada w Churale (Parlamencie) Republiki Kałmucji z ramienia partii Jedna Rosja. Od 2004 roku jest przewodniczącym komisji kultury fizycznej i sportu.

</doc>
<doc id="2281021" url="https://pl.wikipedia.org/wiki?curid=2281021" title="Cierpło">
Cierpło

Cierpło, pentorum ("Penthorum" ) – rodzaj roślin z rzędu skalnicowców z monotypowej rodziny Penthoraceae. Obejmuje dwa gatunki. Cierpło rozchodnikowate "Penthorum sedoides" występuje we wschodniej części Ameryki Północnej. Zasięg "Penthorum chinense" obejmuje Daleki Wschód Azji, na południu po Tajlandię i Wietnam.
Całe rośliny są jadalne po ugotowaniu, jednak spożywane są w ograniczonej ilości, ponieważ w większej ilości mogą działać przeczyszczająco i osłabiająco na czynności oddechowe. 
Systematyka.
Rodzaj jest jedynym wyodrębnianym w rodzinę "Penthoraceae" . W obrębie rzędu skalnicowców zajmuje pozycję siostrzaną względem wodnikowatych "Haloragaceae". W przeszłości rodzaj sytuowano jako pośredni między skalnicowatymi "Saxifragaceae" i gruboszowatymi "Crassulaceae", dopiero badania molekularne nad genami pozwoliły uściślić jego pozycję systematyczną. Powstanie grupy pnia datowane jest na ok. 45 milionów lat. Podział między gatunkami azjatyckim i amerykańskim nastąpił nie dalej jak 6,5 miliona lat temu.

</doc>
<doc id="2281022" url="https://pl.wikipedia.org/wiki?curid=2281022" title="Raimkuł Małachbekow">
Raimkuł Małachbekow



</doc>
<doc id="2281025" url="https://pl.wikipedia.org/wiki?curid=2281025" title="Bitwa pod Thiméon">
Bitwa pod Thiméon

Bitwa pod Thiméon – starcie zbrojne, które miało miejsce w lutym roku 880 koło Thiméon nad rzeką Sambrą (obecnie w rejonie Charleroi, prowincja Hainaut, Belgia). Władca Franków wschodnich Ludwik III Młodszy pobił oddziały wikingów, zabijając 5000 z nich. W bitwie zginął też jego nieślubny syn Hugon, pochowany następnie w opactwie w Lorsch.

</doc>
<doc id="2281026" url="https://pl.wikipedia.org/wiki?curid=2281026" title="Aktor dubbingowy">
Aktor dubbingowy



</doc>
<doc id="2281028" url="https://pl.wikipedia.org/wiki?curid=2281028" title="Dumarsais Estimé">
Dumarsais Estimé

Dumarsais Estimé (ur. w 1900, zm. w 1953) – haitański prawnik i polityk.
Był przewodniczącym Zgromadzenia Narodowego i ministrem oświaty w rządzie Sténio Vincenta. 16 sierpnia 1946 został wybrany prezydentem przez Zgromadzenie Narodowe. Korzystając z pomocy amerykańskiej zainicjował szereg robót publicznych (między innymi budowę systemu zapór wodnych i kanałów w dolinie Artibonite). Dzięki zaciągnięciu pożyczki wewnętrznej spłacił zobowiązania zaciągnięte przez państwo w USA podczas okupacji Haiti przez wojska tego kraju. Jego rządy - początkowo charakteryzujące się daleko posuniętą liberalizacją życia politycznego - stopniowo traciły poparcie ludności. Przyczyniło się do tego między innymi ograniczenie praw związkowych i stłumienie serii strajków w latach 1948 - 1949. Krytycznie do Estimé nastawieni byli również wojskowi, którzy oskarżali go o sprzyjanie komunizmowi. Przez nich też został obalony (10 maja 1950).
Zmarł w Paryżu, dokąd wyemigrował po utracie władzy.

</doc>
<doc id="2281029" url="https://pl.wikipedia.org/wiki?curid=2281029" title="Rząd Carla Azeglia Ciampiego">
Rząd Carla Azeglia Ciampiego

Rząd Carla Azeglia Ciampiego – rząd Republiki Włoskiej funkcjonujący od 28 kwietnia 1993 do 10 maja 1994.
Gabinet powstał po rezygnacji złożonej przez premiera Giuliano Amato w okresie gwałtownych przekształceń na włoskiej scenie politycznej związanej z ujawnianiem afer korupcyjnych i gospodarczych (tzw. Tangentopoli). Został ukonstytuowany w trakcie XI kadencji Izby Deputowanych i Senatu. Na jego czele stanął Carlo Azeglio Ciampi – bezpartyjny gubernator banku centralnego.
W skład rządu weszli przedstawiciele większości ugrupowań parlamentarnych w tym Chrześcijańskiej Demokracji (DC), Włoskiej Partii Socjalistycznej (PSI), Włoskiej Partii Socjaldemokratycznej (PSDI) i Włoskiej Partii Liberalnej (PLI). Początkowo ministrami byli też przedstawiciele postkomunistycznej Demokratycznej Partii Lewicy (PDS) i Federacji Zielonych (FdV), partie te wycofały się jednak z koalicji tuż po zaprzysiężeniu gabinetu.
Rząd zakończył swoje urzędowanie po przedterminowych wyborach parlamentarnych w 1994.

</doc>
<doc id="2281031" url="https://pl.wikipedia.org/wiki?curid=2281031" title="Bulovka">
Bulovka

Bulovka (niem. Bullendorf) - wieś w Czechach, w kraju libereckim znajdująca się 6 km od przejścia granicznego z Polską. We wsi zamieszkuje 887 mieszkańców.

</doc>
