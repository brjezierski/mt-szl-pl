<doc id="2290383" url="https://pl.wikipedia.org/wiki?curid=2290383" title="Qarma">
Qarma

Qarma – rodzaj metalowej ozdoby na głowę noszonej przez kobiety z grupy etnicznej Oromo zamieszkującej południowo-zachodnią Etiopię i północną Kenię. Qarma zyskała na popularności w czasie egipskiej okupacji Hareru pod koniec XIX wieku. Obecnie najczęściej zastępuje ją zwyczajna koralikowa opaska.
Razem z ambarką tworzą komplet biżuterii kobiecej ozdabiającej górne partie ciała – kolczyki czy naramienne bransoletki to kwestia drugorzędna. Podobnie jak ambarka, qarma nie może być przekazane innej osobie, bo jej wygląd to efekt pracy każdej kobiety i jej powód do dumy. W tym przypadku córka również nie może wziąć ozdoby od matki, co Oromo tłumaczą stwierdzeniem: tak jak człowiek, który umiera wraca do ziemi, tak i challe wracają do innych challe (współczesna nazwa). W związku z tym, po śmierci jej właścicielki najczęściej są rozcinane i same koraliki mogą być przekazane innym kobietom, które stworzą z nich nową qarmę.
Bogatsze członkinie grupy Oromo, w szczególności mieszkanki Hareru, nosiły qarmę ze złota, a nie z aluminium, które było najpopularniejszym surowcem do ich wykonania. W ostatnich 20 latach metalową opaskę zastąpiły koralikowe. Nowoczesna wersja jest nazywane challe qarma, czyli „koralikowa opaska”. Ta nazwa odnosi się zarówno do tego, co oplata szyję, jak i do tego, co zwisa na piersi.

</doc>
<doc id="2290387" url="https://pl.wikipedia.org/wiki?curid=2290387" title="Tychy Świerczyniec">
Tychy Świerczyniec

Tychy Świerczyniec – nieczynny przystanek kolejowy w Bieruniu, w dzielnicy Bieruń Stary, w województwie śląskim, w Polsce. Mieści się przy ulicy Świerczynieckiej.

</doc>
<doc id="2290390" url="https://pl.wikipedia.org/wiki?curid=2290390" title="Bieruń Stary">
Bieruń Stary

Bieruń Stary – dzielnica Bierunia będąca jego starym miastem.
Historia.
Osada wzmiankowana w 1376 r.
W latach 1973–1975 siedziba wiejskiej gminy Bieruń Stary (obejmującej 4 sołectwa: Bijasowice, Czarnuchowice, Nowy Bieruń i Ściernie).
Od 27 maja 1975 r. do 1 kwietnia 1991 r. dzielnica Tychów. Od 2 kwietnia 1991 r. dzielnica usamodzielnionego Bierunia.
Zabytki.
Bieruń Stary zachował układ przestrzenny z okresu lokacji miasta: czworoboczny rynek z ulicami, wybiegającymi z narożników. W dzielnicy znajdują się kościół św. Bartłomieja Apostoła z 1776 r., rozbudowany w latach 1845–1858 (ulica Hejnałowa); sanktuarium św. Walentego, drewniane z 1628 r.; na cmentarzu mogiły powstańców śląskich, żołnierzy września, więźniów obozu Auschwitz (ulica Krakowska); pomnik powstańców śląskich (na Rynku); kirkut z macewami z przełomu wieków XVIII i XIX w.; grodzisko (kopiec) średniowieczne niedaleko brzegu rzeki Mlecznej.

</doc>
<doc id="2290393" url="https://pl.wikipedia.org/wiki?curid=2290393" title="Trance World">
Trance World

Trance World – seria kompilacji tworzona przez artystów wytwórni płytowej Armada Music.

</doc>
<doc id="2290401" url="https://pl.wikipedia.org/wiki?curid=2290401" title="Nagrody Goya 1987">
Nagrody Goya 1987



</doc>
<doc id="2290402" url="https://pl.wikipedia.org/wiki?curid=2290402" title="Nagrody Goya 1988">
Nagrody Goya 1988



</doc>
<doc id="2290403" url="https://pl.wikipedia.org/wiki?curid=2290403" title="Nagrody Goya 1989">
Nagrody Goya 1989



</doc>
<doc id="2290404" url="https://pl.wikipedia.org/wiki?curid=2290404" title="Nagrody Goya 2005">
Nagrody Goya 2005



</doc>
<doc id="2290406" url="https://pl.wikipedia.org/wiki?curid=2290406" title="Nagrody Goya 2006">
Nagrody Goya 2006



</doc>
<doc id="2290407" url="https://pl.wikipedia.org/wiki?curid=2290407" title="Nagrody Goya 2008">
Nagrody Goya 2008



</doc>
<doc id="2290408" url="https://pl.wikipedia.org/wiki?curid=2290408" title="Nagrody Goya 2009">
Nagrody Goya 2009



</doc>
<doc id="2290409" url="https://pl.wikipedia.org/wiki?curid=2290409" title="Nagrody Goya 2010">
Nagrody Goya 2010



</doc>
<doc id="2290410" url="https://pl.wikipedia.org/wiki?curid=2290410" title="Nagrody Goya 2011">
Nagrody Goya 2011



</doc>
<doc id="2290412" url="https://pl.wikipedia.org/wiki?curid=2290412" title="Jamaica – Van Wyck">
Jamaica – Van Wyck

Jamaica – Van Wyck – stacja metra nowojorskiego, na linii E. Znajduje się w dzielnicy Queens, w Nowym Jorku i zlokalizowana jest pomiędzy stacjami Sutphin Boulevard – Archer Avenue – JFK Airport i Briarwood – Van Wyck Boulevard. Została otwarta 11 grudnia 1988.

</doc>
<doc id="2290414" url="https://pl.wikipedia.org/wiki?curid=2290414" title="Briarwood (stacja metra)">
Briarwood (stacja metra)

Briarwood – stacja metra nowojorskiego, na linii E i F. Znajduje się w dzielnicy Queens, w Nowym Jorku i zlokalizowana jest pomiędzy stacjami Jamaica – Van Wyck, Sutphin Boulevard i Kew Gardens – Union Turnpike. Została otwarta 24 kwietnia 1937.

</doc>
<doc id="2290415" url="https://pl.wikipedia.org/wiki?curid=2290415" title="Naga kobieta leżąca na łóżku">
Naga kobieta leżąca na łóżku

Naga kobieta leżąca na łóżku (hol. "Naakte vrouw, liggend", ang. "Nude Woman on a Bed") – obraz namalowany przez Vincenta van Gogha w pierwszej połowie 1887 podczas pobytu w Paryżu; płótno obecnie w posiadaniu galerii sztuki Barnes Foundation w Filadelfii, USA. Nr kat.: F 330, JH 1214.
Van Gogh namalował w tym samym czasie jeszcze dwie wersje tego obrazu.
Historia i opis.
Do obrazu przedstawiającego groteskową, całkowicie nagą, kobietę pozowała van Goghowi prawdopodobnie właścicielka restauracji Café du Tambourine w Paryżu, Włoszka Agostina Segatori, u której się stołował płacąc za posiłki swoimi obrazami, i z którą przez krótki czas miał romans. Namalował szereg jej obrazów; do kilku z nich pozowała mu nago.
Ostatnio wykazano jednak, że malarzowi pozować mogła anonimowa prostytutka, spotkana na ulicy. Obraz ukazuje kobietę chorą, której twarz, uda i pachy są spuchnięte od syfilisu.

</doc>
<doc id="2290418" url="https://pl.wikipedia.org/wiki?curid=2290418" title="Dorota Horzonek-Jokiel">
Dorota Horzonek-Jokiel

Dorota Horzonek-Jokiel (ur. 3 lutego 1934 w Nowym Bytomiu, zm. 26 maja 1992 w Bochum) – polska gimnastyczka, trenerka, olimpijka z Helsinek 1952 i Melbourne 1956.
Mistrzyni Polski w konkurencji wieloboju drużynowego (1957, 1958) oraz w ćwiczeniach na równoważni (1957) i ćwiczeniach na poręczach (1958). Wicemistrzyni Polski w skoku przez konia (1952), ćwiczeniach wolnych (1952-1954), ćwiczeniach na równoważni (1953, 1956) oraz w ćwiczeniach na poręczach (1953). Uczestniczka mistrzostw świata 1954, gdzie zajęła w wieloboju drużynowym 6. miejsce oraz 84. miejsce w indywidualnym.
Dwukrotna medalistka Międzynarodowych Igrzyskach Młodzieży i Studentów: srebrna w 1955 w Warszawie i złota w 1957 w Moskwie w drużynie za ćwiczenia z przyborami.
Dwukrotna uczestniczka igrzysk olimpijskich w:
Po zakończeniu kariery w 1958 roku rozpoczęła pracę z młodzieżą jako trenerka (wraz z mężem Jerzym). Była matką Anity, olimpijki z Moskwy 1980.

</doc>
<doc id="2290420" url="https://pl.wikipedia.org/wiki?curid=2290420" title="Wolfgang Zenker">
Wolfgang Zenker



</doc>
<doc id="2290421" url="https://pl.wikipedia.org/wiki?curid=2290421" title="Málaga-Centro-Alameda">
Málaga-Centro-Alameda

Málaga-Centro-Alameda (hiszp: "Estación de Málaga-Centro-Alameda") – stacja kolejowa w Maladze, w prowincji Malaga, we wspólnocie autonomicznej Andaluzja, w Hiszpanii. Znajduje się na linii Malaga-Fuengirola oraz na liniach C1 i C2 Cercanías Málaga.
Stacja ta pochodzi z 1976 roku, kiedy zbudowano przedłużenie od dworca kolejowego do centrum miasta. Na początku stacja nosiła nazwę "Málaga-Guadalmedina". Znajduje się w dzielnicy El Perchel, na Calle Cuarteles.

</doc>
<doc id="2290422" url="https://pl.wikipedia.org/wiki?curid=2290422" title="200 Tons of Bad Luck">
200 Tons of Bad Luck

200 Tons of Bad Luck – album kompilacyjny grupy Crippled Black Phoenix.

</doc>
<doc id="2290423" url="https://pl.wikipedia.org/wiki?curid=2290423" title="Zofia Kowalczyk (gimnastyczka)">
Zofia Kowalczyk (gimnastyczka)

Zofia Kowalczyk (ur. 30 kwietnia 1929 r. w Krakowie) – gimnastyczka, sędzia, olimpijka z Helsinek 1952.
Życiorys.
Zawodniczka (1946-1952) krakowskich klubów:Ogniwa i Wawelu. Wychowanka Janiny Skirlińskiej. Mistrzyni Polski w ćwiczeniach na równoważni w 1949 r. Uczestniczka mistrzostw świata w 1950 r., gdzie zajęła w wieloboju 5. miejsce drużynowo i 11 indywidualnie.
Na igrzyskach olimpijskich w 1952 r. zajęła:

</doc>
<doc id="2290425" url="https://pl.wikipedia.org/wiki?curid=2290425" title="Westport Airport">
Westport Airport

Port lotniczy Westport (IATA: WSZ, ICAO: NZWS) – port lotniczy położony w Westport, w regionie West Coast, w Nowej Zelandii.

</doc>
<doc id="2290426" url="https://pl.wikipedia.org/wiki?curid=2290426" title="Zofia Kowalczyk">
Zofia Kowalczyk



</doc>
<doc id="2290429" url="https://pl.wikipedia.org/wiki?curid=2290429" title="Vítkovice">
Vítkovice



</doc>
<doc id="2290430" url="https://pl.wikipedia.org/wiki?curid=2290430" title="Lachówka (potok)">
Lachówka (potok)

Lachówka – potok, lewy dopływ Stryszawki o długości 12,9 km i powierzchni zlewni 79,67 km². 
Źródła potoku znajdują się na wysokości około 600 m n.p.m. na północno-wschodnich stokach góry Wytrzyszczon (742 m). Spływa w północno-wschodnim kierunku dnem szerokiej doliny, której orograficznie prawe zbocza tworzy Pasmo Przedbabiogórskie (Pasmo Jałowieckie), a lewe Pasmo Pewelskie. Obydwa według opracowanej przez Jerzego Kondrackiego regionalizacji Polski należą do Beskidu Makowskiego. Lachówka płynie przez miejscowość Lachowice w gm. Stryszawa, pow. suskim, woj.małopolskim. W sąsiedniej miejscowości Stryszawa przyjmuje z lewej strony swój największy dopływ – potok Kocońka, po czym uchodzi do Stryszawki na wysokości 369 m n.p.m.. 
Na odcinku od przyjęciu Kocońki do swego ujścia do Stryszawki tworzy granicę między Beskidem Makowskim a Beskidem Małym. Lewymi dopływami Lachówki są potoki: Kurówka, Mącznianka, Kocońka, Ustrzyzna, Rzeczka, a prawymi: Pająkówka, Wątrobów Potok, Kapałów Potok, Romiaków Potok.

</doc>
<doc id="2290431" url="https://pl.wikipedia.org/wiki?curid=2290431" title="Mołdawit">
Mołdawit

Mołdawit ("wełtawit", "moldavit", "vltavin") – rodzaj zielonych, przezroczystych tektytów występujący głównie w iłach południowych Czech i Moraw.
Nazwa.
Nazwa tej odmiany tektytów pochodzą od niemieckiej nazwy rzeki Wełtawa. Alternatywną nazwą języku polskim jest wełtawit. 
Występowanie.
Mołdawity głównie występują na Morawach i w Czechach, ale także znajdowany jest w Saksonii, Austrii i Szwajcarii. W 2013 r. opisano występowanie ich na Dolnym Śląsku.
Opis.
Mołdawity charakteryzują się nierówną powierzchnią, przezroczystością, zieloną barwę (butelkowa zieleń, czasem inne odcienie zieleni). Mają temperaturę topnienia , twardość wynosi od 5,5 do 6,5 w skali Mohsa, a gęstość waha się od 2,303 do 2,385 g/cm³, współczynnik załamania wynosi 1,48–1,50. Pod względem chemicznym zawiera prawie 80% krzemionki, ponad 10% i domieszki , tlenków wapnia i manganu. Największe okazy osiągają 0,5 kg, zwykle jednak ważą około 8 gramów. Szacuje się, że do końca lat 80. XX znaleziono 55 tysięcy mołdawitów.
Uważa się, że mołdawity powstały w wyniku uderzenia meteorytu, który utworzył krater Ries na południu Niemiec. Energia uderzenia prawdopodobnie doprowadziła do upłynnienia skał w miejscu spadku i wyrzucenia ich na odległość kilkuset kilometrów. Wiek krateru szacuje się na 14,8 mln lat, zaś mołdawitów na ok. 14,4–14,9 mln lat (miocen).
Kolekcjonerstwo.
Kamień ten jest ceniony przez kolekcjonerów, a także jubilerów, którzy stosują go zarówno w postaci nieobrobionej, jak i szlifowanej. W literaturze podaje się, że mołdawity odkryto w II połowie XVIII w., jednak wśród kamieni szlachetnych i ozdobnych korony średzkiej ukrytej w połowie XIV wieku (skarb średzki) i znalezionej dopiero w 1988 r. stwierdzono dwa zielone tektyty o charakterze powierzchni charakterystycznej dla mołdawitów.
W Republice Czeskiej istnieje kilka muzealnych kolekcji mołdawitów, najczęściej jako część składowa większych zbiorów geologicznych czy mineralogicznych (Praga, Brno, České Budějovice). W Českým Krumlovie znajduje się muzeum poświęcone wyłącznie temu kamieniowi (Muzeum vltavínů, ul. Panská 19, Český Krumlov).

</doc>
<doc id="2290432" url="https://pl.wikipedia.org/wiki?curid=2290432" title="Piotr Napierała">
Piotr Napierała

 
Piotr Marek Napierała (ur. 18 maja 1982 w Poznaniu) – polski historyk specjalizujący się głównie w historii XVIII wieku, doktor nauk humanistycznych, publicysta, autor książek, wiceprezes Polskiego Stowarzyszenia Racjonalistów.
Życiorys.
W 2006 ukończył studia na Wydziale Historycznym Uniwersytetu im. Adama Mickiewicza w Poznaniu. W 2009 uzyskał grant Ministra Nauki i Szkolnictwa Wyższego. W 2010 na Wydziale Historycznym UAM uzyskał stopień doktora nauk humanistycznych w zakresie historii na podstawie pracy "„Kraj wolności” i „kraj niewoli” – brytyjska i francuska wizja wolności – XVII-XVIII wiek", napisanej pod kierunkiem Waldemara Łazugi.
Od 2013 do 2020 był wykładowcą na Wydziale Nauk Politycznych i Dziennikarstwa Uniwersytetu im. Adama Mickiewicza. W latach 2012–2015 pracował jako adiunkt w Wyższej Szkole Handlu i Usług w Poznaniu. W 2016 był adiunktem w Wyższej Szkole Bezpieczeństwa w Poznaniu. W 2017 ponownie związał się z poznańską Wyższą Szkołą Handlu i Usług.
W latach 2017–2018 odbył studia podyplomowe w zakresie przygotowania pedagogicznego na Wydziale Finansów i Bankowości w Wyższej Szkole Bankowej w Poznaniu.
W 2021 Rada Naukowa dyscyplin: nauki o polityce i administracji, nauki o komunikacji społecznej i mediach oraz nauki o bezpieczeństwie Uniwersytetu im. Adama Mickiewicza w Poznaniu odmówiła mu nadania stopnia doktora habilitowanego w dziedzinie nauk społecznych w dyscyplinie nauki o polityce i administracji.
Był członkiem zarządu głównego Polskiego Stowarzyszenia Racjonalistów. Redaktor telewizji internetowej Racjonalista.TV.
Jest wnukiem Edmunda Harwasa.

</doc>
<doc id="2290433" url="https://pl.wikipedia.org/wiki?curid=2290433" title="Sherman Clark">
Sherman Clark

Sherman Rockwell "Sherm" Clark (ur. 16 listopada 1899 w Baltimore, zm. 8 listopada 1980 w Annapolis) – amerykański wioślarz. Dwukrotny medalista olimpijski z Antwerpii.
Zawody w 1920 były jego jedynymi igrzyskami olimpijskimi. Triumfował w ósemce, był drugi w czwórce ze sternikiem. Był zawodowym wojskowym, w 1922 ukończył United States Naval Academy. Służbę zakończył w 1971 w stopniu kontradmirała (rear admiral).

</doc>
<doc id="2290434" url="https://pl.wikipedia.org/wiki?curid=2290434" title="René Voillaume">
René Voillaume

 brat René Voillaume (ur. 19 sierpnia 1905 w Wersalu, zm. 13 maja 2003 w Le Tubet koło Aix-en-Provence) – francuski ksiądz katolicki, zakonnik, założyciel zgromadzenia Małych Braci Jezusa.
Przyjął święcenia kapłańskie w dniu 29 czerwca 1929. następnie studiował w Rzymie teologię. Pod wpływem przeczytanej w młodości biografii Charles'a de Foucaulda autorstwa René Bazina założył w 1933 zgromadzenie Małych Braci Jezusa. Razem z czterema braćmi złożył śluby zakonne 8 września 1933, a następnie prowadził działalność misyjną na Saharze, w El-Abiod-Sidi-el-Cheij. Po spotkaniu w 1947 o. Jacques'a Loewa nadał nowy kształt zgromadzeniu, które miało łączyć życie kontemplacyjne z życiem i pracą wśród ludzi ubogich i założył w Aix-en-Provence pierwszą "fraternię robotniczą". Swoje doświadczenia zebrał w książce "Au Cœur des masses" (1951). W 1968 w Watykanie zaaprobowano konstytucje zakonne braci, które przewidywały ich pracę zarobkową.
W 1938 spotkał nad grobem Charlesa de Foucaulda Magdalenę Hutin, która podzieliła się z nim pragnieniem stworzenia wspólnoty Małych Sióstr Jezusa. Wspierał ją w tym dziele. W 1956 założył kolejne zgromadzenie żyjące duchowością Charlesa de Foucaulda – Małych Braci Ewangelii, a w 1963 Małe Siostry Ewangelii. W grudniu 1965 ustąpił z funkcji przeora Małych Braci Jezusa, aby bliżej towarzyszyć wszystkim zgromadzeniom, które wspierał. W 1968 głosił rekolekcje wielkopostne dla Papieża Pawła VI. Dużo podróżował, odwiedzając wspólnoty na całym świecie. W 2001 z uwagi na stan zdrowia pozostał na stałe w Tubet, przy wspólnocie Małych Sióstr.
Był autorem wielu książek, z których po polsku ukazały się:

</doc>
<doc id="2290435" url="https://pl.wikipedia.org/wiki?curid=2290435" title="Newbiggin (Kirkby Thore)">
Newbiggin (Kirkby Thore)

Newbiggin – wieś w Anglii, w Kumbrii, w dystrykcie Eden, w pobliżu Kirkby Thore. Leży 36 km na południowy wschód od miasta Carlisle i 386 km na północny zachód od Londynu. W 2001 miejscowość liczyła 96 mieszkańców.

</doc>
<doc id="2290436" url="https://pl.wikipedia.org/wiki?curid=2290436" title="Adam Krajewski (szermierz)">
Adam Krajewski (szermierz)

Adam Krajewski (ur. 4 października 1929 r. we Lwowie, zm. 25 października 2000 r. we Wrocławiu) – szermierz, olimpijczyk z Helsinek 1952. Zawodnik Gwardii Wrocław.
Szpadzista, drużynowy wicemistrz Polski z 1952 roku oraz brązowy medalista w turnieju indywidualnym w tym samym roku.
Na igrzyskach olimpijskich w 1952 r. startował zarówno w turnieju indywidualnym jak i drużynowym jednak bez powodzenia. W obu turniejach odpadł w eliminacjach.

</doc>
<doc id="2290437" url="https://pl.wikipedia.org/wiki?curid=2290437" title="Beetham">
Beetham

Beetham – wieś w Anglii, w Kumbrii, w dystrykcie South Lakeland. Leży 77 km na południe od miasta Carlisle i 349 km na północny zachód od Londynu. W 2001 miejscowość liczyła 1724 mieszkańców.

</doc>
<doc id="2290438" url="https://pl.wikipedia.org/wiki?curid=2290438" title="Joanna Neybaur">
Joanna Neybaur

Joanna Neybaur (ur. 1802, zm. 1 lipca 1885 w Warszawie) – warszawska działaczka filantropijna. Córka pochodzącego ze Śląska Cieszyńskiego warszawskiego piwowara Jana Bogumiła Kazimirusa (1774-1816), poślubiła jubilera Stefana Neybaura (1788-1864). Wraz z mężem zajmowała się działalnością dobroczynną, szczególnie opieką nad warszawskimi sierocińcami. Była zwana "matką sierot". 
Została pochowana na cmentarzu ewangelicko-augsburskim w Warszawie (al. 2. nr 22). 

</doc>
<doc id="2290439" url="https://pl.wikipedia.org/wiki?curid=2290439" title="Blencogo">
Blencogo

Blencogo – wieś w Anglii, w Kumbrii, w dystrykcie Allerdale. Leży 23 km na południowy zachód od miasta Carlisle i 421 km na północny zachód od Londynu.

</doc>
<doc id="2290440" url="https://pl.wikipedia.org/wiki?curid=2290440" title="Blencow">
Blencow

Blencow – wieś w Anglii, w Kumbrii. Leży 26 km na południe od miasta Carlisle i 395 km na północny zachód od Londynu.

</doc>
<doc id="2290441" url="https://pl.wikipedia.org/wiki?curid=2290441" title="Bolton (Kumbria)">
Bolton (Kumbria)

Bolton – wieś i civil parish w Anglii, w Kumbrii, w dystrykcie Eden. Leży 41 km na południowy wschód od miasta Carlisle i 381 km na północny zachód od Londynu. W 2011 roku civil parish liczyła 435 mieszkańców. W miejscowości znajduje się kościół zwany Church of All Saints.

</doc>
<doc id="2290442" url="https://pl.wikipedia.org/wiki?curid=2290442" title="Braystones">
Braystones

Braystones – przysiółek w Anglii, w Kumbrii. Leży 64 km na południowy zachód od miasta Carlisle i 397 km na północny zachód od Londynu.

</doc>
<doc id="2290443" url="https://pl.wikipedia.org/wiki?curid=2290443" title="Bridgefoot">
Bridgefoot

Bridgefoot – wieś w Anglii, w Kumbrii, w dystrykcie Allerdale. Leży 43 km na południowy zachód od miasta Carlisle i 414 km na północny zachód od Londynu.

</doc>
<doc id="2290444" url="https://pl.wikipedia.org/wiki?curid=2290444" title="Broughton Beck">
Broughton Beck

Broughton Beck – wieś w Anglii, w Kumbrii. Leży 76 km na południe od miasta Carlisle i 362 km na północny zachód od Londynu.

</doc>
<doc id="2290445" url="https://pl.wikipedia.org/wiki?curid=2290445" title="Swarthmoor">
Swarthmoor

Swarthmoor – wieś w Anglii, w Kumbrii, w dystrykcie South Lakeland. Leży 80 km na południe od miasta Carlisle i 359 km na północny zachód od Londynu. W 2015 miejscowość liczyła 1065 mieszkańców.

</doc>
<doc id="2290457" url="https://pl.wikipedia.org/wiki?curid=2290457" title="Bazylika w Niepokalanowie">
Bazylika w Niepokalanowie



</doc>
<doc id="2290460" url="https://pl.wikipedia.org/wiki?curid=2290460" title="Kalevi Laitinen">
Kalevi Laitinen

Kalevi Johannes Laitinen (ur. 19 maja 1918, zm. 6 stycznia 1997) – fiński gimnastyk. Dwukrotny medalista olimpijski.
Brał udział w dwóch igrzyskach (IO 48, IO 52), na obu zdobywał medale. W 1948 Finowie triumfowali w drużynowym wieloboju, cztery lata później w tej samej konkurencji zajęli trzecie miejsce. W drużynie był również
srebrnym medalistą mistrzostw świata w 1950.

</doc>
<doc id="2290465" url="https://pl.wikipedia.org/wiki?curid=2290465" title="Brodaczka kępkowa">
Brodaczka kępkowa

Brodaczka kępkowa ("Usnea hirta" (L.) Weber ex F.H. Wigg.) – gatunek grzybów należący do rodziny tarczownicowatych ("Parmeliaceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Usnea, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1753 r. Karol Linneusz nadając mu nazwę "Lichen hirtus". Obecną, uznaną przez Index Fungorum nazwę nadali mu w 1780 r. Weber i Wiggers przenosząc go do rodzaju "Bryoria". 
Niektóre synonimy naukowe:
Nazwa polska według "Krytycznej listy porostów i grzybów naporostowych Polski". 
Morfologia.
Plecha drobna, w postaci zwisających lub odstających od podłoża i rozgałęziających się kępek. Długość i szerokość zazwyczaj do 5 cm, rzadko więcej (do 13 cm). Zawiera glony protokokkoidalne. Przyczepia się do podłoża cienką, zwężoną i niezaczernioną nasadą (ważna cecha przy określaniu gatunków brodaczek). Plecha ma barwę od jasnozielonej do słomkowóżółtej, jest matowa i silnie, rozpierzchle rozgałęziona. Główne jej gałązki mają grubość 0,5-1(2) mm, są miejscami obłe, mają powierzchnię pomarszczoną lub dołeczkowaną i bez brodawek. Bocznych gałązek jest wiele, są cienkie, proste lub zagięte łukowato, a końce maja tępe lub zaostrzone. W podszczytowej części gałązek występują liczne brodawkowane soralia. Zawierają izydiowe, gwiazdkowato ułożone urwistki.
Reakcje barwne: rdzeń plechy: K, C, KC-P i K + żółty wolno ciemniejący do pomarańczowego, C-, KC-P + żółty.
Apotecja pojawiają się bardzo rzadko. Mają średnicę 3-7 mm i liczne boczne gałązeczki o różnej długości. Tarczki apotecjów mają cielisty kolor i są lekko przyprószone. W jednym worku powstaje po 8 jednokomórkowych, bezbarwnych zarodników (askospor) o rozmiarach 8 × 5μm. 
Występowanie i siedlisko.
Gatunek kosmopolityczny, poza Antarktydą występuje na wszystkich kontynentach. Na niżu Polski dawniej był pospolity, obecnie jest rzadki. W górach jest rzadki i występuje głównie w niższych położeniach. W Polsce był gatunkiem ściśle chronionym, od 17 października 2014 podlega ochronie częściowej. Jest gatunkiem rzadkim. Znajduje się na Czerwonej liście roślin i grzybów Polski. Ma status VU – gatunek narażony na wyginięcie.
Rośnie na korze drzew, głównie szpilkowych. Na korze drzew liściastych i na drewnie występuje dużo rzadziej.
Zastosowanie.
Plecha brodaczek ma własności lecznicze. Zawiera kwas usninowy i inne substancje o silnym działaniu antybakteryjnym i antywirusowym. Otrzymywane z niej preparaty mają działanie wykrztuśne, przeciwzapalne, przeciwgorączkowe, przeciwpasożytnicze, przeciwdrobnoustrojowe, pobudzające trawienie, rozkurczowe, przeciwnowotworowe .

</doc>
<doc id="2290468" url="https://pl.wikipedia.org/wiki?curid=2290468" title="Preto">
Preto

Preto, właśc. João Luiz Ferreira da Silva (ur. 12 czerwca 1981 w Novo Hamburgo) – brazylijski piłkarz występujący najczęściej na pozycji ofensywnego pomocnika, obecnie zawodnik Atlético Goianiense.
Kariera.
Preto ma za sobą występy w Europie – w niemieckim drugoligowym TSV Schwieberdingen i czwartoligowym Stuttgarter Kickers oraz w polskim drugoligowym Zagłębiu Lubin. W najwyższej klasie rozgrywkowej Brazylii grał dwukrotnie – w barwach São Caetano (2006, 8 meczów) oraz Portuguesy (2008, 32 mecze, 1 gol).

</doc>
<doc id="2290469" url="https://pl.wikipedia.org/wiki?curid=2290469" title="Nipoã">
Nipoã

Nipoã – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Nhandeara.

</doc>
<doc id="2290471" url="https://pl.wikipedia.org/wiki?curid=2290471" title="Poloni">
Poloni

Poloni – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Nhandeara.

</doc>
<doc id="2290473" url="https://pl.wikipedia.org/wiki?curid=2290473" title="Ryō Miyaichi">
Ryō Miyaichi

 – japoński piłkarz występujący na pozycji pomocnika w niemieckim klubie St. Pauli.
Kariera klubowa.
Początki kariery.
Miyaichi urodził się w sportowej rodzinie. Jego ojciec Tatsuya grał w koszykówkę w klubie Toyota Motors, zaś brat Tsuyoshi również jest piłkarzem. Kariera Miyaichiego rozpoczęła się już w czasach szkolnych, gdy występował on w drużynie Sylphid FC.
Arsenal.
Latem 2010 roku Miyaichi trafił na testy do angielskiego Arsenalu, gdzie zaprezentował się na tyle dobrze, że menadżer Arsène Wenger postanowił podpisać z nim kontrakt. 31 stycznia 2011 roku Japończyk oficjalnie został zawodnikiem Arsenalu.
Wypożyczenie do Feyenoordu.
Od razu po podpisaniu umowy z Arsenalem Miyaichi został do końca sezonu wypożyczony do holenderskiego Feyenoordu. 6 lutego 2011 roku Japończyk zadebiutował w barwach klubu podczas zremisowanego 1:1 ligowego spotkania z Vitesse. Zagrał pełne 90 minut i został uznany piłkarzem meczu. Swoją pierwszą bramkę zdobył niespełna tydzień później w spotkaniu z Heraclesem Almelo. Zanotował także dwie asysty. 17 kwietnia 2011 roku Miyaichi strzelił dwa gole i zaliczył dwie asysty w wygranym 6:1 ligowym meczu z Willem II. Wówczas holenderskie media nadały mu przydomek „Ryodinho”, w nawiązaniu do brazylijskiego piłkarza Ronaldinho.
Powrót do Arsenalu.
Po zakończeniu sezonu 2010/11 Miyaich powrócił do Arsenalu i znalazł się w 23-osobowej kadrze na przedsezonowe zgrupowanie w Azji.
9 sierpnia 2011 roku Japończyk otrzymał pozwolenie na pracę w Anglii. 23 sierpnia 2011 roku Miyaichi zdobył swoją pierwszą bramkę na angielskich boiskach podczas meczu rezerw z Wigan Athletic. 20 września 2011 roku zadebiutował w barwach pierwszego zespołu w spotkaniu Pucharu Ligi Angielskiej z Shrewsbury Town. 7 listopada 2011 roku Miyaichi doznał kontuzji kostki podczas meczu rezerw z Fulham.
Wypożyczenie do Boltonu.
31 stycznia 2012 roku Miyaichi ponownie udał się na wypożyczenie, tym razem do Boltonu Wanderers. 11 lutego Japończyk zadebiutował w meczu z Wigan. 25 lutego podczas meczu Pucharu Anglii z Millwall F.C. Miyaichi po raz pierwszy wyszedł w podstawowym składzie, a także zdobył pierwszą bramkę w barwach klubu. Kibice Boltonu wybrali Japończyka zawodnikiem lutego.
Wypożyczenie do Wigan.
13 sierpnia 2012 roku Arsenal oficjalnie poinformował o kolejnym wypożyczeniu Miyaichiego, tym razem do drużyny Wigan Athletic. Tydzień później Japończyk zaliczył pierwszy występ w nowej drużynie podczas wygranego 4:1 meczu Pucharu Ligi z Nottingham Forest. Zaliczył także asystę przy bramce Calluma McManamana. Po trzech spotkaniach Miyaichi musiał pauzować z powodu kontuzji i do gry powrócił dopiero 9 marca, w meczu Pucharu Anglii z Evertonem. Pojawił się na boisku w 40. minucie, jednak jeszcze przed końcem spotkania musiał opuścić plac gry, gdyż w wyniku starcia z Kevinem Mirallasem doznał urazu kostki.
Kariera reprezentacyjna.
Miyaichi ma za sobą liczne występy w juniorskich i młodzieżowych reprezentacjach Japonii. W 2009 roku wraz z kadrą do lat 17 wziął udział w młodzieżowych Mistrzostwach Świata. 23 maja 2012 roku Miyaichi zadebiutował w seniorskiej reprezentacji podczas meczu towarzyskiego z Azerbejdżanem.

</doc>
<doc id="2290474" url="https://pl.wikipedia.org/wiki?curid=2290474" title="Sebastianópolis do Sul">
Sebastianópolis do Sul

Sebastianópolis do Sul – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Nhandeara.

</doc>
<doc id="2290478" url="https://pl.wikipedia.org/wiki?curid=2290478" title="União Paulista">
União Paulista

União Paulista – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Nhandeara.

</doc>
<doc id="2290479" url="https://pl.wikipedia.org/wiki?curid=2290479" title="U-333">
U-333

U-333 – niemiecki okręt podwodny typu "VIIC" z okresu II wojny światowej. Służbę w Kriegsmarine rozpoczął w sierpniu 1941 roku, dowodzony przez "Kapitänleutnanta" Petera-Ericha Cremera. Odbył 12 patroli bojowych, zatapiając siedem statków handlowych, w tym omyłkowo własny łamacz blokady "Spreewald". Został zatopiony w pierwszym rejsie z nowym dowódcą, Hansem Fiedlerem, 31 lipca 1944 roku.
Historia.
U-333 został zamówiony w stoczni Nordseewerke w Emden 23 września 1939 roku, stępkę położono 11 marca następnego roku, zaś ceremonia wodowania odbyła się 14 czerwca 1941 roku. Podniesienie bandery nastąpiło 25 sierpnia, po czym okręt wszedł w skład 5. Flotylli w Kilonii, celem przejścia treningu i zgrania załogi. W nawiązaniu do numeru okrętu, jego godłem stały się trzy srebrne rybki.
Pod koniec grudnia 1941 roku U-333 został przeniesiony do frontowej 3. Flotylli w La Pallice w okupowanej Francji. Na swój pierwszy patrol bojowy wyszedł 27 grudnia, kierując się ku wybrzeżom amerykańskim (operacja "Paukenschlag"). 22 i 24 stycznia 1942 roku zatopił dwa statki alianckie: grecki "Vassilios A. Polemis" i norweski "Ringstad". W drodze powrotnej do Francji na jego kursie znalazł się duży frachtowiec, rozpoznany przez dowódcę jako brytyjski. Trafiony dwoma torpedami zatonął. W rzeczywistości był to niemiecki łamacz blokady "Spreewald", przedzierający się do Rzeszy z Dalekiego Wschodu, z cennym ładunkiem materiałów strategicznych. Po powrocie do portu Cremer został postawiony przed sądem, który jednak go uniewinnił i przywrócił do służby.
Drugi patrol bojowy U-333 rozpoczął się 30 marca 1942 roku i przebiegał znów u wybrzeży Ameryki. 30 kwietnia, podczas próby ataku na brytyjski zbiornikowiec "British Prestige", U-Boot został przez niedoszłą ofiarę staranowany i uszkodzony. Pomimo to 6 maja Cremser zatopił dwa statki: holenderski "Amazone" i "Halsey" pod banderą Stanów Zjednoczonych, oraz uszkodził amerykański tankowiec "Java Arrow", zaś 10 maja zatopił jeszcze brytyjski "Clan Skene". Podczas patrolu był kilkakrotnie atakowany przez alianckie okręty i samoloty, jednak dobrze prowadzony uniknął poważniejszych uszkodzeń. Po powrocie do Francji dowódca został odznaczony Krzyżem Rycerskim.
Podczas trzeciego patrolu, rozpoczętego 11 sierpnia 1942 roku, U-333 został uszkodzony podczas próby ataku na konwój SL-118 i powrócił do Francji już 24 sierpnia. Na czwarty patrol wyszedł w morze 1 września, kierując się w okolice Freetown na zachodnim wybrzeżu Afryki. 6 października płynący na powierzchni okręt został zaatakowany przez brytyjską korwetę "Crocus", ostrzelany, dwukrotnie staranowany i obrzucony bombami głębinowymi. Zginęło trzech członków załogi, w tym pierwszy oficer, czwarty wypadł za burtę. Wśród rannych był również dowódca, zaś U-333 był poważnie uszkodzony. Po udzieleniu rannym doraźnej pomocy przez lekarza U-459, z którym spotkano się w morzu 9 października, U-Boot powrócił do Francji pod tymczasowym dowództwem "Kapitänleutnanta" Lorenza Kascha z U-107. W drodze, 21 października, był nieskutecznie atakowany przez brytyjski okręt podwodny "Graph". Kolejne dwa patrole, do czasu zakończenia leczenia Cremera, U-333 odbył pod dowództwem "Oberleutnanta" Wernera Schwaffa. Na drugim z nich, 19 marca 1943 roku, zatopiono grecki frachtowiec "Carras" z konwoju SC-122, uszkodzony już wcześniej przez U-666.
Siódmy patrol, znów pod dowództwem Cremera, trwał 91 dni, od 2 czerwca do 31 sierpnia 1943 roku i był najdłuższym w wojennej karierze okrętu. Nie napotkano na nim ani jednego celu wartego zaatakowania. Podczas kolejnego U-333 podejmował próby ataku aż trzech konwojów, ale nie udało mu się trafić żadnego z celów. W zamian był kilkukrotnie kontratakowany, zaś fregata "Exe" staranowała go, uszkadzając peryskop. W tym czasie sytuacja w bitwie o Atlantyk zmieniła się już na korzyść aliantów i U-Booty miały coraz większy kłopot z odnoszeniem sukcesów. Podobnie było na dziesiątym patrolu (dziewiąty został przerwany po zaledwie kilku dniach w morzu), kiedy U-333 był przez dziesięć godzin ścigany przez okręty 2. Grupy Wsparcia komandora Walkera.
Jedenasty patrol, rozpoczęty 6 czerwca 1944 roku, był skierowany przeciwko alianckiej flocie inwazyjnej u brzegów Normandii. 10 i 11 czerwca U-333 został dwukrotnie zaatakowany i uszkodzony przez samoloty Short Sunderland, odpowiednio z 10 Dywizjonu RAAF i 220 Dywizjonu RAF, co zmusiło go do powrotu do bazy już 12 czerwca, bez żadnych sukcesów.
Przed dwunastym patrolem bojowym nastąpiła zmiana dowódcy: Cremera, który miał objąć dowództwo nowego U-2519, zastąpił "Kapitänleutnant" Hans Fiedler. Okręt wypłynął z Lorient 23 lipca 1944 roku, zaś 31 lipca został wykryty i zaatakowany na zachód od wysp Scilly bombami głębinowymi fregaty "Loch Killin" i slupa "Starling" z 2. Grupy Wsparcia. W wyniku ataku, przeprowadzonemu po raz pierwszy w historii przy użyciu miotacza pocisków głębinowych "Squid" z fregaty, U-333 zatonął wraz z całą załogą (45 lub 46 osób).

</doc>
<doc id="2290480" url="https://pl.wikipedia.org/wiki?curid=2290480" title="Peter-Erich Cremer">
Peter-Erich Cremer

Peter-Erich Cremer (ur. 25 marca 1911 w Metzu, zm. 5 lipca 1992 w Hamburgu) – niemiecki oficer marynarki, jeden z asów wojny podwodnej Kriegsmarine podczas II wojny światowej, dowódca między innymi U-333, na którym odbył dziewięć patroli bojowych, zatapiając sześć statków alianckich.
Życiorys.
Peter-Erich Cremer wstąpił do Reichsmarine w 1934 roku, dwa lata później zyskując promocję do stopnia podporucznika ("Leutnant zur See"). Służył kolejno na krążowniku „Köln” i pancerniku kieszonkowym „Deutschland”, po czym został przeniesiony do artylerii nadbrzeżnej. Na początku II wojny światowej był oficerem wachtowym na niszczycielu „Theodor Riedel”. W lutym 1940 roku został awansowany do stopnia kapitana ("Kapitänleutnant") i dekorowany Krzyżem Żelaznym. Kilka miesięcy później przeniesiono go do Szkoły Broni Podwodnej, zaś po jej ukończeniu otrzymał pierwsze dowództwo: na U-152.
W sierpniu 1941 roku otrzymał nowo zbudowany U-333, typu VIIC. Na swym pierwszym patrolu bojowym zatopił trzy statki handlowe, jednym z nich okazał się niemiecki łamacz blokady „Spreewald”. Został za to postawiony przed sądem, który jednak wziął pod uwagę specyfikę warunków wojennych i uniewinnił Cremera. Na kolejnym patrolu zatopił trzy kolejne statki, tym razem już bez wyjątku alianckie, co przyniosło mu odznaczenie Krzyżem Rycerskim. Podczas trzeciego patrolu U-333 został zaatakowany i staranowany przez brytyjską korwetę „Crocus”, a sam Cremer został poważnie ranny. Po powrocie do okupowanej Francji spędził trzy miesiące w szpitalu, zaś na czas rekonwalescencji został przydzielony do sztabu dowództwa U-Bootwaffe. Na morze powrócił w maju 1943 roku, znów na U-333.
Podczas kolejnych patroli nie udało mu się już odnieść żadnych sukcesów, coraz większa presja wywierana na U-Booty przez alianckie siły eskortowe znacząco utrudniała im działanie. Ostatecznie zdał dowództwo swojego starego okrętu w połowie 1944 roku, aby przejąć nowy U-2519, okręt typu XXI. 11 lipca 1944 roku został awansowany do stopnia komandora podporucznika ("Korvettenkapitän"). Nie zdołał już wziąć czynnego udziału w wojnie na morzu, w lutym 1945 roku został dowódcą zorganizowanego "ad hoc" "Marine Panzervernichtungsbataillon" (batalionu niszczycieli czołgów), którego żołnierze, walcząc z nacierającymi wojskami brytyjskimi i kanadyjskimi zgłosili w ciągu kilku dni zniszczenie 24 czołgów przeciwnika. Podczas ostatnich dni przed kapitulacją Cremer dowodził strażą przyboczną Karla Dönitza ("Wachbataillon Dönitz").
Po krótkim pobycie w niewoli, Cremer osiadł w RFN, zajmując się biznesem. Odnosił spore sukcesy na tym polu. W 1982 roku opublikował swoje wspomnienia z okresu dowodzenia U-bootem – "U-333".

</doc>
<doc id="2290481" url="https://pl.wikipedia.org/wiki?curid=2290481" title="Adolfo">
Adolfo

Adolfo – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290482" url="https://pl.wikipedia.org/wiki?curid=2290482" title="Altair (São Paulo)">
Altair (São Paulo)

Altair – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290483" url="https://pl.wikipedia.org/wiki?curid=2290483" title="Rene Voillaume">
Rene Voillaume



</doc>
<doc id="2290485" url="https://pl.wikipedia.org/wiki?curid=2290485" title="Krzysztof Najman">
Krzysztof Najman

Krzysztof Najman (ur. 22 sierpnia 1965 w Łodzi) – polski muzyk, kompozytor i basista.
Karierę rozpoczynał na łódzkiej scenie muzycznej w latach 1985–1992 z lokalnymi zespołami Pała, Pornografia, Charon, Anathema, Blitzkrieg i Jezabel Jazz. W latach 1992–1999 grał w zespole Closterkeller, a w latach 2000–2005 w zespole Virgin wraz z liderem Tomaszem Lubertem, i perkusistą Piotrem Pawłowskim oraz wokalistką Dodą. W latach 2006–2014 ponownie w składzie Closterkeller.
Występował na największych scenach i festiwalach w Polsce. Do najważniejszych należą: Jarocin, Przystanek Woodstock, Sopot, Opole, WOŚP. Uczestniczył w wielu projektach muzycznych i współpracował między innymi z: Agency, Syndia, Hedone, The Renamed, P.A.I.N., Robertem Jansonem, Alicją Bachledą-Curuś, Patrycją Markowską, Tadeuszem Nalepą.
Życie prywatne.
W latach 1992–1999 w związku małżeńskim z Anją Orthodox z zespołu Closterkeller, z którą ma syna Adama Najmana.

</doc>
<doc id="2290486" url="https://pl.wikipedia.org/wiki?curid=2290486" title="Bady Bassitt">
Bady Bassitt

Bady Bassitt – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290487" url="https://pl.wikipedia.org/wiki?curid=2290487" title="Bálsamo">
Bálsamo

Bálsamo – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290489" url="https://pl.wikipedia.org/wiki?curid=2290489" title="Cedral">
Cedral

Cedral – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290490" url="https://pl.wikipedia.org/wiki?curid=2290490" title="Athalia (oratorium)">
Athalia (oratorium)

Athalia – oratorium Georga Friedricha Händla, wystawione 10 lipca 1733 roku w Oksfordzie. 
Jest to trzecie, po "Esther" i "Deborze" angielskie oratorium Händla. Chóry "Athalii" poprzedzają podniosły styl późniejszych oratoriów Händla. Ponadto w "Athalii" kompozytor po raz pierwszy zrezygnował z uwertury francuskiej na rzecz trzyczęściowej uwertury włoskiej. 

</doc>
<doc id="2290491" url="https://pl.wikipedia.org/wiki?curid=2290491" title="Guapiaçu">
Guapiaçu

Guapiaçu – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2290494" url="https://pl.wikipedia.org/wiki?curid=2290494" title="Jerzy Pilch-Kowalczyk">
Jerzy Pilch-Kowalczyk

Jerzy Pilch-Kowalczyk (ur. 1935 w Rybniku, zm. 14 września 2011 w Katowicach) – polski inżynier, jeden z pionierów informatyki, konstruktor. Absolwent Politechniki Śląskiej w Gliwicach, magister inżynier elektryk (1957), dr nauk technicznych (1975), specjalista w zakresie automatyzacji górnictwa. W latach 1957-1968 pracował w Głównym Instytucie Górnictwa w Katowicach, gdzie zajmował się urządzeniami dyspozytorskimi dla kopalń. W latach 1968-1975 kierownik Zakładu Automatyzacji Powierzchniowej Zakładów Konstrukcyjno-Mechanizacyjnych Przemysłu Węglowego, a następnie do grudnia 1976 Główny Inżynier Pionu Systemów Sterowania Ośrodka Badawczo-Rozwojowego Systemów Mechanizacji, Elektryfikacji i Automatyzacji Górnictwa w Katowicach, gdzie zajmował się zastosowaniem maszyn cyfrowych w systemach dyspozytorskiej kontroli produkcji i stanu bezpieczeństwa. W roku 1973 zaproponował opracowanie minikomputera MKJ-28/SMC-3 zgodnego logicznie z minikomputerami Hewlett-Packard rodziny . W latach 1977-1981 dyrektor w MERA Elzab w Zabrzu gdzie zajmował się rozwojem i zastosowaniami monitorów ekranowych MERA 79xx. Współpracował również z Centrum Naukowo-Produkcyjnym Systemów Sterowania MERASTER.
Od 1981 żył i pracował w USA w firmach przemysłu informatycznego, w tym Sun Microsystems, Ashton-Tate, Borland, Lotus Development Corporation, IBM. Od 1990 roku utrzymywał intensywne kontakty z Polską, m.in. wykładając w Wyższej Szkole Informatyki i Zarządzania w Bielsku-Białej (prof. nadzw.) i Wyższej Szkole Biznesu w Dąbrowie Górniczej. Aktywnie uczestniczył w życiu Polonii.
Autor i współautor kilkunastu wynalazków, kilkudziesięciu publikacji (w tym również w czasopismach zagranicznych) oraz wielu prac naukowo-badawczych.
Jest pochowany w Katowicach na cmentarzu przy ulicy Sienkiewicza.

</doc>
<doc id="2290501" url="https://pl.wikipedia.org/wiki?curid=2290501" title="George Walton">
George Walton

George Walton (ur. w 1749 lub 1750 roku – zm. 2 lutego 1804 roku) – amerykański prawnik i polityk, gubernator Georgii, senator.
W latach 1776, 1777, 1780 i 1781 był delegatem na Kongres Kontynentalny, gdzie został jednym z sygnatariuszy deklaracji niepodległości Stanów Zjednoczonych. Brał czynny udział w wojnie o niepodległość Stanów Zjednoczonych w randze pułkownika. Podczas oblężenia Savannah został ranny, pojmany przez Brytyjczyków i spędził w ich niewoli kilka miesięcy.
Dwukrotnie, w 1779 i w 1789 roku został gubernatorem Georgii. Przez kilka miesięcy w latach 1795–1796 podczas czwartej kadencji Kongresu Stanów Zjednoczonych reprezentował ten stan w Senacie Stanów Zjednoczonych.

</doc>
<doc id="2290502" url="https://pl.wikipedia.org/wiki?curid=2290502" title="Pierre Laigle">
Pierre Laigle

Pierre Laigle (ur. 9 września 1970 w Auchel) – francuski piłkarz występujący na pozycji pomocnika.
Kariera klubowa.
Laigle zawodową karierę rozpoczynał w 1990 roku w klubie RC Lens z Division 2. W 1991 roku awansował z nim do Division 1. W tych rozgrywkach zadebiutował 20 lipca 1991 roku w przegranym 0:2 pojedynku z FC Metz. W 1994 roku zdobył z zespołem Puchar Ligi Francuskiej. W Lens spędził 6 lat.
W 1996 roku odszedł do włoskiej Sampdorii z Serie A. Jej barwy reprezentował przez 3 lata. W tym czasie rozegrał tam 90 spotkań i zdobył 9 bramek. W 1999 roku wrócił do Francji, gdzie został graczem zespołu Olympique Lyon (Division 1). W 2001 roku wywalczył z nim wicemistrzostwo Francji oraz Puchar Ligi Francuskiej, a w 2002 roku mistrzostwo Francji.
W tym samym roku Laigle przeszedł do ekipy Montpellier HSC, także grającej w ekstraklasie. Spędził tam 2 lata. W 2004 roku odszedł do AS Saint-Priest, gdzie w 2007 roku zakończył karierę.
Kariera reprezentacyjna.
W reprezentacji Francji Laigle zadebiutował 21 lutego 1996 roku w wygranym 3:1 towarzyskim meczu z Grecją. W latach 1996–1997 w drużynie narodowej rozegrał w sumie 8 spotkań i zdobył 1 bramkę.

</doc>
<doc id="2290508" url="https://pl.wikipedia.org/wiki?curid=2290508" title="Ścibor Szpak">
Ścibor Szpak

Ścibor Szpak (ur. 13 kwietnia 1970 we Wrocławiu) – solista kabaretowy, autor tekstów piosenek i tłumaczeń. 
Życiorys.
Mieszka we Wrocławiu. Dwukrotny zwycięzca Ogólnopolskiego Festiwalu Piosenki Kabaretowej O.B.O.R.A., zdobywca 1 nagrody oraz Nagrody Publiczności Przeglądu Kabaretów PAKA 2011, zdobywca Grand Prix oraz Nagrody Publiczności Przeglądu Kabaretów PAKA 2012 oraz Grand Prix i Złotej Szpilki na Lidzbarskich Wieczorach Humoru i Satyry 2013. Laureat kilku innych festiwali kabaretowych. Członek spółki autorskiej Zespołu Pieśni bez Tańca Żak i Szpak, tworzonej wspólnie z Grzegorzem Żakiem. Tłumacz tekstów Jaromira Nohavicy. Zawodowo dyrektor kreacji w agencji reklamowej. Zajmuje się naukowo problemem śmierci w średniowieczu.

</doc>
<doc id="2290515" url="https://pl.wikipedia.org/wiki?curid=2290515" title="Smutek pani Šnajder">
Smutek pani Šnajder

Smutek pani Šnajder (tytuł oryginalny: "Smutek paní Šnajderové") – albańsko-czeski film fabularny z roku 2008 w reżyserii Piro Milkaniego.
Opis fabuły.
Film Piro Milkaniego odwołuje się do jego własnych przeżyć z okresu studiów w Czechosłowacji. Akcja filmu rozgrywa się w 1961 w prowincjonalnym czeskim miasteczku. Trzech studentów FAMU (Albańczyk Lek, Czech Karel i Słowak Artur) przygotowuje pracę dyplomową - film dokumentalny o fabryce motocykli ESO w Českým Šternberku. Film ma wykazać wyższość czechosłowackich motocykli nad tymi, które są produkowane w krajach Zachodu. Realizację filmu przedłuża skandal obyczajowy, kiedy wychodzi na jaw, że studenci filmowali kąpiące się pracownice fabryki.
Konsekwencją dramatycznych wydarzeń politycznych roku 1961 (zerwanie Albanii z blokiem państw socjalistycznych) jest osobisty dramat studenta albańskiego Leki. Musi dokonać wyboru pomiędzy przywiązaniem do własnego kraju i rodziny a fascynacją studenckim życiem w Czechach. Podjęcie wyboru utrudnia mu romans z żoną szefa policji w Šternberku - tytułową panią Šnajder. Poznał ją, dzwoniąc z jej telefonu domowego do Albanii. Miejscem schadzek staje się miejscowy hotel, a powierniczką Leki - właścicielka hotelu.

</doc>
<doc id="2290516" url="https://pl.wikipedia.org/wiki?curid=2290516" title="Alain Goma">
Alain Goma

Alain Goma (ur. 5 października 1972 w Sault) – francuski piłkarz występujący na pozycji obrońcy.
Kariera klubowa.
Goma seniorską karierę rozpoczynał w 1988 roku w klubie FC Versailles 78. W 1989 roku trafił do AJ Auxerre z Division 1. W tych rozgrywkach zadebiutował jednak dopiero 13 stycznia 1991 roku w przegranym 1:2 pojedynku z AS Saint-Étienne. W 1996 roku zdobył z zespołem Puchar Francji, a w 1996 mistrzostwo Francji oraz ponownie Puchar Francji. W Auxerre spędził łącznie 9 lat.
W 1998 roku odszedł do Paris Saint-Germain, także grającego w Division 1. W tym samym roku zdobył z nim Superpuchar Francji. Barwy PSG reprezentował przez rok. W tym czasie rozegrał tam 30 spotkań.
W 1999 roku Goma podpisał kontrakt z angielskim Newcastle United. W Premier League zadebiutował 7 sierpnia 1999 roku w przegranym 0:1 pojedynku z Aston Villą. W Newcastle występował przez 1,5 roku.
Na początku 2001 roku Goma odszedł do Fulham z Division One. Pierwszy ligowy mecz zaliczył tam 28 kwietnia 2001 roku przeciwko Portsmouth (1:1). W tym samym roku awansował z zespołem do Premier League. W Fulham spędził jeszcze 5 lat. W 2006 roku odszedł z klubu. W 2007 roku podpisał kontrakt z katarskim Al-Wakra SC. Grał tam przez rok. W 2008 roku zakończył karierę.
Kariera reprezentacyjna.
W reprezentacji Francji Goma zadebiutował 4 października 1996 roku w wygranym 4:0 towarzyskim meczu z Turcją. W latach 1996–1998 w drużynie narodowej rozegrał w sumie 2 spotkania.

</doc>
<doc id="2290519" url="https://pl.wikipedia.org/wiki?curid=2290519" title="Kamienica Suwalskich w Poznaniu">
Kamienica Suwalskich w Poznaniu

Kamienica Suwalskich – narożnikowa kamienica, zlokalizowana w Poznaniu przy ul. Głogowskiej róg Niegolewskich, na Łazarzu, nieopodal Rynku Łazarskiego.
Kamienica została wybudowana w 1901 przez przedsiębiorcę Jana Suwalskiego, który był właścicielem cegielni w Żabikowie. Projektantem był prawdopodobnie syn Jana – Stefan. Budynek postawiono nie tylko jako użytkowy, ale miał być on także symbolem możliwości technicznych i produkcyjnych firmy Suwalskich. Świadczy o tym bogata, klinkierowa ornamentyka fasady, obfita zwłaszcza w partii narożnej, gdzie zastosowane białe cegły glazurowane. Całość obiektu wieńczy cebulasty hełm.

</doc>
<doc id="2290520" url="https://pl.wikipedia.org/wiki?curid=2290520" title="Gheorghe Fiat">
Gheorghe Fiat

Gheorghe Fiat (ur. 14 stycznia 1929 w Reșița, zm. 22 sierpnia 2010) – rumuński pięściarz, uczestnik Igrzysk Olimpijskich w 1952 w Helsinkach. Dwukrotny Mistrz Rumunii (1949 i 1950) w boksie, w wadze lekkiej. Uniwersytecki Mistrz Świata w wadze lekkiej. Po zakończeniu kariery najpierw był trenerem juniorów w klubie Steaua Bukareszt, a następnie organizatorem gal bokserskich. Pułkownik rezerwy i mistrz sportu.
Na igrzyskach wziął udział w turnieju w wadze lekkiej. W pierwszej rundzie wygrał 3:0 z Egipcjaninem Abdelem Hamidem El-Hamaky, następnie również 3:0 z Irlandczykiem Kevinem Martinem. W ćwierćfinale zwyciężył Argentyńczyka Américo Bonettiego. Następnym rywalem miał być Polak Aleksy Antkiewicz, jednakże do walki nie doszło i Ankiewicz awansował do finału a Fiat zdobył brązowy medal.

</doc>
<doc id="2290526" url="https://pl.wikipedia.org/wiki?curid=2290526" title="Time Is the Sulphur in the Veins of the Saint...">
Time Is the Sulphur in the Veins of the Saint...

Time Is the Sulphur in the Veins of the Saint... – (właśc. Time Is the Sulphur in the Veins of the Saint - An Excursion on Satan's Fragmenting Principle) ósmy album studyjny austriackiej blackmetalowej grupy muzycznej Abigor wydany 18 stycznia 2010 roku przez End All Life. Wydawnictwo zawiera, tylko dwa utwory, jednak każdy z nich trwa około dwudziestu minut. 

</doc>
<doc id="2290530" url="https://pl.wikipedia.org/wiki?curid=2290530" title="Grota Skarbów">
Grota Skarbów

Grota Skarbów, Jaskinia Skarbów (syr. "Me‘arrat Gazze") – datowane na przełom VI i VII wieku (powstałe jednak w oparciu o wcześniejsze przekazy) pismo apokryficzne, w części rękopisów przypisywane niesłusznie św. Efremowi. Utwór ten w swojej pierwszej wersji powstał w środowisku ebionitów w górnej Mezopotamii na przełomie III i IV wieku.
Ostateczna redakcja nastąpiła w Edessie wśród chrześcijan nestoriańskich na co wskazują elementy antymonofizyckie.
Treść "Groty Skarbów" zawiera skrótowe omówienie dziejów biblijnych od stworzenia świata do zesłania Ducha Świętego, bogato przeplatanych motywami zapożyczonymi z różnych chrześcijańskich pism apokryficznych i legend żydowskich oraz licznymi dygresjami chronologicznymi i typologicznymi. Dzieło ma wymowę silnie antyjudaistyczną, stara się ukazać stopniowe tracenie przez Żydów z własnej winy przymierza z Bogiem i ubogaca historie starotestamentowe elementami chrześcijańskimi.
Wydarzenia starotestamentowe przytoczone w utworze rozbudowywane są bogatą warstwą legendarną, poprzez którą łączą się z tekstem ewangelii. Tytuł apokryfu pochodzi od stanowiącej jego przewodni motyw jaskini w której mieli zamieszkać Adam i Ewa po wyjściu z Edenu; w niej Adam miał złożyć zabrane z raju złoto, mirrę i kadzidło, odnalezione po wiekach przez trzech magów i ofiarowane Jezusowi. Innymi tego typu historiami są pochówek Adama na Golgocie czy użycie drążków do niesienia Arki Przymierza dla zbudowania krzyża Jezusa.

</doc>
<doc id="2290531" url="https://pl.wikipedia.org/wiki?curid=2290531" title="Jaskinia Skarbów">
Jaskinia Skarbów



</doc>
<doc id="2290534" url="https://pl.wikipedia.org/wiki?curid=2290534" title="Maków (Krasew)">
Maków (Krasew)

Maków – część wsi Krasew w Polsce położona w województwie lubelskim, w powiecie radzyńskim, w gminie Borki.
W latach 1975–1998 Maków administracyjnie należał do ówczesnego województwa lubelskiego.

</doc>
<doc id="2290535" url="https://pl.wikipedia.org/wiki?curid=2290535" title="Ruda (Krasew)">
Ruda (Krasew)

Ruda – część wsi Krasew w Polsce położona w województwie lubelskim, w powiecie radzyńskim, w gminie Borki.
W latach 1975–1998 Ruda administracyjnie należała do ówczesnego województwa lubelskiego.

</doc>
<doc id="2290536" url="https://pl.wikipedia.org/wiki?curid=2290536" title="Sachalin (Krasew)">
Sachalin (Krasew)

Sachalin – część wsi Krasew w Polsce położona w województwie lubelskim, w powiecie radzyńskim, w gminie Borki.
W latach 1975–1998 Sachalin administracyjnie należał do ówczesnego województwa lubelskiego.

</doc>
<doc id="2290539" url="https://pl.wikipedia.org/wiki?curid=2290539" title="Wiara i Nauka">
Wiara i Nauka

Wiara i Nauka – seria wydawnicza Wydawnictwa WAM zainicjowana w 2003 roku. W ramach serii wydawane są ważne współczesne publikacje poświęcone dziejom nauki i roli Kościoła w jej rozwoju. 

</doc>
<doc id="2290540" url="https://pl.wikipedia.org/wiki?curid=2290540" title="Zwierzyniec (przystanek Kolejki Parkowej Maltanka)">
Zwierzyniec (przystanek Kolejki Parkowej Maltanka)



</doc>
<doc id="2290541" url="https://pl.wikipedia.org/wiki?curid=2290541" title="Reggae na Piaskach">
Reggae na Piaskach

Reggae na Piaskach – festiwal muzyki reggae, organizowany w Ostrowie Wielkopolskim od 2001 roku z inicjatywy Jarka Wardawy (na co dzień redaktora naczelnego Gazety Ostrowskiej. Odbywa się corocznie w lipcu, na polu biwakowym nad jeziorem Piaski-Szczygliczka. Początkowo był imprezą jednodniową, zaś drugiego dnia weekendu pod szyldem "Etno-Eko Fest" grały zespoły folkowe. Począwszy od 7. edycji w 2007 roku festiwal trwa dwa dni - drugiego dnia odbywa się tradycyjnie Konkurs Młodych Talentów poświęcony pamięci Ryszarda Sarbaka, zmarłego w 2006 trębacza legendarnych zespołów Gedeon Jerubbaal oraz Basstion. Co roku główną nagrodą w konkursie, oprócz statuetki, jest markowa gitara fundowana przez przyjaciół festiwalu, zespół Big Cyc.

</doc>
<doc id="2290544" url="https://pl.wikipedia.org/wiki?curid=2290544" title="Dubeč">
Dubeč

Dubeč – część Pragi leżąca w dzielnicy Praga 10, na wschód o centrum miasta. 

</doc>
<doc id="2290545" url="https://pl.wikipedia.org/wiki?curid=2290545" title="Apokalipsa Pseudo-Metodego">
Apokalipsa Pseudo-Metodego

Apokalipsa Pseudo-Metodego – składający się z 14 rozdziałów niewielki utwór apokryficzny w języku syryjskim. Pochodzi z końca VII wieku, jednak jego anonimowy autor podpisał się imieniem św. Metodego z Olimpu.
Tekst dzieli się na dwie części. Pierwsza, obejmująca rozdziały od I do X, zawiera omówione pokrótce dzieje świata od wypędzenia Adama i Ewy z Raju do podboju arabskiego w VII wieku. Część biblijna pomieszana jest z elementami apokryficznymi. Księgi od XI do XIV zawierają wizje apokaliptyczne o silnej wymowie antymuzułmańskiej, wieszczące całkowite pokonanie Arabów przez Bizantyjczyków przed nadejściem Jezusa.

</doc>
<doc id="2290547" url="https://pl.wikipedia.org/wiki?curid=2290547" title="Chodov (Praga)">
Chodov (Praga)

Chodov – część Pragi leżąca w dzielnicy Praga 11, na południowy wschód o centrum miasta. W 2006 liczyło 57 324 mieszkańców.

</doc>
<doc id="2290549" url="https://pl.wikipedia.org/wiki?curid=2290549" title="Jan Karnicki (duchowny)">
Jan Karnicki (duchowny)

Jan Karnicki ps. „Miś” (ur. 26 stycznia 1908 w Lucynie (powiat wilejski), zm. 7 lutego 1970 w Ostrożanach) – polski ksiądz katolicki, kapelan WP oraz Armii Krajowej, organizator i pierwszy proboszcz na cały teren powiatu miasteckiego na Ziemiach Odzyskanych, Honorowy Obywatel Gminy Miastko.
Życiorys.
Młodość i pierwsze lata kapłaństwa.
Rodzicami jego byli Antoni i Magdalena z d. Michalkiewicz. Ukończył seminarium w Pińsku i 18 kwietnia 1935 r. przyjął święcenia kapłańskie. W latach 1935–1938 był wikariuszem w Rubieżewiczach, a w latach 1938–1939 pełnił funkcję proboszcza w Mikaszewiczach. W 1939 otrzymał nominację na kapelana rezerwy i pełnił funkcję administratora parafii wojskowej w Słonimiu, gdzie znajdował się garnizon 79 Pułku Strzelców Słonimskich im. Lwa Sapiehy.
Lata II wojny światowej.
Brał udział w wojnie obronnej 1939 jako kapelan Ośrodka Zapasowego 20 Dywizji Piechoty, włączonego do związku taktycznego gen. Franciszka Kleeberga (zreorganizowanego ostatecznie w SGO Polesie). Po kapitulacji 5 października, w miejscowości Krzywda, dostał się do niewoli niemieckiej, skąd wkrótce zbiegł.
Po przejściu do partyzantki otrzymał pseudonim „Miś”. Był kapelanem Inspektoratu Radzyń Okręgu Lublin Armii Krajowej i Oddziału Partyzanckiego 34 Pułku Piechoty Armii Krajowej 9 Podlaskiej Dywizji Piechoty AK, którym dowodził „Zenon” - mjr Stefan Wyrzykowski. Awansowany do stopnia majora. Potem ukrywał się na terenach podwarszawskich. Był m.in. pomocnikiem proboszcza, a następnie kapelanem sióstr urszulanek w Miedzeszynie.
Posługa na Ziemiach Odzyskanych.
W 1945 r. ks. Jan Zieja, konfrater z diecezji pińskiej, urzędujący proboszcz w Słupsku, namówił go do pracy duszpasterskiej na Ziemiach Odzyskanych. Od sierpnia 1945 do 30 września 1962 był pierwszym proboszczem w Miastku. Zorganizował od podstaw życie religijne na terenie dawnego powiatu miasteckiego, gdyż taki zasięg miała jego parafia Najświętszej Maryi Panny Wspomożenia Wiernych w Miastku, której nadał to wezwanie. Przystosował do kultu katolickiego, poświęcił i nadał tytuły następującym kościołom: 28 lipca 1946 pw. św. Anny w Barcinie, 15 września 1946 pw. św. Andrzeja Boboli w Biesowicach, w 1946 pw. Chrystusa Króla w Kołczygłowach, 18 sierpnia 1946 pw. MB Bolesnej w Płocku, 13 kwietnia 1946 pw. św. Wojciecha w Sępolnie Wielkim, 13 kwietnia 1946 pw. św. Stanisława w Kołtkach, 2 lutego 1946 pw. św. Stanisława Kostki w Wałdowie, 16 czerwca 1946 pw. Najświętszego Serca Jezusa w Kramarzynach, 18 sierpnia 1946 pw. MB Różańcowej w Kępicach. 12 maja 1947 pw. Niepokalanego Serca Maryi w Świerznie, 27 września 1947 pw. św. Michała Archanioła w Miłocicach i w sierpniu 1947 kapliczka w Dretyniu.
Jako kapłan uczestniczył w historycznych wydarzeniach początków polskości w Miastku i okolicach. Był m.in. nauczycielem religii oraz geografii w gimnazjum w Miastku. Pełnił funkcję wicedziekana dekanatu bytowskiego, do którego należało wówczas Miastko. Pisał kronikę, która jest źródłem do historii miasta w okresie powojennym.
Powrót do diecezji pińskiej.
30 września 1962 powrócił do rodzinnej diecezji pińskiej i rozpoczął pracę w Wyszkach. W latach 1965–1970 był proboszczem parafii Narodzenia Najświętszej Maryi Panny w Ostrożanach. Rozpoczął tam starania o uznanie kościoła parafialnego za sanktuarium Maryjne, ze względu na znajdujący się tam od XVII wieku łaskami słynący obraz Matki Bożej Ostrożańskiej. Bp Władysław Jędruszuk, administrator apostolski diecezji pińskiej poparł je, występując w tej sprawie do Stolicy Apostolskiej, co zostało uwieńczone w 1987 roku. Ks. Jan Karnicki zmarł w Ostrożanach 7 lutego 1970 i został pochowany na cmentarzu parafialnym.
Powtórny pochówek.
Z inicjatywy księży pochodzących z Miastka w roku 2010 został powołany Komitet honorowy (w jego skład weszli: ks. kanonik Ryszard Łopaciuk, dziekan dziekanów diecezji koszalińsko-kołobrzeskiej, przewodniczący komitetu; ks. kanonik Józef Domińczak, proboszcz parafii Miłosierdzia Bożego w Miastku, wicedziekan miastecki; ks. kanonik Ludwik Musiał, dawny wikariusz i proboszcz miastecki; ks. prałat Ireneusz Maraszkiewicz; ks. dr Ireneusz Blank; ks. Piotr Flis; ks. dr Wojciech Wójtowicz i ks. Piotr Zieliński, sekretarz) w celu sprowadzenia ciała ks. Jana Karnickiego do Miastka. Powtórny pochówek kapłana miał miejsce 9 kwietnia 2011 na cmentarzu komunalnym w Miastku, gdzie ks. Karnicki spoczął w grobowcu razem ze swoim ojcem – Antonim (pochowanym w Miastku w lutym 1962).
Podczas tej uroczystości ks. Jan Karnicki nazwany został „pierwszym proboszczem – budowniczym Kościoła duchowego i materialnego, przewodnikiem dla kapłanów i wiernych Miastka oraz okolic, ojcem parafii miasteckich”.
Upamiętnienie.
29 sierpnia 2015 r. w Ostrożanach odbyło się poświęcenie i wmurowanie tablicy pamiątkowej upamiętniającej ks. Jana Karnickiego. Inicjatorem tego był Waldemar Kosieradzki twórca Muzeum Historii i Tradycji w Łosicach, a organizatorem Konna Straż Ochrony Przyrody i Tradycji. W uroczystości uczestniczyli: ostatni żyjący partyzant oddziału „Zenona” mjr Tadeusz Sobieszczak ps. „Dudek”, starosta siemiatycki Jan Zalewski, delegacja Towarzystwa Przyjaciół Ziemi Łosickiej, Barbara Wyczółkowska-Łotocka autorka wielu opracowań o oddziale „Zenona” i społeczeństwo powiatu siemiatyckiego.
Wiosną 2017 roku, w ramach przygotowań do XXIII Sesji Sejmu Dzieci i Młodzieży, której tematem była „Przestrzeń publiczna, jako miejsce wolne od symboli propagujących systemy totalitarne. Lokalni bohaterowie w przestrzeni publicznej”, uczennice Gimnazjum im. Jana Pawła II w Miastku podjęły inicjatywę, aby nowo zbudowany most w Miastku nosił imię „lokalnego bohatera”. Według nich „pamięć o proboszczu powinna być stałym elementem świadomości lokalnej”.
11 listopada 2017 roku, podczas uroczystości z okazji 400-lecia Miastka i Święta Niepodległości, rada gminy nadała ks. Janowi Karnickiemu tytuł Honorowego Obywatela Gminy Miastko. Jego kandydaturę zgłosił burmistrz Roman Ramion. Stwierdzono, iż „przez cały okres pobytu w Miastku ksiądz Karnicki wszystkie swe siły i umiejętności poświęcił odbudowie i krzewieniu wiary katolickiej w Miastku. Odegrał bardzo ważną rolę integracji wśród swoich wiernych, którzy w powojennym tyglu przybyli na Ziemie Zachodnie. Przystosował do kultu katolickiego, poświęcił i nadał tytuły kilkunastu kościołom w powiecie miasteckim oraz do przejęcia kościoła mariackiego w Miastku”.

</doc>
<doc id="2290553" url="https://pl.wikipedia.org/wiki?curid=2290553" title="Aparat przykłębuszkowy">
Aparat przykłębuszkowy

Aparat przykłębuszkowy (łac. "apparatus iuxtaglomerularis" rzadziej "complexus iuxtaglomerularis"; od "iuxta" – przy + "glomerularis" – kłębuszek) – narząd receptorowo-wydzielniczy nerki, w którego skład wchodzą: komórki przykłębuszkowe, komórki plamki gęstej i komórki mezangium zewnętrznego. Dawniej do aparatu przykłębuszkowego zaliczano także komórki okołonaczyniowe (komórki Bechera).
Opis komórek wchodzących w skład aparatu przykłębuszkowego.
Komórki te są modyfikowanymi pericytami tętniczek kłębuszków (głównie tętniczki doprowadzającej). Znane także jako komórki ziarniste z powodu widocznych ziaren w cytoplazmie. Komórkach te wydzielają reninę w odpowiedzi na:
Komórki plamki gęstej są zmienionymi komórkami nabłonka kanalika dystalnego. "Macula densa" reaguje na stężenie chlorku sodu (NaCl) w kanaliku dalszym oraz wydziela lokalnie (parakrynnie) wazopresynę, która działa na tętniczkę doprowadzającą i powoduje spadek filtracji kłębuszkowej, w mechanizmie cewkowo-kłębuszkowego sprzężenia zwrotnego (ang. "tubulo-glomerular feedback", TGF). Wzrost filtracji kłębuszkowej lub niewłaściwe wykorzystanie sodu w proksymalnym kanaliku lub części grubej ramienia wstępującego pętli Henlego przenosi płyn do kanalika dalszego, co powoduje nieprawidłowo wysokie stężenie sodu. Kotransporter Na+/Cl- przenosi sód do komórek plamki gęstej. Komórki te nie mają wystarczającej ilości Na+/K+ ATP-azy na powierzchni podstawno-bocznej aby całkowicie usunąć sód, więc dochodzi do zwiększenie ich osmolarności.
Funkcje aparatu przykłębuszkowego.
Funkcja receptorowa – za nią odpowiedzialne są komórki plamki gęstej, które pełnią funkcję osmoreceptorów (reagują na zmianę ciśnienia osmotycznego moczu w kanaliku II rzędu). Sygnał ten przekazują przez komórki mezangium zewnętrznego do komórek przykłębuszkowych.
Funkcja wydzielnicza – komórki przykłębuszkowe mają zdolność wytwarzania reniny – enzymu, który rozpoczyna kaskadę reakcji w układzie renina-angiotensyna-aldosteron (ang. "renin-angiotensyn-aldosteron system"; RAAS). Efektem działania angiotensyny jest: wzrost ciśnienia krwi, indukcja wydzielania aldosteronu.

</doc>
<doc id="2290555" url="https://pl.wikipedia.org/wiki?curid=2290555" title="Radar meteorologiczny w Wysogotowie">
Radar meteorologiczny w Wysogotowie

Radar meteorologiczny w Wysogotowie – radar meteorologiczny zlokalizowany w południowo-wschodniej części Wysogotowa, tuż przy granicy Poznania (Ławica). Dojazd od ul. Bukowskiej, na wysokości Toru Poznań.
Radar powstał w 2003. Prowadzi ciągły monitoring zjawisk atmosferycznych, takich jak opady deszczu, czy silne wiatry w promieniu 250 km i umożliwia prognozowanie w tym zakresie z wyprzedzeniem od 2 do 6 godzin. Urządzenie wchodzi w skład krajowej sieci radarowej POLRAD. Rozbudowano je w latach 2000-2004, na potrzeby hydrologicznej i meteorologicznej osłony Polski. Ma ona ostrzegać przed niebezpieczeństwami ze strony natury. Dane z radaru są przekazywane do Radarowego Centrum Operacyjnego IMGW (RCO), gdzie tworzona jest mapa dla całego kraju z ostrzeżeniami i informacjami o sytuacji. 
Generalnym wykonawcą systemu była firma "Gematronic GmbH" oraz PKiDEP "Radwar".

</doc>
<doc id="2290564" url="https://pl.wikipedia.org/wiki?curid=2290564" title="Zaraza macierzankowa">
Zaraza macierzankowa

Zaraza macierzankowa ("Orobanche alba" Stephan ex Willd.) – gatunek rośliny z rodziny zarazowatych ("Orobanchaceae"). 
Zasięg występowania.
Występuje w Afryce Północnej (Algieria i Maroko), Azji Zachodniej (Afganistan, Turcja, Iran), na Kaukazie, w Turkmenistanie i Chinach (regiony Syczuan i Tybet) oraz w południowo-zachodniej, południowej, środkowej i wschodniej Europie, a także w Szwecji i na wyspach brytyjskich. W Polsce jest bardzo rzadka. Podano jej występowanie na niewielu stanowiskach na Wyżynie Małopolskiej, Wyżynie Lubelskiej, na Podkarpaciu i w Karpatach. W Karpatach występuje w Pieninach, Beskidzie Sądeckim i w Bieszczadach. W Pieninach opisano jej występowanie w Wąwozie Homole (1954 r.), pod Trzema Koronami (2001 r.) i na polanie Zaosice. W Beskidzie Sądeckim w 1962 roku została znaleziona w Żegiestowie nad doliną Popradu. Najwięcej stanowisk podano z Bieszczadów: Brzegi Górne, Bukowe Berdo, Przysłup, Halicz, Tarnica, Krzemień, Wyżniański Wierch, Beskid, Czeremcha, Połonina Caryńska, Zwór koło Bereżek, Moczarne, Szeroki Wierch. Podana została także z Kozińca w Paśmie Polańczyka i Dobrej w paśmie Chwaniowa (Góry Sanocko-Turczańskie).
Biologia i ekologia.
Bylina, geofit. Kwitnie od maja do sierpnia. Jest rośliną bezzieleniową i, jak wszystkie zarazy, pasożytem. Jej żywicielami są rośliny z rodzaju macierzanka oraz inne z rodziny jasnotowatych, m.in. klinopodium pospolite i lebiodka pospolita. W Karpatach rośnie na suchych i słonecznych zboczach na kserotermicznych murawach, suchych łąkach i pastwiskach, na połoninach, w świetlistych zaroślach oraz w szczelinach skał i na półkach skalnych. Preferuje podłoże wapienne. W Bieszczadach rośnie po najwyższe szczyty. Liczba chromosomów 2n = 38.
Zagrożenia i ochrona.
W latach 2004–2014 roślina była objęta w Polsce ścisłą ochroną, od 2014 roku podlega częściowej ochronie gatunkowej. Duża część jej stanowisk znajduje się na chronionych obszarach parków narodowych. Te, które znajdują się w naturalnych zbiorowiskach, można uznać za niezagrożone, jednakże te, które znajdują się na siedliskach półnaturalnych (polany, łąki, pastwiska itp.) są zagrożone przez sukcesję wtórną. W tych przypadkach należy stosować ochronę czynną: usuwanie zadrzewień i koszenie. Gatunek umieszczony na polskiej czerwonej liście w kategorii VU (narażony).

</doc>
<doc id="2290565" url="https://pl.wikipedia.org/wiki?curid=2290565" title="Orobanche alba">
Orobanche alba



</doc>
<doc id="2290566" url="https://pl.wikipedia.org/wiki?curid=2290566" title="Ipiq-Adad II">
Ipiq-Adad II

Ipiq-Adad II – król (sum. lugal) miasta-państwa Esznunna, panujący w 2 poł. XIX w. p.n.e., syn i następca Ibal-pi-Ela I. Znacznie powiększył terytorium Esznunny jednocząc ziemie w dorzeczu rzeki Dijali. Jako pierwszy władca Esznunny zaczął używać sumeryjskiego tytułu królewskiego "lugal" (jego poprzednicy używali tytułu "ensi" - „gubernator”). Był współczesny asyryjskiemu władcy Szamszi-Adadowi I (1814-1782 p.n.e.).

</doc>
<doc id="2290567" url="https://pl.wikipedia.org/wiki?curid=2290567" title="Sadie">
Sadie

 – japoński zespół visual-kei utworzony w 2005 r. pochodzący z Osaki. Zespół gra muzykę heavy metalową, hard rockową i alternatywną. Sadie należy do wytwóri płytowych takich jak Face Music i Mijinko Records.
Życiorys.
Zespół został założony przez Mao, Tsurugi, Aki, Mizuki i Sora w lutym 2005 r. Jego nazwa pochodzi od angielskiego słowa "sad" („smutny”). Sora odszedł w styczniu 2006 roku z powodu „różnic artystycznych”, a w marcu do zespołu dołączył Kei. Ich pierwszy występ miał miejsce 18 marca 2005 roku w Osaka BIG CAT.
W dniu 27 lipca 2005 Sadie wydali pierwszy singiel w limitowanym nakładzie 2000 egzemplarzy, który wyprzedano szybko.
Po Sora opuścił grupę w styczniu, Sadie zostali przedstawieni na CD Omnibus składance „さわやか 3 组”(Sawayaka sankumi) z piosenką „meisai”. Płyta ta została ograniczona do 777 egzemplarzy, a przyszedł tylko z 3 utwory, jeden po Sadie, jeden przez Billy i jeden przez Pumpkin Head.
W marcu, tuż po ogłoszeniu o ich pierwszym EPs „The Trend Killer”, Kei zastępuje Sora jako perkusista grupy. 19 i 26 kwietnia, Sadie byli gośćmi internetowego TV show Shoji Noriko „shigoto mo rock mo hard ga saikou!!”.
W czerwcu 2008 roku pierwszy album studyjny „Undead 13 +2" został wydany. Zawierał on ponowne nagrania starych, niedostępnych utworów Sadie. DVD z teledyskami wydano z limitowaną edycją. Zapowiedziano również, że kolejny singiel „Grieving the Dead Soul” ukaże się w lipcu.
W lutym 2009 roku, Sadie wydali piąty album „Master of Romance”, zawierający 4 wcześniej nagrane utwory.

</doc>
<doc id="2290568" url="https://pl.wikipedia.org/wiki?curid=2290568" title="XIII poprawka do Konstytucji Stanów Zjednoczonych">
XIII poprawka do Konstytucji Stanów Zjednoczonych



</doc>
<doc id="2290578" url="https://pl.wikipedia.org/wiki?curid=2290578" title="Przegubowiec">
Przegubowiec



</doc>
<doc id="2290581" url="https://pl.wikipedia.org/wiki?curid=2290581" title="Elektrownia jądrowa Biełojarsk">
Elektrownia jądrowa Biełojarsk

Elektrownia jądrowa Biełojarsk – rosyjska elektrownia jądrowa; druga w historii elektrownia jądrowa w Związku Radzieckim. Położona nieopodal miasta Biełojarsk, koło Jekaterynburga. Do 1990 roku pracował w niej reaktor typu RBMK.
Historia.
Od początku działalności elektrownia ma charakter eksperymentalny, służący do testowania różnych rodzajów reaktorów jądrowych. Pierwszy z nich nie był przystosowany do pracy przemysłowej.
Drugi blok elektrowni był pierwszym blokiem z grafitowym reaktorem kanałowym przystosowanym do przemysłowej produkcji energii elektrycznej. Średnioroczna produkcja prądu elektrycznego w dwóch pierwszych blokach wynosiła, odpowiednio, 8,73 TWh i ok. 22,24 TWh.
Pracujący w niej reaktor na neutrony prędkie, typu BN-600, jest największym tego rodzaju reaktorem na świecie. Jest jedynym reaktorem pracującym obecnie w elektrowni. Nie posiada osłony bezpieczeństwa. Trwa budowa bloku z reaktorem BN-800, a planowana jest budowa kolejnego bloku, z reaktorem BREST.
Usterki i awarie.
Pierwsza awaria w elektrowni wydarzyła się 21 grudnia 1967. Nastąpiło wtedy stopienie się prętów kontrolnych reaktora nr 1 i zablokowanie się ich. Ponieważ pręty nie odpowiadały na sygnały sterujące, postanowiono wyłączyć reaktor i ręcznie wyjąć zablokowane pręty. Uszkodzenia prętów zdarzały się okresowo w latach 1964–1979.
W 1977 nastąpiło stopienie się około połowy prętów paliwowych w reaktorze nr 2. Po około roku napraw, 31 grudnia 1978 w tym samym bloku nastąpił pożar. Wybuchł on w hali maszyn, przy zbiorniku oleju turbogeneratora. Spowodował spalenie się kabli i utratę kontroli nad reaktorem. Przy gaszeniu pożarów napromieniowanych zostało 8 osób.
Zanieczyszczenie środowiska.
Według rosyjskich organizacji ekologicznych w wyniku eksploatacji bloków nr 1 i 2 najbardziej ucierpiał pobliski zbiornik Biełojarski, i połączona z nim rzeka Piszma. Zbiornik miał się stać miejscem nielegalnego pozbywania się odpadów radioaktywnych. Ekolodzy mówią, że zdeponowano tam odpadów o łącznej aktywności ponad 100 kiurów. Obfitość trytu w jeziorze ma być według nich 2-3 razy większa od tła.
Demontaż wyłączonych bloków.
W maju 2014 roku rozpoczął się proces rozbiórki dwóch pierwszych bloków elektrowni. Te prototypowe reaktory (AMB-100 i 200) zostały wyłączone w latach 80. XX wieku.
Paliwo jądrowe z obu reaktorów AMB jest przechowywane na miejscu (190 ton uranu w 5000 zestawów paliwowych) i na składowisku RT-1 ośrodka Maja (76 ton uranu 2200 zestawach paliwowych). Większość z nich uznawana jest za uszkodzone.
Ponieważ elementy paliwowe tych reaktorów mają unikalny kształt, na potrzeby ich obróbki powstaje specjalna linia przetwarzania. Wywóz paliwa ma się rozpocząć w ciągu kilku lat. Trafią on najpewniej do zakładów w Krasnojarsku.
Rozbiórka bloków rozpoczęła się od demontażu turbogeneratora reaktora nr 1. Rozpoczęto też kompaktowanie radioaktywnych odpadów z obu bloków, np. wyposażenia, narzędzi, i ubrań. Trafią one potem do dalszego przetwarzania lub na składowisko docelowe.
Zburzenie budynków bloków nr 1 nr 2 planowane jest na rok 2032. Fazę demontażu elektrowni finansuje Rosenergoatom, operator elektrowni, będąca spółką zależną państwowej firmy Rosatom. Ponieważ w czasach Związku Radzieckiego nie odkładano pieniędzy na demontaż elektrowni, firma będzie musiała pokryć koszty operacji ze środków własnych i/lub państwowych. Dopiero od 1995 roku elektrownie jądrowe w Rosji prowadzą fundusz na przyszłe wydatki związane z kosztami likwidacji siłowni jądrowych.

</doc>
<doc id="2290582" url="https://pl.wikipedia.org/wiki?curid=2290582" title="Dadusza">
Dadusza

Dadusza ("Dādūša") – król miasta-państwa Esznunna w okresie starobabilońskim, syn Ipiq-Adada II, brat Naram-Sina. Panował przez 9 lat w 1 połowie XVIII w. p.n.e. Podobnie jak ojciec używał sumeryjskiego tytułu królewskiego "lugal".

</doc>
<doc id="2290586" url="https://pl.wikipedia.org/wiki?curid=2290586" title="Czterokołowiec">
Czterokołowiec



</doc>
<doc id="2290590" url="https://pl.wikipedia.org/wiki?curid=2290590" title="Ulica Zamkowa w Poznaniu">
Ulica Zamkowa w Poznaniu

Ulica Zamkowa – ulica na Starym Mieście, na osiedlu samorządowym Stare Miasto w Poznaniu, zlokalizowana pomiędzy Starym Rynkiem, a ul. Rynkową i Wzgórzem Przemysła, której nazwa wywodzi się od Zamku Królewskiego na Wzgórzu. Ulica jest wybrukowana.
Historia i obiekty.
Trakt w tym miejscu wytyczony był już w średniowieczu na tzw. Podgórcze, obejmujące dwa kwartały zabudowy od Rynku po mury zamkowe. Odbiegał on wówczas nieznacznie od obecnego przebiegu. Część przyrynkową zasiedlali głównie kramarze, krawcy i budnicy, a przy samych murach żyli ludzie bez zawodu, z najniższych warstw społecznych. Ulica w dzisiejszej formie była zawsze ważnym elementem poznańskiego świata gastronomicznego – mieściło się tu dużo restauracji i stan ten trwa do dnia dzisiejszego (przed II wojną światową były to głównie jadłodajnie niskiej kategorii). Przy ulicy w XIX wieku funkcjonowało kilka szynków i dwie wysokiej klasy restauracje: Korzeniowskiego i Stillera (ten drugi został ostatecznie zrujnowany przez zbyt rozrzutnie zaciągane kredyty). Miejscem biesiad wyzwolonej młodzieży była natomiast restauracja Sujeckiego.
W okresie międzywojennym istniał tu (w budynku z 1903) urząd stanu cywilnego, obecnie znajdujący się w budynku Wagi Miejskiej. W 1939, podczas prac kanalizacyjnych, odkryto pod ulicą drewniane rury wodociągowe, które były pozostałością rurociągu założonego przez Edwarda Raczyńskiego w 1841.
Kamienica pod numerem 5 należała od 1889 do Stanisława i Konstancji z Ziołeckich Sławskich i była znaczącym ośrodkiem życia towarzyskiego Polaków. Wychował się tutaj Roger Sławski i Maria Wicherkiewiczowa. Bywali tutaj często dr Bolesław Krysiewicz i Stefan Cegielski – syn Hipolita. Przy ulicy działała księgarnia Juliusza Munka – wydawcy dzieł literatury polskiej. Pod numerem 7 spotykali się poznańscy komuniści i działacze rewolucyjni (powstał tu jeden z klasowych związków zawodowych, a na przełomie lat 1920/1921 zawiązał się okręgowy komitet Komunistycznej Partii Polski na Poznańskie i Pomorze). W latach 1923-1926 działał tu Uniwersytet Robotniczy. Prawdopodobnie również w tym domu wcześniej powstała czytelnia (1823), będąca zaczynem późniejszego Kasyna Polskiego. Przychodzili doń m.in. Jędrzej Moraczewski, Cyprian Jarochowski, Wiktor Kurnatowski, Karol Libelt, Karol Marcinkowski i Teodor Teofil Matecki. W wyniku tych spotkań zrealizowano m.in. pomysły powołania Teatru Polskiego i Bazaru.
Na rogu Starego Rynku stoi kamienica należąca ongiś do Cyryla Ratajskiego.
Przy ulicy znajdują się wartościowe architektonicznie budynki:

</doc>
<doc id="2290600" url="https://pl.wikipedia.org/wiki?curid=2290600" title="Betoniarka (transport)">
Betoniarka (transport)



</doc>
<doc id="2290604" url="https://pl.wikipedia.org/wiki?curid=2290604" title="Szambiarka">
Szambiarka



</doc>
<doc id="2290630" url="https://pl.wikipedia.org/wiki?curid=2290630" title="Świechów-Parcel">
Świechów-Parcel

Świechów-Parcel (do 31 grudnia 2016 Świechów) – osada w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="2290715" url="https://pl.wikipedia.org/wiki?curid=2290715" title="Bojowiec">
Bojowiec

Bojowiec – członek grupy, organizacji bojowej.
Określenie bojowiec (bojowcy) dotyczy m.in. członków Organizacji Bojowej (1904/1906-1911) i Pogotowia Bojowego (1917-1918) Polskiej Partii Socjalistycznej.
Bojowiec to także dawny stopień harcerski, stosowany w Szarych Szeregach w okresie II wojny światowej. Odpowiadał stopniowi harcerza orlego. Zdobywali go harcerze posiadający stopień ćwika lub włóczęgi.

</doc>
<doc id="2290738" url="https://pl.wikipedia.org/wiki?curid=2290738" title="Włóczęga (stopień harcerski)">
Włóczęga (stopień harcerski)

Włóczęga - dawny stopień harcerski, stosowany m.in. w Szarych Szeregach. Był stopniem wyrównawczym, zdobywali go harcerze nowo przybyli do drużyny lub nieposiadający dotąd stopnia ćwika, którzy wiekiem i doświadczeniem osiągnęli poziom tego stopnia.

</doc>
<doc id="2290812" url="https://pl.wikipedia.org/wiki?curid=2290812" title="Jawa Robby 50">
Jawa Robby 50

Jawa Robby 50 (typ 588-0) – motorower produkcji czeskiej, następca Jawy 50.
Historia modelu.
Produkcję rozpoczęto w latach 90. i trwa ona do dziś. W czasie produkcji model nie zmieniał się istotnie. Starsze egzemplarze posiadały inny gaźnik i króciec dolotowy niż nowsze. Dostępne były również wyłącznie z plastikowym, chropowatym bakiem. Nowsze dostępne są z lakierowanymi bakami. Poszczególne egzemplarze mogą się różnić fabrycznym ogumieniem i przełożeniami.
Silnik.
Jawa została wyposażona w czterosuwowy silnik 139FMB o pojemności 49,5 cm³, mocy 2,9 KM przy 8500 obr./min oraz momencie obrotowym wynoszącym 3,2 Nm przy 5500 obr./min. Silnik jest wierną kopią silników stosowanych niegdyś w Hondach Cub. Odznacza się niskim spalaniem na poziomie 2 l/100 km, choć według instrukcji spalanie wynosi 1,4 l/100 km, co można uzyskać, ale przy bardzo spokojnej jeździe.
Nadwozie.
Jawa Robby jest motorowerem typu enduro o lekkiej konstrukcji. Rama nośna wykonana została z ocynkowanych, stalowych rur.

</doc>
<doc id="2290838" url="https://pl.wikipedia.org/wiki?curid=2290838" title="Isopeda vasta">
Isopeda vasta

Isopeda vasta – gatunek pająka z rodziny spachaczowatych (Sparassidae).
Charakterystyka.
Pająki te żyją około 2 lat. Żywią się owadami i innymi zwierzętami. Przeciętna długość ich ciała wynosi 15 cm. Najczęściej barwa ich ciała jest szara lub brązowa.
Występowanie.
Isopeda vasta występuje na wschodnim wybrzeżu Australii w Nowej Zelandii, Azji, na Florydzie i na Hawajach.
Zagrożenie dla człowieka.
Ukąszenie tego pająka nie jest śmiertelne, ale może wywołać wymioty i palpitację serca.

</doc>
<doc id="2290866" url="https://pl.wikipedia.org/wiki?curid=2290866" title="Gliwice Sośnica (stacja kolejowa)">
Gliwice Sośnica (stacja kolejowa)

Gliwice Sośnica – stacja kolejowa w Gliwicach, w województwie śląskim, w Polsce. Znajduje się na linii 141. Katowice Ligota - Gliwice.

</doc>
<doc id="2290884" url="https://pl.wikipedia.org/wiki?curid=2290884" title="Ciprian Deac">
Ciprian Deac

Ciprian Ioan Deac (ur. 16 lutego 1986 w Dej) – piłkarz rumuński grający na pozycji lewego lub ofensywnego pomocnika. Od 2017 roku jest zawodnikiem klubu CFR 1907 Cluj.
Kariera klubowa.
Karierę piłkarską Deac rozpoczął w klubie Gloria Bystrzyca. Następnie w 2004 roku przeszedł do drugoligowej Unirei Dej i grał w niej przez 2 lata. W 2006 roku został piłkarzem CFR Cluj. 6 sierpnia 2006 zadebiutował w pierwszej lidze rumuńskiej w wygranym 4:0 domowym meczu z Unireą Urziceni. W sezonie 2007/2008 wywalczył z Cluj mistrzostwo Rumunii oraz zdobył Puchar Rumunii. W trakcie tamtego sezonu grał też w Oţelulu Gałacz, do którego był wypożyczony. Wraz z CFR Cluj jeszcze raz wywalczył mistrzostwo kraju (2010) oraz dwukrotnie zdobył rumuński puchar (2009, 2010) i dwukrotnie superpuchar (2009, 2010).
Na początku 2011 roku Deac został zawodnikiem FC Schalke 04. Podpisał z nim trzyletni kontrakt. Swój debiut w Schalke 04 zanotował 19 września 2011 w przegranym 1:3 domowym meczu z Borussią Dortmund. W sezonie 2011/2012 został wypożyczony do Rapidu Bukareszt, a latem 2012 odszedł do CFR Cluj. W 2015 roku został zawodnikiem kazachskiego FK Aktöbe, a w 2016 Toboł Kustanaj. W 2017 wrócił do Cluj.
Kariera reprezentacyjna.
W latach 2007–2008 Deac rozegrał 9 meczów i strzelił 1 gola w reprezentacji Rumunii U-21. W dorosłej reprezentacji zadebiutował 3 marca 2010 roku w przegranym 0:2 towarzyskim meczu z Izraelem.

</doc>
<doc id="2290896" url="https://pl.wikipedia.org/wiki?curid=2290896" title="Jednostki inżynieryjno-budowlane Wojska Polskiego">
Jednostki inżynieryjno-budowlane Wojska Polskiego

Jednostki inżynieryjno-budowlane Wojska Polskiego – oddziały i pododdziały Służby Zakwaterowania i Budownictwa ludowego Wojska Polskiego.
Pierwszą jednostką inżynieryjno-budowlaną powstałą po II wojnie światowej była 7 Brygada Inżynieryjno-Budowlana. Powstała 12 maja 1945 roku. Brygada była podporządkowana wojskom inżynieryjno-saperskim. Głównym zadaniem Brygady było rozminowanie kraju i wyburzanie zniszczonych dużych obiektów, typu mosty i wiadukty. 7 Brygadę rozformowano 11 września 1945 roku. Z Brygady wydzielono samodzielne bataliony inżynieryjno-budowlane 43, 44, i 45 bib) i podporządkowano III wiceministrowi obrony.
W roku 1959 sformowano przy okręgach wojskowych samodzielne kompanie inżynieryjno-remontowe (skir) przekształcane później w bataliony inżynieryjno-budowlane (np. 25 Batalion Budowlany).
W latach 1968–1970 bataliony inżynieryjno-budowlane przeformowano w pułki inżynieryjno-budowlane. W czterech przeformowywanych z batalionów na pułki jednostkach (27 pib, 30 pib, 31 pib, 33 pib) zostały sformowane bataliony robót wydzielonych (brw) przeznaczone do wykonywania zadań fortyfikacyjnych m.in. w ramach zadania „Wisła” – tzw. „trzytysiączki”. W połowie lat 70. w 27 pib i 34 pib zostały utworzone Grupy Specjalne do wykonywania zadań fortyfikacyjnych.
W latach 60. do 80. funkcjonowały pułki inżynieryjno-budowlane, inżynieryjno techniczne i budownictwa łączności. 1 stycznia 1978 dokonano przeformowania 32 pit na 32 pułk budowlany 33 i 39 pib na 33 i 39 pułk budowlany. W okresie późniejszym pułki budowlane wróciły do starych nazw.
1 czerwca 1989 roku w ramach reorganizacji jednostek podległych Szefostwu Służby Zakwaterowania i Budownictwa GK WP pułki inżynieryjno-budowlane, inżynieryjno-techniczne zostały przemianowane na Wojskowe Zakłady Budowlane i Wojskowy Zakład Budownictwa Łączności. (zamiast żołnierzy zasadniczej służby wojskowej służyli w nich junacy).
Wykaz jednostek inżynieryjno budowlanych.
Niezależnie od nich, niepodporządkowany Szefostwu Służby Inż-Bud działał 7 samodzielny batalion inżynieryjno-budowlany (JW 1917) – Warszawa, ul. Kocjana 3, Nadwiślańskich Jednostek Wojskowych Ministerstwa Spraw Wewnętrznych.

</doc>
<doc id="2290981" url="https://pl.wikipedia.org/wiki?curid=2290981" title="Exeter (Nebraska)">
Exeter (Nebraska)

Exeter jest wsią w hrabstwie Fillmore, w stanie Nebraska, w Stanach Zjednoczonych. Według spisu powszechnego z 2000 roku populacja wynosiła 712 osób.
Geografia.
Wieś ma powierzchnię 0,6 mili kwadratowej (1,7 km2), którą w całości stanowią grunty.
Exeter jest położona w południowo-wschodniej części stanu.
Historia.
Nazwa miejscowości pochodzi od miasta Exeter w stanie New Hampshire.
Demografia.
Według spisu powszechnego z 2000 roku, 712 mieszkańców mieszkało w 276 gospodarstwach domowych, co stanowiło 171 rodzin. Średnia gęstość zaludnienia wynosiła 1 119,0 osób na milę kwadratową (429,5 os./km2). W miejscowości był‚o 297 mieszkań, co przekłada się na średnia 466,8 mieszkań na milę kwadratową (179,2 mieszk./km2). Pod względem zróżnicowania rasowego, wieś zamieszkiwało 98,17% białych, 0,28% rdzennych Amerykanów, 0,14% Azjatów, 0,56% Latynosów oraz 1,40% osób deklarujących przynależność do dwóch lub więcej ras.
There were 276 households out of which 28.6% had children under the age of 18 living with them, 54.3% were married couples living together, 4.7% had a female householder with no husband present, and 37.7% were non-families. 34.1% of all households were made up of individuals and 18.5% had someone living alone who was 65 years of age or older. The average household size was 2.42 and the average family size was 3.15.
Rozkład struktury demograficznej populacji w roku 2000:
Średnia wieku wynosiła 40 lat
Na 100 kobiet przypadało 96,1 mężczyzn, natomiast w populacji powyżej 18 roku życia, wskaźnik ten wynosił 87,1.
Średni dochód gospodarstwa domowego wynosił 34 286 dolarów, a średni dochód na rodzinę wynosił 45 234 dolary. Mediana dochodu dla mężczyzn wynosiła 30 547, a dla mediana dla kobiet wynosiła 17 019 dolarów. Dochód per capita wyniósł‚ 16 428 dolarów. Około 4,3% rodzin (9,1% populacji) żyło poniżej granicy ubóstwa, z czego 13,7% było poniżej 18 roku życia, a 15,1% miało 65 lat lub więcej.

</doc>
<doc id="2291048" url="https://pl.wikipedia.org/wiki?curid=2291048" title="Silli-Sin">
Silli-Sin

Silli-Sin (akad. "Șilli-Sîn", tłum. „Cieniem/ochroną jest bóg Sin”) – król Esznunny, syn Ibal-pi-Ela II. Pokonany został przez Hammurabiiego z Babilonu, któremu w 1762 roku p.n.e. udało się zwyciężyć wojska Esznunny i jej sojuszników, a w 1756 r. p.n.e. zdobyć samą Esznunnę, która włączona została do państwa babilońskiego.

</doc>
<doc id="2291276" url="https://pl.wikipedia.org/wiki?curid=2291276" title="Szybki tramwaj w Bergen">
Szybki tramwaj w Bergen

 (norw. "Bybanen i Bergen") – system tramwajowy działający w norweskim mieście Bergen.
Historia.
Pierwsze tramwaje na ulice Bergen wyjechały w 1897 r. Rozbudowa systemu trwała do 1915, kiedy to wybudowano czwartą linię. W 1950 rozpoczęto likwidację sieci tramwajowej, a zakończono ją w 1965 r. Po likwidacji w 1970 roku zaproponowano budowę sieci szybkiej kolei. Planów tych nie zrealizowano ze względu na wysokie koszty.
Tramwaje do Bergen powróciły za sprawą uruchomienia w 1993 roku w dzielnicy Møhlenpris 300 m linii turystycznej mającej na celu promowanie tego środka transportu. Pierwsze propozycje budowy lekkiej kolei padły w 1995 roku. Jednak dopiero w 2002 roku zadecydowano o budowie tramwaju, a finansowanie budowy zapewniono w 2005 r. Budowa linii ruszyła pod koniec 2007 roku. 22 czerwca 2010 roku otwarto pierwszy odcinek linii tramwajowej liczący 9,8 km (łączący Bergen z Nesttun). Do 2017 roku z opcją przedłużenia o kolejne dwa lata, operatorem linii jest konsorcjum firm Fjord1 Nordvestlandske i Keolis. Po zakończeniu budowy pierwszego odcinka rozpoczęto prace nad drugim z Nesttun do Lagunen z pięcioma przystankami na trasie. Odcinek ten został ukończony w 2013. Trzeci etap obejmujący trasę z Lagunen do lotniska Bergen oraz docelową zajezdnię został ukończony w 2017 r.
Linia.
Na linii o długości 13,4 km, która łączy Bergen z Lagunen, znajduje się 20 przystanków, jeden most oraz sześć tuneli. W godzinach szczytu tramwaje kursują co 6 minut (7:00-9:20, 13:30-18:00), a poza nimi co 7 (9:30-13:30), 10 (6:00-7:00, 18:00-23:00) lub 15 minut (23:00-0:40). Przejazd całą linią zajmuje 32 minuty. W przyszłości w godzinach szczytu część tramwajów ma kursować w trybie przyspieszonym, zatrzymując się tylko na niektórych przystankach.
Zajezdnia.
W ramach pierwszego etapu inwestycji na terenach byłych warsztatów kolejowych przewoźnika NSB powstała tymczasowa zajezdnia tramwajowa. Na terenie zajezdni wybudowano dwie hale: pierwsza jest dwutorowa i służy do napraw taboru, druga ma trzy tory odstawcze. Łącznie na terenie zajezdni może zmieścić się 16 tramwajów o długości 40 m. Docelowa zajezdnia ma powstać w ramach trzeciego etapu inwestycji, w pobliżu lotniska.
Tabor.
Do obsługi trasy szybkiego tramwaju zamówiono 18 dwukierunkowych tramwajów Variobahn produkcji Stadler Pankow. Tramwaje są pięcioczłonowe o długości 32,18 m i szerokości 2,65 m. Mogą zabrać 212 pasażerów w tym 84 na miejscach siedzących. Istnieje możliwość wydłużenia ich o dwa człony do 42 m.

</doc>
<doc id="2291279" url="https://pl.wikipedia.org/wiki?curid=2291279" title="Raj (województwo łódzkie)">
Raj (województwo łódzkie)

Raj – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="2291283" url="https://pl.wikipedia.org/wiki?curid=2291283" title="Jednostki inżynieryjno-budowlane LWP">
Jednostki inżynieryjno-budowlane LWP



</doc>
<doc id="2291298" url="https://pl.wikipedia.org/wiki?curid=2291298" title="Zdenek Ruzicka">
Zdenek Ruzicka



</doc>
<doc id="2291300" url="https://pl.wikipedia.org/wiki?curid=2291300" title="Kolonia Pobórz">
Kolonia Pobórz

Kolonia Pobórz (do końca 2017 roku "Pobórz") – kolonia w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="2291304" url="https://pl.wikipedia.org/wiki?curid=2291304" title="Kolarstwo na Letnich Igrzyskach Olimpijskich 2000">
Kolarstwo na Letnich Igrzyskach Olimpijskich 2000

Kolarstwo na Letnich Igrzyskach Olimpijskich 2000 w Sydney rozgrywane było w dniach 16 - 20 września. W zawodach wzięło udział 462 kolarzy z 55 krajów. W programie zadebiutowały kolejne konkurencje torowe: 500 m na czas kobiet oraz keirin, madison i sprint drużynowy mężczyzn. Największe sukcesy odniosła Holenderka Leontien Zijlaard, która wywalczyła 3 złote i 1 srebrny medal. Reprezentacja Polski ponownie nie zdobyła żadnego medalu. Długość indywidualnego wyścigu szosowego wynosiła 119,7 km dla kobiet i 229,4 km dla mężczyzn.

</doc>
<doc id="2291316" url="https://pl.wikipedia.org/wiki?curid=2291316" title="Olubayo Adefemi">
Olubayo Adefemi

Olubayo Adefemi (ur. 13 sierpnia 1985 w Lagos, zm. 18 kwietnia 2011 w Kawali) – nigeryjski piłkarz występujący na pozycji obrońcy, reprezentant Nigerii.
Kariera klubowa.
Adeleye jako junior grał w klubach Bendel Insurance i Delta Force. W 2004 roku wyjechał do Izraela, gdzie bronił barw takich klubów jak Hapoel Jerozolima, Hapoel Tel Awiw, Hakoah Amidar Ramat Gan i Hakoah Bnei Lod. Latem 2008 przeszedł do rumuńskiego Rapidu Bukareszt. W 2009 został piłkarzem austriackiego Rheindorf Altach, a potem francuskiego US Boulogne, skąd w 2010 trafił do greckiej Skody Ksanti. 18 kwietnia 2011 zginął w wypadku samochodowym na drodze do lotniska w Salonikach. Stamtąd planował polecieć do Nigerii, by sfinalizować sprawy związane ze ślubem.
Kariera reprezentacyjna.
W 2005 roku był uczestnikiem Mistrzostw Świata U-20. Wystąpił na nich w 5 spotkaniach (na 6 możliwych) strzelając 1 gola w półfinałowym meczu z Marokiem, a Nigeria wywalczyła 2. miejsce w turnieju, po porażce w finale z Argentyną U-20.
W 2008 roku Adeleye został powołany do kadry Nigerii U-23 na Letnie Igrzyska Olimpijskie. Zagrał na nich we wszystkich 5 meczach swojej drużyny strzelając 1 gola w półfinałowym meczu z Belgią, Nigeria zajęła 2. miejsce w turnieju, po porażce 0:1 w finale w Argentyną.
W kadrze seniorskiej zadebiutował 29 maja 2009 w zremisowanym 1:1 towarzyskim meczu z Irlandią.

</doc>
<doc id="2291322" url="https://pl.wikipedia.org/wiki?curid=2291322" title="Flaga Fudżajry">
Flaga Fudżajry



</doc>
<doc id="2291325" url="https://pl.wikipedia.org/wiki?curid=2291325" title="Klaus Köste">
Klaus Köste

Klaus Köste (ur. 27 lutego 1943 we Frankfurcie nad Odrą, zm. 14 grudnia 2012 w Wurzen) – niemiecki gimnastyk. Wielokrotny medalista olimpijski.
Reprezentował Niemiecką Republikę Demokratyczną. Brał udział w trzech igrzyskach (IO 64, IO 68, IO 72), za każdym razem zdobywał medale. Trzykrotnie był brązowym medalistą wspólnie z kolegami z drużyny, w 1972 osiągnął największy sukces w karierze – triumfował w skoku przez konia. Stawał na podium mistrzostw świata (brąz w 1970 w ćwiczeniach na drążku), był również mistrzem Europy. Wywalczył 34 tytuły mistrza NRD.

</doc>
<doc id="2291334" url="https://pl.wikipedia.org/wiki?curid=2291334" title="Anyte">
Anyte



</doc>
<doc id="2291336" url="https://pl.wikipedia.org/wiki?curid=2291336" title="Ryo Miyaichi">
Ryo Miyaichi



</doc>
<doc id="2291337" url="https://pl.wikipedia.org/wiki?curid=2291337" title="Szczawnik (dopływ Pełcznicy)">
Szczawnik (dopływ Pełcznicy)

Szczawnik ("Soliczanka") – potok, lewostronny dopływ Pełcznicy o długości 13,87 km i powierzchni zlewni 26,80 km²
Potok wypływa z północnych stoków Chełmca. Oddziela masyw Chełmca od wzgórz na obszarze Wałbrzycha (Wzgórze Giedymina). Źródła potoku znajdują się na zachód od dzielnicy Biały Kamień na wysokości około 553 m n.p.m.

</doc>
<doc id="2291339" url="https://pl.wikipedia.org/wiki?curid=2291339" title="Jane Jensen">
Jane Jensen

Jane Jensen – pisarka i autorka scenariuszy do gier przygodowych, autorka scenariuszy m.in. do cyklu "Gabriel Knight" oraz autorka noweli "Judgement Day" i "Dante's Equation". W jej pracach mieszają się motywy nauki, historii i mistycyzmu.
Jane Jansen urodziła się 28 stycznia 1963 roku w Palmerston, Pensylwania, USA jako Jane Elizabeth Smith. Była najmłodsza z siedmiorga rodzeństwa. Po studiach komputerowych na Uniwersytecie Andersona w stanie Indiana, pracowała jako programistka dla Hewlett-Packard. W 1991 roku rozpoczęła współpracę z Sierra Entertainment, rozpocząwszy tym samym karierę w świecie gier przygodowych.
Pracowała nad scenariuszem ' i ', a po zaprojektowaniu ' z Robertą Williams, samodzielnie stworzyła grę '. Produkcja, posiadająca mroczny i mistyczny klimat, otrzymała tytuł gry roku 1994, między innymi w czasopismach "Computer Gaming World's" i "Computer Game Review", a Consumer Electronics Show uznał ją „Best of Show” 1993.
Między 1993 a 1999 ukazały się jeszcze dwa tytuły z tej serii: ' (1995) i ' (1999). W 2010 roku dtp entertainment wydało jej najnowszą grę Gray Matter.
W 1996 roku Jensen opublikowała powieść na podstawie pierwszej części Gabriel Knight, a w dwa lata później kolejną. W 1999 wydała swoją pierwszą nie adaptacyjną powieść zatytułowaną "Millennium Rising", (później zmieniona na "Judgment Day"). Czwartą książkę, "Dante's Equation", opublikowaną w 2003, nominowano do nagrody Philip K. Dick Award.
Obecnie Jane Jensen mieszka w Seattle ze swoim drugim mężem, kompozytorem Robertem Holmesem, który stworzył muzykę do serii Gabriel Knight i Gray Matter oraz jego córką Raleigh Holmes, liderką zespołu The Scarlet Furies, którego utwory wykorzystano w grze Gray Matter.

</doc>
<doc id="2291341" url="https://pl.wikipedia.org/wiki?curid=2291341" title="Ramin Ott">
Ramin Ott

Ramin Ott (ur. 22 czerwca 1986) – piłkarz grający na pozycji napastnika. W latach 2003-2007 występował w Konika Machine, a od 2008 jest graczem Bay Olympic. W 2004 zadebiutował w reprezentacji Samoa Amerykańskiego. Dotychczas rozegrał w niej 11 meczów i strzelił trzy gole.

</doc>
<doc id="2291342" url="https://pl.wikipedia.org/wiki?curid=2291342" title="Jean-Michel Ferri">
Jean-Michel Ferri

Jean-Michel Ferri (ur. 7 lutego 1969 w Lyonie) – francuski piłkarz występujący na pozycji pomocnika.
Kariera klubowa.
Ferri zawodową karierę rozpoczynał w 1987 roku w klubie FC Nantes z Division 1. W tych rozgrywkach zadebiutował 30 kwietnia 1988 roku w wygranym 3:1 pojedynku z Chamois Niortais. W 1993 roku dotarł z zespołem do finału Pucharu Francji, jednak Nantes przegrało tam 0:3 z Paris Saint-Germain. W 1995 roku Ferri zdobył z klubem mistrzostwo Francji. W ciągu 11 lat w barwach Nantes rozegrał w sumie 288 spotkań i zdobył 21 bramek.
W połowie 1998 roku Ferri odszedł do tureckiego İstanbulsporu. Pod koniec tego samego roku trafi do angielskiego Liverpoolu. Grał tam do końca sezonu 1998/1999. W tym czasie rozegrał tam 2 spotkania. W 1999 roku wrócił do Francji, gdzie został graczem klubu FC Sochaux-Montbéliard z Division 2. W 2000 roku zakończył tam karierę.
Kariera reprezentacyjna.
W reprezentacji Francji Ferri zadebiutował 22 marca 1994 roku w wygranym 3:1 towarzyskim meczu z Chile. W latach 1994–1995 w drużynie narodowej rozegrał w sumie 5 spotkań.

</doc>
<doc id="2291344" url="https://pl.wikipedia.org/wiki?curid=2291344" title="Jan Twardoń">
Jan Twardoń

Jan Twardoń (ur. 1953) – polski lekarz weterynarii, profesor, doktor habilitowany nauk weterynaryjnych, specjalność fizjologia i patologia gruczołu mlekowego, rozród zwierząt.
Studia weterynaryjne odbył na Wydziale Medycyny Weterynaryjnej Akademii Rolniczej we Wrocławiu, uzyskując w roku 1978 dyplom lekarza weterynarii. W latach 2008–2012 dziekan Wydziału Medycyny Weterynaryjnej Uniwersytetu Przyrodniczego we Wrocławiu, członek zarządu Polskiego Towarzystwa Nauk Weterynaryjnych, członek Polskiej Akademii Nauk; Wydziału V – Nauk Rolniczych, Leśnych i Weterynaryjnych; Komitetu Nauk Weterynaryjnych oraz Komitetu Biologii Rozrodu Zwierząt. Tytuł profesora otrzymał w 2002 roku.
Jest laureatem Nagrody Chirona, honorowym obywatelem Polanicy-Zdroju. Rotarianin, członek Rotary Club Wrocław Panorama.

</doc>
<doc id="2291346" url="https://pl.wikipedia.org/wiki?curid=2291346" title="Otto Gross">
Otto Gross

Otto Hans Adolf Gross (ur. 17 marca 1877 w Gniebing, zm. 13 lutego 1920 w Berlinie) – austriacki lekarz psychiatra, psychoanalityk i anarchista.
Życiorys.
Syn kryminalistyka Hansa Grossa (1847–1915) i jego żony Adele z domu Raymann (1854–1942). Uczęszczał do prywatnych szkół, po zdaniu egzaminu dojrzałości w gimnazjum w Grazu rozpoczął studia na Uniwersytecie w Grazu; z początku studiował zoologię i botanikę, potem zmienił jednak kierunek studiów na medycynę. Od semestru letniego 1897 studiował na Uniwersytecie Ludwika i Maksymiliana w Monachium. Od 1897 do 1900 odbywał staże kliniczne w Grazu, Monachium, Frankfurcie nad Menem, Czerniowcach i Kilonii. 22 grudnia 1900 roku po przedstawieniu dysertacji doktorskiej "Compendium der Pharmakotherapie für Polikliniker und junge Ärzte" otrzymał tytuł doktora medycyny. W tym samym roku zatrudnił się jako lekarz okrętowy w spółce armatorskiej Deutsche Dampfschiffahrtsgesellschaft Kosmos z siedzibą w Hamburgu. Podczas rejsów do Ameryki Południowej uzależnił się od kokainy. Po powrocie do Europy rozpoczął pracę u Guddena w Monachium i w klinice Gabriela Antona w Grazu. Z powodu kokainizmu w czerwcu i lipcu 1902 roku leczył się w klinice Burghölzli u Eugena Bleulera.
Od semestru 1906/1907 jako docent prywatny psychopatologii na Uniwersytecie w Grazu. We wrześniu 1906 przeniósł się do Monachium i w tamtejszej klinice psychiatrycznej Emila Kraepelina pracował jako lekarz asystent. W Monachium poznał Johannesa Bechera. Nawiązał też kontakty z monachijskimi anarchistami i bohemą dzielnicy Schwabing.
26-27 kwietnia 1908 roku brał udział w 1. Kongresie Psychoanalitycznym w Salzburgu i wygłosił referat o zastosowaniach psychoanalizy, skrytykowany przez Freuda. W maju został skierowany przez Freuda na kolejne leczenie w klinice Burghölzli, przerwane przez Grossa ucieczką z kliniki; prowadzący go Carl Gustav Jung postawił rozpoznanie dementia praecox.
W 1909 roku Max Wertheimer oskarżył Grossa o przestępstwa przeciwko obyczajności i szarlatanerię. Monachijski sąd wezwał na świadka lekarza Karla Kollwitza.
W 1914 roku cesarsko-królewski sąd okręgowy w Grazu ustanowił dla Grossa kuratora, powierzając tę funkcję jego ojcu. Ten zadbał, aby syn trafił do zakładu psychiatrycznego w Troppau. Gross zaczął ponawiać wysiłki zmierzające do zniesienia ubezwłasnowolnienia; po ponownej ocenie stanu psychicznego został uznany 8 lipca 1914 roku za wyleczonego. Od października 1919 w Berlinie, mieszkał u Cläre i Franza Jungów. W lutym 1920 został znaleziony nieprzytomny na ulicy; z objawami zapalenia płuc trafił do kliniki Pankow, gdzie po dwóch dniach zmarł. Podobno przez pomyłkę został pochowany na żydowskim cmentarzu w Berlinie, jednak po latach nie udało się ustalić faktycznego miejsca pochówku Grossa.
23 lutego 1903 ożenił się z Friedą Schloffer (zm. 1950), bratanicą Aloisa Riehla. 21 stycznia 1907 urodził się ich syn Wolfgang Peter. 24 grudnia 1907 przyszedł na świat jego nieślubny syn Peter, matką była Else Jaffé. 18 lipca 1908 urodziła się nieślubna córka Camilla, której matką była Regina Ullmann. Był w związku ze swoją pacjentką Sophie Benz, która zaszła z nim w ciążę, ale 3 marca 1911 roku w Asconie z powodu nawrotu psychozy odebrała sobie życie. Ze związku z Marianne Kuh (1894-1948) urodziła się w 1916 córka Sophie Kuh. W 1912 nawiązał romans z Friedą von Richthofen, późniejszą żoną D.H. Lawrence’a.
Gross był autorem pojęcia "dementia sejunctiva", którym proponował zastąpić wprowadzone przez Kraepelina określenie "dementia praecox". Koncepcję Grossa krytykował zwłaszcza Stransky.
Dorobek naukowy Grossa popularyzuje International Otto Gross Society. W 1999 w Berlinie odbył się 1. Międzynarodowy Kongres Ottona Grossa. Kolejne spotkania odbyły się w Zurychu (2000, 2005), Monachium (2002), Grazu (2003), Wiedniu (2006) i Dreźnie (2008).
W autobiograficznej powieści Leonharda Franka "Links wo das Herz ist" (1952) Gross przedstawiony jest jako doktor Otto Kreuz, „człowiek genialny i tragiczny”.

</doc>
<doc id="2291348" url="https://pl.wikipedia.org/wiki?curid=2291348" title="Jiroemon Kimura">
Jiroemon Kimura



</doc>
<doc id="2291350" url="https://pl.wikipedia.org/wiki?curid=2291350" title="Australia na Letnich Igrzyskach Olimpijskich 1992">
Australia na Letnich Igrzyskach Olimpijskich 1992

Australię na Letnich Igrzyskach Olimpijskich 1992 reprezentowało 279 zawodników, 187 mężczyzn i 92 kobiety.

</doc>
<doc id="2291351" url="https://pl.wikipedia.org/wiki?curid=2291351" title="Xardas">
Xardas



</doc>
<doc id="2291353" url="https://pl.wikipedia.org/wiki?curid=2291353" title="Andrzej Koncicki">
Andrzej Koncicki

Andrzej Koncicki (ur. 8 października 1953 w Wełczu) – polski lekarz weterynarii, specjalizujący się w zakresie chorób zakaźnych i chorób ptaków, profesor nauk weterynaryjnych, profesor zwyczajny Uniwersytetu Warmińsko-Mazurskiego w Olsztynie, prorektor tej uczelni (2006–2008).
Życiorys.
W 1978 ukończył studia na Akademii Rolniczo-Technicznej w Olsztynie. Doktoryzował się na uczelni macierzystej w 1982. Stopień naukowy doktora habilitowanego uzyskał w 1997 na ART w oparciu o pracę "Charakterystyka krajowych izolatów adenowirusa krwotocznego zapalenia jelit (HE) indyków i ocena sytuacji epizootycznej w Polsce". Tytuł naukowy profesora nauk weterynaryjnych otrzymał 18 listopada 2002. Specjalizuje się w chorobach zakaźnych zwierząt i chorobach ptaków.
Związany z Akademią Rolniczo-Techniczną i Uniwersytetem Warmińsko-Mazurskim w Olsztynie, na którym doszedł do stanowiska profesora zwyczajnego (2006). W latach 2006–2008 był prorektorem olsztyńskiej uczelni. Trzykrotnie pełnił funkcję dziekana Wydziału Medycyny Weterynaryjnej (2005–2006, 2008–2012 i 2012–2016), ponadto wybierany był na prodziekana tej jednostki (1999–2002, 2002–2005 i 2016–2020). W 1994 został kierownikiem Katedry Chorób Ptaków.
W 2019 został członkiem Rady Doskonałości Naukowej I kadencji.
Opublikował ponad 520 prac, wypromował sześciu doktorów. Został wybrany na członka Centralnej Komisja do Spraw Stopni i Tytułów w kadencji 2017–2020. Został również członkiem rady naukowej Państwowego Instytutu Weterynaryjnego i objął funkcję jej przewodniczącego. Był prezesem (2009–2012) i wiceprezesem (2007–2009) Polskiego Towarzystwa Nauk Weterynaryjnych, w 2016 otrzymał tytuł honorowego członka tej organizacji. Ponadto został członkiem Komitetu Nauk Weterynaryjnych PAN oraz Komitetu Nauk Weterynaryjnych i Biologii Rozrodu PAN.
Odznaczony Złotym (2004) i Brązowym (1999) Krzyżem Zasługi oraz Odznaką Honorową „Zasłużony dla Rolnictwa”. Został laureatem nagrody Osobowość Roku Warmii i Mazur (2005), nagrody CENTAUR Nauka-Praktyce im. prof. Tadeusza Konopińskiego (2007) oraz Honorowej Nagrody Chirona (2012). 

</doc>
<doc id="2291356" url="https://pl.wikipedia.org/wiki?curid=2291356" title="Bjørn Tore Kvarme">
Bjørn Tore Kvarme

Bjørn Tore Kvarme (ur. 17 czerwca 1972 w Trondheim) – norweski piłkarz występujący na pozycji obrońcy.
Kariera klubowa.
Kvarme zawodową karierę rozpoczynał w 1991 roku w Rosenborgu. Jego barwy reprezentował przez 6 sezonów. W tym czasie wywalczył z nim 5 mistrzostw Norwegii (1992, 1993, 1994, 1995, 1996), wicemistrzostwo Norwegii (1991) oraz 2 Puchary Norwegii (1992, 1995).
Na początku 1997 roku trafił do angielskiego Liverpoolu. W Premier League zadebiutował 18 stycznia 1997 roku w wygranym 3:0 pojedynku z Aston Villą. W Liverpoolu spędził 2,5 roku i w tym czasie rozegrał tam 45 spotkań.
W 1999 roku Kvarme odszedł do francuskiego AS Saint-Étienne z Division 1. Przez 2 lata jego barwach wystąpił 53 razy. W 2001 roku przeszedł do hiszpańskiego Realu Sociedad. W Primera División pierwszy mecz rozegrał 26 sierpnia 2001 roku przeciwko Athletikowi Bilbao (1:3). W 2003 roku wywalczył z zespołem wicemistrzostwo Hiszpanii.
W 2004 roku Kvarme został graczem francuskiej Bastii z Ligue 1. W jej barwach zadebiutował 27 sierpnia 2004 roku w zremisowanym 1:1 spotkaniu z OGC Nice. W Bastii spędził roku. W 2005 wrócił do Rosenborga. W 2006 roku zdobył z nim mistrzostwo Norwegii, a w 2008 roku zakończył karierę.
Kariera reprezentacyjna.
Swoje jedyne spotkanie w reprezentacji Norwegii Kvarme rozegrał 8 października 1997 roku przeciwko Kolumbii (0:0).

</doc>
<doc id="2291357" url="https://pl.wikipedia.org/wiki?curid=2291357" title="Bjorn Tore Kvarme">
Bjorn Tore Kvarme



</doc>
<doc id="2291358" url="https://pl.wikipedia.org/wiki?curid=2291358" title="2011 NBA Playoffs">
2011 NBA Playoffs

Faza Play Off NBA 2011 rozpoczęła się 16 kwietnia, a zakończyła 12 czerwca 2011 roku. Zwycięzcą została drużyna Dallas Mavericks.
Ćwierćfinały Konferencji.
Konferencja Wschodnia.
( 1 ) Chicago Bulls - ( 8 ) Indiana Pacers 4:1.
16 kwietnia 2011
18 kwietnia 2011
21 kwietnia 2011
23 kwietnia 2011
26 kwietnia 2011
( 2 ) Miami Heat - ( 7 ) Philadelphia 76ers 4:1.
16 kwietnia 2011
18 kwietnia 2011
21 kwietnia 2011
24 kwietnia 2011
27 kwietnia 2011
( 3 ) Boston Celtics - ( 6 ) New York Knicks 4:0.
17 kwietnia 2011
19 kwietnia 2011
22 kwietnia 2011
24 kwietnia 2011
( 4 ) Orlando Magic - ( 5 ) Atlanta Hawks 2:4.
16 kwietnia 2011
19 kwietnia 2011
22 kwietnia 2011
24 kwietnia 2011
26 kwietnia 2011
28 kwietnia 2011
Konferencja Zachodnia.
( 1 ) San Antonio Spurs - ( 8 ) Memphis Grizzlies 2:4.
17 kwietnia 2011
20 kwietnia 2011
23 kwietnia 2011
25 kwietnia 2011
27 kwietnia 2011
29 kwietnia 2011
( 2 ) Los Angeles Lakers - ( 7 ) New Orleans Hornets 4:2.
17 kwietnia 2011
20 kwietnia 2011
22 kwietnia 2011
24 kwietnia 2011
26 kwietnia 2011
28 kwietnia 2011
( 3 ) Dallas Mavericks - ( 6 ) Portland Trail Blazers 4:2.
16 kwietnia 2011
19 kwietnia 2011
21 kwietnia 2011
23 kwietnia 2011
25 kwietnia 2011
28 kwietnia 2011
( 4 ) Oklahoma City Thunder - ( 5 ) Denver Nuggets 4:1.
17 kwietnia 2011
20 kwietnia 2011
23 kwietnia 2011
25 kwietnia 2011
27 kwietnia 2011
Półfinały Konferencji.
Konferencja Wschodnia.
( 1 ) Chicago Bulls - ( 5 ) Atlanta Hawks 4:2.
2 maja 2011
4 maja 2011
6 maja 2011
8 maja 2011
10 maja 2011
12 maja 2011
( 2 ) Miami Heat - ( 3 ) Boston Celtics 4:1.
1 maja 2011
3 maja 2011
7 maja 2011
9 maja 2011
11 maja 2011
Konferencja Zachodnia.
( 2 ) Los Angeles Lakers - ( 3 ) Dallas Mavericks 0:4.
2 maja 2011
4 maja 2011
6 maja 2011
8 maja 2011
( 4 ) Oklahoma City Thunder - ( 8 ) Memphis Grizzlies 4:3.
1 maja 2011
3 maja 2011
7 maja 2011
9 maja 2011
11 maja 2011
13 maja 2011
15 maja 2011
Finały Konferencji.
Konferencja Wschodnia.
( 1 ) Chicago Bulls - ( 2 ) Miami Heat 1:4.
15 maja 2011
18 maja 2011
22 maja 2011
24 maja 2011
26 maja 2011
Konferencja Zachodnia.
( 3 ) Dallas Mavericks - ( 4 ) Oklahoma City Thunder 4:1.
17 maja 2011
19 maja 2011
21 maja 2011
23 maja 2011
25 maja 2011
Finał NBA 2010/2011.
( W ) Miami Heat - ( Z ) Dallas Mavericks 2:4.
31 maja 2011
2 czerwca 2011
5 czerwca 2011
7 czerwca 2011
9 czerwca 2011
12 czerwca 2011

</doc>
<doc id="2291361" url="https://pl.wikipedia.org/wiki?curid=2291361" title="Luc-Adolphe Tiao">
Luc-Adolphe Tiao

Luc-Adolphe Tiao (ur. 4 czerwca 1954 w Tenkodogo) – burkiński polityk i dyplomata, premier Burkina Faso od 18 kwietnia 2011 do 30 października 2014.
Życiorys.
Luc-Adolphe Tiao w latach 1977-1980 studiował dziennikarstwo na Uniwersytecie w Dakarze w Senegalu. Następnie do 1982 roku prawo na Uniwersytecie w Wagadugu. W 1987 ukończył roku nauki o komunikacji na Uniwersytecie Montrealu w Kanadzie. W latach 1992-1993 kształcił się w Centrum Nauk Dyplomatycznych i Strategicznych w Paryżu, gdzie zdobył dyplom z dziedziny dyplomacji.
Po studiach rozpoczął pracę w zawodzie dziennikarskim. Od lutego 1984 do czerwca 1985 roku był dyrektorem jednego z tygodników w Dyrekcji Generalnej ds. Prasy, a od października 1987 do lipca 1990 roku pełnił funkcję redaktora naczelnego gazety "Sidwaya". Był jednym z założycieli Stowarzyszenia Dziennikarzy Burkina Faso oraz prezesem tej organizacji w latach 1988-1990.
Od sierpnia 1990 do sierpnia 1992 roku zajmował stanowisko sekretarza generalnego w Ministerstwie Komunikacji i Kultury, po czym do sierpnia 1996 był attaché prasowym w ambasadzie Burkina Faso w Paryżu. Następnie do maja 2001 pracował jako radca w Departamencie Komunikacji w kancelarii premiera, a od 30 maja 2001 do 2 maja 2008 roku stał na czele Najwyższej Rady Komunikacji, by następnie do kwietnia 2011 roku pełnić funkcję ambasadora Burkina Faso we Francji.
18 kwietnia 2011 roku prezydent Blaise Compaoré mianował go nowym szefem rządu po tym, jak trzy dni wcześniej zdymisjonowany został gabinet Tertiusa Zongo. Przyczyną dymisji był wybuch buntu wojskowych protestujących przeciwko niewypłacaniu żołdu, a także demonstracje mieszkańców stolicy przeciwko rosnącym cenom żywności, przestępczości oraz brutalności służb bezpieczeństwa.
28 października 2014 roku wybuchła fala zamieszek i protestów na terenie całego kraju, głównie w stolicy − Wagadugu. Przyczyną wystąpień było rozpoczęcie przez rząd pracy nad nowelizacją prawa umożliwiającą ubieganie się prezydenta Blaise Compaoré o kolejne kadencje. 30 października miały miejsce najliczniejsze manifestacje. Tego samego dnia prezydent ogłosił wprowadzenie stanu wyjątkowego, zdymisjonował rząd Tiao i rozwiązał parlament. Wkrótce później poinformowano, że Compaoré wyjechał do Senegalu i zaapelował do obywateli o spokój. Działacz opozycyjny Emile Pargui Pare określił, że w Burkina Faso ma miejsce "czarna wiosna" (w nawiązaniu do Arabskiej Wiosny). Następnego dnia prezydent Compaoré ustąpił ze stanowiska, a władzę w kraju przejęło wojsko.
Luc-Adolphe Tiao jest żonaty, ma pięcioro dzieci.

</doc>
<doc id="2291364" url="https://pl.wikipedia.org/wiki?curid=2291364" title="Słodka Darusia">
Słodka Darusia

Słodka Darusia – powieść Marii Matios napisana w roku 2003, w Polsce wydana w roku 2010.
Książka opowiada historię dziewczyny-niemowy, która skrywa w sobie straszną tajemnicę przeszłości. Akcja rozgrywa się w trzech płaszczyznach czasowych: w latach 70., przed i po II wojnie światowej, gdy do huculskiej wsi wkracza Armia Czerwona. Maria Matios w charakterystyczny dla siebie sposób opisuje to, co Wielka Historia robi z prostymi, bezbronnymi ludźmi. W tym przypadku ofiarą Historii staje się dziesięcioletnie dziecko, które dwóch oficerów MGB podstępem zmusza do wydania własnych rodziców.
Do 2010 roku powieść na Ukrainie doczekała się czterech wydań.

</doc>
<doc id="2291367" url="https://pl.wikipedia.org/wiki?curid=2291367" title="Ronald Spelbos">
Ronald Spelbos

Ronald Spelbos (ur. 8 lipca 1954 w Utrechcie) – holenderski piłkarz grający na pozycji środkowego obrońcy. W reprezentacji Holandii rozegrał 21 meczów i strzelił 1 gola.
Kariera klubowa.
Karierę piłkarską Spelbos rozpoczął w amatorskim klubie HVC Amersfoort. W 1974 roku został zawodnikiem AZ Alkmaar. 1 września 1974 roku zadebiutował w Eredivisie w wygranym 1:0 domowym meczu z FC Wageningen. W zespole z Alkmaaru spędził 8 lat. W tym okresie jeden raz wywalczył tytuł mistrza kraju w 1981 roku, trzykrotnie Puchar Holandii w latach 1978, 1981 i 1982. W 1981 roku wystąpił w finałowych meczach Pucharu UEFA (0:3, 4:2) z Ipswich Town.
W 1982 roku Spelbos przeszedł z Alkmaaru do belgijskiego Club Brugge. Po 2 latach gry w tym klubie wrócił do Holandii i został zawodnikiem Ajaksu Amsterdam. Zadebiutował w nim 2 września 1984 w spotkaniu ze Spartą Rotterdam, wygranym przez Ajax 5:2. W Ajaksie grał do końca sezonu 1987/1988. W 1985 roku wywalczył z Ajaksem mistrzostwo Holandii. W latach 1986 i 1987 zdobył Puchar Holandii. W 1987 roku zdobył też Puchar Zdobywców Pucharów. W 1988 roku zakończył karierę.
Kariera reprezentacyjna.
W reprezentacji Holandii Spelbos zadebiutował 10 września 1980 roku w przegranym 1:2 spotkaniu eliminacji do MŚ 1982 z Irlandią. Grał też w eliminacjach do ME 1984, MŚ 1986 i ME 1988. Od 1980 do 1987 roku rozegrał w kadrze narodowej 21 meczów i strzelił w nich 1 gola.
Kariera trenerska.
Po zakończeniu kariery Spelbos został trenerem. W latach 1992–1995 prowadził NAC Breda, a w 1995 roku krótko pracował w SBV Vitesse. W latach 1996–1997 był trenerem FC Utrecht, a w latach 1998–1999 - ponownie NAC Breda.

</doc>
<doc id="2291368" url="https://pl.wikipedia.org/wiki?curid=2291368" title="Apple Wireless Mouse">
Apple Wireless Mouse

Apple Wireless Mouse – mysz komputerowa firmy Apple zaprezentowana 16 września 2003. Została zaprojektowana przez Sparkfactor Design. Zasilana jest dwoma bateriami AA. Była dostępna jako opcja dla każdego komputera firmy Apple do 2005 roku. 
Została wycofana z produkcji 7 sierpnia 2007 roku. Jej następcą jest Mighty Mouse.

</doc>
<doc id="2291375" url="https://pl.wikipedia.org/wiki?curid=2291375" title="Isopeda">
Isopeda

Isopeda – rodzaj pająka z rodziny spachaczowatych (Sparassidae).
Gatunki.
Do rodzaju tego należy 21 gatunków:

</doc>
<doc id="2291376" url="https://pl.wikipedia.org/wiki?curid=2291376" title="Čierny Balog">
Čierny Balog

Čierny Balog (do 1927 r. "Balog" lub "Čierny Hronec", w latach 1948-1951 "Čierny Blh"; niem. "Schwarzwasser", węg. "Feketebalog") – wieś (obec) w powiecie Brezno w kraju bańskobystrzyckim na Słowacji. Powierzchnia 147,1 km², liczba mieszkańców 5227 (spis ludności z 21.05.2011).
Czarny Balog leży na pograniczu Rudaw Weporskich i Kotliny Brezneńskiej, przy czym teren katastralny wsi obejmuje całość rozległej, górnej części dorzecza Czarnego Hronu, sięgającego długimi dolinami w głąb grupy Balockich Wierchów (słow. "Balocké vrchy") aż po główny grzbiet pasma. Aktualne centrum wsi znajduje się na wysokości ujścia dużego potoku Vydrová do Czarnego Hronu, ok. 550 m n.p.m.
Wieś powstała przez połączenie szeregu rozrzuconych dawniej wśród lasów osad drwali i węglarzy oraz zakładanych na wykarczowanych łazach osiedli, które powstawały poczynając od 1565 r.: Balog, Dobroč, Dolina, Fajtov, Jánošovka, Jergov, Látky, Komov, Krám, Krškov, Medveďov, Pustô, Vydrovo i Závodie. Do połowy XIX w. jej mieszkańcy żyli wyłącznie z pracy w lasach. Później część z nich znalazła zajęcie w rozbudowującej się hucie w Podbrezovej, od której dotarła do wsi budowana od 1908 r. linia kolei wąskotorowej (Czarnohrońska Kolej Leśna). Jednak jeszcze w latach międzywojennych (1933 i 1936) Czarny Balog był miejscem wielkich strajków robotników leśnych.
Przez Czarny Balog, a następnie przez przełęcz Tlstý javor 1019 (m n.p.m.) biegnie szosa (droga krajowa nr 529) z Brezna do Hryniowej.
W osadzie Dobroč urodził się w 1774 r. Jozef Dekret-Matejovie – słowacki leśnik, jeden z pionierów nowoczesnej gospodarki leśnej na terenie ówczesnych Węgier. Z Czarnego Balogu pochodził również urodzony w 1931 r. Anton Auxt – słowacki pedagog i matematyk.
Atrakcją turystyczną wsi jest utworzony w dolinie Vydrová skansen leśny, do którego jeździ z Podbrezovej uruchomiona ponownie w 1992 r. po dłuższej przerwie Czarnohrońska Kolej Leśna.

</doc>
<doc id="2291381" url="https://pl.wikipedia.org/wiki?curid=2291381" title="Górki-Leśniczówka">
Górki-Leśniczówka

Górki-Leśniczówka – osada leśna w Polsce położona w województwie mazowieckim, w powiecie łosickim, w gminie Platerów.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="2291382" url="https://pl.wikipedia.org/wiki?curid=2291382" title="Reprezentacja Polski olimpijska w piłce nożnej">
Reprezentacja Polski olimpijska w piłce nożnej



</doc>
<doc id="2291388" url="https://pl.wikipedia.org/wiki?curid=2291388" title="Manfred Bukofzer">
Manfred Bukofzer

Manfred Bukofzer (ur. 27 marca 1910, zm. 7 grudnia 1955) – niemiecko-amerykański muzykolog i humanista. Studiował na uniwersytecie w Heidelbergu i w Konserwatorium Sterna w Berlinie, ale opuścił Niemcy w 1933, udając się do Bazylei, gdzie uzyskał stopień doktora. W roku 1939 przeniósł się do Stanów Zjednoczonych, gdzie pozostał, otrzymując obywatelstwo amerykańskie. Wykładał na Uniwersytecie Kalifornijskim w Berkeley od 1941 aż do przedwczesnej śmierci.
Bukofzer jest najbardziej znany jako historyk muzyki dawnej, zwłaszcza baroku (mimo iż nie jest w tej dziedzinie specjalistą o czym sam wspomina we wstępie „Muzyka w epoce baroku”). Jego książka "Muzyka w epoce baroku" nadal jest jednym ze standardowych materiałów źródłowych na ten temat, chociaż niektórzy współcześni historycy twierdzą, że widoczna jest w niej stronniczość Bukofzera – na przykład w minimalizacji znaczenia opery, jako gatunku o włoskim pochodzeniu, w rozwoju stylu muzycznego w XVII wieku.
Oprócz muzyki baroku, Bukofzer był specjalistą w muzyce angielskiej i teorii muzyki od XIV do XVI wieku. Inne jego zainteresowania naukowe dotyczyły jazzu i etnomuzykologii.

</doc>
<doc id="2291391" url="https://pl.wikipedia.org/wiki?curid=2291391" title=".Mac">
.Mac



</doc>
<doc id="2291393" url="https://pl.wikipedia.org/wiki?curid=2291393" title="ITools">
ITools



</doc>
<doc id="2291394" url="https://pl.wikipedia.org/wiki?curid=2291394" title="Mariusz Kumala">
Mariusz Kumala

Mariusz Kumala (ur. 12 lutego 1978) – polski muzyk, wokalista, kompozytor i gitarzysta. W 2006 roku dołączył do grupy Closterkeller. W 2013 roku po nagraniu dwóch albumów studyjnych odszedł z zespołu. W latach 2015–2016 ponownie zasilał skład Closterkeller. Współpracował ponadto z zespołami Psychotropic Transcendental, Brain Story czy Via Alia. Muzyk gra na gitarach Fender Stratocaster, Jackson DKMG, Epiphone Firebird VII, Squier Stratocaster, Ovation oraz Burny Les Paul. Używa ponadto wzmacniaczy gitarowych Vox AC30 i Rivera Knucklehead.
17 stycznia 2009 w Urzędzie Stanu Cywilnego na warszawskiej Pradze ożenił się z Anją Orthodox, wokalistką zespołu Closterkeller. Małżeństwo ma urodzonego w 2007 roku syna, Jakuba.

</doc>
<doc id="2291397" url="https://pl.wikipedia.org/wiki?curid=2291397" title="Barnes Foundation">
Barnes Foundation

Barnes Foundation (pol. Fundacja Barnesa) – galeria sztuki oraz centrum edukacyjne znajdujące się w miejscowości Filadelfia (USA). Fundację założył w 1922 Albert C. Barnes stawiając sobie za cel promocję rozwoju edukacji i rozbudzenie zainteresowania sztuką. Poprzednio galeria położona była na terenie arboretum o powierzchni 4,85 ha w specjalnie dla niej wzniesionym obiekcie. Posiada w swoich zbiorach jedną z największych na świecie kolekcji malarstwa okresu impresjonizmu, postimpresjonizmu i wczesnego modernizmu.
Galeria jest dostępna dla zwiedzających.
Historia.
Albert Coombs Barnes (1872–1951) urodził się na robotniczych przedmieściach Pensylwanii. W wieku lat 20 ukończył University of Pennsylvania Medical School. Studiował również chemię i farmakologię w Niemczech. Po powrocie do Ameryki wynalazł antyseptyczny preparat, Argyrol. W 1902 założył firmę Barnes &amp; Hille, której pomyślny rozwój przyniósł mu w nadchodzących latach fortunę. Z czasem Barnes zainteresował się malarstwem i postanowił swoim zapałem zarazić pracowników swojej firmy, w której halach pojawiły się wkrótce obrazy Williama Glackensa, Ernesta Lawsona i Maurice’a Prendergasta.
W 1918 Barnes zaczął uczestniczyć w seminariach Johna Deweya organizowanych na Columbia University, poświęconych naukowemu sposobowi edukacji. Dewey i Barnes szybko się zaprzyjaźnili i zostali współpracownikami. Pod wpływem Deweya Barnes założył w 1922 fundację swego imienia, Barnes Foundation, mianując w roku następnym Deweya pierwszym dyrektorem fundacji ds. edukacji.
Jako uposażenie fundacji zakupił wraz z żoną Laurą niespełna 5-hektarowe arboretum w miasteczku Merion koło Filadelfii. Dotychczasowy jego właściciel, prawnik i ogrodnik Joseph Lapsley Wilson otrzymał posadę dyrektora arboretum i powiernika fundacji, które to funkcje sprawował aż do śmierci w 1928.
Do zaprojektowania galerii i rezydencji Barnes wynajął francuskiego architekta Paula Philippe’a Creta (1876–1945). Oba budynki zostały ukończone w 1925. Płaskorzeźby wykonał Jacques Lipchitz a dekoracje dachu firma Enfield Pottery.
W 1929 Barnes sprzedał firmę i postanowił całkowicie poświęcić się swojej fundacji i kolekcjonowaniu dzieł sztuki prowadząc przy tym działalność edukacyjną. Przedmiotem jego zainteresowań kolekcjonerskich stała się obok modernizmu również sztuka afrykańska, a także afroamerykańska. Wyrazem tego było czynne wspieranie artystów afroamerykańskich.
W 1940 Barnes nabył XVIII-wieczny dom farmerski w Chester County, w stanie Pensylwania, któremu nadał imię swojego ulubionego psa, „Ker-Feal”. Zachowując oryginalne wyposażenie przekształcił dom w muzeum antycznych mebli, amerykańskiej ceramiki i sztuki dekoracyjnej. W tym samym roku jego żona Laura założyła szkołę Barnes Arboretum School, żeby uczyć w niej ogrodnictwa, botaniki i architektury krajobrazu, a przy tym dostarczyć studentom możliwości zajęć praktycznych z żywymi roślinami pod okiem doświadczonych wykładowców z University of Pennsylvania i innych liczących się uczelni.
Nowa siedziba.
3 stycznia 2011 rozpoczęła się przeprowadzka zbiorów do nowej siedziby w Filadelfii przy Benjamin Franklin Parkway. Na początek ekipa konserwatorska Fundacji przygotowała przeniesienie 10 galerii na piętrze. W 2012 roku zakończono proces przeniesienia całości zbiorów do nowego budynku. W nowej lokalizacji zachowano układ wnętrz taki sam jak w pierwotnej siedzibie. Jednakże nowa siedziba ma duży hol wejściowy i dodatkową przestrzeń na ekspozycje czasowe.
Kolekcja.
W zbiorach galerii znajduje się jedna z najwspanialszych kolekcji dzieł francuskiego impresjonizmu i postimpresjonizmu, w tym duża liczba obrazów Pierre’a-Auguste’a Renoira (181), Paula Cézanne’a (69), Henriego Matisse’a (59). W mniejszej liczbie są dzieła Edgara Degasa (11), Vincenta van Gogha (7), Georgesa Seurata (6), Édouarda Maneta (4) i Claude’a Moneta (4). Bogato reprezentowani są twórcy sztuki współczesnej: Pablo Picasso (46 obrazów), Chaim Soutine (21), Henri Rousseau (18) i Amedeo Modigliani (16).
Poza nimi galeria ma znaczące zbiory malarstwa amerykańskiego (Charles Demuth, William Glackens, bracia Maurice i Charles Prendergast), rzeźby afrykańskiej, sztuki prekolumbijskiej, azjatyckiej, kolekcje średniowiecznych manuskryptów, obrazy dawnych mistrzów (El Greco, Peter Paul Rubens i Tycjan) oraz eksponaty sztuki starożytnej: egipskiej, etruskiej, greckiej i rzymskiej. Reprezentowane jest ponadto europejskie i amerykańskie rzemiosło artystyczne.
Ker-Feal.
Do fundacji Barnesa należy, obok arboretum i galerii w Merion, Ker- Feal, XVIII-wieczny dom farmerski, znajdujący się w Chester Springs (stan Pensylwania), wyposażony przez założyciela fundacji w kolekcje wczesnoamerykańskiej sztuki dekoracyjnej, w tym znaczący zbiór ceramiki osadników pensylwańskich pochodzenia niemieckiego.

</doc>
<doc id="2291398" url="https://pl.wikipedia.org/wiki?curid=2291398" title="Beyaz Kale">
Beyaz Kale



</doc>
<doc id="2291399" url="https://pl.wikipedia.org/wiki?curid=2291399" title="Tadeusz Jakubowski (weterynarz)">
Tadeusz Jakubowski (weterynarz)

Tadeusz Jakubowski (ur. 1950) – polski lekarz weterynarii, doktor nauk weterynaryjnych specjalność: choroby trzody chlewnej i choroby zwierząt futerkowych, epizootiologia, adiunkt w Zakładzie Chorób Zakaźnych i Epidemiologii Wydziału Medycyny Weterynaryjnej SGGW w Warszawie, były prezes Krajowej Rady Lekarsko-Weterynaryjnej.
Praca w samorządzie:

</doc>
<doc id="2291402" url="https://pl.wikipedia.org/wiki?curid=2291402" title="Fondmetal GR01">
Fondmetal GR01

Fondmetal GR01 – samochód Formuły 1, zaprojektowany przez Robina Herda, Tima Hollowaya i Tino Bellego dla zespołu Fondmetal i stosowany w pierwszej części sezonu 1992.
Samochód opierał się na poprzedniej konstrukcji, Fondmetal (Fomet) F1. Tak jak poprzednik był wyposażony w silnik Forda, z tym że nie była to jednostka DFR, a HB, mająca 100 KM więcej mocy od silnika Ford DFR. Budżet zespołu pozwolił na wystawienie, w przeciwieństwie do sezonu 1991, dwóch samochodów, których kierowcami byli Włoch Gabriele Tarquini (jeżdżący w Fondmetalu w poprzednim sezonie) i Szwajcar Andrea Chiesa. Tarquini dostosował się do nowego samochodu, jednakże Chiesa był prawdopodobnie na niego zbyt wysoki.
Samochód osiągał katastrofalne rezultaty: Chiesa miał problemy z kwalifikowaniem się, natomiast Tarquini na ogół kwalifikował się w połowie stawki, ale nigdy nie dojechał GR01 do mety.
Jeden z modeli GR01 nabył Ranieri Randaccio. Przerobił on następnie model, między innymi powiększył "airboksa" i dodał osłony na koła. Tym samochodem ścigał się w Interserii w latach 1994–1997, osiągając drugie miejsce na torach Most (1994, 1997) i Brands Hatch (1996).

</doc>
<doc id="2291403" url="https://pl.wikipedia.org/wiki?curid=2291403" title="La Revista Española">
La Revista Española

La Revista Española – ogólnopolski, edukacyjny dwumiesięcznik językowy po hiszpańsku, przeznaczony dla osób uczących się języka hiszpańskiego. Uwzględnia wszystkie poziomy zaawansowania – od A1 do C2. Starannie opracowane działy tematyczne obejmują szeroko pojętą kulturę hiszpańską i latynoamerykańską, a także zagadnienia gramatyczno-leksykalne. Do każdego artykułu dołączane są ćwiczenia sprawdzające, ułatwiające zapamiętanie nowo nabytych informacji, oraz słowniczek, zawierający trudne słowa i przydatne zwroty. 
Oficjalna strona magazynu La Revista Española.
Źródło:
www.li-press.com

</doc>
<doc id="2291404" url="https://pl.wikipedia.org/wiki?curid=2291404" title="Michał Mazurkiewicz">
Michał Mazurkiewicz

Michał Mazurkiewicz (ur. 10 kwietnia 1941 w Łówczy, zm. 28 lutego 2013 we Wrocławiu) – polski lekarz weterynarii, profesor nauk weterynaryjnych, rektor Akademii Rolniczej (2002–2006) i Uniwersytetu Przyrodniczego we Wrocławiu (2006–2008).
Życiorys.
Ukończył studia weterynaryjne na Wydziale Weterynaryjnym Wyższej Szkoły Rolniczej we Wrocławiu (1966). W 1970 uzyskał stopień naukowy doktora, a w 1976 stopień naukowy doktora habilitowanego. W 1983 otrzymał tytuł profesora nauk weterynaryjnych. Zawodowo do śmierci związany z WSR we Wrocławiu, przekształcaną następnie w Akademię Rolniczą i Uniwersytet Przyrodniczy. Był prodziekanem Wydziału Medycyny Weterynaryjnej (1978–1981) i prorektorem tej uczelni (1982–1987). W latach 2002–2008 zajmował stanowisko rektora, w czasie jego drugiej kadencji doszło do powołania Uniwersytetu Przyrodniczego. Był także kierownikiem Katedry Epizootiologii z Kliniką Ptaków i Zwierząt Egzotycznych.
Specjalizował się w zagadnieniach z zakresu chorób drobiu. Był członkiem Komitetu Nauk Weterynaryjnych Polskiej Akademii Nauk oraz Polskiego Towarzystwa Nauk Weterynaryjnych.
W 2011 odznaczony Krzyżem Oficerskim Orderu Odrodzenia Polski.

</doc>
<doc id="2291406" url="https://pl.wikipedia.org/wiki?curid=2291406" title="Motocyklowe Grand Prix Pacyfiku 2003">
Motocyklowe Grand Prix Pacyfiku 2003

Motocyklowe Grand Prix Pacyfiku 2003 – trzynasta eliminacja Motocyklowych Mistrzostw Świata, rozegrana 3 - 5 października 2003 na torze Twin Ring Motegi w Motegi. Był to ostatni wyścig o Grand Prix Pacyfiku, ponieważ FIM uważając że tor Suzuka jest niebezpieczny dla motocyklistów na którym był śmiertelny wypadek Daijirō Katō podczas Grand Prix Japonii przeniosła Grand Prix Japonii na tor Twin Ring Motegi, który gościł w 1999 roku Grand Prix Japonii.

</doc>
<doc id="2291408" url="https://pl.wikipedia.org/wiki?curid=2291408" title="Achikar">
Achikar

Achikar – półlegendarny wezyr asyryjskich królów Sennacheryba (705–681 p.n.e.) i Asarhaddona (681–669 p.n.e.), bohater asyryjskiej literatury mądrościowej, biblijnej Księgi Tobiasza oraz żydowskich i chrześcijańskich apokryfów.
Wersja asyryjska.
Pierwotna wersja opowieści o Achikarze znana jest z aramejskiego papirusu, odkrytego w Elefantynie podczas wykopalisk z lat 1906–1907. Datowana na VI wiek p.n.e. krótka opowieść przedstawia Achikara jako wezyra na dworze Sanheriba i Asarhaddona. Nie mając własnego potomka zaadoptował swojego krewnego Nadana, zapewniając mu solidne wykształcenie z nadzieją, iż ten zastąpi go na urzędzie. Ten jednak oskarżył Achikara o spisek na życie władcy; nasłany celem wykonania egzekucji oficer Nabusumiskun postanowił jednak oszczędzić wezyra, ukrywając go we własnym domu i zamiast niego zabijając jednego ze sług. Dalszy ciąg opowieści pozostaje nieznany na skutek zniszczenia papirusu, można ją jednak uzupełnić na podstawie wersji z wieków późniejszych; choć treść opowiadania jest już nieraz znacznie zniekształcona i rozbudowana, na końcu następuje zawsze ukaranie Nadana. Urwaną opowieść na papirusie elefantyńskim uzupełnia zbiór ponad 100 sentencji mądrościowych, których autorstwo przypisano Achikarowi.
Historyczność postaci Achikara potwierdzają dokumenty spisane pismem klinowym z początku VII wieku p.n.e., w których mowa jest o mędrcu imieniem "Achuqar" lub "Achiaqar".
Według "Uruckiej listy królów i mędrców" (III w. p.n.e.), tekstu klinowego będącego listą legendarnych i historycznych mezopotamskich władców, mędrców i uczonych, właściwe, asyryjskie imię tej postaci nie brzmiało Achikar, lecz Aba-Enlil-dari. Poświęcony mu fragment brzmi następująco: „za panowania Asarhaddona, króla, Aba-Enlil-dari, którego Aramejczycy zwą Achikarem (akad. "a-hu-'u-qa-a-ri"), był uczonym (akad. "ummânu")”.
Znajomość w świecie greckim.
Opowieść o Achikarze była znana w starożytnej Grecji. Według Klemensa Aleksandryjskiego ("Kobierce" I, XV, 69) z sentencjami Achikara miał się zapoznać Demokryt z Abdery i później wzorował na nich swoje pisma. Diogenes Laertios wśród dzieł Teofrasta wymienia księgę "Akicharos". O postaci tej wspomniał także Strabon, a całą historię jego życia (pod zmienionymi wszakże imionami) streszcza grecki "Żywot Ezopa".
Achikar w Biblii.
Z opowieścią o Achikarze zapoznali się członkowie żydowskiej diaspory w Asyrii i Górnym Egipcie, tak iż ostatecznie stał się on jednym z bohaterów biblijnej Księgi Tobiasza. Występuje on w niej jako bratanek Tobita, który opiekował się stryjem przez dwa lata w okresie jego ślepoty. Księga Tobiasza wspomina także lakonicznie asyryjską opowieść o spisku Nadana (w Biblii Nadab) przeciwko Achikarowi, z którego ten wyszedł obronną ręką i późniejszym upadku Nadana. 
W Kodeksie Synajskim Achikar występuje pod imieniem "Acheicharos" lub "Acheikar", w Kodeksie Watykańskim i Aleksandryjskim jako "Achiacharos", natomiast w rękopisach starołacińskich jako "Achicarus".
Bohater apokryfów.
W późniejszych wiekach postać Achikara stała się bohaterem licznych tekstów apokryficznych, nieraz bardzo rozbudowanych, popularnych zarówno w świecie chrześcijańskim jak i muzułmańskim. Opowieści te poza głównym szkieletem opowieści nie mają jednak zbyt wiele wspólnego z asyryjskim oryginałem, a sam Achikar występuje w nich jako pobożny monoteista. Apokryficzne opowieści o Achikarze zachowały się w wersjach m.in. syryjskiej, armeńskiej, arabskiej i staro-cerkiewno-słowiańskiej.

</doc>
<doc id="2291411" url="https://pl.wikipedia.org/wiki?curid=2291411" title="Honda CBR 1000F">
Honda CBR 1000F

Honda CBR 1000F – sportowo-turystyczny motocykl Hondy produkowany od 1987 do 1999 roku. Motocykl osiągnął uznanie użytkowników głównie dzięki trwałemu silnikowi zapewniającego bardzo dobrą dynamikę i elastyczność. Motocykl sprzedawano z silnikiem o pełnej mocy 135 KM i zdławionej 100 KM (w późniejszym okresie do 98 KM). Pomimo że wprowadzono w 1997 roku model CBR 1100XX jako następcę CBR 1000F, popularność motocykla nie zmniejszyła się i produkcję zakończono w 1999 roku.
Model SC21 (1987-1988).
Po wejściu na rynek motocykl osiągnął sukces w testach porównawczych z motocyklami konkurencji, głównie dzięki sportowemu zacięciu. Silnik zaprojektowany od nowa stanowi częściowo element nośny motocykla, do niego przykręcony jest tylny wahacz. Napęd rozrządu umieszczono pośrodku silnika, co nie było zbyt nowoczesnym rozwiązaniem. W modelach z roku 1987 występował problem z hydraulicznym napinaczem łańcucha rozrządu, problem ten rozwiązano w modelu 1988. Aerodynamiczne osłony miały na celu uzyskanie wysokiej prędkości maksymalnej i zmniejszenia zużycia paliwa, jednak dokuczliwa dla kierowców okazała się słaba ochrona przed wiatrem.
Motocykl z tego okresu produkcji otrzymał nazwę handlową "Hurricane", podobnie jak mniejszy model CBR 600F Hurricane
Model SC24 (1989 - 1999).
W 1989 roku motocykl gruntownie przebudowano, dzięki czemu stał się bardziej uniwersalny. Poprawiono geometrię podwozia, zwiększono rozmiar felg i opon oraz zmieniono konstrukcję przedniego zawieszenia. Ładowność zwiększono do 15 kg. Zmieniono przedni reflektor, kształt owiewek oraz przedniej szyby co poprawiło aerodynamikę i wygląd, jednak dalej problemem były dokuczliwe podmuchy powietrza na głowę kierowcy. Wadę tą poprawiono w modelu 1991 zmieniając kształt szyby i przedniej owiewki.
W 1993 roku dokonano kolejnych modyfikacji. Zastosowano nowe gaźniki o średnicy przelotu 37 mm oraz zwiększono pojemność zbiornika paliwa do 22 l. Silnik w wersji zdławionej osiągał obecnie moc 98 KM. Wprowadzono układ Dual CBS ("Combined Brake System") w którym naciśnięcie dźwigni przedniego lub tylnego hamulca powoduje zawsze uruchomienie hamulców na obu osiach. Dzięki temu systemowi motocykle otrzymały przydomek "Dual". Oprócz tego wprowadzono także kilka zmian stylistycznych.

</doc>
<doc id="2291412" url="https://pl.wikipedia.org/wiki?curid=2291412" title="Janusz Lemański (ksiądz)">
Janusz Lemański (ksiądz)

Janusz Lemański (ur. 17 stycznia 1966 w Koczale) – polski ksiądz katolicki, kapłan diecezji koszalińsko-kołobrzeskiej, prof. dr hab. nauk teologicznych z zakresu biblistyki, pracownik naukowy Uniwersytetu Szczecińskiego.
Życiorys.
Pochodzi z parafii pw. NMP Wspomożycielki Wiernych w Miastku. W latach 1985–1991 odbył studia filozoficzno-teologiczne w WSD Koszalin. Święcenia kapłańskie otrzymał w Koszalinie 15 czerwca 1991 z rąk biskupa Ignacego Jeża. Objął obowiązki wikariusza w parafii św. Józefa w Słupsku (do 1993), następnie studia licencjackie na Pontificio Istituto Biblico w Rzymie (1993–1997), doktorat na Uniwersytecie Gregorianum w Rzymie (1999) na podstawie pracy: "Le tradizioni sull’arca e il contesto storico-teologico del trasferimento dell’arca a Gerusalemme (2 Sam 6)".
Po powrocie do Kraju wykładowca w seminarium, od 2004 adiunkt na Wydziale Teologicznym Uniwersytetu Szczecińskiego. W 2005 habilitacja na podstawie pracy: "Sprawisz, abym ożył (Ps 71,20b). Źródła nadziei na zmartwychwstanie w Starym Testamencie". Autor wielu publikacji o tematyce biblijnej. Przewodnik pielgrzymek do Ziemi Świętej.

</doc>
<doc id="2291414" url="https://pl.wikipedia.org/wiki?curid=2291414" title="Luis Durnwalder">
Luis Durnwalder

Luis Durnwalder (ur. 23 września 1941 w Falzes) – włoski polityk niemieckojęzyczny związany z Tyrolem Południowym, rolnik i prawnik, prezydent autonomicznej prowincji Bozen-Südtirol (1989–2014) i prezydent regionu Trydent-Górna Adyga (2004–2006, 2008–2011).
Życiorys.
Studiował nauki rolnicze w Wiedniu i Florencji, a także prawo na Uniwersytecie Wiedeńskim i na Uniwersytecie w Innsbrucku. Pracował jako nauczyciel w szkołach różnych szczebli w Brunico i Bolzano. Od 1968 do 1979 był dyrektorem stowarzyszenia południowotyrolskich rolników ("Südtiroler Bauernbundes"), redagował także prasę branżową. Został działaczem Południowotyrolskiej Partii Ludowej.
W latach 1969–1973 pełnił funkcję burmistrza Falzes (Pfalzen). Później do 1978 był asesorem w rządzie regionalnym. Następnie zajmował stanowiska w instytucjach rolnych. W 1989 stanął na czele władz wykonawczych autonomicznej prowincji Bozen-Südtirol (jako jej "landeshauptmann"). Od tego czasu był powoływany na ten urząd na kolejne kadencje, sprawując go do 2014.
Od 2004 do 2006 jednocześnie zajmował stanowisko prezydenta regionu Trydent-Górna Adyga. W latach 2008–2011 po raz drugi pełnił tę funkcję.
Odznaczony m.in. Orderem Zasługi Republiki Federalnej Niemiec i Odznaką Honorową za Zasługi dla Republiki Austrii.

</doc>
<doc id="2291415" url="https://pl.wikipedia.org/wiki?curid=2291415" title="Cocculus hirsutus">
Cocculus hirsutus

Cocculus hirsutus (L.) W.Theob. – gatunek roślin z rodziny miesięcznikowatych, występujący w Azji i Afryce. 
Zasięg geograficzny.
Rośliny z tego gatunku występują na obszarze od Republiki Południowej Afryki i Angoli przez Sudan, Erytreę i Etiopię do Indii, Mjanmy, Tajlandii i południowych Chin. 

</doc>
<doc id="2291416" url="https://pl.wikipedia.org/wiki?curid=2291416" title="Circa Survive">
Circa Survive

Circa Survive – amerykański zespół grający progresywnego rocka, pochodzący z Filadelfii, na przedmieściach Doylestown w Pensylwanii, utworzony w 2004 roku. Wokalistą zespołu jest Anthony Green, wchodzący kiedyś w skład grupy Saosin, oraz członek nieistniejącego już zespołu This Day Forward i Taken.
Zespół szybko zdobył rozgłos na scenie indie w przeciągu dwóch lat ze swoim pierwszym albumem, Juturna, wydanym 9 kwietnia 2005 roku i drugim, On Letting Go, wydanym 29 maja 2007. Oba albumy wypuszczone zostały pod wydawnictwem Equal Vision Records. Ich trzeci album, Blue Sky Noise miał premierę 20 kwietnia 2010, album wydało Atlantic Records. Po rozstaniu z wydawnictwem, czwarty album, Violent Waves został opublikowany niezależnie 28 sierpnia 2012. Piąty album, Descensus, wydany został przez Sumerian Records 24 listopada 2014 roku.
Historia.
Formacja zespołu (2004 – 2005).
Wokalista Anthony Green opuścił zespół Saosin w 2004, wspominając później, że „był zbyt przestraszony; bał się być zaangażowany”. Green spotkał się z Colinem Frangicetto, przyjacielem, z którym grywał podczas jego pobytu i postanowili razem nagrywać i werbować członków. W ten sposób Circa Survive powstało.
Frangicetto i Green, z pełnym wsparciem od Equal Vision Records, przyjęli Brendana Ekstroma. Ekstrom był wcześniej w poprzednim zespole Frangicetto, This Day Forward, który wtedy niedawno się rozpadł. Gdy zespół jeszcze istniał, byli na trasie z zespołem Taken, z którego przekonali basistę, Nicka Beard’, aby dołączył do Circa Survive. Zespół poznał Stephena Clifforda przez Vadima Tavera z zespołu Marigold (a także This Day Forward); „Steve grał z nami przez tydzień i od tamtego czasu już został”, mówił Frangicetto.
The Inuit Sessions (2005).
Pierwsze wydawnictwo Circa Survive, było EP-ką zatytułowaną The Inuit Sessions z 18 marca 2005. Zawierało ono cztery utwory: „Act Appalled”, „Handshakes at Sunrise”, „The Great Golden Baby” i „Suspending Disbelief”.
Juturna (2005 – 2006).
Pierwszy album, Juturna został wydany 19 kwietnia 2005 roku w Stanach Zjednoczonych i 31 stycznia 2006 w Japonii za pośrednictwem Equal Vision Records. Początkowo został zapowiedziany przez stronę MySpace zespołu w kwietniu 2004 roku. Bez dodatkowych szczegółów, zespół zapewnił, że będą informować fanów na bieżąco przez ich stronę www, MySpace, PureVolume i YouTube. Na krótko przed oficjalną premierą, album został w całości udostępniony na MySpace. Juturna zadebiutował na #183 miejscu rankingu Billboard 200. Producentem był Brian McTernan w Salad Days Studios w Baltimore.
Zespół przy tworzeniu albumu inspirował się powieścią „Dom z Liści”. Podczas Q&amp;A 20 kwietnia 2010, Brendan zaprzeczył twierdzeniom, jakoby Juturna był wzorowany na filmie „Zakochany bez pamięci”, mówiąc jednak, że istnienie podobieństwo w założeniach. Fani teoretyzują, że konceptem są ludzkie wspomnienia. „Oh, Hello” zdaje się podpierać teorię swoim tekstem. Decyzja by nazwać bonusowy utwór który następuje po ciszy w 8:56 utworu „Meet Me In Montanuk”, „House of Leaves” była wspólna dla fanów i zespołu, gdyż początkowo nie posiadał on swojej nazwy. Nazwa przyjęła się na stałe, po tym jak fani nazywali piosenkę właśnie w ten sposób. Różni członkowie przyznawali, że przeczytali choć część powieści z czasem po premierze albumu.
Wydźwięk albumu charakteryzował się widocznym wykorzystaniem melodii dwóch gitar modyfikowanymi wieloma efektami, przy polirytmicznej perkusji. Gitarzyści przy tworzeniu utworów czerpali inspiracje charakterystyczne dla jazzu i shoegaze. Album od wydania stał się ogromną inspiracją dla społeczności post-hardcore. Członkowie zespołu wskazywali na King Crimson, Björk Guðmundsdóttir, Thee Silver Mt. Zion Memorial Orchestra, oraz Godspeed You! Black Emperor, jako inspiracje do brzmienia albumu.
On Letting Go (2007 – 2008).
On Letting Go jest drugim albumem studyjnym. Wydany 29 maja 2007 przez Equal Vision Records, zdobył #24 miejsce w amerykańskim Billboard 200, sprzedając około 24000 kopii w ciągu pierwszego tygodnia. Do 11 lipca 2007, sprzedano 51 357 kopii albumu w samym USA.
Tak jak w przypadku poprzednich wydawnictw, Esao Andrews zaprojektował okładkę, a Brian McTernan był producentem. Wydźwięk zespołu nie zmienił się drastycznie. Wciąż był dokładny i delikatny, z gitarami i perkusją bardziej zgraną ze sobą (przy czym nadal rozbiegającymi się od siebie, gdy zaszła potrzeba) oraz bardziej widoczną gitarą basową. Tekstowo, zespół „przywołuje czasy, gdy mglista liryka i brawurowa introspekcja były niezbędne dla autentyczności i ponadczasowości”.
Wiosną 2008 roku, Circa Survive wydali B-stronę zatytułowaną „1000 Witnesses” poprzez fundację Invisible Children, by wspomóc zbiórkę pieniędzy dla sprawy. W czerwcu 2008 roku, wypuścili również B-stronę „The Most Dangerous Commercials”, jako pomoc dla lokalnego sklepu muzycznego Siren Records w Doylestown w Pensylwanii.
Blue Sky Noise i Appendage (2008 – 2010).
Po odbyciu trasy jako support dla Thrice i Pelican, zespół powrócił do Filadelfii, żeby zająć się tworzeniem nowego, nienazwanego wtedy albumu. Pod koniec 2008 roku zagrali kilka koncertów we wschodnich Stanach i cztery w Południowej Kalifornii w lutym 2009 roku. Po nich, zespół nie dawał koncertów aż do czasu trasy związanej z nowym albumem. Anthony Green rozwijał się do tego czasu jako gitarzysta, co stanowiło główny wpływ na Blue Sky Noise, który zespół określił jako całkowicie nowy rozdział w ich działalności.
3 sierpnia poinformowali o rozpoczęciu nagrań do trzeciego albumu w Toronto i o wybraniu Davida Bottrilla jako producenta. A także o zmianie wydawnictwa na Atlantic Records. We wpisie na Twitterze napisali, że będą nagrywali 16 utworów, jednak nie wszystkie z nich pojawią się na albumie studyjnym. Nagrania w studio zakończyły się pod koniec października 2009 roku, a proces miksowania 1 lutego 2010, przez producenta Rich Costeya.
16 lutego 2010, zapowiedziano nazwę albumu, Blue Sky Noise oraz datę premiery na 20 kwietnia 2010. Album mógł być zamawiany wcześniej, a tym którzy to zrobili oferowano cyfrową kopię na tydzień przed premierą oraz singiel „Get Out” do pobrania po opłaceniu zamówienia. Album zajął #11 miejsce na rankingu Billboard 200, najwyżej spośród dotychczas wydanych.
18 października 2010 roku, MySpace Transmissions opublikowało live EP z pięcioma utworami z Blue Sky Noise, a także coverem Nirvany, „Scentless Apprentice”.
Druga EP-ka, Appendage, została wydana 30 listopada 2010 roku. Zawierała 5 utworów: „Sleep Underground” (Demo), „Stare Like You’ll Stay”, “Everyway”, “Backmask” oraz “Lazarus”.
Violent Waves (2012 – 2014).
16 kwietnia 2012 roku Circa Survive rozpoczęli nagrywać ich czwarty album. 25 czerwca 2012 otwarto stronę internetową z preorderem, na której podano datę premiery, 28 sierpnia 2012 i to, że będzie wydany niezależnie. Udostępniono wtedy nową piosenkę, „Suitcase”.
3 marca 2014 roku zapowiedziano za pośrednictwem Pitchfork, że Circa Survive będzie wydawać 7-calowy winylowy split z zespołem Sunny Day Real Estate dla Record Store Day 2014 (19 kwietnia). Split zawiera „Lipton Witch” Sunny Day Real Estate – nowy utwór zespołu od 14 lat – oraz „Bad Heart” od Circa Survive, B-side nagrany po premierze albumu Violent Waves.
Descensus (2014 – aktualnie).
W połowie kwietnia 2014 roku, Circa Survive po raz kolejny weszli do Studio 4 w Conshohocken, aby nagrać ich piąty album. Producentem tym razem był Will Yip. Podczas sesji nagraniowych powstało 11 utworów, a prace nad nimi zakończone zostały w końcówce maja 2014. 19 maja 2014 roku, w wywiadzie z zespołem Saosin podczas Skate and Surf, Anthony Green zapowiedział, że nowy album pojawi się w okolicach jesieni.
15 sierpnia 2014, zespół ogłosił podpisanie kontraktu z Sumerian Records na wydanie piątego albumu oraz reedycji ich czwartego albumu, Violent Waves. W wywiadzie dla Alternative Press opublikowanym w sierpniu 2014, Green powiedział: „Kolejne wydawnictwo zespołu jest gotowe. Jesteśmy na ostatnich etapach miksowania w tej chwili.” „Ten album jest najbardziej agresywnym ze wszystkich jakie do tej pory stworzyliśmy. Także pierwszy, przy którego odsłuchiwaniu od początku do końca ani razu nie mieliśmy poczucia, że moglibyśmy jakieś partie nagrać lepiej. Każda piosenka ma takie momenty, w których myślę sobie, że przeszliśmy samych siebie.
Album zatytułowany Descensus został wydany 24 listopada 2014 roku. Okładka po raz kolejny została stworzona przez Esao Andrews. Wcześniej, bo 27 października, opublikowany został pierwszy singiel i teledysk zatytułowany „Schema”. Drugi singiel, „Only the Sun” ukazał się 5 listopada 2014. Na teledysku zostały przedstawione nagrania z trasy promującej album.
W styczniu 2017 zespół rozpoczął trasę koncertową z okazji 10-lecia albumu ‘On Letting Go’.
Inspiracje.
Circa Survive inspirowało się z gatunków soft rock, post-hardcore, experimental rock, emo, progressive rock, art rock oraz wykonawców muzyki pop.
W wywiadzie frontman Anthony Green zaznaczył, że jeden z jego ulubionych albumów jest Mapping an Invisible World zespołu Days Away.
Według Greena zespół wzorował się na Deftones, Paul Simon, dredg oraz Björk.
Green wspomina także Nirvana jako główną inspirację, co widać przy graniu coverów piosenek Nirvany.
Lirycznie album Blue Sky Noise jest oparty o zmaganiach Greena z zaburzeniami psychicznymi, z wieloma tekstami napisanymi podczas jego dobrowolnego 3-tygodniowego pobytu w zakładzie psychiatrycznym.
Trasy koncertowe.
Circa Survive odbywało trasy przy wielu okazjach. Zimą 2005 odbywali trasę z My Chemical Romance i Thrice. Tamtego lata także byli co-headlinerami podczas trasy. Zespół także otwierał dla Mutemath, Mae oraz Dredg przy koncertach z tras tamtych grup. Circa Survive zagrało na festiwalu The Bamboozle w 2005, 2006, 2007, 2008 oraz 2011 roku w New Jersey. Zagrali kilka koncertów dla The Vans Warped Tour w 2005 roku. Na początku 2006 roku, odbyli trasę koncertową po Europie razem z Coheed and Cambria i Thrice, po ukończeniu trasy we wrześniu 2005 roku z grupą Motion City Soundtrack. Grali także z Saves The Day, Moneen i Pistolita. Latem 2006, po raz pierwszy zagrali jako główna gwiazda podczas The Twilight Army Tour, z grupami The Receiving End of Sirens, Days Away, Portugal. The Man, YouInSeries i Keating. Później, jesienią 2006, grali z Thursday, Rise Against i Billy Talent. Grali również podczas Rockstar Alternative Press Tour jako główna gwiazda razem z Cute Is What We Aim For, oraz As Tall As Lions jako wsparcie.
W kwietniu 2007 roku, zespół zagrał na Coachella arts and music festival w Indio, Kalifornia. Latem 2007, odbyli cały Vans Warped Tour wspólnie z zespołami Coheed and Cambria, The Used, Anberlin i Bad Religion. Circa Survive otwierało dla koncertów My Chemical Romance w Worcester, a także Australii I Nowej Zelandii. 14 września 2007, w Brixton academy otwierali koncert dla Thirty Seconds to Mars. Następnie odbyli trasę w listopadzie 2007, z Ours, Fear Before, Dear and the Headlights i The Dear Hunter. Na sylwester 2007 zagrali koncert z Thursday I The Gaslight Anthem w The Starland Ballroom w Sayereville, New Jersey. Grupa brała udział w Kerrang! 2008 Tour z Madina Lake, Coheed and Cambria I Fightstar. 24 stycznia 2008 zapowiedziano wiosenną trasę z Thrice and Pelican.
Circa Survive jest znane z dodawania do swoich występów różnych rekwizytów czy elementów humorystycznych. Anthony Green często ubierał sukienki podczas koncertów na świeżym powietrzu, np. podczas The Bamboozle w 2006 i The Vans Warped Tour w 2007 roku.
W 2010 roku, gdy skończono prace nad albumem Blue Sky Noise, zespół zaczął występować w zachodnio-środkowych Stanach Zjednoczonych w marcu, często towarzyszyły im grupy Good Old War i The Christmas Lights. Zespół zagrał w corocznym festiwalu SXSW w Austin, Teksas, odbywającym się od 18 do 24 marca. Byli także w Anaheim na the Hoodwink Festival 26 marca i The Bamboozle 27 marca. Miesiąc później,20 kwietnia, wraz z premierą albumu Blue Sky Noise rozpoczęli trasę z Coheed and Cambria i Torche, zaczynając w Charlotte, kończąc 29 maja w Atlantic City. 19 czerwca, zagrali w Santa Monica Beach w The Pac Sun Beach Ballyhoo, które zostało przedwcześnie zakończone z powodu zbyt dużej ilości ludzi na miejscu. Po 11-dniowej trasie na zachodnim wybrzeżu USA, zespół udał się na trasę po Europie razem z Middle Class Rut, zaczynając 6 września w Hamburgu, a kończąc w Nottingham 18 września. Ich występ w Londynie 15 września był nadawany na żywo w Internecie i przyciągnął ponad 43 000 widzów.
Następnie rozpoczęli trasę Blue Sky Noise tour w USA, z zespołami Animals as Leaders, Dredg i Codeseven. Zaczęli 15 października 2010 w Hartford, Connecticut i skończyli 13 grudnia w Bakersfield, Kalifornia. W styczniu 2011 roku grali razem z Anberlin i Foxy Shazam. 17 lutego 2011, zespół zagrał z Timeout Jimmy w Rutgers Students Center w Uniwersytecie Rutgers w New Brunswick, New Jersey. Otwierali także koncerty dla Linkin Park podczas A Thousand Suns Tour w Dallah i Houston, Teksas.
Circa Survive odbywała trasę z My Chemical Romance jako zespół otwierający, wspólnie z Architects, na The World Contamination Tour.
Circa Survive odbyła trasę albumu Violent Waves, która zaczęła się 13 września w New Haven, Connecticut i skończyła się 27 października 2012 w Sayreville, New Jersey. Balance and Composure, O’Brother i Touché Amoré towarzyszyli jako zespoły otwarcia. Podczas tej trasy odbyło się 33 koncertów.
W kwietniu 2013, Circa Survive odbyło trasę w Malezji, Singapurze i 27 kwietnia na the Pulp Summer Slam XIII „Til Death Do Us Part” festiwalu w Manili, na Filipinach. Pojawili się tam również Dragonforce, Amoral, Cannibal Corpse, Coheed and Cambria, As I Lay Dying, A Skylit Drive i cztery lokalne zespoły.
Circa Survive zapowiedziało, że będzie towarzyszyć Minus the Bear podczas „Waves Overhead” od 6 do 30 marca 2013.
16 października 2013 ogłoszono, że zespół zagra specjalny koncert z okazji zbliżającego się końca roku, 28 grudnia w the Shrine Expo Hall w Los Angeles. Zespół będzie grał „rozszerzony set najlepszych piosenek ze wszystkich albumów, razem z kilkoma niespodziankami i specjalnymi gośćmi”. Występ będzie nagrany dla DVD dołączanego do nowej edycji albumu Violent Waves 9 września 2014 roku.
6 stycznia 2015 poinformowano o tym, że zespół wystąpi trzeciego dnia Coachella Valley Music &amp; Arts Festival w Indio, Kalifornia.
29 stycznia 2015 zespół ogłosił, że będzie odbywał trasę wiosną 2015 roku z Balance and Composure oraz Chon.
11 października 2016 ogłoszono On Letting Go Ten Year Anniversary Tour z MewithoutYou i Turnover. Podczas trasy utwory zostaną zagrane według kolejności, w jakiej pojawiły się na albumie On Letting Go, razem z niewydanymi, które powstały w procesie pisania albumu.

</doc>
<doc id="2291417" url="https://pl.wikipedia.org/wiki?curid=2291417" title="HD 181068">
HD 181068

HD 181068 – gwiazda potrójna położona w gwiazdozbiorze Lutni, oddalona o około 253 parseki od Ziemi. Układ ten znajdował się w polu widzenia teleskopu Keplera i był przez niego obserwowany przez ponad dwa lata.
Układ składa się z dwóch czerwonych karłów niewiele mniejszych od Słońca (o promieniach 0,86 – HD 181068 Ba i 0,8 – HD 181068 Bb), położonych bardzo blisko siebie i obiegających się nawzajem po ciasnej orbicie w ciągu 0,9 dnia. Układ tych dwóch czerwonych karłów obiega z kolei po większej orbicie czerwonego olbrzyma o promieniu 12,46 i jasności obserwowanej 7,1. Jeden pełny obrót wokół czerwonego olbrzyma zajmuje im 45,5 dnia.

</doc>
<doc id="2291419" url="https://pl.wikipedia.org/wiki?curid=2291419" title="Bitwa pod Dun Nechain">
Bitwa pod Dun Nechain

Bitwa pod Dúin Nechaín (walijskie: Linn Garan) – starcie zbrojne, które miało miejsce 20 maja 685 r. w rejonie Forfar w szkockim hrabstwie Angus. Bitwa pomiędzy siłami Królestwa Nortumbrii a Piktami zakończyła się klęską Anglosasów i znaczną utratą ich wpływów w Północnej Brytanii.
Źródeł na temat bitwy jest niewiele. Jednym z najważniejszych zachowanych opisów starcia jest relacja Bedy Czcigodnego z VIII wieku.
W VI wieku władcy Nortumbrii stopniowo zwiększali swoje wpływy w Brytanii, rozciągając swoją władzę na północ kraju. W roku 638 zajęli m.in. Edynburg odebrany Gododinom. Kolejne 30 lat upłynęło na rozszerzaniu wpływów Nortumbrii na ziemie Królestw Strathclydye oraz Dalriady a także należącym do Piktów Fortriu.
W roku 685 król Nortumbrii Egfryt najechał ziemie Piktów, w odpowiedzi na ich wcześniejsze najazdy rabunkowe na ziemie Brytanii. Do decydującego starcia doszło dnia 20 maja w rejonie Dunnichen (Dúin Nechaín). Z opisu bitwy wiadomo, że w pewnym momencie Piktowie upozorowali odwrót, pociągając za sobą przeciwnika w kierunku bagien nieopodal Dunnichen, gdzie wojska Nortumbrii wpadły w pułapkę. Król piktyjski Bridei III miał własnoręcznie zabić Egfryta, a Piktowie, dziesiątkując jego wojska wzięli wielu jeńców. Po klęsce pod Dunnichen, Nortumbria już nigdy nie odzyskała wpływów na ziemiach Piktów.

</doc>
<doc id="2291420" url="https://pl.wikipedia.org/wiki?curid=2291420" title="Dorothy Day">
Dorothy Day

Dorothy Day (ur. 8 listopada 1897 w Brooklynie, zm. 29 listopada 1980 w Nowym Jorku) – amerykańska dziennikarka, działaczka społeczna, zdeklarowana pacyfistka, katoliczka. Służebnica Boża Kościoła rzymskokatolickiego, święta Reformowanego Kościoła Katolickiego w Polsce.
Day opisała swoje nawrócenie i działalność społeczną w autobiografii "The Long Loneliness" oraz innych tekstach. W 1917, jako jedna z grupy sufrażystek Silent Sentinels, została zatrzymana za pikietowanie na rzecz praw wyborczych kobiet. W latach 30 współpracując z aktywistą Peterem Maurinem utworzyła Catholic Worker Movement, skupiający swoje działania na osobach dotkniętych biedą i bezdomnych, realizując je poprzez pomoc bezpośrednią oraz akcje społeczne. Praktykowała obywatelskie nieposłuszeństwo, które doprowadziło do kolejnych aresztów w 1955, 1957, oraz 1973 w wieku siedemdziesięciu pięciu lat. Day była również współzałożycielką gazety Catholic Worker w 1933 i redaktorką od jej początków, do swojej śmierci w 1980. W gazecie opowiadała się za katolicką, ekonomiczną teorią dystrybutyzmu, którą uważała za trzecią drogę między kapitalizmem a socjalizmem.
Życiorys.
Wczesne lata.
Dorothy May Day urodziła się 8 listopada 1897 w sąsiedztwie Brooklyn Heights w Brooklynie, stanu Nowy Jork. Jej rodzina została opisana przez jednego z biografów jako "porządna, patriotyczna, klasy średniej". Jej rodzice pobrali się w kościele episkopalnym w Greenwich Village. Miała trzech braci (w tym Donalda S. Day) i siostrę. W 1904 jej ojciec, pisarz sportowy oddany wyścigom konnym, przyjął pracę w gazecie z San Francisco. Rodzina żyła w Oakland, w stanie Kalifornia, aż do czasu trzęsienie ziemi w San Francisco, które zniszczyło siedzibę gazety. Spontaniczna reakcja i poświęcenie mieszkańców w obliczu tego kryzysu było dla Day cenną lekcją na temat chrześcijańskiej społeczności oraz jednostkowego działania. Rodzina po tych wydarzeniach przeniosła się do Chicago.
Rodzice Day byli wierzącymi niepraktykującymi, rzadko uczęszczającymi do kościoła. Jako małe dziecko okazywała stałe zainteresowanie religią, często czytając Biblię. W wieku 10 lat zaczęła uczęszczać do Kościoła Naszego Zbawcy, kościoła episkopalnego w Lincoln Park w Chicago, po tym jak proboszcz namówił matkę Day, by pozwoliła uczęszczać do chóru kościelnego jej synom. Została ochrzczona i bierzmowana w tym kościele w 1911.
Jako nastolatka Day była zapaloną czytelniczką, szczególnie ceniła powieść "Grzęzawisko" Uptona Sinclaira. Czytała jedną książkę za drugą, zwracając uwagę na wzmiankę Jacka Londona o Herbercie Spencerze w "Martin Eden", a następnie od Spencera do Darwina i Huxleya. Poznawała zagadnienia anarchizmu oraz skrajnej biedy korzystając z nauk Piotra Kropotkina, który promował ideę kooperacji, przeciwną do darwinistycznej teorii rywalizacji celem przetrwania. Na studiach przypadła jej do gustu literatura rosyjska, w szczególności dzieła Dostojewskiego, Tołstoja oraz Gorkiego. Przeczytała wiele społecznie zaangażowanych prac, które stały się fundamentami jej działalności; wzmocniły jej wsparcie i zaangażowanie w aktywizm społeczny.
W 1914 ukończyła Robert Waller High School, i rozpoczęła naukę jako stypendystka Uniwersytetu Illinois w Urbanie i Champaign. Nie angażowała się szczególnie w naukę i życie studenckie; skupiała się na poznawaniu kolejnych prac o tematyce chrześcijańskiej i socjalnej. Utrzymywała się sama, unikając przyjmowania pieniędzy od ojca i kupując wszystkie swoje ubrania z sklepów dyskontowych. Opuściła uniwersytet po dwóch latach i przeniosła się do Nowego Jorku.
Aktywizm społeczny.
Osiedliła się w Lower East Side i pracowała w kilku wydawnictwach socjalistycznych, między innymi „The Liberator”, „The Masses”, oraz „The Call”. „Tłumaczyła uśmiechając się do niecierpliwych socjalistów, że jest pacyfistką nawet w walce klas”. Lata później Day opisywała jak przeciągano ją na różne strony:
W 1917 świętowała Rewolucję Lutową w Rosji, obalenie monarchii i utworzenie rządu reformatorskiego. W listopadzie 1917 została aresztowana za pikietę przy Białym Domu w związku z wyborami kobiecymi w ramach kampanii Silent Sentinels („Milczące Strażniczki”) zorganizowanej przez Alice Paul i National Women's Party. Skazana na 30 dni aresztu, spędziła w nim 15 dni, 10 z nich na strajku głodowym.
Spędziła kilka miesięcy w Greenwich Village, gdzie stała się bliska Eugene O'Neillowi, któremu przypisywała wytworzenie „intensyfikacji religijności, która była we mnie”. Miała kilkuletni romans z Mikiem Goldem, pisarzem radykałem, który stał się potem wpływowym komunistą. Utrzymywała przyjaźnie z wpływowymi amerykańskimi komunistami, takimi jak Anna Louise Strong i Elizabeth Gurley Flynn, która stała się głową Komunistycznej Partii Stanów Zjednoczonych.
Początkowo Day wiodła cyganeryjne życie. W lutym 1921 po zakończeniu nieszczęśliwego romansu z Lionelem Moisem i zabiegu aborcji, który był „wielką tragedią jej życia”, wzięła ślub cywilny z Barkeleyem Tobeym. W 1924 – w oparciu o związek z Moisem – napisała częściowo autobiograficzną książkę "The Eleventh Virgin". W jej epilogu usiłowała wyciągnąć wnioski dotyczące pozycji kobiet czerpiąc ze swojego doświadczenia: „Myślałam że jestem wolną i wyemancypowaną młodą kobietą lecz okazało się, że nie byłam nią wcale... Wolność to tylko suknia nowoczesności, nowa pułapka którą wykorzystujemy by usidlić mężczyzn których pragniemy”. Swoją książkę określiła potem jako „bardzo słabą”. Za pieniądze które otrzymała z tytułu sprzedaży praw filmowych do książki kupiła domek w Staten Island, którego używała jako miejsca do pisania. Wkrótce znalazła nowego partnera, Forstera Batterhama, aktywistę i biologa, który odwiedzał ją w domku w weekendy. Żyła tam od 1925 do 1929, zabawiając przyjaciół i ciesząc się z nowej relacji, która rozpadła się, gdy gdy namiętnie zajęła się macierzyństwem i religią.
Day, która po aborcji uważała się za bezpłodną, z radością odkryła, że jest w ciąży w połowie 1925, podczas gdy Batterham obawiał się ojcostwa. W trakcie pobytu u swojej matki na Florydzie, odseparowana od Batterhama na kilka miesięcy, zintensyfikowała swoje poszukiwania katolicyzmu. Po jej powrocie do Staten Island Batterham nie mógł zrozumieć jej narastającej pobożności. Wkrótce po narodzinach ich córki Tamar Teresy 4 marca 1926, Day napotkała miejscową siostrę zakonną – Aloysię, i z jej pomocą, nabierając edukacji dotyczącej wiary, ochrzciła dziecko w lipcu 1927. Batterham odmówił udziału w uroczystości, a jego związek z Day stawał się coraz bardziej nie do zniesienia, ponieważ jej pragnienie małżeństwa w Kościele konfrontowało się z jego niechęcią do instytucjonalnej religii, a przede wszystkim do katolicyzmu. 28 grudnia Day przeszła katolicki chrzest warunkowy z Siostrą Aloysią jako jej chrzestną.
Latem 1929 Day podjęła pracę jako scenarzystka dialogów dla Pathé Motion Pictures i przeniosła się ze swoją córką do Los Angeles. Parę miesięcy później, w wyniku upadku giełdowego, jej kontrakt nie został odnowiony. Wróciła do Nowego Jorku, odwiedzając w międzyczasie Meksyk i rodzinę w Florydzie. Utrzymywała się jako dziennikarka, autorka kolumny o tematyce ogrodniczej oraz artykułów do „Staten Island Advance” i recenzji dla kilku katolickich publikacji, m.in. do „Commonweal”.
Podczas tworzenia materiału w Waszyngtonie dla Commonweal zdecydowała się bardziej zaangażować w aktywizm społeczny oraz katolicyzm. W trakcie strajków głodowych w D.C. w grudniu 1932, pisała o byciu przepełnioną dumą na widok maszerujących ludzi, na których duchowość nie była jednak w stanie wpłynąć. Mówiła w swojej autobiografii:
Ruch Catholic Worker.
W 1932 Day poznała Petera Maurina, człowieka, którego zawsze uznawała za założyciela ruchu, z którym się identyfikowała. Maurin, francuski imigrant prowadzący życie wędrowca, wstąpił do Zgromadzenia Braci Szkół Chrześcijańskich w swojej rodzinnej Francji, zanim wyemigrował – najpierw do Kanady, a następnie do Stanów Zjednoczonych.
Pomimo braku formalnego wykształcenia, Maurin był człowiekiem o głębokim intelekcie i zdecydowanie silnych poglądach. Miał wizję sprawiedliwości społecznej i jej relacji wobec ubogich, częściowo inspirowaną przez św. Franciszka z Asyżu. Opierała się na dzieleniu się pomysłami i późniejszym działaniu samych ubogich. Maurin był głęboko zaznajomiony z pismami Ojców Kościoła i dokumentami papieskimi dotyczącymi spraw społecznych, które zostały wydane przez papieża Leona XIII i jego następców. Maurin zapewnił Day podstawy w naukach teologii katolickiej o potrzebie działania społecznego, które oboje odczuwali.
Wiele lat później Day opisała, jak Maurin poszerzył jej wiedzę, przynosząc „pewnego dnia streszczenie pism Kropotkina, zwracając moją uwagę szczególnie na "Pola, Fabryki i Warsztaty". Day znała już wcześniej dzieła rosyjskiego filozofa dzięki jego "Pamiętnikom Rewolucjonisty", które pierwotnie były wydawane seryjnie w „Atlantic Monthly"." Napisała: „Och, jak długi jest ten moment amerykańskiej wolności, w którym Karl Marx mógł pisać w „Tribune” w Nowym Jorku, a Kropotkin mógł nie tylko zostać opublikowany w „Atlantic”, ale zostać przyjęty jako gość w domach unitarian z Nowej Anglii, oraz w Hull House Jane Addams w Chicago!” Maurin zwrócił także uwagę Day na francuskie koncepty i literaturę.
Ruch Catholic Worker powstał, gdy 1 maja 1933 ukazał się pierwszy numer gazety „The Catholic Worker”, w cenie jednego centa. Od tego czasu wydawana jest nieprzerwanie. Skierowany był do najbardziej cierpiących w czasie Wielkiego Kryzysu, „tych, którzy uważają, że nie ma nadziei na przyszłość” i ogłaszał im, że „Kościół katolicki ma program społeczny. [...] są ludzie Boży, którzy pracują nie tylko dla ich duchowego, ale także materialnego dobra”. Nie akceptował reklam, a redakcja nie czerpała przychodów. Publikacja pierwszego numeru została częściowo wsparta darowizną w wysokości 1 dolara od siostry Peter Claver, na cześć której nazwano jeden z domów Catholic Worker.
Jak wiele ówczesnych gazet, także tych, do których pisała Day, był to nieskrępowany przykład dziennikarstwa rzeczniczego. Zajmowała się relacjami ze strajków, badała warunki pracy, zwłaszcza kobiet i pracowników afroamerykańskich oraz wyjaśniała papieskie nauczanie katolickich nauk społecznych. Jej punkt widzenia był partyzancki, a opowiadania miały na celu skłonienie czytelników do podjęcia działań na szczeblu lokalnym, np. poprzez patronowanie pralniom rekomendowanym przez Związek Pracowników Przemysłu Pralniczego. Opowiadanie się za federalnym prawem pracy dzieci już od pierwszego wydania było sprzeczne z amerykańską hierarchią kościelną, ale Day cenzurowała niektóre z ataków Maurina na hierarchię kościelną i próbowała przedstawić papieżowi Piusowi XI w 1935 zbiór numerów tego pisma.
Głównym konkurentem gazety zarówno w dystrybucji, jak i ideologii, był komunistyczny „Daily Worker”. Day sprzeciwiała się jego ateizmowi, poparciu dla „nienawiści klasowej” i gwałtownej rewolucji, a także niechęci wobec własności prywatnej. W pierwszym numerze „The Catholic Worker” pytano: "Czy można być radykalnym i nie być ateistą?" i celebrowano jego dystrybucję na Union Square w dniu Pierwszego Maja jako bezpośrednią kontrę dla komunistów. Day broniła rządowych programów pomocowych, takich jak Cywilny Korpus Ochrony, który wyśmiewali komuniści. „Daily Worker” zareagował kpiąc z „The Catholic Worker” za jego działalność charytatywną i za okazywanie współczucia właścicieli mieszkań, mimo nazywania eksmisji moralnie niewłaściwymi. W tej walce hierarchia kościelna poparła ruch Day, a katolicki dziennik "Commonweal", który wyrażał szeroki wachlarz poglądów, powiedział, że przeszłość Day dobrze przygotowała ją do wypełniania jej misji: „Jest niewielu świeckich w tym kraju, którzy są tak dobrze zaznajomieni z komunistyczną propagandą i jej przedstawicielami". W tym czasie zaprzyjaźniła się z wieloma autorami katolickimi, w tym z Johnem C. Cortem i Harrym Sylvestrem. Ten drugi zadedykował między innymi dla niej swoją czwartą powieść – "Moon Gaffney".
Przez kilkadziesiąt lat „The Catholic Worker” przyciągał takich pisarzy i redaktorów jak Michael Harrington, Ammon Hennacy, Thomas Merton i Daniel Berrigan. Dzięki wydawnictwu otworzono "dom gościnności", schronisko, które dostarczało żywność i odzież ubogim z Lower East Side, a następnie szereg gospodarstw rolnych na wspólne utrzymanie. Ruch szybko rozprzestrzenił się na inne miasta w Stanach Zjednoczonych oraz na Kanadę i Wielką Brytanię. Do 1941 powstało ponad 30 niezależnych, ale powiązanych ze sobą katolickich wspólnot robotniczych.
Od 1935 „The Catholic Worker” zaczął publikować artykuły, które wyrażały rygorystyczne i bezkompromisowe stanowisko pacyfistyczne, zrywając z tradycyjną katolicką doktryną teorii wojny sprawiedliwej. W następnym roku obie strony, które walczyły w hiszpańskiej wojnie domowej, z grubsza zrównały się z dwiema wartościami wyznawanymi przez Day: Kościół sprzymierzony z generałem Franco walczył z radykałami różnego kalibru, inicjując walkę katolików z robotnikami. Day odmówiła pójścia za katolicką hierarchią poparcia Franco przeciwko siłom republikańskim, które były w duchu ateistyczne i antyklerykalne, kierowane przez anarchistów i komunistów (czyli siły republikańskie). Uznała męczeństwo księży i zakonnic w Hiszpanii i powiedziała, że spodziewa się, że wiek rewolucji, w którym żyje, będzie wymagał większej liczby męczenników:
Nakład gazety zmalał, ponieważ wiele katolickich kościołów, szkół i szpitali, które wcześniej służyły jako punkty dystrybucji, wycofały wsparcie. Nakład spadł z 150 000 do 30 000.
W 1938 Dorothy Day opublikowała relację z przemiany jej aktywizmu politycznego w aktywizm motywowany religijnie w książce "From Union Square to Rome". Opowiadała historię swojego życia wybiórczo, nie podając szczegółów wczesnych lat „ciężkiego grzechu śmiertelnego”, kiedy jej życie było „żałosne, małe i podłe”. Przedstawiła to jako odpowiedź dla komunistycznych krewnych i przyjaciół, którzy pytali: „Jak mogłaś zostać katoliczką?”:
Komitet Literatury Kardynała Archidiecezji Nowojorskiej polecił tekst katolickim czytelnikom.
Aktywizm.
Na początku lat czterdziestych związała się z benedyktynami, w 1955 podjęła profesję jako oblat opactwa św. Prokopa w Lisle. To dało jej duchową praktykę i związek, który podtrzymywał ją przez resztę jej życia. Przez krótki czas była postulantką w Bractwie Jezusowym Caritas, zainspirowanym przykładem Charlesa de Foucaulda. Day czuła się tam niemile widziana i nie zgadzała się ze sposobem prowadzenia spotkań. Kiedy wycofała się jako kandydatka do Bractwa, napisała do przyjaciela: „Chciałam tylko dać wam znać, że czuję się jeszcze bliżej tego wszystkiego, chociaż nie mogę być uznaną „młodszą siostrą”, albo formalnie jej częścią”.
Day potwierdziła swój pacyfizm po ogłoszeniu wojny przez USA w 1941 roku i wezwała do braku współpracy w przemówieniu wygłoszonym tego dnia: „Musimy zacząć od nas. Musimy wyrzec się wojny jako instrumentu polityki. [...] Nawet gdy do was mówię, mogę być winna tego, co niektórzy ludzie nazywają zdradą. Ale musimy odrzucić wojnę. [...] Wy, młodzi ludzie, powinniście odmówić wzięcia broni. Młode kobiety burzą patriotyczne plakaty. A wy wszyscy – młodzi i starzy – odłóżcie swoje flagi”. Jej kolumna ze stycznia 1942 nosiła tytuł "Kontynuujemy naszą chrześcijańską pacyfistyczną postawę". Napisała:
Po stratach podczas hiszpańskiej wojny domowej nakład „The Catholic Worker” wzrósł do 75 000, ale w czasie II wojny światowej znów spadł. Zamknięto wiele domów ruchu w całym kraju, ponieważ personel wyjechał, by przyłączyć się do działań wojennych. Pokazało to, jak pacyfizm tamtych dni miał ograniczoną siłę przebicia nawet w katolickim środowisku robotników.
13 stycznia 1949 rozpoczęły się strajki związków zawodowych reprezentujących pracowników na cmentarzach zarządzanych przez Archidiecezję Nowego Jorku. Po kilku tygodniach kardynał Francis Spellman wykorzystał braci świeckich z miejscowego seminarium duchownego w Maryknollu, a następnie pod własnym nadzorem diecezjalnych seminarzystów, do przerwania strajku przez kopanie grobów. Akcję związkową nazwał „Zainspirowaną przez komunistów”. Pracownicy „The Catholic Worker” dołączyli do linii strajkujących, a Day napisała do Spellmana, mówiąc, że jest „źle poinformowany” o robotnikach i ich żądaniach, broniąc ich prawa do zrzeszania się i ich „godności ludzkiej”, co uważała za znacznie ważniejsze od wszelkich sporów o płace. Błagała go, aby podjął pierwsze kroki w celu rozwiązania sporu: „Idź do nich, pojednaj ich. Wielkim łatwiej jest się poddać niż biednym”.
Spellman stał bezczynnie aż do zakończenia strajku 11 marca, kiedy to członkowie związku przyjęli pierwotną propozycję Archidiecezji 48-godzinnego 6-dniowego tygodnia pracy. Day napisała w kwietniu w The Catholic Worker: „Kardynał, nierozsądny, zainicjował przytłaczający pokaz siły przeciwko związkowi ubogich robotników. Istnieje pokusa diabła do tej najstraszniejszej ze wszystkich wojen, wojny między duchownymi i świeckimi”. Po latach wyjaśniła swoje stanowisko wobec Spellmana: „[Jest] naszym głównym kapłanem i spowiednikiem; jest naszym duchowym przywódcą – wszystkich nas, którzy mieszkają tutaj w Nowym Jorku. Ale on nie jest naszym władcą”.
3 marca 1951 Archidiecezja nakazała Day zaprzestać publikacji lub usunąć słowo „katolicki” z nazwy jej czasopisma. Odpowiedziała z pełnym szacunkiem listem, który zapewniał o takim samym prawie do publikacji „The Catholic Worker” jak Katoliccy Weterani Wojenni posługujący się tym określeniem i mający swoje własne opinie niezależne od opinii Archidiecezji. Archidiecezja nie podjęła żadnych działań, a później Day spekulowała, że być może urzędnicy kościelni nie chcieli, aby członkowie Catholic Worker Movement podtrzymujący czuwania modlitewne za niego: „Byliśmy gotowi pójść do Świętego Patryka, zapełnić Kościół, stanąć poza nim w modlitewnej medytacji. Byliśmy gotowi skorzystać z wolności Ameryki, aby móc powiedzieć, co myślimy i robić to, co uważamy za słuszne”.
W 1952 została opublikowana autobiografia Day – "The Long Loneliness", do której ilustracje stworzył kwakier Fritza Eichenberga. „The New York Times” podsumował ją kilka lat później:
15 czerwca 1955 Day dołączyła do grupy pacyfistów, odmawiając udziału w ćwiczeniach obrony cywilnej zaplanowanych na ten dzień. Niektórzy z nich kwestionowali konstytucyjność prawa, na podstawie którego zostali oskarżeni, ale Day i sześciu innych stanęli na stanowisku, że ich odmowa nie była sporem prawnym, ale kwestią filozoficzną. Day powiedziała, że robi „publiczną pokutę” za pierwsze użycie bomby atomowej przez Stany Zjednoczone. Przyznali się do winy 28 września 1955, ale sędzia odmówił wysłania ich do więzienia, mówiąc: „Nie stworzę żadnych męczenników”. Robiła to samo przez następne pięć lat. W 1958, zamiast schronić się, dołączyła do grupy pikietującej pod biurami Amerykańskiej Komisji Energii Atomowej. Po kilku latach wyroki zostały zawieszone; przy innej okazji spędziła jednak 30 dni w więzieniu.
W 1956, wraz z Davidem Dellingerem i A. J. Muste, dwoma weteranami ruchu pacyfistycznego, pomogła założyć magazyn „Liberation”.
W 1960 pochwaliła „obietnicę sprawiedliwości społecznej” Fidela Castro. Powiedziała: „O wiele lepiej jest zbuntować się gwałtownie, niż nie robić nic w sprawie biednych”. Kilka miesięcy później Day pojechała na Kubę i opisała swoje doświadczenia w czteroczęściowej serii w „The Catholic Worker”. W pierwszym z nich napisała: „Interesuje mnie przede wszystkim życie religijne ludzi, a więc nie mogę być po stronie reżimu, który sprzyja wykorzenieniu religii. Z drugiej strony, kiedy ten reżim nagina wszystkie swoje wysiłki, aby uczynić życie dobrym dla ludzi, naturalnie dobrym życiem (na którym można oprzeć wiarę), nie wypada pomagać, ale docenić podjęte środki”.
Day miała nadzieję, że Drugi Sobór Watykański poprze niestosowanie przemocy jako podstawową zasadę życia katolickiego i potępi broń nuklearną, zarówno jej użycie w działaniach wojennych, jak i „ideę użycia broni jako środka odstraszającego w celu ustanowienia równowagi terroru”. Lobbowała biskupów w Rzymie i dołączyła do innych kobiet w dziesięciodniowym poście. Była zadowolona, gdy Sobór w "Gaudium et spes" (1965), w swoim oświadczeniu na temat „Kościoła we współczesnym świecie”, stwierdził, że działania wojenne z użyciem broni nuklearnej są niezgodne z tradycyjną katolicką teorią wojny sprawiedliwej: „Każdy akt wojny skierowany na masowe zniszczenie całych miast lub rozległych obszarów wraz z ich mieszkańcami jest zbrodnią przeciwko Bogu i człowiekowi, która zasługuje na zdecydowane i jednoznaczne potępienie”.
Zapiski Day dotyczące Catholic Worker Movement zatytułowane "Loaves and Fishes" zostały opublikowane w 1963 roku.
Pomimo jej antysystemowych sympatii, osąd Day nt. kontrkultury lat 60. był zniuansowany. Podobało jej się, gdy Abbie Hoffman powiedziała jej, że jest oryginalną hippiską, przyjmując to jako formę hołdu dla jej oderwania się od materializmu. Jednocześnie nie pochwalała wielu, którzy nazywali siebie hipisami. Niektórych z nich opisała w 1969 roku w Minnesocie: „Wychodzą za mąż w wieku 17 i 18 lat i zabierają się do lasu przy granicy z Kanadą i budują dla siebie domy - stając się ponownie pionierami”. Rozpoznała w nich samouwielbienie zamożności klasy średniej, ludzi, którzy „nie znali cierpienia” i żyli bez zasad. Wyobrażała sobie, że żołnierze wracający z Wietnamu będą chcieli ich zabić, ale myślała, że to, na co zasługują „ludzie-kwiaty”, to „modlitwa i pokuta”. Day jako przywódczyni odznaczała się wpływami, ale unikała bezpośredniej władzy nad domami Catholic Workerk, nawet nad katolicką farmą robotników w Tivoli, którą regularnie odwiedzała. Swoją frustrację zapisała w dzienniku: „Nie mam władzy, aby kontrolować palenie trawki ani rozwiązłość seksualną, ani grzech masturbacji”.
W 1966 Spellman odwiedził wojska amerykańskie w Wietnamie na Boże Narodzenie, gdzie miał powiedzieć: „Ta wojna w Wietnamie to [...] wojna o cywilizację”. Day była autorką odpowiedzi w numerze „The Catholic Worker” ze stycznia 1967, w którym unikała bezpośredniej krytyki, ale wymieniła wszystkie strefy działań wojennych, które Spellman odwiedził przez lata: „To nie tylko Wietnam, to RPA, Nigeria, Kongo, Indonezja, cała Ameryka Łacińska”. Napisała, że wizyta była „odważną rzeczą”, oraz zapytała: „Ale o Boże, co ci wszyscy Amerykanie robią na całym świecie tak daleko od naszych brzegów?”. W 1970, u szczytu amerykańskiego udziału w wojnie w Wietnamie, opisała Hồ Chí Minha jako „człowieka wizji, patriotę, buntownika przeciwko obcym najeźdźcom”, opowiadając jednocześnie historię wakacyjnego spotkania z krewnymi, gdzie trzeba „znaleźć punkty porozumienia i zgody, jeśli to możliwe, a nie bolesnych różnic, religijnych i politycznych”.
Późniejsze lata.
W 1971 Day otrzymała nagrodę Pacem in Terris przyznawaną przez Radę Międzyrasową diecezji katolickiej Davenport w stanie Iowa. W 1972 Uniwersytet Notre Dame przyznał jej medal Laetare. A w 1976 Uniwersytet Franciszkański w Steubenville przyznał jej, obok Matki Teresy, medal Poverello.
Mimo złego stanu zdrowia Day odwiedziła Indie, gdzie spotkała Matkę Teresę i zobaczyła jej pracę. W 1971 Day odwiedziła Polskę, Związek Radziecki, Węgry i Rumunię będąc częścią grupy działaczy pokojowych, przy wsparciu finansowym Corlissa Lamonta, którego określiła jako „lewicowego milionera, który żył skromnie i pomagał Komunistycznej Partii USA”. Spotkała się z trzema członkami Związku Pisarzy i broniła Aleksandra Sołżenicyna przed zarzutami, że zdradził swój kraj. Day poinformowała swoich czytelników, że:
Day odwiedziła Kreml, skąd donosiła: „Wzruszyłam się, gdy zobaczyłam imiona Amerykanów, Ruthenberga i Billa Haywooda, na Ścianie Kremlowskiej napisane rzymskimi literami, oraz nazwisko Jacka Reeda (z którym pracowałam przy starych Mszach) w postaci cyrylicy w kwiecistym grobie”. C. E. Ruthenberg był założycielem Komunistycznej Partii USA, Bill Haywood kluczową postacią w IWW, natomiast Jack Reed był dziennikarzem bardziej znanym jako John Reed, a także autorem książki "Ten Days That Shook the World".
W 1972 czasopismo jezuickie „America” obchodziło swoje 75. urodziny, poświęcając cały numer Day i ruchowi Catholic Worker. Redakcja napisała: „Do tej pory, gdyby trzeba było wybrać jedną osobę, która najlepiej symbolizowałaby aspiracje i działania amerykańskiej wspólnoty katolickiej w ciągu ostatnich czterdziestu lat, tą jedną osobą z pewnością byłaby Dorothy Day”.
Day wspierała pracę Cesara Chaveza w organizowaniu robotników rolnych w Kalifornii od początku jego kampanii w połowie lat sześćdziesiątych. Podziwiała go za motywację religijną i oddanie wobec zasady non violence. Latem 1973 dołączyła do Cesara Chaveza w jego kampanii na rzecz robotników rolnych na polach Kalifornii. Została aresztowana wraz z innymi demonstrantami za złamanie zakazu pikietowania i spędziła dziesięć dni w więzieniu.
W 1974 Bostońska Wspólnota Centrum Paulistycznego ogłosiła ją pierwszą laureatką nagrody Isaaca Heckera, przyznawanej osobie lub grupie „zaangażowanej w budowanie bardziej sprawiedliwego i pokojowego świata”.
Day po raz ostatni wystąpiła publicznie na Kongresie Eucharystycznym, który odbył się 6 sierpnia 1976 w Filadelfii, podczas nabożeństwa uhonorowania Sił Zbrojnych USA w Dwustulecie Stanów Zjednoczonych. Mówiła o pojednaniu i pokucie, a także krytykowała organizatorów za nieuznawanie, że dla działaczy pokojowych 6 sierpnia jest dniem zrzucenia pierwszej bomby atomowej na Hiroszimę, tym samym niestosownym dniem dla uczczenia pamięci wojska.
Śmierć.
Day doznała zawału serca i zmarła 29 listopada 1980 w Maryhouse, 55 East 3rd Street na Manhattanie. Kardynał Terence Cooke powitał jej procesję pogrzebową w kościele Narodzenia Pańskiego, miejscowym kościele parafialnym. Day została pochowana na Cmentarzu Zmartwychwstania Pańskiego na Staten Island, zaledwie kilka przecznic od domku przy plaży, gdzie po raz pierwszy poważnie zainteresowała się katolicyzmem. Na jej nagrobku widnieje napis "Deo Gratias". Jej córka Tamara, matka dziewięciorga dzieci, była ze swoją matką, gdy ta zmarła. Ona i jej ojciec przyłączyli się do procesji żałobnej oraz wzięli udział w późniejszej mszy upamiętniającej, którą kardynał odprawił w katedrze św. Patryka. Day i Batterham pozostali przyjaciółmi na całe życie.
Poglądy.
Ubóstwo i charytatywność.
Day starała się pisać o ubóstwie przez większość życia. Doceniała starania i rozwiązania proponowane przez rząd, ale ostatecznie uznała, że działalność charytatywna jest osobistym działaniem od serca ze strony jednostki.
Day potępiła również grzechy przeciwko ubogim. Powiedziała, że „zaniedbywanie robotnika” było śmiertelnym grzechem, używając języka podobnego do Listu Jakuba w Biblii. Powiedziała również, że agenci reklamowi są grzesznikami („biada temu pokoleniu”), ponieważ czynią biednych „gotowymi sprzedać [swoją] wolność i honor”, aby zaspokoić „marne pragnienia”.
Sprzeciw wobec Social Security.
Day była przeciwna programowi Social Security. W „The Catholic Worker”, w lutym 1945 napisała:
Argument Day poprzedził opinię sędziego Sądu Najwyższego USA Clarence'a Thomasa, który twierdził, że opieka społeczna dyskryminowała mężczyzn afroamerykańskich.
Braterstwo ludzkości.
W „The Catholic Worker” w maju 1951 Day napisała, że Marks, Lenin i Mao Zedong „byli prowadzeni miłością bratnią i w to trzeba wierzyć, nawet jeśli ostatecznie przejęli władzę, zbudowali armie, zainicjowali obozy i pracę przymusową i tortury oraz zabicie dziesiątek tysięcy, a nawet milionów”. Używała ich jako przykładów, ponieważ podkreślała, że wiara w to, że „wszyscy ludzie są braćmi” wymaga od katolika odnalezienia ludzkości we wszystkich bez wyjątku. Wyjaśniła, jak rozumiała wstrząsający wpływ takiego stwierdzenia:
W 1970 Day naśladowała Maurina, pisząc:
Sympatia wobec anarchizmu.
Day natknęła się na anarchizm podczas studiów na uniwersytecie. Przeczytała "Bombę" Franka Harrisa, zbeletryzowaną biografię jednego z anarchistów z Haymarket. Prowadziła rozmowy z Piotrem Kropotkinem o anarchizmie i skrajnej nędzy. Po przeprowadzce do Nowego Jorku natomiast zgłębiała anarchizm Emmy Goldman i wzięła udział w Balu Anarchistów w Webster Hall.
Day była przygnębiona egzekucjami anarchistów Sacco i Vanzettiego w 1927. Napisała, że kiedy umarli, „Cały naród opłakiwał”. Jako katoliczka czuła się z nimi solidarna, a konkretnie odczuwała ”specyficzne poczucie solidarności, które sprawiło, że stopniowo zrozumiałam doktrynę Mistycznego Ciała Chrystusa, w której wszyscy jesteśmy członkami”. Omawiając pojęcie anarchizmu, napisała: „My sami nigdy nie wahaliśmy się użyć tego słowa. Niektórzy wolą personalizm. Ale Peter Maurin przyszedł do mnie z Kropotkinem w jednej ręce i św. Franciszkiem w drugiej!”
Anarchistyczne i dystrybucjonistyczne poglądy Dorothy Day są bardzo podobne do anarchistycznej teorii ekonomicznej Pierre-Joseph Proudhona, która też miała na nią wpływ. Myśl Proudhona i Kropotkina skłoniły ją do nazwania siebie anarchistką. Stwierdziła: „Byłam i jestem, jak się okazuje, anarchistką; nigdy nie korzystałam z głosów, które kobiety wygrały siłą swojego sprzeciwu przed Białym Domem”.
Day wyjaśniła, że anarchiści zaakceptowali ją jako kogoś, kto podzielał wartości ich ruchu, „ponieważ byłam za kratami na posterunkach policji, w domach zatrzymań, więzieniach i gospodarstwach rolnych… jedenaście razy, i odmówiłam płacenia federalnych podatków dochodowych i nigdy nie głosowałam”, ale zdziwiło ich to, co postrzegali jako „wiarę w monolityczny, autorytarny Kościół”. Odwróciła ten punkt widzenia, odpierając ich postulaty ateistyczne. Napisała: „Ja z kolei widzę w nich Chrystusa, mimo że się Go wypierają, ponieważ oddają się pracy na rzecz lepszego porządku społecznego dla biednych tej ziemi”.
Sympatia wobec komunizmu.
W pierwszych latach działalności „The Catholic Worker” Day jasno określiła, jak jej indywidualizm kontrastował z komunizmem:
Stwierdziła również: „Pracować to niczym modlić się – to centralny punkt chrześcijańskiej doktryny pracy. Dlatego też, podczas gdy zarówno komunizm, jak i chrześcijaństwo są poruszane przez „współczucie dla mas", celem komunizmu jest wzbogacanie ubogich, ale celem chrześcijaństwa jest uczynić bogatych biednymi, a biednych uświęcić”.
W listopadzie 1949, wyjaśniając, dlaczego zaprotestowała przeciwko niedawnej odmowie zwolnienia za kaucją kilku komunistów, napisała: „Należy pamiętać, że mówię jako była komunistka i nie zeznawałam przed komisjami kongresowymi, ani nie pisałam prac o komunistycznym spisku. Ze szczerego serca mogę powiedzieć, że kochałam [komunistów], z którymi pracowałam i wiele się od nich nauczyłam. Pomogli mi znaleźć Boga w Jego ubogich, w Jego opuszczonych, ponieważ nie znalazłam go w kościołach chrześcijańskich”. Określiła punkty, co do których zgadzała się z komunistami: „Od każdego według jego zdolności, każdemu według jego potrzeb” i „zanikaniem państwa”. Inny dodała z zastrzeżeniami: „wspólnotowy aspekt własności, podkreślany przez wczesnych chrześcijan". I zidentyfikowała różnice: „nie zgadzamy się wciąż w temacie środków wybranymi do osiągnięcia ich celów”. Zgodziła się, że „wojna klasowa jest faktem i nie trzeba jej udowadniać", ale postawiła pytanie, jakie zająć stanowisko:
W odniesieniu do Kuby Fidela Castro napisała w lipcu 1961:
Dopiero w grudniu 1961, po inwazji na Zatokę Świń w kwietniu tego roku, Castro, który w przeszłości wielokrotnie odrzucał komunizm, otwarcie oświadczył, że jego ruch nie jest jedynie socjalistyczny, ale komunistyczny.
Własność kościoła.
Bill Kauffman z „The American Conservative” napisał o Day: „Droga Skromności. To jest to, czego szukamy. To – wbrew etyce osobistych miejsc parkingowych, boga spod znaku dolara – jest droga amerykańska. Dorothy działała w skromności, i dlatego ją czcimy. Rozumiała, że jeśli skromne nie zawsze jest piękne, to przynajmniej zawsze jest ludzkie”.
Wiara w małość odnosiła się również do własności innych, w tym Kościoła katolickiego, jak wtedy, gdy Day napisała:
Ksiądz jezuicki Daniel Lyons „nazwał Day 'apostołem pobożnego uproszczenia”. Powiedział, że „The Catholic Worker” „często przekształcał nie do poznania” stanowisko papieży".
Ortodoksja katolicka.
Day napisała w jednym ze swoich wspomnień:
Zaangażowanie Day w dyscyplinę kościelną ilustruje spotkanie, które odbyła z ks. Danielem Berrigan’em, podczas pobytu na farmie Catholic Worker w Nowym Jorku. Berrigan miał odprawić mszę świętą za wspólnotę ubrany tylko w stułę. Day nalegała, by założył odpowiednie szaty, zanim zacznie. Kiedy Berrigan skarżył się na prawo dotyczące szaty liturgicznej, Day odpowiedziała: „Na tym gospodarstwie przestrzegamy praw Kościoła”. Ustąpił i odprawił mszę wedle zasad.
Laickość.
W odpowiedzi na doniesienia prasowe z 1964 o trwającym sporze między kardynałem Jamesem McIntyre'em z Los Angeles a niektórymi jego księżmi, którzy krytykowali go za brak przywództwa w zakresie praw obywatelskich, Day napisała esej na temat odpowiedzialności świeckich za działanie niezależne od hierarchii kościelnej. W „The Catholic Worker” podczas II wojny światowej zajęła pacyfistyczne stanowisko: „Biskup McIntyre skomentował jedynie [...] 'Nigdy nie studiowaliśmy tych rzeczy zbyt wiele w seminarium' [...] dodając wątpliwie, 'Istnieje oczywiście konieczność informowania swojego sumienia'". Za tę postawę, dodała Day, „naszym pasterzom należy zarzucić, że nie karmiły swoich owiec tym pożywnym mięsem [...] zdolnym do pokonania wszystkich przeszkód w ich dążeniu do tego rodzaju społeczeństwa, w którym łatwiej jest być dobrym”. Poleciła swoim czytelnikom: „Niech katolicy tworzą swoje stowarzyszenia, organizują spotkania we własnych domach, w wynajętych salach lub w innych miejscach. Nic nie powinno ich powstrzymać. Niech kontrowersje wyjdą na jaw w ten sposób”.
Seksualność.
We wrześniu 1963 Day omówiła na łamach swojego pisma seks przedmałżeński, ostrzegając przed tymi, którzy przedstawiają go jako formę wolności: „Mądrość ciała jest zdradliwa”. Opisała siebie jako „kobietę, która musi myśleć w kategoriach rodziny, potrzeby dziecka, aby mieć zarówno matkę, jak i ojca, który mocno wierzy, że dom jest jednostką społeczną” i napisała, że: „Kiedy seks jest traktowany swobodnie, jako środek przyjemności [...] nabiera cech grzesznych, przedsmaku piekła [...] Nie da się przekraczać granic, nie dając się przy tym złapać, nie da się posunąć zbyt daleko, nie popełniając grzechu śmiertelnego”.
W 1968 Day ponownie napisała o seksie - tym razem w swoim dzienniku - w odpowiedzi na krytykę Stanleya Vishnewskiego (i innych współpracowników z farmy Tivoli), że nie ma „żadnej władzy” nad paleniem marihuany „lub rozwiązłością seksualną, lub grzechem masturbacji”. Day udokumentowała ten problem również w swoim dzienniku:
Feminizm.
Pomoc uciśnionym.
Początek kariery Day odznaczał się w pełni radykalnym i zakorzeniony personalizmem i socjalizmem; ideologiami fundamentalnymi dla intersekcjonalnego feminizmu. Day nie określiła się jednoznacznie jako feministka, co jednak nie było niczym niezwykłym dla feministycznych autorów. Podobnie jak jej przejście w kierunku katolicyzmu, poglądy Day ewoluowały w stronę feminizmu; była tzw. „Born Again Feminist”, jak np. Dolores Huerta. Całokształt jej pracy, zwłaszcza w ramach Catholic Worker Movement, wpisuje się w podstawowe feministyczne dążenia do likwidacji kyriarchii w walce o prawa uciśnionych. Jej obecne przez całe życie solidarność i orędownictwo na rzecz osób znajdujących się w niekorzystnej sytuacji, osób marginalizowanych, ma zasadniczo feministyczny charakter; udzielanie pomocy społecznościom zubożałym, wspieranie i zapewnianie platformy dla działaczy i pacyfistów w jej periodyku „The Catholic Worker” oraz praca na rzecz reformowania niesprawiedliwości w katolicyzmie. Etos Day nie zmienił się, gdy zaczęła wiązać się z katolicyzmem, a raczej jej oddanie egalitarnym wartościom katolickim napędzało jedynie radykalny feminizm, łączący przeszłość z nowymi przekonaniami i wartościami.
Day stworzyła miejsce dla feminizmu w świecie religijnym, w którym doświadczenia kobiet w dużej mierze nie były brane pod uwagę, a w najgorszym razie uważane przez męskie elity, jako antykościelne. Day uwzględniła w swoich pismach i pracach doświadczenia genderowe, rasowe, klasowe, tworząc ramy dla konstruowania teorii i etyki religijnej, która ostatecznie była zarówno sytuacyjna, jak i konsekwentna w odzwierciedlaniu wspólnoty. To dzięki tym działaniom Day dostosowuje siebie i Catholic Worker Movement do ideologii i praktyki feminizmu. Day przeżyła kilka ważnych wydarzeń w historii feminizmu: wybory kobiet, prawa pracownicze i ruchy w latach 50, 60, i 70, które występowały na rzecz równości, sprawiedliwości i egalitaryzmu; wszystkich filarów feminizmu.
Prace autobiograficzne.
Day pisała stale przez całe swoje życie, także dla siebie samej. Opublikowała kilka utworów autobiograficznych: "The Eleventh Virgin", "From Union Square to Rome", "The Long Loneliness" oraz "Loaves and Fishes". Cztery tomy razem tworzą kompletny obraz życia autorki. Pisanie autobiografii, zwłaszcza dotyczących kobiet, może być ujęte w ramy aktu feministycznego, ponieważ zapewnia bezpośredni dostęp do informacji o wybitnych postaciach spoza sfery akademickiej i pozwala na większą reprezentację kobiet w historii.
"The Eleventh Virgin", opowieść o dorastaniu, opublikowana w 1924, jest w swej istocie autobiograficzna. Choć Day nie odnosi się bezpośrednio do niej samej, to główna bohaterka, June, reprezentuje Day. June jest lustrzanym odbiciem młodości Day. "The Eleventh Virgin" stanowi pierwszą częścią serii jej dzieł autobiograficznych i jednocześnie jedynym, z którego nie była później zadowolona. Surowy portret cygańskiej młodości Day przed jej nawróceniem na katolicyzm stał się jej obcy. Przedstawienie wczesnych doświadczeń Day i dorostania, szczególnie w czasie publikacji, był rzadkością. W swojej narracji i doświadczeniach postaci jest to feministyczny tekst.
Odrzucenie norm płciowych.
Day zdarzało się podważać normy płciowe w celu walki z patriarchalnymi i kyriarchalnymi systemami w miejscu pracy, polityce, strukturach społecznych i Kościele katolickim. Od najmłodszych lat, dorastając w rodzinie dziennikarzy, Day była bardzo świadoma swoich postrzeganych ograniczeń jako kobieta w świecie dziennikarstwa. Jej ojciec rozmawiał z kolegami za plecami Day, starając się nie dopuścić do tego, by ją zatrudnili. W końcu zdobyła stanowisko jako „biurowa dziewczyna”, które odpowiadało zarówno jej rodzinie, jak i pozycji Kościoła w sprawie odpowiedniej pracy dla kobiet poza domem. Day została nauczona, aby „pisać jak kobieta”, prosto i deklaratywnie, ostatecznie jednak rozwinęła swoje pisarstwo, koncentrując się na kwestiach kobiecych i społecznych, zarówno z perspektywy feministycznej, jak i personalistycznej. Zdecydowanie odrzuciła to, co było wówczas publikowane na temat postrzeganych spraw kobiet. Pisała:
Day doskonaliła się jako pisarka i dziennikarka, nie poprzestając na niczym, by rozwijać swoją karierę i skupić się na tym, co uważała za ważne, niezależnie od płci:
Radykalny Katolicyzm.
Choć Day większość życia spędziła na aktywizmie, jej radykalny katolicki aktywizm społeczny jest tym, za co jest najbardziej pamiętana. Kościół katolicki, pomimo biblijnych nauk o egalitaryzmie i równości kobiet i mężczyzn, postrzegał płcie jako mające różne cechy naturalne. Atrybuty kobiet oddających się służbie Kościołowi, mężczyznom i ich rodzinom. Podczas II Soboru Watykańskiego do Rzymu poświęconemu modernizacji kościoła katolickiego, Day, wraz z Catholic Worker Movement i PAX udała się tamże. Celem było przekonanie papieża Jana XXIII i rady do zniesienia koncepcji wojny sprawiedliwej celem wsparcia pacyfizmu i sumienny sprzeciw w imię wartości chrześcijańskich, a także wyraźne potępienie broni jądrowej.
Wraz z Catholic Worker Movement Day najpierw skupiła się na prawach pracowniczych i pomocy osobom znajdującym się w niekorzystnej sytuacji, ostatecznie wzywając do pokojowej rewolucji przeciwko gospodarce przemysłowej, militaryzmowi i faszyzmowi. Głęboko wierzyła, że niestosowanie przemocy, pacyfizm i anarchizm zrównany z chrześcijaństwem doprowadzą do radykalnego nowego porządku. Walka Day z systemem została zauważona przez rząd amerykański. Prezydent Hoover czuł się szczególnie zagrożony, naciskając na prokuratora generalnego Harry'ego M. Daugherty'ego, aby kilkakrotnie prześladował Catholic Worker Movement za podburzanie i podżeganie, pomimo pacyfistycznej postawy ruchu. Catholic Worker Movement był monitorowany przez FBI w latach 1940-1970; Day była w tym okresie czterokrotnie więziona.
Zaangażowanie w Catholic Worker Movement i w teologię wyzwolenia jest zasadniczo zgodne z wartościami feminizmu: walką o społeczną i polityczną równość wszystkich ludzi, niezależnie od rasy, płci czy klasy. Jej nacisk wobec Kościoła i militaryzmu służył promowaniu egalitaryzmu i uwalnianiu uciśnionych. Zaangażowanie Day w teologię wyzwolenia i radykalny katolicyzm przyczynia się do jej ujęcia w ramy feministyczne i służy ukazaniu niuansów i nakładania się na siebie ideologii religijnych i feministycznych.
Sprawiedliwość społeczna.
Nadrzędną troską Day przez całe jej życie był wpływ elity, władzy, na ludzi. Ta troska znajdowała wspólną ścieżkę zarówno z teologią wyzwolenia, jak i ideologią feministyczną. Day wzywała do anarchizmu, komunizmu i pacyfizmu w imię chrześcijaństwa i nauk chrześcijańskich. Jej bronią w walce z opresyjnymi systemami było jednak pisanie.
Day w swoich pismach zwracała uwagę na niesprawiedliwość społeczną i służyła jako głos tym, którzy nie mogli lub nie wiedzieli, jak się bronić, aby powołać ruch na rzecz naprawy i ochrony przed dalszym uciskiem. Jej orędownictwo i dobroczynność były widoczne w trudnych czasach w historii Ameryki, zwłaszcza na początku ruchu Catholic Worker w czasie Wielkiego Kryzysu.
Wizerunek.
Judith Palache Gregory była wykonawcą woli Day. Dokumenty Day znajdują się na Uniwersytecie Marquette, wraz z wieloma dokumentami dotyczącymi Catholic Worker Movement. Jej dzienniki i listy zostały zredagowane przez Roberta Ellsberga i opublikowane przez Marquette University Press odpowiednio w 2008 i 2010. Nowa, 448-stronicowa biografia ukazała się w 2020, zbierając szereg recenzji.
Próby zachowania bungalowu przy plaży na Staten Island, w którym Day mieszkała przez ostatnią dekadę swojego życia, zakończyły się niepowodzeniem w 2001. Jej dom został zburzony przez deweloperów, podczas gdy nowojorska Komisja Ochrony Zabytków miała zamiar uznać go za obiekt zabytkowy. Obecnie na tym miejscu znajdują się prywatne domy.
W maju 1983 w liście duszpasterskim wydanym przez Konferencję Biskupów Katolickich USA "Wyzwanie Pokoju" odnotowano jej rolę w ustanowieniu niestosowania przemocy jako zasady katolickiej: „Świadectwo niestosowania przemocy przez takie postacie jak Dorothy Day i Martin Luther King, miało głęboki wpływ na życie Kościoła w Stanach Zjednoczonych”. Papież Benedykt XVI 13 lutego 2013 w ostatnich dniach swojego pontyfikatu, przytoczył Day jako przykład nawrócenia. Zacytował z jej pism i powiedział: „Droga do wiary w tak zsekularyzowanym środowisku była szczególnie trudna, ale mimo to Łaska działa”.
24 września 2015 papież Franciszek został pierwszym papieżem, który przemawiał na wspólnym posiedzeniu Kongresu Stanów Zjednoczonych. Day była jedną z czterech osób narodowości amerykańskiej wymienionych przez papieża w jego przemówieniu, wśród których znaleźli się również Abraham Lincoln, Martin Luther King Jr. i Thomas Merton. O Day powiedział: „Jej działalność społeczna, umiłowanie sprawiedliwości i sprawy uciśnionych inspirowane były Ewangelią, jej wiarą i przykładem świętych.”.
Filmy.
Niezależny film o Dorothy Day zatytułowany "Gdy uśmiechają się anioły" został nakręcony w 1996. Day zagrała Moira Kelly, a Petera Maurina – Martin Sheena. Pełnometrażowy dokument "Dorothy Day: Don't Call Me a Saint" miał swoją premierę w 2005. Pokazano go na Tribeca Film Festival w 2006. "Revolution of the Heart: The Dorothy Day Story", film Martina Doblmeiera, wyemitowany został na antenie PBS w marcu 2020.
Pośmiertne upamiętnienie.
Propozycja kanonizacji.
Propozycja kanonizacji Day przez Kościół katolicki została przedstawiona publicznie przez Misjonarzy Klaretynów w 1983. Na prośbę kardynała Johna J. O'Connora, kierownika diecezji, w której mieszkała, w marcu 2000 papież Jan Paweł II udzielił Archidiecezji Nowojorskiej pozwolenia na otwarcie jej sprawy, co umożliwiło nazwanie jej w oczach Kościoła katolickiego Służebnicą Bożą. Jak wymaga prawo kanoniczne, Archidiecezja Nowego Jorku przedłożyła tę sprawę do zatwierdzenia przez Konferencję Biskupów Katolickich Stanów Zjednoczonych, która otrzymała ją w listopadzie 2012. W 2015 papież Franciszek pomodlił się za Day przed wspólną sesją Kongresu Stanów Zjednoczonych. Niektórzy członkowie Catholic Worker Movement sprzeciwili się procesowi kanonizacji jako sprzecznemu z wartościami i zdaniem Day.
Reformowany Kościół Katolicki w Polsce.
Jest uznawana za świętą w Reformowanym Kościele Katolickim w Polsce (Ecumenical Catholic Communion).
Upamiętnienie w Kościele Episkopalnym.
Kościół Episkopalny, w którym Dorothy Day otrzymała chrzest, wspomina ją jako „aktywistkę, myślicielkę i pisarkę” 29 listopada w swoim kalendarzu Obchodów Uzupełniających/Lokalnych.

</doc>
<doc id="2291422" url="https://pl.wikipedia.org/wiki?curid=2291422" title="Ślub księcia Wilhelma i Catherine Middleton">
Ślub księcia Wilhelma i Catherine Middleton

Ślub księcia Wilhelma i Catherine Middleton odbył się 29 kwietnia 2011 o godzinie 11.00 czasu Greenwich w Opactwie Westminsterskim. Ślubu udzielił arcybiskup Canterbury Rowan Williams.
Zaręczyny księcia Wilhelma (potocznie: Williama), będącego wówczas drugą osobą w kolejce do tronu Zjednoczonego Królestwa Wielkiej Brytanii i Irlandii Północnej, i Catherine Middleton (potocznie: Kate) zostały ogłoszone 16 listopada 2010. Dzień ślubu był w Wielkiej Brytanii świętem bankowym – dniem wolnym od pracy.
Przejazd pary młodej ulicami Londynu był obserwowany przez milion osób, 500 000 zgromadziło się tuż po ceremonii pod Buckingham Palace. Szacunki sprzed uroczystości mówiły, że telewizyjną transmisję wydarzenia obejrzą ponad 2 miliardy widzów na całym świecie. Ślub był także transmitowany w Internecie, m.in. na oficjalnym kanale monarchii brytyjskiej w serwisie YouTube oraz nadawany w radio.
Uroczystość.
Goście weselni.
Lista gości obejmowała ponad 1900 osób, a wśród nich:
Wśród gości byli również David i Victoria Beckhamowie, Elton John i David Furnish, Rowan Atkinson, Joss Stone. Na ślubie byli obecni także władcy, jak książę Monako Albert II z narzeczoną Charlene Wittstock, królowa Hiszpanii Zofia, królowa Danii Małgorzata II, król Grecji Konstantyn z małżonką Królową Anną Marią, następca tronu Hiszpanii Filip z księżną Letizią, król Holandii Wilhelm Aleksander z księżną Maximą, książę grecki Paweł z małżonką księżną Marie Chantal. Wśród zaproszonych byli także: reżyser Guy Ritchie (były mąż Madonny, piosenkarka nie otrzymała zaproszenia na królewski ślub), księżniczki Beatrice i Eugenia, córki Sarah Ferguson i księcia Andrzeja, premier David Cameron z małżonką.
W związku z trudną sytuacją polityczną zaproszenie dla przedstawiciela Syrii zostało wycofane. Z otrzymanego zaproszenia zrezygnował także władca Bahrajnu.
Przysięga małżeńska i obrączki.
Kate podczas ceremonii ślubowała Wilhelmowi: "miłość, pocieszenie, szacunek i wsparcie w chorobie i zdrowiu". W przysiędze małżeńskiej Kate nie ślubowała mężowi posłuszeństwa, choć podczas poprzednich ślubów książęcych było to w tradycji.
Obrączka Catherine Middleton (od chwili ślubu: księżnej Katarzyny) została wykonana zgodnie z tradycją z 1923 roku z grudki złota walijskiego podarowanej przez Królową Elżbietę II. Grudka została wydobyta w Clogau Gold Mine niedaleko aktualnego miejsca zamieszkania księcia. W przeciwieństwie do żony i tradycji, William nie nosi obrączki ślubnej – choć zezwala na to protokół dyplomatyczny. Postanowił nadal nosić sygnet rodziny królewskiej.
Stroje pary młodej.
Projekt sukni był pilnie strzeżoną tajemnicą. Suknia jest z ręcznie robionej koronki wykonanej przez Królewską Szkołę Krawiectwa oraz z koronki pochodzącej z francuskiego Chantilly. Koronka naszyta jest na tiul, tworząc unikatowy wzór kwiatów symbolizujących Zjednoczone Królestwo: róż, ostów, żonkili i koniczynek. Pracownicy szyjący suknię myli ręce co 30 minut, by zachować strój w nieskazitelnej czystości. Igły zmieniane były co trzy godziny, żeby zapewnić ich odpowiednią ostrość.
Kate miała też na sobie diadem od Cartiera, podarowany jej przez Królową Elżbietę II, wykonany w 1936 roku i kupiony przez króla Jerzego VI dla żony, zmarłej Królowej Matki. Kolczyki panny młodej to zaprojektowane przez Robinsona Pelhama diamenty stylizowane na liście dębu i owoce gruszki. To prezent dla Kate od jej rodziców.
Delikatny welon, mierzący 2,7 m zrobiony jest z kilku warstw miękkiego jedwabiu w kolorze kości słoniowej. Panna młoda włożyła ręcznie wykonane pantofelki również od Alexandra McQueena. Zrobione są z satyny w kolorze kości słoniowej. W bukiecie Kate był mirt, konwalie, hiacynty i kwiat o nazwie „Sweet William”. Książę Wilhelm ubrany był w czerwony mundur Irlandzkiej Gwardii przepasany niebieską wstęgą.
Wesele pary młodej.
Tuż po ceremonii ślubnej para młoda udała się na uroczyste przyjęcie (lunch) u królowej Elżbiety II, po którym pojawili się wspólne na balkonie pałacu Buckingham. Państwo młodzi oprócz oficjalnej części wesela wzięli udział także w zorganizowanej wieczorem uroczystej kolacji u Księcia Walii, ojca pana młodego, Karola, który, oprócz oficjalnego obiadu, specjalnie dla nowożeńców zorganizował imprezę taneczną, na której obecni byli przyjaciele i rodzina pary młodej. Oprócz tego kilka dni później państwo młodzi zapowiedzieli już całkiem prywatną zabawę taneczną w gronie najbliższych przyjaciół i znajomych.
Wesele trwało do 5 nad ranem dnia następnego. Na weselu panowała dosyć rozluźniona atmosfera jak na dworskie wesele, goście bawili się w rytmach "You’re the One That I Want". Podczas wesela krótkie przemówienia wygłosili książę Henryk, nazywając brata "najlepszym kolesiem", a także mówiąc do swojej aktualnej partnerki Chelsy Davy, "Jesteś następna". Przemówienie wygłosił także ojciec panny młodej, przytaczając rodzinną anegdotę, a także sam pan młody, który nazwał swoją nowo poślubioną żonę "jego skałą", podkreślając tym samym jej ważność w jego życiu.
Podróż poślubna.
Po ślubie para młoda spędziła kilka dni wolnych w Wielkiej Brytanii, po których książę wrócił do pracy jako pilot śmigłowca. Podróż poślubna została przesunięta o kilka tygodni. Para młoda spędziła swoją podróż poślubną na Seszelach.
Wydarzenie medialne.
Ślub był wydarzeniem medialnym o ogólnoświatowym charakterze. Relacjonowało go 7000 dziennikarzy. Natomiast samą ceremonię dzięki telewizji śledziło, według szacunków, około 2 miliardów ludzi. W Londynie zebrało się natomiast około miliona osób. Z okazji ślubu księcia i Kate zorganizowanych zostało w całej Wielkiej Brytanii ponad 5000 festynów ulicznych.
Intercyza przedmałżeńska.
Początkowo pojawiły się informacje, że Catherine podpisała intercyzę, na mocy której po rozwodzie nie miałaby wpływu na wychowywanie dzieci, straciłaby tytuły królewskie, nie mogłaby mieszkać w żadnej rezydencji królewskiej i dostałaby jednorazową zapomogę (17 mln funtów) i regularne alimenty. Na intercyzę miał nalegać ojciec pana młodego książę Karol, nauczony doświadczeniami ze swojego związku z księżna Dianą. Jednak Pałac Buckingham oficjalnie potwierdził, że taka umowa nie została zawarta, ponieważ książę Wilhelm nie zgodził się na nią twierdząc, że "kocha Kate i bezgranicznie jej ufa".
Uzyskane tytuły.
W dniu ślubu Królowa Elżbieta II w prezencie ślubnym przyznała Wilhelmowi tytuł księcia Cambridge, hrabiego Strathearn oraz barona Carrickfergus. Tym samym jego małżonka uzyskała tytuły księżnej Cambridge (The Duchess of Cambridge), hrabiny Strathearn (Countess of Strathearn) oraz baronessy Carrickfergus (Baroness Carrickfergus).
Kolejka do tronu.
Ślub uprawomocnia sukcesję potomków do tronu.
Ślub a gospodarka Wielkiej Brytanii.
Ślub księcia Wilhelma i Catherine Middleton zdecydowanie pobudził pomysłowość brytyjskiej gospodarki, szczególnie jeśli chodzi o tworzenie różnego rodzaju pamiątek. Czas od ogłoszenia zaręczyn aż do oficjalnej ceremonii ślubnej zaowocował sporą gamą produktów wykorzystujących wizerunek narzeczonych. Wśród produktów, na których można było zobaczyć wizerunek książęcej pary, były:
Koszty uroczystości.
Koszt uroczystości przewidywany jest na 20 milionów funtów. Zgodnie z dotychczasową tradycją za ślub członków rodziny królewskiej płaciła ona sama oraz budżet państwa. W przypadku ślubu księcia Wilhelma oraz Kate Middleton było inaczej – rodzice panny młodej zadeklarowali udział w kosztach organizacji ceremonii i wesela. W związku z kryzysem finansowym budżet państwowy sfinansował jedynie koszty ochrony podczas uroczystości.

</doc>
<doc id="2291426" url="https://pl.wikipedia.org/wiki?curid=2291426" title="La Revista Espanola">
La Revista Espanola



</doc>
<doc id="2291429" url="https://pl.wikipedia.org/wiki?curid=2291429" title="Heartlight PC">
Heartlight PC



</doc>
<doc id="2291435" url="https://pl.wikipedia.org/wiki?curid=2291435" title="VNC">
VNC



</doc>
<doc id="2291438" url="https://pl.wikipedia.org/wiki?curid=2291438" title="Tiekstilszcziki">
Tiekstilszcziki

Tiekstilszcziki () – stacja moskiewskiego metra linii Tagańsko-Krasnopriesnieńskiej (kod 113). Stację nazwano od pobliskiej dzielnicy Tiekstilszcziki (Południowo-wschodni okręg administracyjny Moskwy) i dworca kolejowego. Fragment trasy od stacji Wołgogradskij prospiekt biegnie na powierzchni i kończy się zaraz przed stacją, przez co w tunelu widać światło dzienne. Do 2007 roku był to także najdłuższy odcinek między stacjami o długości prawie 3,5 km. Wyjścia prowadzą na ulice Lublinskaja, Wołgogradskij prospiekt, Szossejnaja i peron stacji Tiekstilszcziki.
Wystrój.
Stacja jest trzykomorowa, jednopoziomowa, posiada jeden peron. Stacja posiada dwa rzędy 40 kolumn pokrytych szarym marmurem. Ściany nad torami obłożono niebieskimi i czerwonymi szybami w aluminiowych ramach. Podłogi wyłożono labradorem i granitem w różowym odcieniu.

</doc>
<doc id="2291441" url="https://pl.wikipedia.org/wiki?curid=2291441" title="Pasmo Wiechy">
Pasmo Wiechy

Pasmo Wiechy – grzbiet górski na Pogórzu Bukowskim zamykający od południa Kotlinę Sanocką, pomiędzy doliną Niebieszczanki i Sanoczka na południu i zachodzie i doliną Młynówki na wschodzie. Długość pasma ok. 9 km, nazwa pochodzi od kulminacji Wiecha 472 m n.p.m. nad Prusiekiem w północnej części i jakoś przyjęła się dla całego grzbietu. Grzbiet przebiega z południowego wschodu na północny zachód, prostopadle do swojego przebiegu, w kierunku doliny Sanu oddaje kilka długich grzbietów bocznych.
Grzbiet główny jest bardzo płaski, szeroki, miejscowo nawet bagnisty, najwyższą kulminacja są Stróżowskie Łazy, dalej na południe nad Porażem pasmo kończy się Księżą Górą 488 m n.p.m. Południowe stoki pasma, cały obszar Księżej Góry, oraz odcinkowo także rejon grani pokryty jest polami i łąkami, i poletkami myśliwskimi, większość grani i północne stoki pokryte są lasem, boczne grzbiety schodzące do doliny Sanu pokryte są polami i łąkami, zabudową wiosek Stróże Małe, Stróże Wielkie, Płowce, Zahutyń, oraz południowych dzielnic Sanoka: Posady, Jerozolimy, Zatorza. Południowe stoki odwadniają potoki Niebieszczanka i Młynówka, na północ płynie kilka potoków uchodzących bezpośrednio do Sanu na terenie Sanoka (Potok Płowiecki, Potok Stróżowski, Brodek, Zahutyń). W górnej części doliny potoku Brodek znajdują się powierzchniowe wycieki ropy naftowej, do dziś eksploatowane chałupniczo metodą płytkich wykopów.

</doc>
<doc id="2291442" url="https://pl.wikipedia.org/wiki?curid=2291442" title="Wiecha (Pogórze Bukowskie)">
Wiecha (Pogórze Bukowskie)



</doc>
<doc id="2291443" url="https://pl.wikipedia.org/wiki?curid=2291443" title="Stróżowskie Łazy">
Stróżowskie Łazy



</doc>
<doc id="2291444" url="https://pl.wikipedia.org/wiki?curid=2291444" title="Księża Góra (Pogórze Bukowskie)">
Księża Góra (Pogórze Bukowskie)



</doc>
<doc id="2291445" url="https://pl.wikipedia.org/wiki?curid=2291445" title="POE">
POE



</doc>
<doc id="2291448" url="https://pl.wikipedia.org/wiki?curid=2291448" title="Zygmunt Jórski">
Zygmunt Jórski

Zygmunt Jórski (ur. 8 października 1880, zm. 13 września 1963 w Milanówku) – właściciel ziemski, z wykształcenia artysta plastyk.
Rodzina Jórskich pojawiła się na terenach obecnego Zacisza pod koniec XIX wieku, Zygmunt przejął majątek po rodzicach ok. 1910. Zamieszkiwał wraz z żoną Janiną w dworku, który znajdował się w oddaleniu od szosy do Radzymina, do którego prowadziła wysypana żwirem droga. Były to tereny bagnistych nieużytków, które Jórski postanowił rozparcelować. W założeniu miało powstać miasto-ogród złożone z działek o powierzchni od 1000 do 2000 metrów. Aby zwiększyć sprzedaż cenę ustalono na tak niskim poziomie, że reklamowano je jako najtańsze w okolicach Warszawy. Zygmunt Jórski był znany z tego, że kredytował kupujących, rozkładał płatności na dogodne raty, część działek rozdał, a wiele przeznaczył na cele społeczne m.in. pod kościół i pod boisko klubu sportowego Junak.
Jórski był artystą plastykiem – malarzem-realistą. Studiował w warszawskiej Szkole Sztuk Pięknych im. Wojciecha Gersona. Należał do grupy malarskiej „Zachęta” co potwierdza Słownik Biograficzny Warszawskiego Okręgu Związków Artystów Plastyków. Do czasów obecnych pozostało jednak bardzo mało jego prac. Od 1931 roku był także Członkiem Rzeczywistym Miłośnikiem Towarzystwa Zachęty Sztuk Pięknych. Po 1945 Janinie i Zygmuntowi Jórskim odebrano posiadany majątek, przeprowadzili się oni do Milanówka, gdzie po pożarze willi, którą wynajmowali (1962) oboje zmarli (Janina z Michalaków Jórska ur. 25 października 1892, zmarła 5 grudnia 1963) i zostali pochowani w grobowcu rodzinnym na cmentarzu Bródnowskim (kw. 3A-4-31/32).
Pamiątką po Zygmuncie Jórskim jest ulica na Zaciszu nosząca jego imię. Przez wiele lat była zapisywana z błędem jako Jurskiego. Ciekawostką jest, że nazwę nadano za życia patrona (15 maja 1951), m.in. plan miasta z 1956 ma tak oznaczoną ulicę.

</doc>
<doc id="2291451" url="https://pl.wikipedia.org/wiki?curid=2291451" title="Footwork FA12">
Footwork FA12

Footwork FA12 – samochód Formuły 1, zaprojektowany przez Alana Jenkinsa dla zespołu Footwork na sezon 1991. Kierowcą samochodu z numerem 9 był Michele Alboreto, a kierowcami pojazdu z numerem 10 byli Alex Caffi i Stefan Johansson.
Zespół rozpoczął sezon z silnikiem Porsche 3512, ale od Grand Prix Francji zmodyfikowane samochody Footwork (o oznaczeniu FA12C) napędzane były przez silniki Ford DFR.
Silnik.
W modelu planowano zastosować silnik Porsche 3512, ale okazało się, że rozmiar i masa silnika wymagały, by na nowo przeprojektować samochód tak, by prawidłowo zainstalować silnik. By mieć na to czas, w trzech pierwszych wyścigach sezonu 1991 użyto modelu Footwork A11C z 1990 roku. Zarówno Michele Alboreto jak i Alex Caffi nie zakwalifikowali się do Grand Prix USA, ale Alboreto zakwalifikował się do wyścigu o Grand Prix Brazylii. Tego samego dokonał w kwalifikacjach do Grand Prix San Marino, natomiast do wyścigów o Grand Prix Grand Prix Monako i Grand Prix Kanady nie zdołał się zakwalifikować. Caffi z kolei nie zakwalifikował się do następnych trzech wyścigów, a na zamorskie rundy został zastąpiony przez Stefana Johanssona na skutek obrażeń poniesionych w wypadku drogowym. Johansson zakwalifikował się do Grand Prix Kanady, ale nie zakwalifikował się do Grand Prix Meksyku, które było ostatnim występem silnika Porsche 3512 w Formule 1.
Jednym z powodów niekonkurencyjności silnika była jego masa: z zainstalowanymi sprzęgłem, kołem zamachowym i innymi częściami ważył ok. 190 kg, podczas gdy konkurencyjne silniki Ferrari i Hondy ważyły odpowiednio 140 i 160 kilogramów. Ponadto silnik miał problemy z ciśnieniem oleju.
Począwszy od Grand Prix Francji zespół do końca sezonu stosował silniki Ford DFR w zmodyfikowanej wersji modelu o oznaczeniu Footwork FA12C.

</doc>
<doc id="2291452" url="https://pl.wikipedia.org/wiki?curid=2291452" title="Model nominalny">
Model nominalny

Model nominalny - termin używany w teorii sterowania, model nominalny to model deterministyczny (czyli nie probabilistyczny), którego niepewność określono konkretnym scenariuszem (np. podając przedziały niepewności parametrów).
Mówi się też o stabilności nominalnej układu (w odróżnieniu od stabilności odpornej) mając na myśli, że układ będzie stabilny tylko dla określonych (podanych nominalnie) parametrów. W przypadku stabilności odpornej układ jest stabilny także wówczas gdy parametry te odbiegają od wartości nominalnych.

</doc>
<doc id="2291454" url="https://pl.wikipedia.org/wiki?curid=2291454" title="Wonderland (singel Natalii Kills)">
Wonderland (singel Natalii Kills)

"Wonderland" to piosenka electropopowa stworzona na pierwszy album studyjny brytyjskiej piosenkarki Natalii Kills pt. "Perfectionist" (2011). Wyprodukowany przez Therona "Neff-U" Feemstera, utwór wydany został jako drugi singel promujący krążek dnia 12 kwietnia 2011 roku.
Informacje o utworze.
Autorami utworu są sama Natalia Kills oraz Theron "Neff-U" Feemster (także producent) i Michael Warren. "Wonderland" stanowi hybrydę synthpopu oraz electropopu, jest kompozycją zrealizowaną w fantastyczno-mrocznej konwencji dźwiękowej. Jej tekst traktuje o "Krainie Czarów" z powieści Lewis Carroll, a także gromadzi w sobie nawiązana do innych kultowych utworów dla dzieci i baśni.
Wydanie singla.
Premiera singla w sprzedaży cyfrowej na terenie Stanów Zjednoczonych odbyła się 12 kwietnia 2011 roku. Czerwcem 2011 singel opublikowany został światowo, jednak bez powodzenia. W związku z jego porażką komercyjną, promocję debiutanckiego albumu Natalii Kills kontynuowano szybko wydanym trzecim singlem, "Free".
"Wonderland" notowany był na dwóch tylko listach przebojów; w zestawieniu hitów singlowych Niemiec zajął czterdzieste piąte miejsce, a w Austrii pięćdziesiąte piąte.
Teledysk.
Wideoklip do utworu "Wonderland" powstał pod koniec stycznia 2011. 1 kwietnia tego roku odnotował swoją premierę w serwisie YouTube, w wersji ocenzurowanej.
Teledysk inspirowany jest dziełem "Alicja w Krainie Czarów". Pod koniec klipu bohaterka kreowana przez Natalię Kills zostaje zdekapitowana.
Promocja.
W drugiej połowie 2010 Kills występowała z utworem w Ameryce Północnej i Europie podczas koncertów, które złożyły się na tournée All Hearts Tour amerykańskiej wokalistki Kelis i Szwedki Robyn. Utwór wykorzystano w filmie fantasy "Beastly" (2011).

</doc>
<doc id="2291459" url="https://pl.wikipedia.org/wiki?curid=2291459" title="Marcin Kurek">
Marcin Kurek

Marcin Maciej Kurek (ur. 12 czerwca 1970 w Świebodzinie) – polski iberysta, profesor nadzwyczajny Uniwersytetu Wrocławskiego, historyk literatury hispanoamerykańskiej, nauczyciel akademicki; tłumacz, krytyk literacki, poeta.
Debiutował w 1997 arkuszem "Monolog wieczorny". W 2010 za poemat "Oleander" (2010) otrzymał Nagrodę Fundacji im. Kościelskich, w 2011 był nominowany do Wrocławskiej Nagrody Poetyckiej „Silesius” w kategorii „Debiut roku”. Przekładał m.in. utwory Francisa Ponge’a, Arthura Rimbauda, Abdelkebira Khatibi, Luisa Buñuela, Davida Huerty, Juana Gelmana. Za tłumaczenie "62 wierszy" Joana Brossy otrzymał Nagrodę „Literatury na Świecie” (2006) a za przekład "Pieśni duchowej" św. Jana od Krzyża wyróżnienie Feniks (2018).
Jego sztuka „Rozrzucone” była czytana 9 maja 2016 w Teatrze Polskim we Wrocławiu w reżyserii Aleksandry Jakubczak.
Na Uniwersytecie Wrocławskim prowadzi zajęcia z literatury hispanoamerykańskiej, przekładów i twórczego pisania. Jest felietonistą „Magazynu Wrocław”, lokalnego dodatku dziennika „Gazeta Wyborcza”. Mieszka we Wrocławiu.
Twórczość.
Poezja
Przekłady
Inne

</doc>
<doc id="2291461" url="https://pl.wikipedia.org/wiki?curid=2291461" title="...Again Shall Be">
...Again Shall Be

...Again Shall Be – pierwszy album studyjny norweskiego zespołu "Hades", jeszcze przed zmianą nazwy na obecną Hades Almighty. Został nagrany na przełomie czerwca i lipca 1994 roku w norweskim studiu nagraniowym "Grieghallen Studio", wydany tego samego roku przez amerykańską wytwórnie muzyczną Full Moon Productions.

</doc>
<doc id="2291463" url="https://pl.wikipedia.org/wiki?curid=2291463" title="Fisker Karma">
Fisker Karma

Fisker Karma – hybrydowy samochód osobowy klasy wyższej produkowany pod amerykańską marką Fisker w latach 2011 – 2012 oraz pod amerykańską marką Karma jako Karma Revero od 2016 roku.
Historia i opis modelu.
Fisker Karma został zaprezentowany po raz pierwszy w styczniu 2008 roku na Detroit Auto Show, jako pierwsza samodzielna konstrukcja opracowana pod marką Fisker. Pojazd przyjął formę wyższej klasy 4-drzwiowego sedana, zyskując awangardową i futurystyczną stylistykę autorstwa ówczesnego prezesa i współzałożyciela Fisker Automotive - Henrika Fiskera. Charakterystycznymi elementami stały się muskularne nadkola poszerzające nadwozie, pdłużna maska, dwuczęściowa podłużna atrapa chłodnicy i umieszczone na górnych krawędziach błotników reflektory.
Fisker Karma to pojazd o napędzie hybrydowym - samochód wyposażono w dwa silniki elektryczne, silnik spalinowy napędzający prądnicę ładującą akumulatory i zintegrowane z konstrukcją dachu - baterie słoneczne.
Produkcja Karmy rozpoczęła się w marcu 2011 roku przez Valmet Automotive w Finlandii, który wcześniej produkował auta na zlecenie m.in. dla Porsche i Saaba.
Po półtora roku trwania produkcji Fiskera Karmy w fińskim Uusikaupunki, została ona wstrzymana w listopadzie 2012 roku z powodu bankructwa firmy A123 Systems, która zajmowała się dostawą baterii do układów hybrydowych. Produkcji nie udało się już wznowić - w kolejnych miesiącach Fisker Automotive pogrążyło się w kryzysie finansowym, który zakończył się odejściem Henrika Fiskera wiosną 2013 roku i ostatecznie ogłoszeniem bankructwa przedsiębiorstwa w listopadzie 2013 roku.
Zmiana nazwy.
W lutym 2014 roku chiński gigant rynku części samochodowych, Wanxiang Group, kupił upadłe Fisker Automotive, a także prawa do wyglądu i układu napędowego Fiskera Karmy. W związku z zachowaniem przez Henrika Fiskera praw do stosowania nazwy Fisker, dotychczasowa firma zmieniła nazwę na Karma Automotive.
W sierpniu 2016 roku odbyła się premiera Fiskera Karmy pod nową nazwą Karma Revero. Za to w październiku 2016 roku, po przetransportowaniu dawnej fińskiej linii produkcyjnej do Moreno Valley w amerykańskiej Kalifornii, ruszyła ona ponownie. 
Revero GT.
W maju 2019 roku Karma Revero przeszła pierwszą głęboką modernizację od czasu wznowienia produkcji pod nową marką, dokonując korekty nazwy na Karma Revero GT. Zdecydowano się głęboko zmodyfikować zarówno oryginalny projekt Henrika Fiskera z 2008 roku, jak i dotychczasowy układ napędowy.
Pod kątem wizualnym samochód zyskał zupełnie nowy pas przedni, z dużym jednoczęściowym wlotem powietrza dominującym pas przedni. Reflektory umieszczono niżej, zachowując ich dotychczasową formę, za to z tyłu zmodyfikowano kształt lamp i wygląd zderzaka. Modernizacja objęła także kokpit, gdzie pojawiło się nowe koło kierownicy oraz zmodernizowana konsola centralna z dużym ekranem dotykowym.
Karma Revero GT zyskała też zupełnie nowy układ napędowy, gdzie dotychczasowy silnik benzynowy konstrukcji General Motors zastąpiła nowa, trzycylindrowa jednostka napędowa BMW o pojemności 1,5-litra. Spalinowy silnik pełni teraz funkcję jedynie tzw. range extendera pomocniczego wobec dwóch silników elektrycznych o mocy 535 KM.
Dane techniczne (Fisker Karma).
Silnik spalinowy używany jest wyłącznie do ładowania akumulatorów – nie ma mechanicznego połączenia z układem przeniesienia napędu. Za wyhamowanie pojazdu odpowiadają hamulce tarczowe firmy Brembo o średnicy 370 mm oraz komputerowo sterowany system odzyskiwania energii hamowania.
Wersje specjalne.
Fisker Sunset.
W kwietniu 2010 roku Fisker zaprezentował bliski wersji produkcyjnej prototyp 2-drzwiowego coupe-kabrioleta o nazwie Fisker Sunset. Samochód otrzymał 4-miejscowe nadwozie, z twardym składanym dachem i identycznym wyglądem pasa przedniego, tylnego oraz kokpitu. Samochód nie trafił do seryjnej produkcji.
Fisker Surf.
We wrześniu 2011 roku Fisker przedstawił przedprodukcyjne studium nowej wersji nadwoziowej Karmy o nazwie Fisker Surf, która docelowo miała poszerzyć ofertę o 5-drzwiowe shooting brake. Pojazd odróżniał się większym bagażnikiem, a także linią dachu nawiązującą do kombi. Wyżej poprowadzono linię okien, a na klapie bagażnika pojawiła się dodatkowa czarna nakładka. Pierwotnie samochód miał trafić do sprzedaży i produkcji w 2013 roku, jednak nie udało się zrealizować tych planów z powodu bankructwa Fisker Automotive.

</doc>
<doc id="2291472" url="https://pl.wikipedia.org/wiki?curid=2291472" title="Rewolucja naukowo-techniczna">
Rewolucja naukowo-techniczna

Rewolucja naukowo-techniczna, nazywana też trzecią rewolucją przemysłową – procesy wielkich przemian w technice, produkcji i przede wszystkim w nauce, zapoczątkowane w latach 50. XX wieku i trwające do dnia dzisiejszego. Cechą charakterystyczną jest ścisła współzależność zmian w trzech powyższych dziedzinach. Najważniejszymi elementami rewolucji naukowo-technicznej są: komputeryzacja, wykorzystanie nowych źródeł energii (zwłaszcza energetyki jądrowej), automatyzacja procesów pracy, udoskonalenie środków telekomunikacji i transportu, odkrycia i postęp w inżynierii genetycznej, medycynie, a także rozwój produkcji materiałów syntetycznych. 
Skutki rewolucji naukowo-technicznej.
Dynamiczny rozwój nauki i techniki w XX wieku spowodował zmiany we wszystkich sferach życia ludzkiego, zwłaszcza w sferze gospodarki, w sferze obyczajowej i w życiu codziennym. Skutkiem rewolucji naukowo-technicznej ostatnich dziesięcioleci XX wieku było wejście większości państw zachodnich w epokę postindustrialną, która charakteryzuje się zmniejszeniem znaczenia przemysłu (zmniejszenie zatrudnienia oraz mniejszy udział w tworzeniu produktu krajowego (PKB), na rzecz wzrostu sektora usług.
Rozwój nauk biologicznych i agrotechniki przyniósł wprowadzenie nowych odmian roślin uprawnych, które umożliwiły uzyskiwanie znacznie podwyższonych plonów. Dzięki temu złagodzono na pewien czas problem głodu w niektórych państwach Trzeciego Świata. Była to tzw. zielona rewolucja.
Rozwój medycyny i genetyki umożliwił powstanie inżynierii genetycznej, nowej dziedziny wiedzy, która stwarza ogromne możliwości i zarazem może być źródłem pewnych zagrożeń w przyszłości.
Twórcą pojęcia "rewolucja naukowo-techniczna" jest John Desmond Bernal, fizyk i historyk nauki. Użył go po raz pierwszy w 1939 roku w pracy pt. „The Social Function of Science” („Społeczna funkcja nauki”).

</doc>
<doc id="2291475" url="https://pl.wikipedia.org/wiki?curid=2291475" title="David Christiani">
David Christiani

David Christiani (ur. 25 grudnia 1610 r, w Greifenberg/Pommern, zm. 13 lutego 1688 r. w?) – niemiecki, luterański teolog, matematyk i filozof.
Życiorys.
Uczęszczał do gimnazjum w Kołobrzegu oraz podejmował naukę w Instytucie Pedagogiki w Szczecinie. Studiował na uniwersytetach: w Greifswaldzie, od 1631 we Frankfurcie nad Odrą, od 1632 w Rostoku i ponownie w Greifswaldzie, gdzie uzyskał tytuł doktora filozofii. Po roku objął funkcję generalnego superintendenta wojsk szwedzkich (wojna trzydziestoletnia), którą porzucił na rzecz dalszego kształcenia. Od 1638 studiował na uniwersytetach: w Bazylei, a następnie w Marburgu. W tym ostatnim uczył się języków: aramejskiego i syryjskiego pod kierunkiem Menno Hannekena. W latach 1640–1642 David Christiani podróżował po Europie. Zwiedził m.in. Holandię i Anglię, po czym powrócił do Niemiec.
Uczony był wykładowcą na uniwersytetach w: Rostoku, Marburgu, Strasburgu oraz Gießen. Nauczał m.in. matematyki, języka hebrajskiego, wymowy, poezji i teologii. Autor wielu naukowych rozpraw teologicznych, wśród których m.in. odnajdujemy:
Do najważniejszych jego opracowań jednak należy "Systema geographiae generalis duobus libris absolutum" z 1645 r., która stała się podstawowym podręcznikiem do nauki geografii w księstwach niemieckich.

</doc>
<doc id="2291476" url="https://pl.wikipedia.org/wiki?curid=2291476" title="Półka (wspinaczka)">
Półka (wspinaczka)



</doc>
<doc id="2291477" url="https://pl.wikipedia.org/wiki?curid=2291477" title="Komin (wspinaczka)">
Komin (wspinaczka)



</doc>
<doc id="2291478" url="https://pl.wikipedia.org/wiki?curid=2291478" title="Pożar Moskwy w roku 1812">
Pożar Moskwy w roku 1812



</doc>
<doc id="2291479" url="https://pl.wikipedia.org/wiki?curid=2291479" title="Rysa (wspinaczka)">
Rysa (wspinaczka)



</doc>
<doc id="2291480" url="https://pl.wikipedia.org/wiki?curid=2291480" title="Płyta (wspinaczka)">
Płyta (wspinaczka)



</doc>
<doc id="2291482" url="https://pl.wikipedia.org/wiki?curid=2291482" title="Bucindolol">
Bucindolol

Bucindolol – organiczny związek chemiczny, lek nieselektywny antagonista receptorów β1, β2-adenergicznych z niewielką zdolnością blokowania receptorów α1. Posiada wewnętrzną aktywność sympatykomimetyczną w stosunku do receptorów β2 i β3, dzięki czemu wykazuje niewielkie działanie naczynio-rozszerzające oraz nie zmienia frakcji trójglicerydów osocza i w przeciwieństwie do innych leków tej klasy podwyższa stężenie osoczowe frakcji cholesterolu HDL.
Wykazuje:
Mimo to dzięki efektowi rozszerzenia naczyń zmniejsza się opór obwodowy oraz obciążenie wstępne, zwiększa to pojemność wyrzutową i minutową serca, zmniejszeniu ulega też frakcja końcowo-rozkurczowa. Zmniejsza zużycie tlenu przez mięsień sercowy, zmniejsza oraz hamuje uwalnianie neoadrenaliny.
Uwagi.
Bezpieczeństwo stosowania leku u dzieci i młodzieży nie zostało ustalone.
Preparatu nie należy podawać kobietom w ciąży z wyjątkiem sytuacji, gdy korzyści dla matki przewyższają potencjalne zagrożenie dla płodu. Karmienie piersią powinno być zaniechane w trakcie przyjmowania leku.

</doc>
<doc id="2291483" url="https://pl.wikipedia.org/wiki?curid=2291483" title="Zachód (wspinaczka)">
Zachód (wspinaczka)



</doc>
<doc id="2291484" url="https://pl.wikipedia.org/wiki?curid=2291484" title="Półka (sprzęt)">
Półka (sprzęt)



</doc>
<doc id="2291489" url="https://pl.wikipedia.org/wiki?curid=2291489" title="Hole In One">
Hole In One

Raz w Dziurkę (ang. "Hole In One") – amerykański film komediowy z 2010 roku w reżyserii Drew Ann Rosenberg.
Opis fabuły.
Głównym bohaterem jest Eric - golfowy geniusz, lecz leniwy i bardzo pechowy student. Eric jest bardzo dobrze zapowiadającym się graczem w golfa, ma pieniądze, piękną dziewczynę i korzysta w pełni z uciech życia. Pewnego dnia przegrywa zakład z dwoma psychopatycznymi chirurgami, przez co traci wszystko - pieniądze, dziewczynę i reputację. Razem ze swoim przyjacielem, Tylerem, postanawiają wyzwać chirurgów na ostateczny golfowy pojedynek.

</doc>
<doc id="2291494" url="https://pl.wikipedia.org/wiki?curid=2291494" title="Henryk Skrobisz">
Henryk Skrobisz

Henryk Zdzisław Skrobisz (ur. 20 października 1923 we Włoszczowicach, zm. 13 kwietnia 2011 w Warszawie) – polski ekonomista, dr. hab., prof. nadzw. Szkoły Głównej Handlowej. Specjalista w zakresie agrobiznesu i gospodarki żywnościowej. Działacz ruchu ludowego, poseł na Sejm PRL IV, V i VI kadencji, członek władz województwa warszawskiego, wiceminister handlu wewnętrznego i usług, ambasador PRL w Argentynie i Urugwaju. Wieloletni pracownik naukowy Szkoły Głównej Planowania i Statystyki w Warszawie oraz Szkoły Głównej Handlowej. 
Kariera naukowa.
Stopień doktora nauk ekonomicznych uzyskał na Wydziale Ekonomiki Produkcji Szkoły Głównej Planowania i Statystyki w Warszawie w dniu 23 czerwca 1959, na podstawie pracy "Czynniki kształtujące ekonomikę państwowych ośrodków maszynowych". Pracował na tej uczelni w latach 1952–1953 i 1955–1992. W latach 1972–1975 był docentem i dziekanem Wydziału Ekonomii Produkcji, prodziekanem Wydziału Ekonomii Rolnictwa, kierownikiem Katedry Gospodarki Żywnościowej Wydziału Ekonomii Produkcji. Autor licznych publikacji z zakresu gospodarki rolnej. 
Kariera polityczna i dyplomatyczna.
Członek Stronnictwa Ludowego w latach 1945–1949 (od 1947 był kierownikiem wydziału Wojewódzkiego Komitetu), Zjednoczonego Stronnictwa Ludowego w latach 1949–1990 (w latach 1962–1968 był kierownikiem wydziału ekonomiczno-rolnego w Naczelnym Komitecie, a w latach 1968–1972 prezesem WK) oraz Polskiego Stronnictwa Ludowego od 1990. W latach 1950–1958 urzędnik Ministerstwa Rolnictwa. W latach 1958–1962 wiceprzewodniczący warszawskiej Wojewódzkiej Rady Narodowej. W latach 1965–1976 poseł na Sejm PRL IV, V i VI kadencji z list Zjednoczonego Stronnictwa Ludowego (podczas IV kadencji z okręgu Ząbkowice Śląskie, a podczas dwóch kolejnych z okręgu Płock). W latach 1969–1972 sekretarz Unii Międzyparlamentarnej. W latach 1976–1980 ambasador nadzwyczajny i pełnomocny PRL w Argentynie i Urugwaju. W latach 1980–1982 podsekretarz stanu w Ministerstwie Handlu Wewnętrznego i Usług.
Pochowany na cmentarzu Powązki Wojskowe w Warszawie (kwatera A-1A-28).

</doc>
<doc id="2291496" url="https://pl.wikipedia.org/wiki?curid=2291496" title="Eumaros">
Eumaros

Eumaros, Eumares (czynny w połowie VI w. p.n.e.) – starożytny malarz grecki.
Według Pliniusza pierwszy malarz, który odróżniał postacie męskie i kobiece poprzez nadawanie twarzom i rękom kobiet koloru białego, a twarzom i rękom mężczyzn koloru czerwonego. Sposób ten stosowany był w wazowym malarstwie czarnofigurowym.
Na podstawie dwóch inskrypcji odnalezionych na ateńskim Akropolu przypuszcza się, że Eumaros był ojcem znanego rzeźbiarza Antenora.

</doc>
<doc id="2291497" url="https://pl.wikipedia.org/wiki?curid=2291497" title="Eumares">
Eumares



</doc>
<doc id="2291498" url="https://pl.wikipedia.org/wiki?curid=2291498" title="Tajemniczy ogród (ujednoznacznienie)">
Tajemniczy ogród (ujednoznacznienie)



</doc>
<doc id="2291500" url="https://pl.wikipedia.org/wiki?curid=2291500" title="Australia na Letnich Igrzyskach Olimpijskich 1988">
Australia na Letnich Igrzyskach Olimpijskich 1988

Australię na Letnich Igrzyskach Olimpijskich 1988 reprezentowało 252 zawodników, 180 mężczyzn i 72 kobiety.

</doc>
<doc id="2291505" url="https://pl.wikipedia.org/wiki?curid=2291505" title="Mieszkanko dla dwojga">
Mieszkanko dla dwojga

Mieszkanko dla dwojga (fr. "Jamais deux sans toi...t") – francuski serial komediowy, emitowany w latach 1996-1997.

</doc>
<doc id="2291514" url="https://pl.wikipedia.org/wiki?curid=2291514" title="Alain Badiou">
Alain Badiou

Alain Badiou (ur. 17 stycznia 1937) – francuski filozof reprezentujący nurt anty-postmodernistyczny. Badiou dąży do odnowy pojęć prawdy, bytu i podmiotowości w sposób, który nie byłby powtórzeniem filozofii nowoczesnej ani postmodernistycznej. Politycznie Badiou wiąże się z lewicą i jej maoistowską spuścizną.
Podstawowe pojęcia.
Prawda.
Filozofia jest zawieszona na czterech warunkach (sztuka, miłość, polityka i nauka), z których każdy rozwija swoje zasady w swoisty sposób zwany przez Badiou „procesem prawdy”. Niemniej prawda jako taka, w rozumieniu Badiou, jest pojęciem specyficznie filozoficznym, które umożliwia dyskurs łączący te osobne „procesy prawdy”. Badiou usiłuje ustalić w nowy sposób niezmienność prawdy w obliczu wielorakości jej przejawów i „procesów”. W tym celu posługuje się nowoczesną matematyką i teorią zbiorów w szczególności.
Wydarzenie.
Zasada wydarzenia to element, gdzie Badiou odbiega daleko od większości filozofii końca 20. stulecia. Pokrótce, wydarzenie reprezentuje to, co jest poza ontologią i przez to nie daje możliwości bycia obiektywnie rozpoznanym. Kwestią do rozstrzygnięcia jest, jaki użytek może być zrobiony z czegoś, co nie bywa rozpoznane. Badiou uważa ten problem za podstawowy, bowiem jeśli korzystać jedynie z tego, co jest rozpoznawalne i nazywalne, idzie się w kierunku albo subiektywistycznej degeneracji i usunięcia podmiotu z ontologii, albo ku rozwiązaniu Leibniza (Pangloss), gdzie Bóg jest językiem kompletnym.
Zadaniem jednostki jest zdecydować się na pewne nierozpoznawalne wydarzenie i uczynić je znaczącym, dać mu nazwę. Jednostka czyni to będąc w ontologicznie określonej sytuacji i w konfrontacji z wydarzeniem. Zadaniem i etycznym obowiązkiem jednostki jest wierność tej konfrontacji z wydarzeniem.
Jedność nie istnieje.
Badiou wyprowadza niemożliwość jedności bytu z matematycznej teorii zbiorów, która udowadnia nieistnienie super-zbioru, czyli zbioru wszystkich zbiorów.
Etyka.
Podstawowe zasady myśli Badiou są wyłożone w bardzo przystępnej formie w niedużej pracy „Etyka”. Autor wyjaśnia tam między innymi, że główną zasadą etyczną jest wierność „procesowi prawdy”, który rozwija się wskutek „wydarzenia” stwarzającego wyłom w tkaninie bytu. Tutaj myśl Badiou idzie torem paralelnym do Lacana, egzegety Freuda, który nalegał, aby „nie rezygnować ze swojego pragnienia”.

</doc>
<doc id="2291515" url="https://pl.wikipedia.org/wiki?curid=2291515" title="Jarosław Kłys">
Jarosław Kłys

Jarosław Kłys (ur. 23 lipca 1977 w Nowe) – polski hokeista, reprezentant Polski. 
Kariera.
Wychowanek Unii Oświęcim. Absolwent NLO SMS PZHL Sosnowiec z 1996. Od 2011 do 2012 zawodnik tego klubu. Od 2012 do 2015 zawodnik Cracovii. W maju ogłosił zakończenie kariery hokejowej.
W barwach reprezentacji Polski do lat 18 uczestniczył w turniejach mistrzostw Europy juniorów w 1994, 1995. W barwach reprezentacji Polski wystąpił na turniejach Zimowej Uniwersjady w 1997, 2001. W seniorskiej kadrze Polski uczestniczył w turniejach mistrzostw świata w 1999 (Grupa B), 2003, 2006, 2007, 2008, 2009, 2010, 2011 (Dywizja I).
W trakcie kariery zyskał przydomek "Kłysenko".

</doc>
<doc id="2291516" url="https://pl.wikipedia.org/wiki?curid=2291516" title="Patryk Noworyta">
Patryk Noworyta

Patryk Noworyta (ur. 4 lipca 1983) – polski hokeista, reprezentant Polski. 
Kariera.
Wychowanek Unii Oświęcim. Od 2011 do 2012 zawodnik tego klubu. Od maja 2012 zawodnik Cracovii. W marcu 2014 przedłużył kontrakt o dwa lata. W maju 2019 ponownie został zawodnikiem Unii.
W trakcie kariery określany pseudonimem "Benek".

</doc>
<doc id="2291518" url="https://pl.wikipedia.org/wiki?curid=2291518" title="Pierścienie orto- i peri-skondensowane">
Pierścienie orto- i peri-skondensowane



</doc>
<doc id="2291522" url="https://pl.wikipedia.org/wiki?curid=2291522" title="Motocyklowe Grand Prix Pacyfiku 2002">
Motocyklowe Grand Prix Pacyfiku 2002

Motocyklowe Grand Prix Pacyfiku 2002 – trzynasta eliminacja Motocyklowych Mistrzostw Świata, rozegrana 4 - 6 października 2002 na torze Twin Ring Motegi w Motegi.

</doc>
<doc id="2291524" url="https://pl.wikipedia.org/wiki?curid=2291524" title="Mikołaj Łopuski">
Mikołaj Łopuski

Mikołaj Łopuski (ur. 24 grudnia 1985) – polski hokeista, reprezentant Polski.
Kariera.
Wychowanek Stoczniowca Gdańsk. Absolwent NLO SMS PZHL Sosnowiec z 2004. W latach 2011-2012 zawodnik Unii Oświęcim. Od maja 2012 związany z GKS Tychy. Od 2013 zawodnik drużyny 1928 KTH Krynica. Po ośmiu meczach w barwach tej drużyny w sezonie Polska Hokej Liga (2013/2014) rozwiązał kontrakt i zdecydował się powrócić do Tychów. Od czerwca 2016 zawodnik angielskiego klubu Milton Keynes Lightning, związany dwuletnim kontraktem. Od maja 2017 zawodnik GKS Katowice. Z przerwami spowodowanymi leczeniem kontuzji występował w barwach tej drużyny do końca 2020, a na początku stycznia 2021 ogłoszono zakończenie jego kariery zawodniczej. W trakcie kariery zyskał pseudonim "Miki".

</doc>
<doc id="2291526" url="https://pl.wikipedia.org/wiki?curid=2291526" title="Honda NSR250">
Honda NSR250

Honda NSR250 – motocykl sportowy klasy 250 cm³ firmy Honda, serii motocyklów NSR, zaprojektowany przez Honda Racing Corporation, która jest częścią firmy Honda. Na tym motocyklu w klasie 250 cm³ Motocyklowych Mistrzostwach Świata zdobyto osiem tytułów mistrza świata: Freddie Spencer (1985), Anton Mang (1987), Sito Pons (1988, 1989), Luca Cadalora (1991, 1992), Max Biaggi (1997) i Daijirō Katō (2001).
MC16.
W 1987 roku wprowadzono nowy motocykl. Zastosowano w nim nowy dwucylindrowy widlasty silnik dwusuwowy chłodzony cieczą. W porównaniu z poprzednim modelem silnika, umieszczono zawory membranowe w komorach korbowych silnika oraz zastosowano nowe rozwiązanie zaworu wydechowego RC-Valve. Zastosowano kasetową skrzynię biegów smarowaną osobną pompą oleju. Cylindry pokryto warstwą "Nicasil". Zastosowano stylizację nadwozia mocno nawiązującą do wyścigowych motocykli Hondy klasy GP.
MC18.
W 1988 roku dokonano znacznej przebudowy motocykla. Zastosowano nową ramę, koła, zawieszenia i hamulce. Wprowadzono układ PGM sterujący zapłonem i gaźnikami w zależności od obciążenia. Zastosowano większe gaźniki. Zmodyfikowano cylindry i zwiększono stopień sprężania. Zmieniono także stylizację nadwozia. Wprowadzono także wersję SP, różniącą się zastosowaniem innych felg i malowaniem wyścigowym "Rothmans Honda".
W 1989 roku dokonano liftingu motocykla. Końcówki wydechu podniesiono blisko siedzenia pasażera i połączono z układem wydechowym za pomocą rur ze stali nierdzewnej. Wprowadzono zmodyfikowany układ PGM-II, poprawiając pracę silnika w szerokim zakresie obciążeń. Zacisk hamulcowy tylnego hamulca połączono drążkiem reakcyjnym z ramą. W wersji SP zastosowano inne felgi, wprowadzono regulowane przednie i tylne zawieszenie oraz zastosowano suche wielotarczowe sprzęgło.
MC21.
W 1990 roku wprowadzono nową wersję motocykla. Zastosowano nowy wygięty wahacz tylny oraz zmieniono rozmiar felg. Wprowadzono zmodyfikowany układ PGM-III. W wersji SP zastosowano inne felgi, regulowane zawieszenia, suche sprzęgło, zmienione przełożenia skrzyni biegów oraz poprawiono mechanizm zmiany biegów. Wprowadzono także wersję SE (Special Edition), różniącą się od wersji SP zastosowaniem standardowych felg.
MC28.
W 1994 roku wprowadzono nową wersję motocykla. Zmieniono stylizację nadwozia. Zastosowano jednoramienny tylny wahacz Pro-Arm na wzór użytego wcześniej w VFR 750R. Wprowadzono układ zapłonowy PGM-IV. Moc silnika zmniejszono do 40 KM.
W 1996 roku zakończono produkcję wersji R na rzecz wersji SP oraz SE.
Linki zewnętrzne.
Strona o motocyklach Honda NSR

</doc>
<doc id="2291527" url="https://pl.wikipedia.org/wiki?curid=2291527" title="Tomasz Kozłowski (hokeista)">
Tomasz Kozłowski (hokeista)

Tomasz Kozłowski (ur. 23 września 1986 w Sosnowcu) – polski hokeista, reprezentant Polski.
Jego bracia Marcin i Krzysztof także zostali hokeistami. Został zięciem innego hokeisty i trenera Krzysztofa Podsiadło.
Kariera.
Wychowanek Zagłębia Sosnowiec. Absolwent NLO SMS PZHL Sosnowiec z 2005. Od 2011 do 2012 wspólnie z bratem Marcinem był zawodnikiem GKS Tychy. W czerwcu 2013 razem z bratem Marcinem został zawodnikiem holenderskiego klubu Eindhoven Kemphanen. Pod koniec sierpnia 2013 obaj (a także inny Polak, Kamil Gościmiński) zostali zwolnieni z klubu. Od września 2013 zawodnik Cracovii. W marcu 2014 przedłużył kontrakt o rok. Od kwietnia do listopada 2015 ponownie zawodnik Zagłębia. Po sezonie 2017/2018 powrócił do zespołu Zagłębia Sosnowiec.

</doc>
<doc id="2291529" url="https://pl.wikipedia.org/wiki?curid=2291529" title="Marcin Kozłowski (hokeista)">
Marcin Kozłowski (hokeista)

Marcin Kozłowski (ur. 10 kwietnia 1983 w Sosnowcu) – polski hokeista.
Jego bracia Tomasz i Krzysztof także zostali hokeistami.
Kariera klubowa.
Wychowanek Zagłębia Sosnowiec. Absolwent NLO SMS PZHL Sosnowiec z 2002. Od 2011 do 2012 wspólnie z bratem Tomaszem był zawodnikiem GKS Tychy. W czerwcu 2013 razem z bratem Tomaszem został zawodnikiem holenderskiego klubu Eindhoven Kemphanen. Pod koniec sierpnia 2013 obaj (a także inny Polak, Kamil Gościmiński) zostali zwolnieni z klubu. Od listopada 2013 po okresie próbnym Marcin Kozłowski został zatrudniony przez klub. Przed sezonem I ligi 2017/2018 przerwał karierę zawodniczą i został trenerem Zagłębia.

</doc>
<doc id="2291531" url="https://pl.wikipedia.org/wiki?curid=2291531" title="Mary Fallin">
Mary Fallin

Mary Fallin z domu Copeland (ur. 9 grudnia 1954 w Warrensburgu w stanie Missouri) – amerykańska polityk, członkini Partii Republikańskiej.
W latach 1995-2007 pełniła funkcję wicegubernatora stanu Oklahoma. Następnie w latach 2007-2011 podczas 110. i 111. kadencji Kongresu Stanów Zjednoczonych jako przedstawicielka piątego okręgu wyborczego w stanie Oklahoma zasiadała w Izbie Reprezentantów Stanów Zjednoczonych. W latach 2011 - 2019 zajmowała stanowisko gubernatora stanu Oklahoma.
Popiera stosowanie kary śmierci. Pełniąc urząd gubernatora Oklahomy zezwoliła do 15 stycznia 2015 na przeprowadzenie 17 egzekucji. Ostatnim, na którym wykonano karę śmierci był Charles Warner

</doc>
<doc id="2291535" url="https://pl.wikipedia.org/wiki?curid=2291535" title="Île des Cygnes">
Île des Cygnes



</doc>
<doc id="2291545" url="https://pl.wikipedia.org/wiki?curid=2291545" title="Laetamur magnopere">
Laetamur magnopere

Laetamur magnopere − list apostolski papieża Jana Pawła II z 15 sierpnia 1997, zatwierdzający i promulgujący typiczne wydanie łacińskie Katechizmu Kościoła Katolickiego.
Dokument, publikowany w wielu językach w narodowych edycjach Katechizmu Kościoła Katolickiego, promulguje poprawiony tekst poprzedniej wersji katechizmu, który został zaaprobowany w konstytucji apostolskiej "Fidei depositum" z 11 października 1992.
Treść.
W dokumencie papież zwrócił uwagę, iż katechizm przygotowany przez Komisję Międzydykasterialną powołaną w 1993 po kierownictwem kard. Josepha Ratzingera spotkał się z dobrym przyjęciem i do Watykanu napłynęły liczne propozycje udoskonalenia tekstu. Dzięki wprowadzonym poprawkom Kościół katolicki zyskał miarodajny wykład wiary apostolskiej, który może być odniesieniem dla opracowywanych przez wspólnoty lokalne katechizmów. Katechizm Kościoła Katolickiego miał w opinii papieża stać się doskonałym narzędziem przydatnym w katechezie. Zyskiwało to ogromnego znaczenia u progu trzeciego tysiąclecia. Papież poprosił biskupów, by katechizm był jak najszybciej dostępny w innych językach. Dokument został podpisany w Castel Gandolfo.

</doc>
<doc id="2291549" url="https://pl.wikipedia.org/wiki?curid=2291549" title="Le Concert d’Astrée">
Le Concert d’Astrée

Le Concert d’Astrée – francuski zespół instrumentalistów i wokalistów, specjalizujący się w wykonaniach muzyki dawnej. Został założony w 2000 z inicjatywy Emmanuelle Haïm.
Od 2004 rezyduje w teatrze operowym w Lille.
Występował m.in. w Opéra National du Rhin, Théâtre de Caen, Bordeaux Opéra, Théâtre du Châtelet i Théâtre des Champs Élysées w Paryżu, a także w Concertgebouw w Amsterdamie, Barbican Centre w Londynie, Lincoln Center w Nowym Jorku, Konzerthausie w Wiedniu, na festiwalu w Poczdamie i Salzburger Festspiele. Współpracował z takimi reżyserami jak: Robert Wilson, David McVicar czy Jean-Louis Martinoty.
Za swoje nagrania kilkakrotnie otrzymywał nagrodę Victoires de la Musique Classique, w tym nagrodę za najlepszy zespół roku.
18 kwietnia 2011 zespół wystąpił po raz pierwszy w Polsce. Miało to miejsce podczas festiwalu Misteria Paschalia. W Filharmonii Krakowskiej zaprezentowała motety Jeana-Philippe'a Rameau i Jeana-Josepha de Mondonville'a.
Dyskografia.
Opracowano na podstawie.

</doc>
<doc id="2291555" url="https://pl.wikipedia.org/wiki?curid=2291555" title="Valérie Tétreault">
Valérie Tétreault

Valérie Tétreault (ur. 21 stycznia 1988 w Saint-Jean-sur-Richelieu) – kanadyjska tenisistka.
Kontakt z zawodowym tenisem rozpoczęła w wieku czternastu lat, w 2002 roku, biorąc udział w kwalifikacjach turnieju ITF w Montrealu, a które skończyła już na pierwszej rundzie. W następnym roku, w Mont Tremblant, zagrała po raz pierwszy w turnieju głównym i dotarła do drugiej rundy, wygrywając wcześniej kwalifikacje. W latach 2004–2005 kontynuowała grę w turniejach ITF a jej największym osiągnięciem z tego okresu był półfinał gry podwójnej na turnieju w Vancouver, osiągnięty w parze z Melanie Gloria. W lutym 2006 roku, otrzymawszy dziką kartę od organizatorów, zagrała w Saguenay, gdzie doszła do finału, pokonując po drodze takie zawodniczki jak: Sharon Fichman, Raquel Kops-Jones czy Heidi El Tabakh. W finale przegrała z Angelique Kerber. W kwietniu na turnieju w Bath po raz drugi w karierze doszła do finału, ale ponownie go przegrała, tym razem z Urszulą Radwańską. Jeszcze tego samego roku osiągnęła dwa finały w grze singlowej i jeden w deblowej, ale ani razu nie udało jej się wygrać. Pierwszy turniej wygrała dopiero w 2009 roku, w Carson, pokonując w finale Amerykankę Alexandrę Stevenson. W sumie w czasie swojej kariery wygrała trzy turnieje singlowe rangi ITF.
W sierpniu 2006 roku otrzymała dziką kartę do udziału w kwalifikacjach turniejach WTA, w Montrealu, gdzie odpadła w pierwszej rundzie, przegrywając z Julią Schruff a w listopadzie, też z dziką kartą, wystąpiła od razu w turnieju głównym w Québecu, ale i tym razem przegrała w pierwszym meczu z Olgą Puczkową i odpadła z turnieju. Rok później, na tym samym turnieju, wygrała swój pierwszy mecz w rozgrywkach WTA, pokonując w pierwszej rundzie Australijkę, Christiną Wheeler. Największe jej osiągnięcia w rozgrywkach tej rangi to udział w dwóch turniejach wielkoszlemowych. W 2009 roku wygrała kwalifikacje do US Open, pokonując w nich Juliję Wakułenko, Karolinę Šprem oraz Angelę Haynes i zagrała w turnieju głównym, w którym jednak przegrała w pierwszej rundzie z Magdaléną Rybárikovą. W styczniu 2010 roku udanie przeszła kwalifikacje do Australian Open, pozostawiając w pokonanym polu takie zawodniczki jak: Camille Pin, Nikola Hofmanova i Maša Zec Peškirič. W turnieju głównym przegrała w pierwszej rundzie z Kim Clijsters. Zagrała jeszcze potem w kwalifikacjach do French Open i US Open, ale nie udało jej się awansować do fazy głównej tych turniejów.
Najwyższe miejsce w światowym rankingu WTA osiągnęła 22 lutego 2010 roku i było to miejsce 112.
Reprezentowała również swój kraj w rozgrywkach Fed Cup.

</doc>
<doc id="2291559" url="https://pl.wikipedia.org/wiki?curid=2291559" title="Ryszard Kucjas">
Ryszard Kucjas

Ryszard Kucjas (ur. 7 grudnia 1922 w Rybniku, zm. 22 listopada 1994 w Hanowerze) – polski gimnastyk, olimpijczyk z Helsinek 1952, zawodnik Górnika Radlin.
Mistrz Polski w ćwiczeniach na kółkach (1948) i w skoku przez konia (1954) oraz medalista mistrzostw Polski w wieloboju: srebrny (1948, 1954) i brązowy (1949, 1950, 1953). Uczestnik mistrzostw świata 1954 roku, gdzie zajął w wieloboju drużynowym 11. miejsce, a w indywidualnym 70.
Uczestnik igrzysk olimpijskich w Helsinkach gdzie zajął:

</doc>
<doc id="2291568" url="https://pl.wikipedia.org/wiki?curid=2291568" title="Cross merchandising">
Cross merchandising

Cross merchandising – praktyka polegająca na prezentowaniu produktów z różnych kategorii (działów sklepu) razem, aby wygenerować dodatkowy zysk, który nazywany jest często add-on-sales. Metoda ta jest często wdrażana w połączeniu z innymi praktykami nakierowanymi na klienta.
Dobór produktów w większości środowisk handlowych opiera się na grupach docelowych. Niektóre sklepy starają się zatem stworzyć bardziej ukierunkowany, węższy obraz kupującego, jak na przykład: studenci, technicy, matka grającego w piłkę dziecka. Wszystko po to, aby łatwiej zaprezentować kilka produktów z różnych kategorii w jednym miejscu.

</doc>
<doc id="2291569" url="https://pl.wikipedia.org/wiki?curid=2291569" title="Valerie Tetreault">
Valerie Tetreault



</doc>
<doc id="2291572" url="https://pl.wikipedia.org/wiki?curid=2291572" title="Joseph Aiello">
Joseph Aiello

Joseph Aiello lub Giuseppe "Joe" Aiello (ur. 27 września 1890, zm. 23 października 1930) – włoski gangster, czołowa postać chicagowskiego świata przestępczego lat 20.; szef rodziny Aiello (tworzył ją razem z braćmi Dominickiem, Antoniem i Andrew); jeden z głównych rywali Ala Capone'a w walce o przywództwo nad mafią chicagowską.
Urodził się w miejscowości Bagheria, w prowincji Palermo na Sycylii. Do Stanów Zjednoczonych przybył w 1907 roku, dołączając do rodziny, która przybyła tu wcześniej.
W trakcie wojny z Caponem nawiązał współpracę z North Side Gang George'a „Bugsa” Morana i niedobitkami z gangu Johna "Jacka" Zuty.
Aiello kilka razy starał się zlikwidować Capone'a; próbował, bezskutecznie, przekupić Josepha „Diamentowego Joego” Espositę, szefa neapolitańskiej restauracji, za kwotę 35 000 dolarów, aby ktoś z jego kucharzy zatruł jedzenie dla Capone'a. Innym razem próbował zastrzelić rywala, gdy ten wychodził z ulubionego sklepu z cygarami.
W czasie wojny castellammaryjskiej stał po stronie Salvatore'a Maranzany.
Nie uczestniczył w konferencji w Atlantic City – młodszym gangsterom nie pasował do tworzonej przez nich „nowej mafii amerykańskiej”. Obradujący zdecydowali o jego wyeliminowaniu, tym samym popierając Capone'a.
Został zastrzelony przy North Kolmar Avenue po wyjściu z apartamentowca „Prestogiacomo”; z jego zwłok wydobyto 59 kul.

</doc>
<doc id="2291576" url="https://pl.wikipedia.org/wiki?curid=2291576" title="Giovanni Battista Casti">
Giovanni Battista Casti

Giovanni Battista Casti (ur. 29 sierpnia 1724 w Acquapendente, zm. 5 lutego 1803 w Paryżu) – włoski poeta, satyryk i autor librett.
Po studiach w seminarium w Montefiascone został kanonikiem w katedrze. Następnie podróżował po Europie odwiedzając m.in. Wiedeń i Berlin. W 1778 przybył na dwór Katarzyny Wielkiej. Resztę życia spędził w Paryżu, gdzie zmarł w 1803 roku.
Najbardziej znane dzieło Castiego to utwór poetycki zatytułowany "Gli animali parlanti" ("Mówiące zwierzęta"), nad którym pracował w latach 1794-1802 ; wywołał tak duże zainteresowanie, że przetłumaczono go na język francuski, niemiecki i hiszpański.

</doc>
<doc id="2291580" url="https://pl.wikipedia.org/wiki?curid=2291580" title="Leszek Kudłacik">
Leszek Kudłacik

Leszek Kudłacik (ur. 11 października 1929 w Nowym Dworze, zm. 30 lipca 1993 w Krakowie) – bokser, trener, olimpijczyk z Helsinki 1952.
Czołowy pięściarz Polski w pierwszej połowie lat 50. XX wieku. Mistrz Polski w 1952, 1954 i 1955 oraz drużynowy mistrz Polski w 1949 z zespołem Gedanii.
Na igrzyska olimpijskich w 1952 reprezentował Polskę w kategorii lekkopółśredniej jednak bez powodzenia (odpadł w eliminacjach).
Był zawodnikiem Gedanii, Wisły Kraków i Hutnika Kraków.

</doc>
<doc id="2291584" url="https://pl.wikipedia.org/wiki?curid=2291584" title="Flamingo Las Vegas">
Flamingo Las Vegas

Flamingo Las Vegas – hotel i kasyno, położony przy bulwarze Las Vegas Strip w Paradise, w stanie Nevada. Stanowi własność korporacji Caesars Entertainment Corp. Styl architektoniczny obiektu utrzymany jest w tematyce art déco i streamline moderne, popularnej w Miami i South Beach.
W skład kompleksu wchodzi kasyno o powierzchni 7200 m² oraz hotel z 3626 apartamentami. W zewnętrznej części obiektu znajduje się siedlisko dzikiej przyrody zajmujące obszar ponad sześciu hektarów, zamieszkałe przez flamingi. W przeszłości znajdowały się w nim również pingwiny, jednak ostatecznie zostały one przeniesione do zoo w Dallas.
Flamingo był trzecim obiektem wypoczynkowym w historii, który powstał przy Strip. Obecnie stanowi najstarszy kompleks operujący przy bulwarze. Na jego terenie znajduje się stacja Las Vegas Monorail.
Historia.
Początki.
16-hektarowy teren, który zajmuje Flamingo, początkowo był własnością jednego z pierwszych inwestorów w Las Vegas, Charlesa Squiresa. W 1944 roku ziemię wykupiła Margaret Folsom, oferując za nią 7500 dolarów. Krótko po tym, odsprzedała teren Billy’emu Wilkersonowi, właścicielowi magazynu "Hollywood Reporter" oraz kilku nocnych klubów przy bulwarze Sunset Strip: Cafe Trocadero, Ciro's i La Rue's.
W 1945 roku Wilkerson wszedł w posiadanie 13-hektarowego obszaru ziemi po zachodniej stronie U.S. Route 91. Następnie zatrudnił George’a Vernona Russella, aby ten zaprojektował hotel inspirowany stylem europejskim, różniący się od typowej architektury przy Fremont Street. Planował otwarcie luksusowego obiektu wypoczynkowego ze spa, polem golfowym, restauracją i klubem nocnym. Jednak ze względu na rosnące koszty, Wilkerson wpadł w finansowe problemy, zadłużając się na ponad 400 tys. dolarów. Było to równoznaczne ze wstrzymaniem projektu.
Bugsy Siegel.
Pod koniec 1945 roku gangster Benjamin „Bugsy” Siegel i jego „partnerzy” przybyli do Las Vegas, zachęceni wizją legalnego hazardu i zakładów. Siegel swoją działalność w Vegas rozpoczął od kupna obiektu The El Cortez za 600 tys. dolarów, który następnie sprzedał, osiągając 166 tys. dolarów zysku. W tym samym czasie, członkowie jego otoczenia dowiedzieli się o kłopotach finansowych Wilkersona. Wykorzystując pieniądze zarobione na sprzedaży El Cortez, przekonali Wilkersona do rozpoczęcia współpracy. Siegel wraz z Moe Sedwayem, Gusem Greenbaumem i Meyerem Lanskym zainwestowali milion dolarów w przejęcie ziemi należącej do Wilkersona. Jednocześnie zachował on 1/3 udziałów własnościowych.
Siegel wprowadził projekt w finałową fazę konstrukcji i przekonał wielu swoich przyjaciół do inwestycji w obiekt. Problem stanowił jednak fakt, że nie miał on doświadczenia ani w budowaniu ani przy projektowaniu budynków, co powodowało wysokie koszty związane z zatrudnieniem firm podwykonawczych oraz ciągłym uzupełnianiem materiałów. Poza tym istnieje duże prawdopodobieństwo, że Siegel kupował te same materiały kilkakrotnie – okazało się bowiem, że pracownicy, którzy dostarczali je w ciągu dnia, kradli te same materiały nocą, a następnie ponownie sprzedawali je inwestorowi.
The Flamingo Hotel &amp; Casino.
Siegel dokonał oficjalnego otwarcia The Flamingo Hotel &amp; Casino 26 grudnia 1946 roku, a łączny koszt budowy wyniósł 6 milionów dolarów. Uznany za najbardziej luksusowy hotel świata, 105-apartamentowy obiekt (jako pierwszy luksusowy kompleks wybudowany przy Las Vegas Strip) powstał w odległości 11 kilometrów od centrum miasta. Tuż przed wejściem znajdowała się ogromna tablica, informująca, że budynek powstał według projektu Williama R. Wilkersona, jego głównym wykonawcą była firma Del Webb Construction, zaś architektem Richard Stadelman.
Siegel nazwał obiekt na cześć swojej narzeczonej, Virginii Hill, której pseudonim brzmiał Flamingo; była tak nazywana przez Siegela ze względu na swoje długie nogi. Pochodzenie nazwy hotelu wyjaśnił również gangster Lucky Luciano, mówiąc, że Siegel prowadził w przeszłości interesy w Hialeah Park Race Track na Florydzie, gdzie często obserwował liczną populację flamingów zamieszkującą pobliskie tereny.
Morderstwo Siegela.
Problemy Siegela z Flamingo rozpoczęły się już rok po rozpoczęciu budowy, kiedy okazało się, że obiekt pochłania coraz więcej pieniędzy inwestorów. W odpowiedzi na to Meyer Lansky oskarżył – na spotkaniu grupy gangsterów na Kubie – Siegela i Virgini Hill o kradzież pieniędzy z budżetu na budowę kompleksu. Zarzut ten postawiono, gdy okazało się, że Hill pobrała z konta projektu 2,5 miliona dolarów i udała się do Szwajcarii, gdzie miała rzekomo pozostawić pieniądze. Lansky przekonał zgromadzonych, aby wstrzymać się z działaniami do oficjalnego otwarcia Flamingo; jeśli okazałby się finansowym sukcesem, Siegel miał dostać możliwość spłacenia długu, natomiast niepowodzenie kasyna było równoznaczne z jego morderstwem.
Uroczystość otwarcia Flamingo, mimo udziału wielu sławnych osobistości, uznana została za „klapę”. Lansky zdołał jednak przekonać gangsterów do podarowania Siegelowi jeszcze jednej szansy. W styczniu 1947 roku obiekt przerwał działalność, jako że część hotelowa nie została ukończona. Flamingo wznowił działalność w marcu. W maju zysk wygenerowany przez kompleks wyniósł 250 tys. dolarów, co utwierdziło Lansky’ego w przekonaniu, że Siegel miał rację co do perspektyw, jakie stoją przed Las Vegas. Okazało się to jednak niewystarczającym powodem, by utrzymać go przy życiu – 20 czerwca 1947 roku, Siegel przebywając w swoim apartamencie w Hollywood, został zastrzelony.
Tablica upamiętniająca Siegela znajduje się obecnie w pobliżu kaplicy ślubnej na terenie Flamingo.
Po śmierci Siegela.
1 marca 1947 roku menedżerowie hotelu zmienili jego nazwę na The Fabulous Flamingo. W tym samym okresie obiekt zyskał renomę i zasłynął licznymi produkcjami scenicznymi. Z tego powodu uważa się, że to Flamingo spopularyzował zjawisko kompleksowej rozrywki w Las Vegas. W 1950 roku otwarta została nowa wieża hotelowa, Champagne Tower. W latach 1965–1969 Flamingo ze swoją wysokością 83 metrów był najwyższym budynkiem w Las Vegas.
W 1967 roku kompleks został wykupiony przez Kirka Kerkoriana, który uczynił go częścią swojej korporacji International Leisure Company. Jednak w 1972 roku obiekt został przejęty przez Hilton Corporation, a jego nazwa została zmieniona na Flamingo Hilton. Ostatni element struktury oryginalnego budynku Flamingo Hotel został zburzony 14 grudnia 1993 roku; w jego miejscu utworzony został ogród.
We wrześniu 1999 roku Flamingo Hilton i jego siostrzane budynki w miejscowościach Laughlin i Reno zakończyły długoletnią współpracę z Hilton Hotels. W wyniku tego, z nazwy hotelu usunięto słowo Hilton i obecnie brzmi ona Flamingo Las Vegas.
W 2005 roku Flamingo stał się własnością korporacji Harrah’s Entertainment, która od 2010 roku nosi nazwę Caesars Entertainment Corporation.
3 sierpnia 2006 roku Toni Braxton podpisała kontrakt z Flamingo i od tego czasu, aż do 7 kwietnia 2008 roku, regularnie występowała w obiekcie ze swoim show "Toni Braxton: Revealed". 9 września 2008 roku Donny i Marie Osmond zastąpili Braxton w roli gwiazd hotelu; mimo że ich umowa miała w założeniu obowiązywać tylko sześć miesięcy, została ostatecznie przedłużona do października 2012 roku. Obecnie regularne występy w hotelu daje również komik George Wallace.
Flamingo w filmie.
Film "Ocean’s Eleven" w wersji z 1960 roku, podobnie jak "Miłość w Las Vegas" zostały w całości nakręcone we Flamingo. Z kolei w najnowszej wersji (2001), w hotelu została sfilmowana jedna z retrospektywnych scen.
Jednym z wątków filmu "Bugsy", opowiadającego o życiu Bugsy'ego Siegela, było jego zaangażowanie w konstrukcję Flamingo. Do scenariusza wprowadzono jednak kilka zmian, w tym m.in.: w obrazie pomysł na budowę obiektu należał do Siegela, podczas gdy w rzeczywistości jego autorem był Billy Wilkerson.

</doc>
<doc id="2291588" url="https://pl.wikipedia.org/wiki?curid=2291588" title="Chalid al-Chamisi">
Chalid al-Chamisi

Chalid al-Chamisi (arab. خالد الخميسي) (ur. w 1962 w Kairze) – dziennikarz i pisarz egipski, zajmujący się problematyką społeczną. Studiował nauki polityczne w Kairze, następnie studiował na paryskiej Sorbonie. Rozgłos zdobył swoją pierwszą książką pt. "Taksi. Hawadit il-maszawir" (2006) (przekład polski 2011). Książka ta zawiera 58 rozmów autora z taksówkarzami i opowieści taksówkarzy, przedstawiających codzienne problemy niezamożnej ludności egipskiej widziane z perspektywy kierowców kairskich taksówek. 
Dzieła.
"Taksi. Hawadit il-maszawir" (تاكسي. حواديت المشاوير) (2006), przekł. pol. "Taksi. Opowieści z kursów po Kairze" (2011), tłum. Marcin Michalski, wyd. Karakter.
"Safinat Nuh" (2009) (سفينة نوح) ("Arka Noego")

</doc>
<doc id="2291595" url="https://pl.wikipedia.org/wiki?curid=2291595" title="Yarmouth (IOW)">
Yarmouth (IOW)



</doc>
<doc id="2291603" url="https://pl.wikipedia.org/wiki?curid=2291603" title="Unfold (album Johna O’Callaghana)">
Unfold (album Johna O’Callaghana)

Unfold – trzeci studyjny album Irlandzkiego Dj'a Johna O'Callaghana. Został wydany 15 kwietnia 2011 przez wytwórnię płytową Armada Music.

</doc>
<doc id="2291606" url="https://pl.wikipedia.org/wiki?curid=2291606" title="East Cowes">
East Cowes

East Cowes – miasto w Anglii, na wyspie Wight. Leży 7 km na północ od miasta Newport i 117 km na południowy zachód od Londynu. W 2001 miasto liczyło 6166 mieszkańców.

</doc>
<doc id="2291607" url="https://pl.wikipedia.org/wiki?curid=2291607" title="Adgestone">
Adgestone

Adgestone – osada w Anglii, na wyspie Wight. Leży 10 km na wschód od miasta Newport i 118 km na południowy zachód od Londynu.

</doc>
<doc id="2291610" url="https://pl.wikipedia.org/wiki?curid=2291610" title="Narodowy Syndykat Przestępczy">
Narodowy Syndykat Przestępczy

Narodowy Syndykat lub Syndykat – „nowa mafia amerykańska”, nowa forma zorganizowanej przestępczości na terenie Stanów Zjednoczonych powstała po usunięciu „starej mafii amerykańskiej”, co stało się w roku 1931 po zakończeniu wojny castellammaryjskiej.
Stara mafia amerykańska utożsamiana była głównie z trzema „wąsatymi Piotrkami” – Giuseppem „Joem Bossem” Masserią i Salvatorem Maranzaną z Nowego Jorku, którzy zginęli w 1931 roku w wojnie castellammaryjskiej oraz Josephem Aiellą, szefem rodziny Aiello, bossem mafii chicagowskiej i rywalem Ala Capone'a.
Nową mafię amerykańską reprezentowali i stworzyli młodzi gangsterzy, tzw. Young Turks, wspólnie z przedstawicielami żydowskiego podziemia przestępczego.
Plany stworzenia „Syndykatu” zostały nakreślone podczas konferencji w Atlantic City, na której spotkali się przedstawiciele amerykańskiego świata przestępczego.
Twórcy Syndykatu dostrzegali korzyści płynące z połączenia i nawiązania ściślejszej współpracy pomiędzy rozproszonymi po całym terytorium Stanów Zjednoczonych wieloetnicznymi gangami. Aby ten plan się ziścił należało zlikwidować opornych gangsterów (zarówno włoskich, żydowskich, jak i irlandzkich) – trwało to mniej więcej do roku 1935.
Narodowy Syndykat przewidywał m.in. podział na Pięć Rodzin nowojorskiego świata przestępczego i zniesienie stanowiska „szefa szefów” (wł. "capo di tutti capi"); powołano organ rządzący, tzw. Komisję Syndykatu.
Obecnie na terenie Stanów Zjednoczonych działa ok. 30 rodzin mafijnych (Nowy Jork, Chicago, New Jersey, Detroit, Floryda, Boston), które są kontynuatorami tamtych ustaleń.

</doc>
<doc id="2291613" url="https://pl.wikipedia.org/wiki?curid=2291613" title="Alverstone">
Alverstone

Alverstone – wieś w Anglii, na wyspie Wight. Leży 9 km na południowy wschód od miasta Newport i 119 km na południowy zachód od Londynu.

</doc>
<doc id="2291614" url="https://pl.wikipedia.org/wiki?curid=2291614" title="Apesdown">
Apesdown

Apesdown – osada w Anglii, na wyspie Wight. Leży 6 km na zachód od miasta Newport i 126 km na południowy zachód od Londynu.

</doc>
<doc id="2291615" url="https://pl.wikipedia.org/wiki?curid=2291615" title="Apse Heath">
Apse Heath

Apse Heath – osada w Anglii, na wyspie Wight. Leży 9 km na południowy wschód od miasta Newport i 122 km na południowy zachód od Londynu.

</doc>
<doc id="2291616" url="https://pl.wikipedia.org/wiki?curid=2291616" title="Arreton">
Arreton

Arreton – wieś w Anglii, na wyspie Wight. Leży 5 km na południowy wschód od miasta Newport i 121 km na południowy zachód od Londynu.

</doc>
<doc id="2291617" url="https://pl.wikipedia.org/wiki?curid=2291617" title="Barton (Wight)">
Barton (Wight)

Barton – wieś w Anglii, na wyspie Wight. Leży 1 km na wschód od miasta Newport i 121 km na południowy zachód od Londynu.

</doc>
<doc id="2291619" url="https://pl.wikipedia.org/wiki?curid=2291619" title="Bathingbourne">
Bathingbourne

Bathingbourne – osada w Anglii, na wyspie Wight. Leży 8 km na południowy wschód od miasta Newport i 123 km na południowy zachód od Londynu.

</doc>
<doc id="2291620" url="https://pl.wikipedia.org/wiki?curid=2291620" title="Binfield (Wight)">
Binfield (Wight)

Binfield – osada w Anglii, na wyspie Wight. Leży 3 km na północny wschód od miasta Newport i 119 km na południowy zachód od Londynu.

</doc>
<doc id="2291621" url="https://pl.wikipedia.org/wiki?curid=2291621" title="Binstead">
Binstead

Binstead – wieś w Anglii, na wyspie Wight. Leży 8 km na północny wschód od miasta Newport i 114 km na południowy zachód od Londynu. W 2004 miejscowość liczyła 1663 mieszkańców.

</doc>
<doc id="2291622" url="https://pl.wikipedia.org/wiki?curid=2291622" title="Blackgang">
Blackgang

Blackgang – wieś w Anglii, na wyspie Wight. Leży 13 km na południe od miasta Newport i 132 km na południowy zachód od Londynu.

</doc>
<doc id="2291623" url="https://pl.wikipedia.org/wiki?curid=2291623" title="Blackwater (Wight)">
Blackwater (Wight)

Blackwater – wieś w Anglii, na wyspie Wight. Leży 3 km na południe od miasta Newport i 123 km na południowy zachód od Londynu.

</doc>
<doc id="2291624" url="https://pl.wikipedia.org/wiki?curid=2291624" title="Bonchurch">
Bonchurch

Bonchurch – wieś w Anglii, na wyspie Wight. Leży 14 km na południowy wschód od miasta Newport i 125 km na południowy zachód od Londynu.

</doc>
<doc id="2291625" url="https://pl.wikipedia.org/wiki?curid=2291625" title="Borthwood">
Borthwood

Borthwood – osada w Anglii, na wyspie Wight. Leży 9 km na południowy wschód od miasta Newport i 121 km na południowy zachód od Londynu.

</doc>
<doc id="2291626" url="https://pl.wikipedia.org/wiki?curid=2291626" title="Bouldnor">
Bouldnor

Bouldnor – osada w Anglii, na wyspie Wight. Leży 14 km na zachód od miasta Newport i 130 km na południowy zachód od Londynu.

</doc>
<doc id="2291627" url="https://pl.wikipedia.org/wiki?curid=2291627" title="Bowcombe">
Bowcombe

Bowcombe – wieś w Anglii, na wyspie Wight. Leży 6 km na południowy zachód od miasta Newport i 127 km na południowy zachód od Londynu.

</doc>
<doc id="2291629" url="https://pl.wikipedia.org/wiki?curid=2291629" title="Brighstone">
Brighstone

Brighstone – wieś w Anglii, na wyspie Wight. Leży 10 km na południowy zachód od miasta Newport i 131 km na południowy zachód od Londynu.

</doc>
<doc id="2291630" url="https://pl.wikipedia.org/wiki?curid=2291630" title="Brook (Wight)">
Brook (Wight)

Brook – wieś w Anglii, na wyspie Wight. Leży 13 km na południowy zachód od miasta Newport i 133 km na południowy zachód od Londynu.

</doc>
<doc id="2291631" url="https://pl.wikipedia.org/wiki?curid=2291631" title="Calbourne">
Calbourne

Calbourne – wieś w Anglii, na wyspie Wight. Leży 9 km na zachód od miasta Newport i 129 km na południowy zachód od Londynu.

</doc>
<doc id="2291632" url="https://pl.wikipedia.org/wiki?curid=2291632" title="Carisbrooke">
Carisbrooke

Carisbrooke – wieś w Anglii, na wyspie Wight. Leży 3 km na południowy zachód od miasta Newport i 123 km na południowy zachód od Londynu.

</doc>
<doc id="2291633" url="https://pl.wikipedia.org/wiki?curid=2291633" title="Chale (Wielka Brytania)">
Chale (Wielka Brytania)

Chale – wieś w Anglii, na wyspie Wight. Leży 12 km na południe od miasta Newport i 131 km na południowy zachód od Londynu.

</doc>
<doc id="2291634" url="https://pl.wikipedia.org/wiki?curid=2291634" title="Chale Green">
Chale Green

Chale Green – osada w Anglii, na wyspie Wight. Leży 10 km na południe od miasta Newport i 130 km na południowy zachód od Londynu.

</doc>
<doc id="2291635" url="https://pl.wikipedia.org/wiki?curid=2291635" title="Chessell">
Chessell

Chessell – osada w Anglii, na wyspie Wight. Leży 11 km na zachód od miasta Newport i 130 km na południowy zachód od Londynu.

</doc>
<doc id="2291636" url="https://pl.wikipedia.org/wiki?curid=2291636" title="Chillerton">
Chillerton

Chillerton – wieś w Anglii, na wyspie Wight. Leży 6 km na południe od miasta Newport i 126 km na południowy zachód od Londynu.

</doc>
<doc id="2291637" url="https://pl.wikipedia.org/wiki?curid=2291637" title="Cranmore (Wight)">
Cranmore (Wight)

Cranmore – wieś w Anglii, na wyspie Wight. Leży 12 km na zachód od miasta Newport i 127 km na południowy zachód od Londynu.

</doc>
<doc id="2291638" url="https://pl.wikipedia.org/wiki?curid=2291638" title="Easton (Wight)">
Easton (Wight)

Easton – wieś w Anglii, na wyspie Wight. Leży 17 km na zachód od miasta Newport i 134 km na południowy zachód od Londynu.

</doc>
<doc id="2291639" url="https://pl.wikipedia.org/wiki?curid=2291639" title="Fairlee (Wight)">
Fairlee (Wight)

Fairlee – wieś w Anglii, na wyspie Wight. Leży 1 km na północ od miasta Newport i 120 km na południowy zachód od Londynu.

</doc>
<doc id="2291640" url="https://pl.wikipedia.org/wiki?curid=2291640" title="Fishbourne (Wight)">
Fishbourne (Wight)

Fishbourne – wieś w Anglii, na wyspie Wight. Leży 6 km na północny wschód od miasta Newport i 117 km na południowy zachód od Londynu.

</doc>
<doc id="2291641" url="https://pl.wikipedia.org/wiki?curid=2291641" title="Foreland Fields">
Foreland Fields

Foreland Fields – wieś w Anglii, na wyspie Wight. Leży 16 km na wschód od miasta Newport i 114 km na południowy zachód od Londynu.

</doc>
<doc id="2291642" url="https://pl.wikipedia.org/wiki?curid=2291642" title="Gatcombe">
Gatcombe

Gatcombe – wieś w Anglii, na wyspie Wight. Leży 5 km na południe od miasta Newport i 125 km na południowy zachód od Londynu.

</doc>
<doc id="2291643" url="https://pl.wikipedia.org/wiki?curid=2291643" title="Godshill">
Godshill

Godshill – wieś w Anglii, na wyspie Wight. Leży 8 km na południe od miasta Newport i 125 km na południowy zachód od Londynu. Miejscowość liczy 1465 mieszkańców.

</doc>
<doc id="2291644" url="https://pl.wikipedia.org/wiki?curid=2291644" title="Gurnard">
Gurnard

Gurnard – wieś w Anglii, na wyspie Wight. Leży 6 km na północny zachód od miasta Newport i 119 km na południowy zachód od Londynu.

</doc>
<doc id="2291645" url="https://pl.wikipedia.org/wiki?curid=2291645" title="Hale Common">
Hale Common

Hale Common – osada w Anglii, na wyspie Wight. Leży 7 km na południowy wschód od miasta Newport i 122 km na południowy zachód od Londynu.

</doc>
<doc id="2291646" url="https://pl.wikipedia.org/wiki?curid=2291646" title="Hamstead (Wight)">
Hamstead (Wight)

Hamstead – wieś w Anglii, na wyspie Wight. Leży 11 km na zachód od miasta Newport i 128 km na południowy zachód od Londynu.

</doc>
<doc id="2291647" url="https://pl.wikipedia.org/wiki?curid=2291647" title="Havenstreet">
Havenstreet

Havenstreet – wieś w Anglii, na wyspie Wight. Leży 6 km na wschód od miasta Newport i 117 km na południowy zachód od Londynu.

</doc>
<doc id="2291648" url="https://pl.wikipedia.org/wiki?curid=2291648" title="Kingston (Wight)">
Kingston (Wight)

Kingston – wieś w Anglii, na wyspie Wight. Leży 9 km na południe od miasta Newport i 129 km na południowy zachód od Londynu.

</doc>
<doc id="2291649" url="https://pl.wikipedia.org/wiki?curid=2291649" title="Knighton (Wight)">
Knighton (Wight)

Knighton – osada w Anglii, na wyspie Wight. Leży 7 km na wschód od miasta Newport i 119 km na południowy zachód od Londynu.

</doc>
<doc id="2291651" url="https://pl.wikipedia.org/wiki?curid=2291651" title="Lake (Wight)">
Lake (Wight)

Lake – wieś w Anglii, na wyspie Wight. Leży 11 km na południowy wschód od miasta Newport i 120 km na południowy zachód od Londynu.

</doc>
<doc id="2291652" url="https://pl.wikipedia.org/wiki?curid=2291652" title="Limerstone">
Limerstone

Limerstone – osada w Anglii, na wyspie Wight. Leży 9 km na południowy zachód od miasta Newport i 130 km na południowy zachód od Londynu.

</doc>
<doc id="2291653" url="https://pl.wikipedia.org/wiki?curid=2291653" title="Little Atherfield">
Little Atherfield

Little Atherfield – wieś w Anglii, na wyspie Wight. Leży 11 km na południowy zachód od miasta Newport i 131 km na południowy zachód od Londynu.

</doc>
<doc id="2291654" url="https://pl.wikipedia.org/wiki?curid=2291654" title="Luccombe (Wight)">
Luccombe (Wight)

Luccombe – wieś w Anglii, na wyspie Wight. Leży 169 km na zachód od miasta Newport i 242 km na zachód od Londynu.

</doc>
<doc id="2291655" url="https://pl.wikipedia.org/wiki?curid=2291655" title="Merstone">
Merstone

Merstone – osada w Anglii, na wyspie Wight. Leży 6 km na południowy wschód od miasta Newport i 123 km na południowy zachód od Londynu.

</doc>
<doc id="2291656" url="https://pl.wikipedia.org/wiki?curid=2291656" title="Moortown (Wight)">
Moortown (Wight)

Moortown – wieś w Anglii, na wyspie Wight. Leży 10 km na południowy zachód od miasta Newport i 131 km na południowy zachód od Londynu.

</doc>
<doc id="2291657" url="https://pl.wikipedia.org/wiki?curid=2291657" title="Mottistone">
Mottistone

Mottistone – wieś w Anglii, na wyspie Wight. Leży 12 km na południowy zachód od miasta Newport i 132 km na południowy zachód od Londynu.

</doc>
<doc id="2291658" url="https://pl.wikipedia.org/wiki?curid=2291658" title="Nettlecombe (Wight)">
Nettlecombe (Wight)

Nettlecombe – osada w Anglii, na wyspie Wight. Leży 12 km na południe od miasta Newport i 128 km na południowy zachód od Londynu.

</doc>
<doc id="2291659" url="https://pl.wikipedia.org/wiki?curid=2291659" title="Nettlestone">
Nettlestone

Nettlestone – wieś w Anglii, na wyspie Wight. Leży 13 km na wschód od miasta Newport i 113 km na południowy zachód od Londynu.

</doc>
<doc id="2291660" url="https://pl.wikipedia.org/wiki?curid=2291660" title="Newbridge (Wight)">
Newbridge (Wight)

Newbridge – wieś w Anglii, na wyspie Wight. Leży 10 km na zachód od miasta Newport i 129 km na południowy zachód od Londynu.

</doc>
<doc id="2291661" url="https://pl.wikipedia.org/wiki?curid=2291661" title="Newchurch (Wight)">
Newchurch (Wight)

Newchurch – wieś w Anglii, na wyspie Wight. Leży 7 km na południowy wschód od miasta Newport i 121 km na południowy zachód od Londynu.

</doc>
<doc id="2291662" url="https://pl.wikipedia.org/wiki?curid=2291662" title="Newtown (Wight)">
Newtown (Wight)

Newtown – osada w Anglii, na wyspie Wight. Leży 8 km na zachód od miasta Newport i 126 km na południowy zachód od Londynu.

</doc>
<doc id="2291663" url="https://pl.wikipedia.org/wiki?curid=2291663" title="Ningwood">
Ningwood

Ningwood – wieś w Anglii, na wyspie Wight. Leży 9 km na zachód od miasta Newport i 127 km na południowy zachód od Londynu.

</doc>
<doc id="2291664" url="https://pl.wikipedia.org/wiki?curid=2291664" title="Ninham">
Ninham

Ninham – osada w Anglii, na wyspie Wight. Leży 10 km na południowy wschód od miasta Newport i 122 km na południowy zachód od Londynu.

</doc>
<doc id="2291665" url="https://pl.wikipedia.org/wiki?curid=2291665" title="Niton">
Niton

Niton – wieś w Anglii, na wyspie Wight. Leży 13 km na południe od miasta Newport i 131 km na południowy zachód od Londynu. W 2001 miejscowość liczyła 1142 mieszkańców.

</doc>
<doc id="2291666" url="https://pl.wikipedia.org/wiki?curid=2291666" title="Northwood (Wight)">
Northwood (Wight)

Northwood – wieś w Anglii, na wyspie Wight. Leży 6 km na północ od miasta Newport i 119 km na południowy zachód od Londynu. W 2001 miejscowość liczyła 2200 mieszkańców.

</doc>
<doc id="2291667" url="https://pl.wikipedia.org/wiki?curid=2291667" title="Norton Green">
Norton Green

Norton Green – osada w Anglii, na wyspie Wight. Leży 17 km na zachód od miasta Newport i 133 km na południowy zachód od Londynu.

</doc>
<doc id="2291668" url="https://pl.wikipedia.org/wiki?curid=2291668" title="Nunwell">
Nunwell

Nunwell – miejscowość Anglii, na wyspie Wight, w pobliżu Brading. Leży 10 km na wschód od miasta Newport i 117 km na południowy zachód od Londynu. Stoi tu pałac Nunwell House.

</doc>
<doc id="2291669" url="https://pl.wikipedia.org/wiki?curid=2291669" title="Oakfield (Wight)">
Oakfield (Wight)

Oakfield – wieś w Anglii, na wyspie Wight. Leży 10 km na wschód od miasta Newport i 114 km na południowy zachód od Londynu.

</doc>
<doc id="2291670" url="https://pl.wikipedia.org/wiki?curid=2291670" title="Pondwell">
Pondwell

Pondwell – wieś w Anglii, na wyspie Wight. Leży 12 km na wschód od miasta Newport i 113 km na południowy zachód od Londynu.

</doc>
<doc id="2291671" url="https://pl.wikipedia.org/wiki?curid=2291671" title="Porchfield">
Porchfield

Porchfield – wieś w Anglii, na wyspie Wight. Leży 7 km na zachód od miasta Newport i 124 km na południowy zachód od Londynu.

</doc>
<doc id="2291672" url="https://pl.wikipedia.org/wiki?curid=2291672" title="Puckaster">
Puckaster

Puckaster – osada w Anglii, na wyspie Wight. Leży 14 km na południe od miasta Newport i 131 km na południowy zachód od Londynu.

</doc>
<doc id="2291673" url="https://pl.wikipedia.org/wiki?curid=2291673" title="Puckpool">
Puckpool

Puckpool – wieś w Anglii, na wyspie Wight. Leży 12 km na wschód od miasta Newport i 112 km na południowy zachód od Londynu.

</doc>
<doc id="2291674" url="https://pl.wikipedia.org/wiki?curid=2291674" title="Queen’s Bower">
Queen’s Bower

Queen’s Bower – wieś w Anglii, na wyspie Wight. Leży 8 km na południowy wschód od miasta Newport i 121 km na południowy zachód od Londynu.

</doc>
<doc id="2291675" url="https://pl.wikipedia.org/wiki?curid=2291675" title="Rew Street">
Rew Street

Rew Street – wieś w Anglii, na wyspie Wight. Leży 6 km na północny zachód od miasta Newport i 120 km na południowy zachód od Londynu.

</doc>
<doc id="2291677" url="https://pl.wikipedia.org/wiki?curid=2291677" title="Rookley">
Rookley

Rookley – wieś w Anglii, na wyspie Wight. Leży 6 km na południe od miasta Newport i 125 km na południowy zachód od Londynu.

</doc>
<doc id="2291678" url="https://pl.wikipedia.org/wiki?curid=2291678" title="Roud">
Roud

Roud – osada w Anglii, na wyspie Wight. Leży 9 km na południe od miasta Newport i 127 km na południowy zachód od Londynu.

</doc>
<doc id="2291680" url="https://pl.wikipedia.org/wiki?curid=2291680" title="Rowridge">
Rowridge

Rowridge – osada w Anglii, na wyspie Wight. Leży 7 km na południowy zachód od miasta Newport i 127 km na południowy zachód od Londynu.

</doc>
<doc id="2291681" url="https://pl.wikipedia.org/wiki?curid=2291681" title="St Helens (Wight)">
St Helens (Wight)

St Helens – wieś w Anglii, na wyspie Wight. Leży 13 km na wschód od miasta Newport i 114 km na południowy zachód od Londynu.

</doc>
<doc id="2291682" url="https://pl.wikipedia.org/wiki?curid=2291682" title="St Lawrence (Wight)">
St Lawrence (Wight)

St Lawrence – wieś w Anglii, na wyspie Wight. Leży 13 km na południe od miasta Newport i 129 km na południowy zachód od Londynu.

</doc>
<doc id="2291683" url="https://pl.wikipedia.org/wiki?curid=2291683" title="Sandford (Wight)">
Sandford (Wight)

Sandford – osada w Anglii, na wyspie Wight. Leży 9 km na południowy wschód od miasta Newport i 125 km na południowy zachód od Londynu.

</doc>
<doc id="2291684" url="https://pl.wikipedia.org/wiki?curid=2291684" title="Seaview (Wight)">
Seaview (Wight)

Seaview – wieś w Anglii, na wyspie Wight. Leży 13 km na wschód od miasta Newport i 112 km na południowy zachód od Londynu.

</doc>
<doc id="2291685" url="https://pl.wikipedia.org/wiki?curid=2291685" title="Shalcombe">
Shalcombe

Shalcombe – wieś w Anglii, na wyspie Wight. Leży 12 km na zachód od miasta Newport i 131 km na południowy zachód od Londynu.

</doc>
<doc id="2291686" url="https://pl.wikipedia.org/wiki?curid=2291686" title="Shalfleet">
Shalfleet

Shalfleet – wieś w Anglii, na wyspie Wight. Leży 9 km na zachód od miasta Newport i 127 km na południowy zachód od Londynu.

</doc>
<doc id="2291687" url="https://pl.wikipedia.org/wiki?curid=2291687" title="Shorwell">
Shorwell

Shorwell – wieś w Anglii, na wyspie Wight. Leży 8 km na południowy zachód od miasta Newport i 129 km na południowy zachód od Londynu.

</doc>
<doc id="2291688" url="https://pl.wikipedia.org/wiki?curid=2291688" title="Thorley Street">
Thorley Street

Thorley Street – wieś w Anglii, na wyspie Wight. Leży 13 km na zachód od miasta Newport i 130 km na południowy zachód od Londynu.

</doc>
<doc id="2291689" url="https://pl.wikipedia.org/wiki?curid=2291689" title="Thorley (Wight)">
Thorley (Wight)

Thorley – wieś w Anglii, na wyspie Wight. Leży 14 km na zachód od miasta Newport i 131 km na południowy zachód od Londynu.

</doc>
<doc id="2291690" url="https://pl.wikipedia.org/wiki?curid=2291690" title="Totland">
Totland

Totland – wieś w Anglii, na wyspie Wight. Leży 18 km na zachód od miasta Newport i 135 km na południowy zachód od Londynu.

</doc>
<doc id="2291691" url="https://pl.wikipedia.org/wiki?curid=2291691" title="Wellow (Wight)">
Wellow (Wight)

Wellow – wieś w Anglii, na wyspie Wight. Leży 12 km na zachód od miasta Newport i 130 km na południowy zachód od Londynu.

</doc>
<doc id="2291692" url="https://pl.wikipedia.org/wiki?curid=2291692" title="Westridge">
Westridge

Westridge – wieś w Anglii, na wyspie Wight. Leży 11 km na wschód od miasta Newport i 114 km na południowy zachód od Londynu.

</doc>
<doc id="2291693" url="https://pl.wikipedia.org/wiki?curid=2291693" title="Whippingham">
Whippingham

Whippingham – wieś w Anglii, na wyspie Wight. Leży 4 km na północny wschód od miasta Newport i 118 km na południowy zachód od Londynu.

</doc>
<doc id="2291694" url="https://pl.wikipedia.org/wiki?curid=2291694" title="Whiteley Bank">
Whiteley Bank

Whiteley Bank – osada w Anglii, na wyspie Wight. Leży 9 km na południowy wschód od miasta Newport i 124 km na południowy zachód od Londynu.

</doc>
<doc id="2291695" url="https://pl.wikipedia.org/wiki?curid=2291695" title="Whitwell (Wight)">
Whitwell (Wight)

Whitwell – wieś w Anglii, na wyspie Wight. Leży 12 km na południe od miasta Newport i 129 km na południowy zachód od Londynu. W 2001 miejscowość liczyła 578 mieszkańców.

</doc>
<doc id="2291696" url="https://pl.wikipedia.org/wiki?curid=2291696" title="Winford (Wight)">
Winford (Wight)

Winford – wieś w Anglii, na wyspie Wight. Leży 8 km na południowy wschód od miasta Newport i 121 km na południowy zachód od Londynu.

</doc>
<doc id="2291697" url="https://pl.wikipedia.org/wiki?curid=2291697" title="Wootton Bridge">
Wootton Bridge

Wootton Bridge lub Wootton – wieś w Anglii, na wyspie Wight. Leży 5 km na północny wschód od miasta Newport i 117 km na południowy zachód od Londynu. Miejscowość liczy 3618 mieszkańców.

</doc>
<doc id="2291699" url="https://pl.wikipedia.org/wiki?curid=2291699" title="Wroxall (Wight)">
Wroxall (Wight)

Wroxall – wieś w Anglii, na wyspie Wight. Leży 11 km na południowy wschód od miasta Newport i 126 km na południowy zachód od Londynu.

</doc>
<doc id="2291700" url="https://pl.wikipedia.org/wiki?curid=2291700" title="Yafford">
Yafford

Yafford – osada w Anglii, na wyspie Wight. Leży 10 km na południowy zachód od miasta Newport i 130 km na południowy zachód od Londynu.

</doc>
<doc id="2291701" url="https://pl.wikipedia.org/wiki?curid=2291701" title="Yarbridge">
Yarbridge

Yarbridge – osada w Anglii, na wyspie Wight. Leży 11 km na wschód od miasta Newport i 117 km na południowy zachód od Londynu.

</doc>
<doc id="2291702" url="https://pl.wikipedia.org/wiki?curid=2291702" title="Josiah Tattnall">
Josiah Tattnall

Josiah Tattnall (ur. w 1762 nieopodal Savannah w stanie Georgia, zm. 6 czerwca 1803 w Nassau na wyspie New Providence na Bahamach) – amerykański polityk.
Wraz z wybuchem wojny o niepodległość Stanów Zjednoczonych wyemigrował wraz z ojcem do Anglii, gdzie studiował na Eaton College. Następnie powrócił do Ameryki i w 1782 roku wstąpił w szeregi Armii Kontynentalnej. W 1793 roku służył w randze pułkownika, a w 1801 roku awansował do rangi generała brygady.
W latach 1796–1799 reprezentował stan Georgia w Senacie Stanów Zjednoczonych a w latach 1801–1802 był gubernatorem tego stanu. 

</doc>
<doc id="2291703" url="https://pl.wikipedia.org/wiki?curid=2291703" title="Yaverland">
Yaverland

Yaverland – wieś w Anglii, na wyspie Wight. Leży 12 km na wschód od miasta Newport i 118 km na południowy zachód od Londynu.

</doc>
<doc id="2291706" url="https://pl.wikipedia.org/wiki?curid=2291706" title="Kuźminki">
Kuźminki

Kuźminki () – stacja moskiewskiego metra linii Tagańsko-Krasnopriesnieńskiej (kod 112). Stację nazwano od pobliskiej dzielnicy Kuźminki (Południowo-wschodni okręg administracyjny Moskwy). Wyjścia prowadzą na ulice Wołgogradskij Prospekt, Marszala Czujkowa (marszałka Czujkowa), Zielonodolskaja i Żygulewskaja.
Wystrój.
Stacja jest trzykomorowa, jednopoziomowa, posiada jeden peron. Stacja posiada dwa rzędy 40 kolumn pokrytych białym marmurem. Ściany nad torami obłożono czerwonymi i kremowymi glazurowanymi płytkami ceramicznymi i ozdobiono aluminiowymi płaskorzeźbami przedstawiającymi dzikie zwierzęta. Podłogi wyłożono szarym i czerwonym granitem.

</doc>
<doc id="2291709" url="https://pl.wikipedia.org/wiki?curid=2291709" title="Revolverlution">
Revolverlution

Revolverlution – ósmy studyjny album amerykańskiego zespołu hip-hopowego Public Enemy. Został wydany 23 lipca, 2002 roku.
Album zadebiutował na 110. miejscu notowania "Billboard 200".

</doc>
<doc id="2291713" url="https://pl.wikipedia.org/wiki?curid=2291713" title="Rosarium Virginis Mariae">
Rosarium Virginis Mariae

Rosarium Virginis Mariae (Różaniec Najświętszej Maryi Panny) − list apostolski papieża Jana Pawła II z 16 października 2002, dotyczący jednej z form pobożności w Kościele katolickim, jaką jest modlitwa różańcowa.
Treść.
Papież zaadresował list o różańcu do biskupów, kapłanów, diakonów, zakonników, zakonnic i wszystkich wiernych. W trzech rozdziałach poprzedzonych wstępem Jan Paweł II przypomniał nauczanie Kościoła katolickiego odnośnie do modlitwy różańcowej.
We wstępie papież podkreślił, iż różaniec, do którego odmawiania przez wieki zachęcał urząd nauczycielski Kościoła, chociaż ma charakter maryjny, jest jednak modlitwą na wskroś chrystocentryczną. Jest jakby streszczeniem przesłania ewangelicznego. W bardzo osobistym wyznaniu Jan Paweł II podkreślił, iż różaniec towarzyszył mu od lat dzieciństwa i również będąc papieżem, nie przestaje się na nim modlić. W punkcie trzecim dokument ogłaszał okres od października 2002 do października 2003 Rokiem Różańca. W kolejnych punktach autor odniósł się do zastrzeżeń wysuwanych względem tej formy modlitwy (forma źle przyjmowana przez ludzi młodych, charakter maryjny, różaniec jako przeszkoda dla ekumenizmu), podkreślił jej ważne miejsce w życiu kontemplacyjnym, zwrócił uwagę na potrzebę modlitwy o pokój i za rodzinę, wspominając również ważne postacie w historii Kościoła, które odegrały znaczącą rolę w propagowaniu modlitwy różańcowej i rozwoju doktryny katolickiej (m.in. Leon XIII, nazywany „Papieżem różańca”, Ludwik Maria Grignion de Montfort, Bartłomiej Longo, Pio z Pietrelciny).
Pierwszy rozdział, zatytułowany "Kontemplować Chrystusa z Maryją", zawiera wzbogaconą licznymi cytatami biblijnymi katolicką wykładnię teologiczną roli, jaką Matka Boża odgrywa w formacji do modlitwy i kontemplacji, zarówno jako wzór, jak i jako przewodniczka. Różaniec według papieża wymaga odmawiania w rytmie spokojnej modlitwy i powolnej refleksji, jest wspominaniem Chrystusa z Maryją, by uczyć się Chrystusa od Maryi i by upodobnić się do niego z Maryją. Proszenie Chrystusa z Maryją ma zaowocować odwagą w głoszeniu Ewangelii z Maryją (punkty 12–17).
Rozdział drugi, noszący tytuł "Tajemnice Chrystusa, Tajemnice Matki", wprowadził do praktyki modlitewnej novum dotyczące jej treści. Papież, odwołując się do akceptowanej w Tradycji opinii, iż różaniec jest „streszczeniem Ewangelii”, zaproponował, by oprócz dotychczas odmawianych tajemnic radosnych, bolesnych i chwalebnych, wprowadzić zwyczaj rozważania tajemnic światła, by misterium życia Chrystusa było jeszcze lepiej kontemplowane. Owo, jak sam je nazywa, "stosowne uzupełnienie" wprowadzało praktykę rozważania pięciu nowych tajemnic cząstkowych – "mysteria lucis" czyli tajemnic światła: Chrztu Chrystusa w Jordanie, Godów w Kanie, Głoszenia Słowa Bożego i wzywania do nawrócenia, Przemienienia na Górze Tabor oraz Ustanowienia Eucharystii. Mówiąc o swoistej „drodze Maryi”, papież zachęcił do głębszego poznawania „tajemnicy Boga – to jest Chrystusa” (punkty 18–25).
W trzecim rozdziale, zatytułowanym "Dla mnie żyć to Chrystus", Jan Paweł II zawarł swe rozważanie dotyczące różańca jako metody modlitewnej medytacji. Odwołując się do perykopy ewangelicznej o spotkaniu św. Piotra ze Zmartwychwstałym nad brzegiem Jeziora Genezaret, papież podkreślił, iż, „by zrozumieć różaniec, trzeba wejść w dynamikę psychologiczną właściwą miłości”. Powtarzanie słów miłości ma doprowadzić do wyrobienia postawy miłości sercem i życiem. W kolejnych punktach tego rozdziału znalazły się uwagi dotyczące: sposobów ulepszenia modlitwy różańcowej, zapowiedzi poszczególnych tajemnic, chwil milczenia, modlitwie "Ojcze nasz", dziesiątkom "Zdrowaś Maryjo", doksologii trynitarnej, końcowym aktom strzelistym, używanym przez wiernych sznurom modlitewnym, tzw. koronkom oraz porom odmawiania różańca (punkty 26–38).
W zakończeniu papież zachęcił do modlitwy o pokój i do modlitwy w rodzinie i za rodziny. Jan Paweł II powierzył Kościół opiece Matki Bożej, nazywając ją Królową Różańca (punkty 39–43).

</doc>
<doc id="2291715" url="https://pl.wikipedia.org/wiki?curid=2291715" title="Czesław Lorenc">
Czesław Lorenc

Czesław Ignacy Lorenc (ur. 14 kwietnia 1925 r. w Jaśle, zm. 30 lipca 2015 w Saint-Jean-de-Matha w Quebec) – polski wioślarz, olimpijczyk z Helsinek 1952. Zawodnik AZS Kraków.
Żołnierz AK, łącznik, członek oddziału "Hejnał".
Akademicki mistrz świata w dwójce ze sternikiem w roku 1949 i 1951. Na mistrzostwach Europy w 1958 w Poznaniu zajął 6. miejsce w dwójce bez sternika. Dwukrotny mistrz Polski. Na igrzyskach olimpijskich w 1952 r. w dwójce ze sternikiem odpadł w eliminacjach.
Absolwent Politechniki Krakowskiej, gdzie otrzymał tytuł magistra inżyniera mechanika lotniczego. Po zakończeniu kariery sportowej osiadł w Kanadzie, gdzie zmarł 30 lipca 2015 roku. Jego prochy zostały sprowadzone do Polski i pochowane na cmentarzu Batowickim (kwatera CXLVI-9-2).

</doc>
<doc id="2291717" url="https://pl.wikipedia.org/wiki?curid=2291717" title="Klaus Koste">
Klaus Koste



</doc>
<doc id="2291724" url="https://pl.wikipedia.org/wiki?curid=2291724" title="Tramwaje w Krefeld">
Tramwaje w Krefeld

Tramwaje w Krefeld – system komunikacji tramwajowej działający w niemieckim mieście Krefeld.
Historia.
Pierwsze tramwaje na ulice Krefeld wyjechały 1 listopada 1900 i kursowały na trasie Saumstraße–Heideckstraße. W wyniku ciągłej rozbudowy w 1909 w Krefeld istniało 11 linii tramwajowych. W 1911 w mieście było 58,1 km tras, 79,8 km linii. W latach 1929–1930 rozbudowano sieć tramwajową. Po II wojnie światowej, w 1945, uruchomiono kilka linii, a do 1949 wszystkie. W 1952 zamknięto pierwszą trasę tramwajową. W 1962 postanowiono zachować cztery linie, a pozostałe zlikwidować. Sieć tramwajowa zmniejszyła się z 82,7 do 43,2 km. W latach 1970–1975 otwarto nową linię z Bockum Kirche do Bockum Friedhof/Verberger Straße, a następnie wydłużono do Gartenstadt/Traarer Straße. W latach 1979–1982 wybudowano trasę od Gartenstadt do Elfrath.
Linie.
W Krefeld są 4 linie:
Dodatkowo do przystanku Rheinstrasse dojeżdża linia U76/U70 z Düsseldorfu.
Tabor.
W 1911 do obsługi sieci tramwajowej posiadano 77 wagonów silnikowych i 67 doczepnych. W latach 1923–1924 zakupiono 30 dwuosiowych tramwajów. W 1964 zakupiono tramwaje 6GTW. W 1982 zakupiono dwukierunkowe tramwaje M8C. W 2007 podpisano umowę na dostawę 19 tramwajów Bombardier Flexity Outlook. Pierwszy z nich dotarł do Krefeld jesienią 2009. Tramwaje są pięcioczłonowe, dwukierunkowe o długości 30 m i 2,3 m szerokości, posiadają 52 miejsca siedzące i 106 stojących. W związku z dostawami nowych tramwajów sprzedano 10 tramwajów Düwag GT8 do Grudziądza. Obecnie w eksploatacji jest 39 tramwajów:

</doc>
<doc id="2291726" url="https://pl.wikipedia.org/wiki?curid=2291726" title="New Whirl Odor">
New Whirl Odor

New Whirl Odor – dziewiąty studyjny album amerykańskiego zespołu hip-hopowego Public Enemy. Został wydany 1 listopada, 2005 roku.

</doc>
<doc id="2291727" url="https://pl.wikipedia.org/wiki?curid=2291727" title="Urszula Łukomska">
Urszula Łukomska

Urszula Łukomska-Olejniczak (ur. 1 grudnia 1926 w Poznaniu, zm. 28 listopada 1986, tamże) - gimnastyczka, olimpijka z Helsinek 1952.
Życiorys.
Mistrzyni Polski w ćwiczeniach na równoważni (1947) oraz wicemistrzyni w wieloboju (1947).
Na igrzyskach olimpijskich w 1952 r. zajęła:

</doc>
<doc id="2291732" url="https://pl.wikipedia.org/wiki?curid=2291732" title="Karin Büttner-Janz">
Karin Büttner-Janz

Karin Büttner-Janz (ur. 17 lutego 1952 w Chociebużu) – niemiecka gimnastyczka, wielokrotna medalistka olimpijska.
Reprezentowała Niemiecką Republikę Demokratyczną. Brała udział w dwóch igrzyskach (IO 68, IO 72), na obu zdobywała medale - łącznie siedem. W Meksyku sięgnęła po dwa medale (drużyna i poręcz). Cztery lata później wspólnie z Olgą Korbut i Ludmiłą Turiszczewą zdominowała rywalizację gimnastyczek. Zwyciężyła w dwóch konkurencjach (skok i poręcz), była druga w wieloboju zarówno indywidualnym jak i drużynowym. W ćwiczeniach na równoważni zajęła trzecie miejsce. Stawała na podium mistrzostw świata w 1970 (złoto - równoważnia, srebro - skok i drużyna), była również wielokrotną mistrzynią Europy w 1969 (wielobój, skok, poręcze, równoważnia).
Jedna z ewolucji na poręczach jest nazwana jej imieniem. W 2003 została uhonorowana miejscem w Hall of Fame Gimnastyki.

</doc>
<doc id="2291733" url="https://pl.wikipedia.org/wiki?curid=2291733" title="Karin Janz">
Karin Janz



</doc>
<doc id="2291741" url="https://pl.wikipedia.org/wiki?curid=2291741" title="Rebirth of a Nation">
Rebirth of a Nation

Rebirth of a Nation – wspólny album amerykańskiego zespołu hip-hopowego Public Enemy i rapera Parisa. Został wydany 7 marca, 2006 roku.
Album sprzedał się w ilości 5.592 egzemplarzy w pierwszym tygodniu.

</doc>
<doc id="2291743" url="https://pl.wikipedia.org/wiki?curid=2291743" title="Henschel Hs P.75">
Henschel Hs P.75

Henschel Hs P.75 – niemiecki prototypowy ciężki samolot myśliwski zaprojektowany w 1941 r. jako następca samolotu Bf 110. Zastosowanie układu kaczki stwarzało możliwość zamontowania czterech działek o kalibrze 30 mm w nosie maszyny. Samolot miał być napędzany pchającym przeciwbieżnym śmigłem o średnicy 3,2 m. Ster kierunku został umieszczony pod kadłubem aby chronić śmigło przed uszkodzeniem podczas startu.

</doc>
<doc id="2291745" url="https://pl.wikipedia.org/wiki?curid=2291745" title="Wiktor Klimienko">
Wiktor Klimienko

Wiktor Klimienko (Виктор Яковлевич Клименко, ur. 25 lutego 1949) – radziecki gimnastyk (Rosjanin). Wielokrotny medalista olimpijski.
Brał udział w dwóch igrzyskach (IO 68, IO 72), na obu zdobywał medale - łącznie pięć. W Meksyku sięgnął po dwa medale (drużyna i poręcze). Cztery lata później zwyciężył w ćwiczeniach na koniu z łękami), był drugi w drużynie i skoku przez konia. Stawał na podium mistrzostw świata w 1970 (srebro - skok i drużyna, brąz - koń z łękami), był również medalistą mistrzostw Europy (m.in. złoto w wieloboju w 1971 i 1973). 
Jego żona Larisa Petrik także była gimnastyczką, medalistką olimpijską. Pracuje jako szkoleniowiec w Niemczech.

</doc>
<doc id="2291748" url="https://pl.wikipedia.org/wiki?curid=2291748" title="Autobiography of Mistachuck">
Autobiography of Mistachuck

Autobiography of Mistachuck – debiutancki album amerykańskiego rapera Chucka D. Został wydany 22 października, 1996 roku. Album zadebiutował na 190. miejscu notowania "Billboard 200".

</doc>
<doc id="2291750" url="https://pl.wikipedia.org/wiki?curid=2291750" title="Visual-kei">
Visual-kei



</doc>
<doc id="2291754" url="https://pl.wikipedia.org/wiki?curid=2291754" title="Juan Francisco Casas">
Juan Francisco Casas

Juan Francisco Casas (ur. 21 września 1976 w La Carolina) – hiszpański malarz i rysownik.
Życiorys.
Ukończył studia na Uniwersytecie w Granadzie. Laureat prestiżowych nagród, w tym ABC Prize i nagrody paryskiego Colegio de España.

</doc>
<doc id="2291756" url="https://pl.wikipedia.org/wiki?curid=2291756" title="Łarisa Pietrik">
Łarisa Pietrik

Łarisa Leonidowna Pietrik, ros. Лариса Леонидовна Петрик (ur. 28 sierpnia 1949) – radziecka gimnastyczka (Rosjanka). Trzykrotna medalistka olimpijska z Meksyku.
Igrzyska w 1968 były jej jedyną olimpiadą. Triumfowała w drużynie i – "ex aequo" z Věrą Čáslavską – w ćwiczeniach wolnych. Trzeci medal, brązowy, wywalczyła na równoważni. W 1966 była wicemistrzynią świata w drużynie, cztery lata później w tej konkurencji sięgnęła po złoto. Dwukrotnie sięgnęła po brąz w ćwiczeniach na równoważni.
Jej mąż Wiktor Klimienko także był gimnastykiem, medalistą olimpijskim. Pracuje jako szkoleniowiec w Niemczech.

</doc>
<doc id="2291761" url="https://pl.wikipedia.org/wiki?curid=2291761" title="Karł Roullier">
Karł Roullier

Karł F. Roullier (znany też jako K.F. Rulje) (1814-1858) - rosyjski paleontolog i zoolog. Profesor Uniwersytetu Moskiewskiego i Akademii Medyko-Chirurgicznej w Moskwie. Roullier badał i popularyzował ideę zmienności gatunków jeszcze przed opublikowaniem założeń teorii ewolucji przez Karola Darwina.

</doc>
<doc id="2291764" url="https://pl.wikipedia.org/wiki?curid=2291764" title="Szantyr II">
Szantyr II

Szantyr – polski herb szlachecki, odmiana herbu Pobóg. Istnieje inny herb szlachecki o takiej samej nazwie: Szantyr, odmiana herbu Lubicz.
Opis herbu.
Herb, zgodnie ze współczesnymi zasadami blazonowania, można opisać następująco:
"Na tarczy dwupolowej, dzielonej w pas, w polu górnym błękitnym podkowa złota ze srebrnym krzyżem w środku. W polu dolnym złotym Rawicz zwykły."
Wedł. T. Chrząńskiego w polu górnym podkowa srebrna.
Klejnot: nad hełmem w koronie trzy pióra strusie.
Labry: błękitne, podbite złotem.
Herbowni.
Herb ten, jako herb własny, był używany tylko przez jedną rodzinę herbownych:
Szantyr (na Litwie)

</doc>
<doc id="2291765" url="https://pl.wikipedia.org/wiki?curid=2291765" title="Karł Rulje">
Karł Rulje



</doc>
<doc id="2291767" url="https://pl.wikipedia.org/wiki?curid=2291767" title="WCF Data Services">
WCF Data Services

WCF Data Services – implementacja protokołu Open Data Protocol na platformie .NET. Dzięki wykorzystaniu tego protokołu możliwe jest pobieranie, aktualizowanie, usuwanie danych z wykorzystaniem semantyki serwisów typu REST.
Bibliografia.
Źródłem danych zasilającym WCF Data Service mogą być:
Formaty dostarczania danych.
Dane udostępniane przez mechanizm WCF Data Services mogą być przekazywane dwoma formatami (operator: $format=atom lub $format=json):
Podczas konferencji MIX11 przedstawiono koncepcję formatu „skondensowanego” JSON, który będzie umożliwiał ograniczenie narzutu danych jaki jest obecnie wysyłany z wykorzystanie standardowego formatu JSON.
Biblioteki.
WCF Data Services dzielone jest na część serwerową (tak zwany "producent"), która umożliwia tworzenie serwisów wystawiających dane za pomocą protokołu Open Data Protocol, oraz część kliencką (tak zwany "klient"), która umożliwia korzystanie z takiego serwisu.
Dla .NET w wersji 3.5, biblioteki klienckie i serwerowe są dostępne po instalacji SP1. Dodatkowo mechanizm WCF Data Services w przypadku .NET 3.5 SP1 nosi nazwę ADO.NET Data Services.
Dla .NET w wersji 4.0 biblioteki dostępne są od razu z instalatorem frameworka.
Biblioteki klienckie dostępne są w wersji dla pełnego .NET Frameworka oraz dla Silverlighta. Biblioteki te dostarczają model obiektowy serwisu, automatycznie generując odpowiednie zestawy klas dla typów, które serwis udostępnia. Dodatkowo tłumaczą zapytania LINQ na adresy URI, które są wysyłane do serwisu.
Logika biznesowa.
Logika biznesowa w WCF Data Services realizowana jest za pomocą dwóch mechanizmów:
Service Operations.
Służą do dostarczania przez serwis gotowych metod, które wykorzystuje programista i/lub użytkownik końcowy. Metody te mogą zawierać logikę biznesową, walidacyjną. Service Operation może, ale nie musi, przyjmować jeden lub więcej parametrów, które podaje użytkownik w celu poprawnego jej wykonania.
Występują w dwóch trybach:
Interceptors.
Służą do przechwytywania żądań, które docierają do serwera i wykonywaniu logiku biznesowej lub walidacyjnej. W odróżnieniu od Service Operations jeśli twórca serwisu stworzy jeden lub więcej Interceptors użytkownik nie będzie miał możliwości ich obejścia i będą one obowiązywały bez jego udziału. Interceptors nie mogą też przyjmować żadnych parametrów i działają per encja w modelu danych, na którym działa serwis.
Występują w dwóch trybach:

</doc>
<doc id="2291770" url="https://pl.wikipedia.org/wiki?curid=2291770" title="Cmentarz Żołnierzy Włoskich w Warszawie">
Cmentarz Żołnierzy Włoskich w Warszawie

Cmentarz Żołnierzy Włoskich w Warszawie (wł. "Cimitero militare italiano a Varsavia") – nekropolia znajdująca się w warszawskiej dzielnicy Bielany, przy ul. Marymonckiej 40. 
Opis.
Na cmentarzu o powierzchni 0,8 ha pochowano 898 żołnierzy włoskich wziętych do niewoli przez wojska Cesarstwa Niemieckiego na froncie włoskim i zmarłych w obozach jenieckich na terenie Polski podczas I wojny światowej (w szesnastu rzędach) oraz 1415 obywateli Włoch poległych lub zamordowanych w hitlerowskich obozach jenieckich i koncentracyjnych podczas II wojny światowej, których prochy złożono na cmentarzu w latach 1957–1967. 
Cmentarz został zaprojektowany na terenach podmiejskich przez Biuro Techniczne Komisariatu Głównego ds. Cmentarzy Wojskowych w Rzymie. Realizacja projektu odbyła się na koszt rządu włoskiego. Z Włoch dostarczono kamienie nagrobne oraz elementy ogrodzenia. Projekt utrzymany jest w monumentalnym stylu czasów Mussoliniego. Niewysokie ogrodzenie kamienne zdobią gałęzie wawrzynu i panoplia – tarcze legionów rzymskich.
Na środku cmentarza znajduje się tablica pamiątkowa ku czci sześciu włoskich generałów (Spatocco, Andreoli, Balbobertone, Ferrero, Trionfi, Vaccaneo) zamordowanych przez oddział Waffen-SS 28 stycznia 1945 w Kuźnicy Żelichowskiej w województwie wielkopolskim.
W 1970 cmentarz został poddany gruntownemu remontowi, w trakcie którego usunięto pierwotnie prowadzącą na cmentarz monumentalną bramę z piaskowca, którą zastąpiła kuta żelazna furtka. 
Cmentarz ma kształt kwadratu z dwiema krzyżującymi się pod kątem prostym głównymi alejami. Na końcu alejki wiodącej od wejścia w głąb cmentarza znajduje się ołtarz z krzyżem, za którym stoi stela z wyrytymi nazwami miejscowości, z których ekshumowano ciała poległych i pomordowanych Włochów. Po bokach od steli znajdują się ściany, za którymi są zagłębione w ziemi katakumby. Przed głównym wejściem dwa ujęcia wody wykute w kamieniu.
Nekropolia znajduje się pod opieką Ambasady Włoch w Polsce.

</doc>
<doc id="2291777" url="https://pl.wikipedia.org/wiki?curid=2291777" title="Śpiąca Cyganka">
Śpiąca Cyganka

Śpiąca Cyganka (fr. "La Bohémienne endormie") – obraz olejny namalowany w 1897 przez francuskiego malarza naiwnego Henriego Rousseau. Fantastyczne przedstawienie lwa rozmyślającego nad kobietą śpiącą w księżycową noc jest jednym z najbardziej rozpoznawalnych dzieł sztuki czasów współczesnych.
Historia.
Rousseau wystawił obraz po raz pierwszy na 13. wystawie Salonu Niezależnych próbując bez powodzenia sprzedać go burmistrzowi rodzinnego Laval. Obraz znalazł się ostatecznie w prywatnej kolekcji paryskiego handlarza węglem, w którego posiadaniu był do 1924, kiedy odkrył go krytyk Louis Vauxcelles. W tym samym roku obraz nabył paryski marszand Daniel-Henry Kahnweiler, jakkolwiek powstał spór, czy dzieło nie jest falsyfikatem. Później historyk sztuki Alfred H. Barr Jr. zakupił obraz dla nowojorskiego Museum of Modern Art.
Inspiracja obrazem.
Obraz stanowił inspirację w poezji i muzyce i był zmieniany i parodiowany przez różnych artystów, zastępujących często lwa psem lub innym zwierzęciem. W odcinku „Mom and Pop Art” serialu animowanego Simpsonowie Homer marzy o obudzeniu się w dziele sztuki z lwem oblizującym jego głowę. Odbitka obrazu pojawia się w filmie Garsoniera ponad pogrążoną w śpiączce Fran Kubelik.

</doc>
<doc id="2291779" url="https://pl.wikipedia.org/wiki?curid=2291779" title="Riazanskij prospiekt">
Riazanskij prospiekt

Riazanskij prospiekt () – stacja moskiewskiego metra linii Tagańsko-Krasnopriesnieńskiej (kod 111). Stację nazwano od pobliskiej ulicy Riazanskij prospiekt (Aleja Riazańska), na którą prowadzą wyjścia ze stacji.
Wystrój.
Stacja jest trzykomorowa, jednopoziomowa, posiada jeden peron. Stacja posiada dwa rzędy 40 kolumn pokrytych szaro-niebieskim marmurem. Ściany nad torami obłożono czerwonymi i białymi glazurowanymi płytkami ceramicznymi ułożeniem nawiązującymi do tradycyjnego wzoru tkanin z Riazania. Podłogi wyłożono szarym i różowym granitem.

</doc>
<doc id="2291781" url="https://pl.wikipedia.org/wiki?curid=2291781" title="Hiram Rhodes Revels">
Hiram Rhodes Revels

Hiram Rhodes Revels (ur. 27 września 1827 roku w Fayetteville, Karolina Północna – zm. 16 stycznia 1901 roku w Aberdeen, Missisipi) – amerykański polityk, pierwszy Afroamerykanin zasiadający w Senacie Stanów Zjednoczonych jak również ogólnie w Kongresie Stanów Zjednoczonych.
W latach 1870–1871 reprezentował stan Missisipi w Senacie Stanów Zjednoczonych.

</doc>
<doc id="2291783" url="https://pl.wikipedia.org/wiki?curid=2291783" title="Pietà z Lubiąża">
Pietà z Lubiąża

Pietà z Lubiąża – gotycka rzeźba przedstawiająca Marię, trzymająca na kolanach martwe ciało Jezusa zdjęte z krzyża. Dzieło to reprezentuje nurt mistyczny w plastyce gotyckiej, należy do wąskiej grupy rzeźb ukazujące ciało Chrystusa w układzie schodkowym, znanych w kulturze niemieckiej (gł. Frankonia i Turyngia). Dzieło zostało wykonane między 1360 a 1370. Do 1943 roku znajdowało się w kościele opactwa Cystersów w Lubiążu na Dolnym Śląsku. Od 1946 Pietà prezentowana jest w Galerii Sztuki Średniowiecznej Muzeum Narodowego w Warszawie. Nic nie wiadomo o twórcy rzeźby, według najnowszych badań anonimowy artysta był wykształcony w Turyngii (Erfurt), zanim przybył na Śląsk zaznajomił się ze sztuką Środkowej Nadrenii.
Dzieje.
Obecnie nie zachowały się żadne średniowieczne źródła pisane poświadczające twórcę rzeźby jak i jego zleceniodawcę. Historii rzeźby towarzyszy XVIII-wieczna legenda, cytowana jeszcze w starszych, przedwojennych opracowaniach historyczno-artystycznych, według której Pietà lubiąska została wykonana w Bambergu, a ofiarodawcą była św. Jadwiga Śląska, która podarowała dzieło klasztorowi w Trzebnicy. W kronice klasztornej pióra Arnolda Teicherta jest zapisane "Fontem novarum Benedictionum ac gratiarum Luba excitavit S. Hedvigis in perantiqia Devotioni sua tunc deserviente B. Matris Dolorosa seu Vespertina Statua huc donata...". Choć ten cytat nie wyjaśnia w pełni faktu sprowadzenia figury przez świętą, w legendzie może tkwić prawda bowiem na terenie historycznej diecezji bamberskiej zachowało się kilka Piet o tym samym typie co dzieło śląskie. O ile domniemanie o sprowadzeniu figury przez św. Jadwigę jest obecnie uważane za anachronizm, to hipoteza o trzebnickim pochodzeniu Piety jest prawdopodobna, tym bardziej że klasztor trzebnicki pełnił funkcję ważnego na Śląsku ośrodka pielgrzymkowego, co więcej, tego typu Piety pełniły funkcję figur kultowych w klasztorach żeńskich. Być może jeszcze w późnym średniowieczu (w Trzebnicy miały miejsce dwa pożary, w 1464 i 1486) lub w XVI w., rzeźbę zabrali opaci lubiąscy, którzy sprawowali nadzór nad klasztorem trzebnickim. Na figurze widoczne są późniejsze ślady napraw i korekty, z XV i XVII w. Rzeźbę zbezcześcili żołnierze szwedzcy stacjonujący w klasztorze w okresie wojny trzydziestoletniej, po której figura otrzymała nową polichromię i okuciową dekorację na płaszczu Marii. W 2. ćwierci XVIII w. została ustawiona na barokowym ołtarzu wykonanym przez warsztat Franza Josepha Mangoldta. W 1926 r. brała udział w wystawie śląskiej rzeźby średniowiecznej we Wrocławiu. Odnowiona w 1935 roku figura do 15 października 1943 stała na mensie ołtarzowej w ustawionej w piątym od zachodu przęśle północnej nawy bocznej lubiąskiego kościoła klasztornego. W trakcie ewakuacji dzieł sztuki z Lubiąża trafiła do składnicy w kościele klasztornym w Lubomierzu. Na przełomie 1944 i 1945 została przeniesiona do skrytki w Szklarskiej Porębie Średniej. W drugiej połowie października 1945 trafiła do składnicy muzealnej w pałacu Paulinum w Jeleniej Górze, skąd 8 grudnia 1945 została przeniesiona do kolekcji Muzeum Narodowego w Warszawie. W 1973 przeszła zachowawczą renowację. W 1978 uczestniczyła w wystawie "Die Parler und die Schöne Stil" w Schnūtgen-Museum w Kolonii.
Wygląd.
Pietà lubiąska jest wykonana z drewna lipowego, liczy 162 cm wysokości i jest pokryta polichromią i ornamentalną dekoracją barokową. Figura Marii jest z tyłu wydrążona, zaś postać Chrystusa jest pełnoplastyczna. Na silnie pobrużdżonym obliczu Matki Bożej rysuje się wyraz bólu i współcierpienia. Maria spogląda na martwe ciało Syna, spoczywające na Jej kolanach. Chrystus ma mocno odchyloną do góry i w prawy bok głowę. Jego lewa ręka spoczywa na lewej ręce Marii, zaś prawa opada w dół. Prawą ręką dźwiga ciężar ciała Jezusowego, które obrazuje ogrom cierpienia w trakcie Pasji i kaźni na krzyżu. Ciało Chrystusa jest nienaturalnie wychudłe i zdeformowane, mocno powyginane, z charakterystycznym silnym uwydatnieniem kości żebrowych i stylizowanymi skrzepami stężałej krwi, wypływającej z równomiernie rozmieszczonych ran.
Analiza.
Ikonografia Piety ma swoją tradycję sięgającą przełomu XIII i XIV wieku. Inspiracją były prawdopodobnie literackie opisy Marii opłakującej zdjęte z krzyża ciało syna, przed złożeniem do grobu. Pojęcie Pietà podkreśla cenione w średniowieczu maryjne cnoty: pobożność, pokorę i miłosierdzie. Maria przyjmując z pokorą wolę Boga Ojca przyjęła radosne narodziny i męczeńską śmierć Chrystusa, wydarzenia te szczególnie podkreślają więź Matki i Syna. Łącznikiem tych relacji jest gest ułożenia Jezusa na kolanach Marii. Aktem miłosierdzia Marii jest pełne przyjęcie ofiarnej męki Chrystusa, podobnie jak podczas narodzin troskliwie zaopiekowała się Synem i jednocześnie przyjęła postawę modlitewną, co potęguje kultową funkcję Piety. 
Średniowieczne Piety, w których poczet zalicza się dzieło z Lubiąża są świadectwem nurtów mistycznych, które ukształtowały ówczesną pobożność. Doloryzm miał na celu pogłębienie wrażliwości na Pasję Chrystusową, dlatego też miały miejsce radykalne zmiany w przedstawianiu wątków pasyjnych, ze silnym podkreśleniem ekspresji. Wczesnym przykładem jest tzw. Pietà Roettgena (obecnie w zbiorach Rheinisches Landesmuseum w Bonn) oraz pokrewne w formie i kompozycji przedstawienia Piet z Sonnefeldu, Salmdorfa (obecnie dzielnica Haar), Chebu oraz z klasztoru Urszulanek w Erfurcie i klasztoru Cystersów w Pforta koło Naumburga (obecnie w skarbcu katedralnym w Naumburgu).

</doc>
<doc id="2291786" url="https://pl.wikipedia.org/wiki?curid=2291786" title="Wojna persko-turecka (1578–1590)">
Wojna persko-turecka (1578–1590)

Wojna persko-turecka 1578-1590 – jeden z serii konfliktów zbrojnych pomiędzy imperium osmańskim oraz Persją rządzoną przez Safawidów. W okresie wojny na czele Persów na początku stał szach Mohammad Chodabande, a potem Abbas I. W Turcji natomiast władał sułtan Murad III.
Przyczyny.
W Persji, po śmierci szacha Tahmaspa I wybuchły walki wewnętrzne. Wbrew radom wezyra Mehmeda Sokollu, sułtan turecki Murad III postanowił wykorzystać okazję i rozpoczął działania wojenne.
Zerwał przy tym traktat z Amasji, który zakończył poprzednią wojnę turecko – perską.
Przebieg.
Po stronie najeźdźcy opowiedziała się cześć Kurdów należących do odłamu sunnickiego. Sympatyzował też z nimi Szirwan i część gruzińskich książąt. Celem tureckiego ataku było terytorium sięgające zachodnich brzegów Morza Kaskijskiego oraz Zakaukazie.
W Persji opinie na temat prowadzenia wojny były podzielone. Część osób wpływowych – Irańczycy, do których zaliczał się wielki wezyr – była przeciwna. Druga grupa, do której należał szach Mohammad, opowiadała się za wojną. Perskimi wojskami kierował zdolny dowódca, starszy syn szacha oraz następca tronu, Hamze Mirza. Stawiał on skuteczny opór Turkom w Azerbejdżanie, odnosząc nawet znaczne sukcesy. Trwało to do czasu, gdy Osmanom przyszła z pomocą część plemienia Kyzyłbaszy. W zorganizowanym przez nich zamachu zginął perski głównodowodzący. Pozbawione wodza wojska perskie zaczęły się wycofywać. Po ich odejściu, Turcy opanowali całą północno-zachodnią Persję, łącznie z miastem Tabriz (1585), który wówczas kolejny raz doszczętnie złupili.
Pasmo zwycięstw Turków na Zakaukaziu trwało nadal, ale i Persowie mogli odnotować pewne sukcesy. Nie dopuścili, aby na pomoc Turkom przyszedł Chanat Krymski. Tatarski desant, jaki wylądował w okolicach Szirwanu, przy dużych własnych stratach, Persowie zepchnęli do morza. W tym momencie jednak nie było to najważniejsze, bo groźniejsze były zwycięstwa tureckie, odnoszone w północno-zachodnich dzielnicach, przez które Safawidzi stracili Kurdystan i Lorestan.
Zwycięstwa tureckie zostały też dodatkowo wzmocnione przez powstania w Persji, np. w Chorasanie z 1581 roku.
Najazd turecki, uzbecki, powstania i walki na dworze spowodowały zamach stanu w Persji. Obalono szacha Mohammada Chodabande i wyniesiono na tron jego młodszego syna, Abbasa I. Problemy irańskie musiały być wygaszone, dlatego też Abbas zaczął od najniebezpieczniejszego wroga, od Turków. Próbował zawiązać sojusz z Carstwem Rosji. Chciał nawet oddać miasta Derbend i Baku. Wysiłki te okazały się daremne. Wojna Rosji z Turcją, przy otwartej walce ze Szwecją, I Rzecząpospolitą i Tatarami byłaby ponad siły rosyjskie.
Skutki.
Osamotniony Abbas podpisał pokój z Turcją, 21 marca 1590 roku w Stambule. Był to właściwie osmański dyktat. Persja straciła ogromną część terytorium, oddając Wschodnią Armenię, Kurdystan oraz część zachodniego pogranicza obejmującego Loristan, Chozestan i prawie cały Azerbejdżan. Przy Persji pozostał niewielki kawałek. Ten z którego wyszli Safawidzi, tj. rejony Ardabilu i Talesz. Gruzja stała się wasalem Turcji i zmuszona była płacić z tego powodu coroczną daninę. Persja obiecała przy tym zakończyć prowadzenie szyickiej propagandy na obszarze Imperium Osmańskiego oraz skończyć prześladowanie sunnitów u siebie.

</doc>
<doc id="2291790" url="https://pl.wikipedia.org/wiki?curid=2291790" title="Pieta z Lubiąża">
Pieta z Lubiąża



</doc>
<doc id="2291792" url="https://pl.wikipedia.org/wiki?curid=2291792" title="Michał Chmielowiec">
Michał Chmielowiec

Michał Chmielowiec ps. „Michał Sambor” (ur. 19 października 1918 w Samborze, zm. 19 maja 1974 w Londynie) – polski pisarz, krytyk literacki, redaktor, poeta i prozaik, prowadził emigracyjne „Wiadomości” londyńskie.
Przed wojną studiował filologię polską na Uniwersytecie Jagiellońskim. Po klęsce wrześniowej próbował przedostać się do wojska we Francji. Aresztowany na terenie okupacji sowieckiej. Przez prawie dwa lata był więźniem łagrów w Komi, w okolicach Peczory i Workuty. We wrześniu 1941 ewakuowany do Iranu z armią generała Andersa. Zwolniony z przyczyn zdrowotnych z wojska został wysłany do Indii, gdzie pracował w delegaturze Ministerstwa Opieki Społecznej Rządu RP na Obczyźnie. W latach 1943-1948 wydawał pismo „Polak w Indiach”. Po pobycie w Libanie, przeniósł się do Londynu, gdzie został redaktorem Katolickiego Ośrodka Wydawniczego „Veritas”. W latach 1955-1960 pracował w Monachium w redakcji polskiej Głosu Ameryki. Publikował m.in. w tygodniku „Życie”, „Kulturze” i „Dzienniku Polskim”. Od 1950 związany z „Wiadomościami” Mieczysława Grydzewskiego, gdzie miał swoje stałe rubryki „W oczach zachodu” i „Wzmianki, wycinki, przycinki, docinki”. Od 1966 przejął od chorego Grydzewskiego redagowanie pisma.
Był autorem opowiadań, miniatur prozą i utworów poetyckich. Przetłumaczył wybór pism św. Franciszka Salezego ("Łabędź z Sabaudii", Londyn 1958).
Został pochowany na Chiswick New Cemetery w Londynie.

</doc>
<doc id="2291795" url="https://pl.wikipedia.org/wiki?curid=2291795" title="Marian Klott">
Marian Klott

Marian Klott de Heidenfeldt (ur. 1 listopada 1892 w Nawłoku, zm. 28 lutego 1967 w Krakowie) – Główny Inspektor Pracy w II Rzeczypospolitej, pełniący urząd w latach 1920–1939.
Życiorys.
Urodził się na Wileńszczyźnie. Od 1911 roku studiował, w 1915 kończąc naukę na Wydziale Fizyczno-Matematycznym Uniwersytetu Petersburskiego z dyplomem kandydata nauk fizyko-matematycznych. W czasie I wojny światowej działał w Polskiej Organizacji Wojskowej (1915–1918), w Centralnym Komitecie Obywatelskim, w Radzie Głównej Opiekuńczej (1916–1918); w 1917 uwięziony na kilka miesięcy przez władze niemieckie w związku z działalnością niepodległościową.
Od 1918 do 1926 kierował Wydziałem Rolnym w Ministerstwie Pracy i Opieki Socjalnej, równocześnie będąc okręgowym inspektorem pracy. W roku 1920 został mianowany przez Naczelnika Państwa Józefa Piłsudskiego na stanowisko Głównego Inspektora Pracy, które piastował do wybuchu II wojny światowej. Był też m.in. członkiem Komisji Rewizyjnej Zakładu Ubezpieczeń Społecznych, członkiem Polskiego Towarzystwa Polityki Społecznej, członkiem loży wolnomularskiej w Warszawie w czasach II Rzeczypospolitej.
Podczas obrony Warszawy w 1939 kierował sekcją zbiórki materiałowej w ramach Komitetu Samopomocy Społecznej. W czasie wojny działał także w Radzie Głównej Opiekuńczej, a następnie w Zakładzie Ubezpieczeń Społecznych w Warszawie, gdzie był kierownikiem działu inspekcji. Był także członkiem Zarządu Głównego Konwentu Organizacji Niepodległościowych. W Warszawie przebywał do kapitulacji powstania warszawskiego.
Po II wojnie został odsunięty od funkcji państwowych, nie został przyjęty do Państwowej Inspekcji Pracy jako „element obcy klasowo”. Pracę podjął najpierw w Zakładzie Ubezpieczeń Społecznych w Krakowie. Następnie pracował w przemyśle górniczym, w tym w Centralnym Zarządzie Przemysłu Węglowego w Katowicach, gdzie został kierownikiem Działu Bezpieczeństwa Pracy i Ratownictwa. Zatrudniony był również w Stacji Ratownictwa Górniczego w Bytomiu (przemianowana na Centralną Stację Ratownictwa Górniczego), gdzie kierował  Działem Kontroli i Nadzoru nad Lampiarniami Kopalnianymi. W Akademii Górniczo-Hutniczej w Krakowie w latach 1946–1960 był wykładowcą ratownictwa i bezpieczeństwa pracy. Od 1952 do 1954 roku p.o. kierownika Zakładu Bezpieczeństwa i Higieny Pracy w Górnictwie na Wydziale Górniczym AGH.
Związany z Polską Partią Socjalistyczną, był jej aktywnym członkiem do 1920, kiedy objął stanowisko Głównego Inspektora Pracy, oraz w latach 1945–1948. Nie przystąpił do powstałej w 1948 Polskiej Zjednoczonej Partii Robotniczej. Na początku lat 1950. był dwukrotnie więziony przez Urząd Bezpieczeństwa.
Zmarł 28 lutego 1967 w Krakowie. Pochowany na Cmentarzu Rakowickim (kwatera XXVIA-15-14).
Życie prywatne.
Żona – Zofia Klott de Heidenfeldt z Mireckich (ur. 22 grudnia 1897 w Warszawie, zm. 9 marca 1959 w Krakowie) – podczas powstania warszawskiego była sanitariuszką. Pochowana na Cmentarzu Rakowickim w Krakowie (kwatera LXIV-12-13). Wraz z żoną mieli dwie córki:
Upamiętnienie.
Tablica poświęcona jego pamięci znajduje się od 1994 na fasadzie pałacu Pod Czterema Wiatrami w Warszawie. Treść napisu umieszczonego na tablicy: „PAMIĘCI MARIANA KLOTTA GŁÓWNEGO INSPEKTORA PRACY URZĘDUJĄCEGO W TYM GMACHU W LATACH 1932–1939 W ROCZNICĘ 75-LECIA INSPEKCJI PRACY W POLSCE WARSZAWA, 16 grudnia 1994 roku.”

</doc>
<doc id="2291796" url="https://pl.wikipedia.org/wiki?curid=2291796" title="Antoine Parmentier">
Antoine Parmentier

Antoine Parmentier (ur. 12 sierpnia 1737 w Montdidier, zm. 17 grudnia 1813 w Paryżu.) – francuski agronom i farmaceuta. Zajmował się technologią żywności i żywienia.
Życiorys.
W okresie wojny siedmioletniej (1756-1763) pełnił funkcję naczelnego aptekarza armii francuskiej. Trafił wtedy do niewoli pruskiej, gdzie podstawą jego jadłospisu stanowiły ziemniaki. Po powrocie do kraju zabiegał o upowszechnienie spożycia ziemniaków, które do tej pory wykorzystywano głównie do żywienia zwierząt. Odkrył własności terapeutyczne ziemniaka, który miał pomagać w leczeniu dyzenterii. Jego upowszechnienie odegrało niebagatelną rolę w czasie wielkiej klęski nieurodzaju, która dotknęła Francję w 1785.
Dokonał ulepszeń w różnych dziedzinach przetwórstwa spożywczego. Był odpowiedzialny za akcję przymusowych szczepień przeciwko ospie, rozpoczętych w 1805 we Francji. Należał do grona pionierów produkcji cukru z buraka cukrowego. Zajmował się także problemem konserwacji żywności, propagując jej zamrażanie. 
Był członkiem Francuskiej Akademii Nauk. Współpracował z dziennikarzem Antoine Cadet de Vaux przy publikowaniu prac na temat czystości i higieny publicznej.
Pochowany na cmentarzu Père Lachaise w Paryżu. Jego imię nosi stacja metra w Paryżu.

</doc>
<doc id="2291799" url="https://pl.wikipedia.org/wiki?curid=2291799" title="Eska Music Awards 2011">
Eska Music Awards 2011

Eska Music Awards 2011 – dziesiąta gala rozdania nagród Eska Music Awards odbyła się 28 maja 2011 w Katowicach w Spodku. Gala była nadawana na żywo na antenie TVP2 oraz Eska TV. Była to pierwsza gala nadana w TVP i jedna z dwóch nadanych na TVP2. Galę poprowadzili Tomasz Kammel, Sonia Bohosiewicz oraz Krzysztof „Jankes” Jankowski.

</doc>
<doc id="2291800" url="https://pl.wikipedia.org/wiki?curid=2291800" title="Australia na Letnich Igrzyskach Olimpijskich 1984">
Australia na Letnich Igrzyskach Olimpijskich 1984

Australię na Letnich Igrzyskach Olimpijskich 1984 reprezentowało 242 zawodników, 169 mężczyzn i 73 kobiety.

</doc>
<doc id="2291802" url="https://pl.wikipedia.org/wiki?curid=2291802" title="John Berger (narciarz)">
John Berger (narciarz)

John Filip Berger (ur. 31 lipca 1909 w Överluleå, zm. 12 stycznia 2002 w Sundbyberg) – szwedzki biegacz narciarski, brązowy medalista olimpijski.
Kariera.
Igrzyska w Garmisch-Partenkirchen w 1936 roku był pierwszymi i zarazem ostatnimi igrzyskami w jego karierze. Wspólnie z Erikiem Augustem Larssonem, Arthurem Häggbladem i Martinem Matsbo wywalczył brązowy medal w sztafecie 4x10 km. Był to jego jedyny start na tych igrzyskach.

</doc>
<doc id="2291812" url="https://pl.wikipedia.org/wiki?curid=2291812" title="Lambo 291">
Lambo 291

Lambo 291, także Modena 291 – samochód Formuły 1, zaprojektowany przez Mauro Forghieriego dla zespołu Modena na sezon 1991. Kierowcami samochodu byli Nicola Larini i Eric van de Poele.
Historia modelu.
Koncern Lamborghini od 1989 roku dostarczał silniki różnym zespołom Formuły 1. W 1989 roku był to Larrousse, a rok później Larrousse i Lotus. W sezonie 1991 Lamborghini dostarczało swoje silniki Ligierowi i debiutującemu w Formule 1 zespołowi Modena. Modena, znana wcześniej jako GLAS, miała silne powiązania z Lamborghini. Włoska firma miała być odpowiedzialna nie tylko za dostarczanie silników V12, ale także za zaprojektowanie i zbudowanie modelu. Ponadto GLAS, będące początkowo meksykańskim zespołem, stanęło na skraju bankructwa po tym, gdy z jego sponsorowania wycofali się inwestorzy na czele z Fernando Gonzalezem Luną; wtedy jednak zespół uratowało Lamborghini.
Projektantem samochodu był Mauro Forghieri. Samochód był gotowy do testów latem 1990 roku, ale w tym okresie ze sponsorowania zespołu wycofał się Luna. Wtedy Lamborghini zdecydowało się uratować silnie powiązany z włoskim koncernem, a będący na skraju bankructwa zespół, po czym przenieść jego siedzibę do Modeny i tak też nazwać nowy twór. Mimo że Modena była rozpatrywana jako fabryczny zespół Lamborghini, to Lamborghini nie chciało nazwać zespołu swoją nazwą, ponieważ ich zdaniem w razie niepowodzenia projektu mogłoby to negatywnie wpłynąć na wizerunek marki. Faktem jest jednak, że po początkowym wsparciu od Lamborghini, Modena stała się następnie całkowicie samodzielnym podmiotem i nie otrzymała żadnego dalszego wsparcia lub pomocy finansowej od Lamborghini.
Końcem roku 1990 rozpoczęto testowanie samochodu oznaczonego oficjalnie Lambo 291. Testerem był Mauro Baldi. Samochód wyglądał stosunkowo ładnie. Charakterystyczne dla niego były trójkątne sekcje boczne i ukośne chłodnice. Takie chłodnice stały się trendem w Formule 1 wiele lat później i są stosowane po dziś dzień. Następnie zatrudniono w charakterze menadżera Jaime Mankę Graziadeiego. Kierowcami zostali były kierowca Coloni, Oselli i Ligiera – Nicola Larini, oraz wicemistrz Formuły 3000 z 1990 roku, Eric van de Poele. Inżynierem wyścigowym Lariniego był Mario Tolentino, a van de Poelego – Dave Morgan.
Sezon 1991.
Sezon 1991 rozpoczął się dla zespołu stosunkowo udanie. Wprawdzie w pierwszym Grand Prix sezonu, Grand Prix Stanów Zjednoczonych, van de Poele nie zdołał się nawet prekwalifikować, osiągając najgorszy czas (1:37,046), ale Larini zakwalifikował się na siedemnastej pozycji. Wyścig Włoch ukończył na siódmej pozycji, co oznaczało, że w debiucie Modenie brakło zaledwie jednego miejsca, by uzyskać jeden punkt. Do Grand Prix Brazylii jednak już obaj kierowcy się nie prekwalifikowali. Do Grand Prix San Marino zakwalifikował się z kolei van de Poele (21 miejsce); Larini nie prekwalifikował się. W wyścigu belgijski kierowca jechał na piątym miejscu, ale na 58 okrążeniu miał problemy z pompą paliwa i został sklasyfikowany na dziewiątym miejscu. Van de Poele nie zakwalifikował się już do żadnego wyścigu w sezonie. Larini z kolei nie prekwalifikował się do siedmiu wyścigów z rzędu (od Grand Prix Brazylii do Grand Prix Wielkiej Brytanii). Następnie na 24 miejscu zakwalifikował się do Grand Prix Niemiec (wyścigu nie ukończył wskutek wypadku na pierwszym okrązeniu) oraz Węgier (w wyścigu był ostatni, szesnasty). Następnie samochody Modena nie wzięły udziału w wyścigu o Grand Prix Belgii, ale Larini zakwalifikował się na 23 miejscu do "rodzimego" wyścigu o Grand Prix Włoch. Sam wyścig Larini ukończył na 16 pozycji. Ponadto Larini zdołał zakwalifikować się jeszcze na dziewiętnastym miejscu do ostatniego w sezonie wyścigu, o Grand Prix Australii. Wyścigu Włoch nie ukończył z powodu zbiorowej kolizji na szóstym okrążeniu. Po sezonie, wskutek ogromnego zadłużenia, Modena wycofała się z Formuły 1.

</doc>
<doc id="2291813" url="https://pl.wikipedia.org/wiki?curid=2291813" title="Modena 291">
Modena 291



</doc>
<doc id="2291818" url="https://pl.wikipedia.org/wiki?curid=2291818" title="Ceylon (język programowania)">
Ceylon (język programowania)

Ceylon – projekt języka programowania oraz SDK dla niego tworzony przez firmę Red Hat. Bazuje na języku Java – programy w nim napisane będą się uruchamiać pod jej wirtualną maszyną. Głównym deweloperem projektu jest Gavin King, który przedstawia język jako Javę do zadań biznesowych. Język został zaprezentowany po raz pierwszy na konferencji QCon w Pekinie. Wcześniej potajemnie rozwijano go przez dwa lata.
Przykład programu.
Przykład programu Hello World:
void hello() {
 print("Hello!");

</doc>
<doc id="2291826" url="https://pl.wikipedia.org/wiki?curid=2291826" title="Apokryf Ezechiela">
Apokryf Ezechiela

Apokryf Ezechiela – nazwa nadana niezachowanemu do czasów współczesnych starotestamentowemu utworowi apokryficznemu przypisywanemu prorokowi Ezechielowi. Jego nieliczne fragmenty znane są z cytatów Ojców Kościoła.
Najstarsza wzmianka o istnieniu drugiej księgi Ezechiela pochodzi od Józefa Flawiusza, który zawarł ją w "Dawnych dziejach Izraela" (X, V 1). Na tej podstawie wysuwa się hipotezę o datacji utworu na okres między 50 p.n.e. a 50 n.e. Fragmenty apokryfu Ezechiela cytowane są w dziełach Epifaniusza, Klemensa Rzymskiego czy Klemensa Aleksandryjskiego, jak również w Talmudzie babilońskim.

</doc>
<doc id="2291827" url="https://pl.wikipedia.org/wiki?curid=2291827" title="Vajiravudh">
Vajiravudh

Vajiravudh (Rama VI), o imieniu królewskim Phra Mongkut Klao Chao Yu Hua (ur. 1 stycznia 1881 w Bangkoku, zm. 25 listopada 1925 tamże) – król Syjamu z dynastii Chakri, pisarz.
Był synem króla Chulalongkorna. Na tron wstąpił po śmierci ojca 23 października 1910. Po śmierci Vajiravudh następcą został jego młodszy brat Prajadhipok.

</doc>
<doc id="2291829" url="https://pl.wikipedia.org/wiki?curid=2291829" title="Anna Chapman">
Anna Chapman

Anna Chapman właściwie Anna Wasiljewna Kuszczenko (ur. 23 lutego 1982 w Wołgogradzie) – zatrzymana w Nowym Jorku za szpiegostwo na rzecz Rosji. Deportowana 8 lipca 2010 do Rosji na podstawie wymiany więźniów. Do wymiany doszło 9 lipca na lotnisku w Wiedniu. W zamian za 10 rosyjskich szpiegów uwolniono Siergieja Skripala, Igora Sutiagina, Giennadija Wasilenko i Aleksandera Zaporożskiego.
Po deportacji stała się w Rosji celebrytką. Pozowała, między innymi, dla czasopisma Maxim.

</doc>
<doc id="2291832" url="https://pl.wikipedia.org/wiki?curid=2291832" title="It Takes a Thief">
It Takes a Thief

It Takes a Thief – debiutancki album amerykańskiego rapera Coolia. Został wydany 19 lipca, 1994 roku.
Album zadebiutował na 8. miejscu notowania "Billboard 200".

</doc>
<doc id="2291833" url="https://pl.wikipedia.org/wiki?curid=2291833" title="Testament Abrahama">
Testament Abrahama

Testament Abrahama – żydowski apokryf starotestamentowy o charakterze apokalipsy, powstały około roku 100 prawdopodobnie w środowisku egipskim. Dzieło spisano w języku greckim.
Treścią utworu jest wizja, jaką otrzymał od Boga przed śmiercią patriarcha Abraham. Podróżując wraz z archaniołem Michałem na ognistym wozie zwiedza ziemię, gdzie widzi popełniających grzeszne czyny ludzi. Na jego prośbę Bóg sprawia iż ziemia się rozstępuje i pochłania niegodziwców. Następnie zostaje zabrany do nieba, u bram którego są dwie ścieżki: dla sprawiedliwych i dla grzeszników. Sąd nad zmarłymi duszami sprawuje Abel; anioł Dokiel waży dusze ludzkie, zaś anioł Piruel poddaje je próbie ognia. Po powrocie na ziemię Abraham usiłuje się bronić przed odejściem ze świata, śmierć podstępem zabiera jednak jego duszę, uniesioną następnie przez aniołów do raju.
Apokryf zachował się w dwóch recenzjach: krótszej i dłuższej. Recenzja krótsza przepisywana była przez skrybów chrześcijańskich, co zaowocowało dodaniem do niej terminologii chrześcijańskiej. 

</doc>
<doc id="2291834" url="https://pl.wikipedia.org/wiki?curid=2291834" title="Zamek Szaryski">
Zamek Szaryski

Zamek Szaryski (słow. "Šarišský hrad", węg. "Sáros Vár") – ruiny dużego (4,5 ha) zamku, zaliczanego do największych na Słowacji. Wejście w obręb murów prowadziło przez barbakan z podwójną bramą, do której dostępu bronił most zwodzony przerzucony nad wciąż widoczną fosą.
Położenie.
Ruiny rozciągają się na wierzchołku wyraźnego wzniesienia (Šarišský vrch) 570 m n.p.m., wznoszącego się nad miasteczkiem Veľký Šariš, 8 km na północny zachód od miasta Preszów we wschodniej Słowacji. W średniowieczu zamek miał strategiczne położenie, gdyż można było z niego kontrolować szlaki wiodące z południa Węgier do Polski i z zachodu przez Spisz i Szarysz na Ruś.
Historia.
Wokół wzgórza znaleziono liczne ślady osadnictwa wczesnosłowiańskiego, co poświadczają również nazwy okolicznych wzgórz "Stráž", "Lysá Stráž" czy "Hradová hora" i odnajdywane tam pozostałości ziemnych umocnień. Prawdopodobnie pierwotnie szczyt wzgórza stanowiły właśnie umocnienia ziemno-kamienne, które okazały się niewystarczające podczas najazdów tatarskich na Węgry w połowie XIII w. Po tych wydarzeniach przystąpiono do budowy murowanego zamku.
W dokumencie wydanym przez króla Belę IV w 1262 roku po raz pierwszy wspomina się zamek jako "castrum Sarus", należał on wtedy do domeny królewskiej. Od ostatniego z Arpadów Andrzeja III zamek otrzymał palatyn Amadej Aba i prawdopodobnie stał się on jego główną siedzibą.
Podczas konfliktu synów Aby: Jana, Mikołaja, Dawida i Władysława z królem Karolem Robertem (będącego pokłosiem wcześniejszego buntu samego Amadeja i układania się przez niego z Mateuszem Czakiem) zamek był oblegany przez wojska królewskie. Pomimo kilkutygodniowego oblężenia załoga broniąca zamku nie poddała się, a działania wojenne zakończyła dopiero bitwa pod Rozhanovcami koło Koszyc 15 czerwca 1312 roku, w wyniku której wojska królewskie rozbiły buntowników. Po przegranej bitwie załoga zamku poddała się bez walki. Zamek powrócił w ręce królewskich kasztelanów i żupanów szaryskich, a w roku 1436 otrzymał go możny ród węgierski Perényich.
Gdy po śmierci Zygmunta Luksemburskiego na Węgrzech wybuchły walki o sukcesję, Elżbietę Luksemburską wspierał w walce z Władysławem Warneńczykiem czeski kondotier Jan Jiskra, który w marcu 1441 roku opanował zamek i usadził w nim swojego dowódcę Matěja z Kněžic. Matěj z Kněžic pozostawał lojalny do czasu osłabienia pozycji Jiskry i wkrótce przystał do bratrzyków ("bratříci" – słowaccy husyci, zorganizowani na wzór braci czeskich). W 1461 roku wojsko pod dowództwem Stefana Zápolyi po oblężeniu zdobyło zamek, a król Maciej Korwin odzyskaną warownię zwrócił w ręce Perényich.
W roku 1526 podczas bitwy pod Mohaczem zginął król Ludwik II Jagiellończyk, a rodzina Perényi poparła Jana Zapolyę w jego dążeniach do tronu węgierskiego. W wyniku tego konfliktu w 1537 roku zamek będący we władaniu Piotra Perényiego został zdobyty przez wojska Ferdynanda Habsburga, który nowym jego właścicielem ustanowił swojego doradcę i dyplomatę Jerzego Wernhera. W tym też czasie zamek uzyskał najpełniejszą formę jako wieloczłonowa forteca z licznymi basztami, bastejami i bastionem w miejscu XIV-wiecznej bramy, chociaż rozbudowę rozpoczął jeszcze Piotr Perényi. Nowy pierścień murów postawiono wtedy na wałach dawnego słowiańskiego grodziska.
W roku 1642 (lub 1620) zamek przejęła rodzina Rakoczych, ale w 1660 roku zamek został mocno uszkodzony po wybuchu prochowni. W 1687 roku warownię ostatecznie opuszczono, wcześniej częściowo wysadzając i podpalając.
Zarówno na zamku jak i w nieopodal leżącym Wielkim Szaryszu piwo warzono już w średniowieczu. W szaryskich zapiskach cechowych z 1506 roku można znaleźć specjalny przywilej dla piwowarów. Miejscowe piwo warzono z użyciem chmielu rosnącego pod samym zamkiem. Do tradycji tych współcześnie nawiązuje Browar Szarysz (słow. Pivovar Šariš), będący częścią firmy Pivovary Topvar a.s. (obecnie własność SABMiller) znany m.in. z piwa Smädný mních, odnoszącego się do trunku warzonego na Zamku Szaryskim przez mnichów.

</doc>
<doc id="2291840" url="https://pl.wikipedia.org/wiki?curid=2291840" title="Ludwig Carl Christian Koch">
Ludwig Carl Christian Koch

Ludwig Carl Christian Koch (ur. 8 listopada 1825 w Ratyzbonie, zm. 1 listopada 1908 w Norymberdze) – niemiecki entomolog i arachnolog. 
Syn Carla Ludwiga Kocha (1778–1857), przyrodnika, entomologa i arachnologa, i bratanek botanika Wilhelm Daniel Joseph Koch (1771–1849).
Życiorys.
Ludwig Carl Christian Koch urodził się 8 listopada 1825 roku w Ratyzbonie. Jego ojcem był entomolog i arachnolog Carl Ludwig Koch (1778–1857), a wujem botanik Wilhelm Daniel Joseph Koch (1771–1849).
Po ukończeniu gimnazjum w Ratyzbonie rozpoczął studia prawnicze w Erlangen, a w 1847 roku przeniósł się na medycynę, którą ukończył w 1851 roku
. Od 1853 roku mieszkał w Norymberdze, gdzie pracował jako lekarz. 
Zajmował się entomologią i arachnologią. W swoich pracach skupiał się przede wszystkim na pajęczakach, w tym na okazach zagranicznych z Tyrolu, Galicji, obszarów polarnych, Syberii, Egiptu, Abisynii i Japonii. 
Z powodu zainteresowań pajęczakami nazwano go „Spinnenkoch”. Zmarł 1 listopada 1908 roku w Norymberdze. 
Jego najważniejszym dziełem było wydane w 1871 roku "Die Arachniden Australiens" na podstawie obszernych materiałów otrzymanych od niemieckiej badaczki Australii Amalie Dietrich (1821–1891). 
Zgromadził jedne z najbardziej znaczących zbiorów pajęczaków, wijów i równonogów, rozwijając kolekcję ojca. Zbiory samych pająków liczyły 3318 szklanych pojemników z ok. 15 tys. okazów. Po śmierci Kocha kolekcja znalazła się w Wielkiej Brytanii. 
Publikacje.
Lista publikacji podana za Dittrichem (1908): 

</doc>
<doc id="2291843" url="https://pl.wikipedia.org/wiki?curid=2291843" title="Życie Adama i Ewy">
Życie Adama i Ewy

Życie Adama i Ewy, znane też pod tytułami Pokuta Adama i Apokalipsa Mojżesza – niewielki objętościowo apokryf Starego Testamentu, opisujący dzieje Adama i Ewy po wyjściu z raju. Data powstania i pierwotny język utworu pozostają nieznane; do czasów współczesnych zachował się jedynie tekst w języku greckim (krótszy) i łacińskim (dłuższy), na podstawie których dokonano późniejszych tłumaczeń na takie języki jak syryjski, arabski czy staro-cerkiewno-słowiański. Apokryf składa się z krótkich, zazwyczaj jedno lub dwuzdaniowych rozdziałów. W wersji łacińskiej jest ich 48, w greckiej 43.

</doc>
<doc id="2291847" url="https://pl.wikipedia.org/wiki?curid=2291847" title="Vallisneria gigantea">
Vallisneria gigantea



</doc>
<doc id="2291850" url="https://pl.wikipedia.org/wiki?curid=2291850" title="Frank Hallam">
Frank Hallam

Frank Hallam właściwie Francis Stanley Tennyson Hallam (ur. 1 maja 1917 roku w City of Glenorchy, Tasmania, zm. 5 września 1995 roku) – producent i mechanik.
Życiorys.
Hallam jest synem Tennysona Charlesa i wnukiem Thomasa Fredericka Hallama. Gdy Hallam był młody jego rodzice rozeszli się a on wraz z trójką rozeństwa wyjechał do północnej Australii.
Hallam rozpoczął naukę w Church of England Grammar School i kontynuował ją w Launceston Junior Technical School.
W wieku 15 lat uzyskał certyfikat jako mechanik w H.C. Heathorn &amp; Company. Po zakończeniu praktyk zaczął pracować w Glasgow Engineering Company.
Podczas II wojny światowej zobowiązał się do pracy w Commonwealth Aircraft Corporation, gdzie pracował jako producent narzędzi. W 1944 roku wrócił do Tasmanii, i od tego roku pracował dla australijskiego producenta silników dla Formuły 1, Repco.

</doc>
<doc id="2291851" url="https://pl.wikipedia.org/wiki?curid=2291851" title="Francis Stanley Tennyson Hallam">
Francis Stanley Tennyson Hallam



</doc>
<doc id="2291852" url="https://pl.wikipedia.org/wiki?curid=2291852" title="Dialekt śląski języka polskiego">
Dialekt śląski języka polskiego



</doc>
<doc id="2291854" url="https://pl.wikipedia.org/wiki?curid=2291854" title="Józef i Asenet">
Józef i Asenet

Józef i Asenet – apokryf starotestamentowy o cechach romansu, rozwijający krótką wzmiankę w Księdze Rodzaju o poślubieniu przez Józefa Egipcjanki Asenat.
Datowany między końcem I wieku p.n.e. a końcem I wieku n.e. utwór powstał w środowisku diaspory egipskiej, prawdopodobnie w języku greckim (autor posługuje się Septuagintą). Tekst opisuje zaślubiny Józefa z Asenet; zauroczona urodą wybrańca panna młoda porzuca religię egipską i przyjmuje wiarę w Jahwe, a także rozdaje swoje dobra ubogim. W dalszej części apokryfu następuje bajeczne opowiadanie o spisku syna faraona, który chcąc uwieść żonę Józefa próbuje namówić jego braci do zamordowania go. Bracia jednak po kolei odmawiają, z wyjątkiem Dana i Gada, których syn faraona oszukuje, pomawiając Józefa o spiskowanie przeciwko nim, jako synom niewolnic. Syn faraona ginie ostatecznie zamordowany przez Beniamina. Po śmierci syna faraon umiera ze zgryzoty, a usynowiony przez niego Józef przejmuje rządy nad Egiptem.
Apokryf ma cechy hellenistycznego romansu i jest jednym z najstarszych zachowanych przykładów tego gatunku. Jest historią dwojga kochanków zakochanych w sobie od pierwszego wejrzenia, którzy muszą pokonać przeciwności. W roli głównego czarnego charakteru występuje syn faraona, w roli zbójców – Dan i Gad. Jednocześnie pełne jest nawiązań biblijnych, czego przykładem jest walka Beniamina z synem faraona przypominająca walkę Dawida z Goliatem czy modlitwa Asenat składająca się z motywów z psalmów.
Celem autora apokryfu było najprawdopodobniej zezwolenie na odrzucane przez ortodoksyjnych żydów małżeństwa mieszane pod warunkiem nawrócenia się pogańskiego współmałżonka, jak również rozpropagowanie konwersji na judaizm wśród Egipcjan.
Historia miłości Józefa i Asenat prowadzącej do jej nawrócenia była rozwijana w kolejnych wiekach. Jedną z jej wersji jest Istoryja o świętym Jozefie, patryjarsze Starego Zakonu, którego byli bracia zaprzedali.

</doc>
<doc id="2291857" url="https://pl.wikipedia.org/wiki?curid=2291857" title="Bitwa o Stare Miasto Jerozolimy">
Bitwa o Stare Miasto Jerozolimy

Bitwa o Stare Miasto Jerozolimy była stoczona pomiędzy żydowską organizacją paramilitarną Hagana a siłami jordańskiego Legionu Arabskiego o Dzielnicę Żydowską na Starym Mieście Jerozolimy podczas I wojny izraelsko-arabskiej (16-28 maja 1948 r.). Bitwa zakończyła się zwycięstwem Jordańczyków i usunięciem wszystkich Żydów ze Starego Miasta Jerozolimy.
Tło wydarzeń.
Uchwalona 29 listopada 1947 roku Rezolucja Zgromadzenia Ogólnego ONZ nr 181 zakładała, że miasta Jerozolima i Betlejem znajdą się w międzynarodowej strefie pozostającej pod administracją ONZ. Takie rozwiązanie miało zapewnić bezpieczeństwo Staremu Miastu Jerozolimy, w którym znajdowały się najświętsze miejsca chrześcijaństwa, judaizmu i islamu. Rezolucja wywołała różne reakcje wśród Żydów, jednak przywództwo polityczne społeczności żydowskiej w Mandacie Palestyny postanowiło nie prowadzić działań militarnych w Starym Mieście. Obawiano się, że starcia mogą spowodować uszkodzenie świętych miejsc. Postanowiono także, że w celu uniknięcia arabskich prowokacji, obrona Dzielnicy Żydowskiej na Starym Mieście w Jerozolimie otrzyma ścisłe instrukcje postępowania. Nie mogli się oni angażować w żadne starcia zbrojne, a jedyną sytuacją dopuszczającą użycie przemocy było ratowanie życia. W ten sposób wśród dowództwa Hagany powstało przekonanie, że Stare Miasto Jerozolimy nigdy nie będzie dotknięte wojną. Koncepcja ta była zaszczytna, zaważyła jednak o losach całej dzielnicy i jej mieszkańców.
Różne są szacunki liczebności Żydów zamieszkujących Dzielnicę Żydowską Starego Miasta w Jerozolimie w 1947 roku. Dane wskazują na liczbę pomiędzy 2 tys. a 2,5 tys. osób, co stanowiło około 10% mieszkańców Starego Miasta. Większość Żydów było ubogimi osobami w podeszłym wieku. Gdy rozpoczęła się Wojna domowa w Mandacie Palestyny Jerozolima została odcięta od osiedli żydowskich położonych na wybrzeżu. Dodatkowo w samym mieście, odizolowaną żydowską enklawą stała się Dzielnica Żydowska na Starym Mieście. Jedyną łączność i komunikację Dzielnicy Żydowskiej z dzielnicami żydowskimi położonymi w Zachodniej Jerozolimie utrzymywały połączenia autobusem linii numer 2. Liczba Żydów mieszkających na Starym Mieście Jerozolimy:
Pierwsze strzały w Dzielnicy Żydowskiej padły w dniu 3 grudnia 1947 roku. Ostrzelany został wówczas autobus linii numer 2. W wyniku ostrzelania zginął jeden Żyd, a ośmiu zostało rannych. Zamach wywołał wzburzenie żydowskiej społeczności miasta. 10 grudnia żydowska organizacja paramilitarna Irgun powołała swojego dowódcę na Starym Mieście - został nim Joel Friedler („Amnon”). Dowodził on 10-osobowym oddziałem, który na swoim uzbrojeniu posiadał zaledwie dwa karabiny, dwa karabiny maszynowe, kilka pistoletów i granatów. Dowódcą sił Hagany był Jisra’el Amir. Dowodził on 60 osobami, które posiadały na swoim uzbrojeniu 16 karabinów i 25 pistoletów. W odwecie na arabski zamach, Irgun zaatakował arabskie pozycje na Starym Mieście. Wymiana ognia trwała przez siedem godzin i zakończyła się śmiercią arabskiego dowódcy. W strzelaninie zginęło również dwóch Żydów, a jeden został ranny. Następnego dnia Irgun zdetonował bombę podłożoną w Bramie Damasceńskiej.
Brytyjskie władze mandatowe natychmiast po strzelaninie wprowadziły na Stare Miasto swoje siły wojskowe. Brytyjscy żołnierze przeprowadzili przeszukiwania domów w poszukiwaniu ukrytej broni. W trakcie tej operacji znaleziono kilka sztuk broni i aresztowano 15 młodych Żydów (po kilku dniach ich zwolniono). Zachowanie Brytyjczyków naruszało zasady neutralności, ponieważ w tym samym czasie Arabowie mogli swobodnie poruszać się po Starym Mieście nosząc przy sobie broń. Następnie Brytyjczycy rozmieścili dwa posterunki wojskowe rozdzielające dzielnicę arabską od żydowskiej na Starym Mieście. Gdy 1 stycznia 1948 Arabowie zablokowali komunikację autobusów linii numer 2, Brytyjczycy zaoferowali, że mogą dwa razy w tygodniu eskortować konwój do Bramy Dawida na Starym Mieście. Zastrzegli jednak przy tym, że będą przeprowadzać kontrole w poszukiwaniu broni i amunicji, a na teren Dzielnicy Żydowskiej wstęp będą mieli jedynie mieszkańcy oraz osoby pełniące takie zawody jak lekarz, pielęgniarka lub nauczyciel. W tym samym czasie Arabowie mieli swobodny wstęp na Stare Miasto, równie swobodnie mogli wnosić broń oraz amunicję.
Całkowita izolacja dzielnicy wiązała się z licznymi niedogodnościami i wpływała na decyzje o opuszczeniu Starego Miasta. W ciągu kilku tygodni około 500 Żydów skorzystało z możliwości opuszczeni dzielnicy. Razem z nimi, do 20 stycznia dzielnicę opuściło także 33 obrońców (w tym osiem kobiet). Przez cały ten czas Brytyjczycy prowadzili różnorodne działania mające na celu osłabienie żydowskich sił na Starym Mieście. Od czasu do czasu przeprowadzano aresztowania, aby w areszcie przeprowadzić dokładną kontrolę tożsamości osób zatrzymanych. Wśród zatrzymanych znalazł się także Joel Friedler z Irgunu. Na jego miejsce nowym dowódcą został Isser Nathanson („Gideon”). Dotarł on na Stare Miasto przekupując brytyjskich żołnierzy i przemycając ze sobą broń. W kilka dni później Arabowie wysadzili jeden z domów w Dzielnicy Żydowskiej, a następnie ostrzelali żydowski konwój wjeżdżający do Starego Miasta od strony Morza Martwego. Członkowie Irgunu i Hagany, widząc co się dzieje, otworzyli ogień do arabskich napastników strzelających do konwoju. W odpowiedzi brytyjskie władze mandatowe wprowadziły szereg restrykcji, które spadły na żydowską społeczność Starego Miasta. Ponownie przeprowadzono przeszukania domów i aresztowania. Było to wyraźnym sygnałem dla Arabów, że Brytyjczycy w sytuacji konfliktu na Starym Mieście opowiadają się po stronie arabskiej. Stało się to zachętą do śmielszego postępowania ze strony Arabów.
W dniu 20 stycznia przeprowadzono ewakuację chorych ze szpitala żydowskiego do środkowej części Dzielnicy Żydowskiej (po skurczeniu się granic dzielnicy, szpital znajdował się na terenach arabskich i nie był chroniony). Odpowiedzialność za bezpieczeństwo ewakuacji wzięli na siebie Brytyjczycy. Z tego powodu członkowie Hagany i Irgunu przybyli na miejsce operacji nieuzbrojeni. W pewnym momencie jeden z Arabów otworzył ogień do ewakuowanych chorych Żydów, raniąc cztery osoby (zmarł Joel Friedler - „Amnon” z Irgunu). Następnie, 25 stycznia Arabowie wysadzili dom rabina Icchaka Orensteina (rabin Zachodniego Muru). Na miejscu wybuchu pojawili się brytyjscy żołnierze, którzy zaczęli przeszukiwać okoliczne żydowskie domu - skonfiskowali jeden pistolet i kilka granatów, osłabiając w ten sposób siły żydowskich obrońców. W lutym nowym dowódcą obrony Dzielnicy Żydowskiej został Dawid Sze’alti’el. Nie wierzył on w możliwość obrony dzielnicy i kilkakrotnie żądał od Dawida Ben Guriona ewakuacji wszystkich Żydów ze Starego Miasta. Równocześnie zmieniono dowódcę sił Irgunu na Abrahama Isser Halperina. Spodziewał się on totalnej bitwy o Stare Miasto, która według niego miała rozpocząć się natychmiast po wycofaniu Brytyjczyków. Z tego powodu zawarł on porozumienie pomiędzy siłami Irgunu, Lechi i Hagany na Starym Mieście, uporządkował organizację jednostek, zaprowadził w nich dyscyplinę oraz poprawił kontakty z mieszkańcami dzielnicy. Przeprowadził także rekrutację nowych członków spośród ludności cywilnej, pozyskując około 80 rezerwistów. Brytyjczycy zdołali jednak 3 marca aresztować Halperina i wydalili go ze Starego Miasta. W ten sposób systematycznie rosło napięcie w dzielnicy. Do przesilenia doszło podczas kolejnej akcji przeszukań w dniu 28 marca. W jednym z budynków, zaskoczeni członkowie Irgunu otworzyli ogień do brytyjskich żołnierzy. W rezultacie rozpoczęła się regularna wymiana ognia, a obie strony pośpiesznie ściągały w posiłki w rejon starcia. Wymianę ognia przerwał brytyjski oficer, który wyszedł z podniesionymi rękami i rozpoczął negocjacje. Obie strony zgodziły się na zawieszenie broni, przy czym Brytyjczycy zobowiązali się, że nie będą już poszukiwać broni w Dzielnicy Żydowskiej. W całym starciu straty brytyjskie wyniosły trzech zabitych i czterech rannych, a straty żydowskie jeden zabity i ośmiu rannych. Tego dnia Brytyjczycy zwrócili skonfiskowane uzbrojenie, a żydowscy obrońcy mogli już otwarcie chodzić po dzielnicy z bronią.
Na początku maja, kiedy stało się jasne, że Brytyjczycy wkrótce opuszczą miasto, podjęto ostatnią próbę przemytu amunicji, którą ukryto w podwójnych dnach beczek z paliwem. W dniu 4 maja żydowskie organizacje Hagana, Irgun i Lehi podpisały na Starym Mieście oficjalne porozumienie o współpracy. Naczelnym dowódcą obrony dzielnicy został Dawid Sze’alti’el z Hagany. 13 maja obrońcy dzielnicy liczyli około 150 osób (w tym 42 członków Irgunu i Lehi). Ich uzbrojenie stanowiło 17 karabinów, 45 pistoletów, 42 pistolety maszynowe, dwa karabiny maszynowe, jeden moździerz, 374 granatów ręcznych i około 200 kg materiałów wybuchowych. Do każdego pistoletu było po 300 pocisków, a do karabinów po 500 pocisków. Największym problemem obrońców był brak ciężkiej broni, w tym broni przeciwpancernej.
W dniu 13 maja 1948 roku wojska brytyjskie opuściły Stare Miasto Jerozolimy. Żydowscy obrońcy natychmiast rozpoczęli operację Shfifon, której celem było rozszerzenie granic Dzielnicy Żydowskiej i powiększenie jej zdolności obronnych poprzez przejęcia kontroli nad strategicznymi punktami. Bez napotykania na opór Żydzi zajęli między innymi wieżę Kościoła Greckiego, która wznosi się nad Dzielnicą Ormiańską. Duchowni Ormianie zażądali jednak opuszczenia tego miejsca, ponieważ chcieli oni zachować neutralność swojej dzielnicy. Dowódca żydowskiej obrony Dawid Sze’alti’el wysłuchał tej prośby i nakazał opuszczenie stanowiska na dachu kościoła. Następnego dnia zajęli je Arabowie i zaczęli ostrzeliwać stąd Bramę Dawida, zmuszając jej obrońców do wycofania się. Dopiero pod osłoną nocy mogli oni powrócić na swoje stanowiska obronne. Przez cały ten czas w dzielnicy utrzymywał się względny spokój, a obie strony fortyfikowały swoje pozycje. Cięższa wymiana ognia rozpoczęła się dopiero wieczorem 15 maja.
Przebieg bitwy.
W dniu 16 maja 1948 roku Arabowie natarli bardzo szybko zajmując Dzielnicę Ormiańską i fortyfikując pozycje wokół Kościoła Greckiego. Prowadzili stąd ciężki ostrzał żydowskich pozycji przy Bramie Dawida, zmuszając ich obrońców do wycofania się. Wykorzystując tę lukę w obronie, zajęli ulicę Chabad, wywołując zamieszanie i panikę wśród jej mieszkańców. W tej sytuacji obrońcy musieli prowadzić działania na dwóch frontach jednocześnie: powstrzymując arabskie natarcie oraz panikę, która ogarnęła cywilów. Dopiero zmrok przyniósł wstrzymanie walk. Arabowie zajęli się grabieżą zajętych domów, a linię ich pozycji oznaczał ogień pożarów. Obrońcy wykorzystali dziwne zachowanie Arabów i przejęli w nocy utracone za dnia pozycje. Straty obrońców poniesione pierwszego dnia były ciężkie: trzech zabitych i 18 rannych. Dodatkowo zginęło 21 cywili.
17 maja był dniem najcięższych walk. Od samego rana Arabowie zaczęli nadawać przez głośniki komunikat, wzywający obrońców do poddania się do godziny dziesiątej, w przeciwnym razie cała dzielnica miała zostać zniszczona. Po upływie wyznaczonego czasu, arabskie karabiny maszynowe ostrzelały Dzielnicę Żydowską, po czym Arabowie ponownie zajęli ulicę Chabad, na której zostali powstrzymani przez obrońców. W południe atak został powtórzony i Arabowie zajęli zachodnią część dzielnicy. Równocześnie natarcie było prowadzone od strony północnej. Starcia ustały ponownie o zmierzchu. Straty obrońców w tym dniu wyniosły 3 zabitych i 13 rannych. Tym razem nie było paniki wśród cywilnych mieszkańców dzielnicy, jednak ich przedstawiciele wezwali dowódcę obrony Dawida Sze’alti’ela do poddania się. Sze’alti’el wysłuchał przedstawicieli, jednak odmówił wykonania ich prośby ponieważ obawiał się powtórzenia masakry ludności żydowskiej do jakiej doszło 12 maja w kibucu Kefar Ecjon.
W nocy 17 maja, siły Hagany podjęły próbę przebicie się z posiłkami do Starego Miasta. Główne natarcie batalion Brygady „Ecjoni” skierował w stronę Bramy Jafy, podczas gdy siły Brygady „Harel” (Palmach) przeprowadziła działania dywersyjne. Po północy trzy żydowskie samochody pancerne zdołały dotrzeć pod mury Starego Miasta, zostały jednak uszkodzone przez Arabów. Kiedy straty nacierających osiągnęły 30 osób (sześciu zabitych i 24 rannych), podjęto decyzję o wycofaniu się.
18 maja upłynął stosunkowo spokojnie. Prawdopodobnie Arabowie ponieśli na tyle ciężkie straty, że nie byli w stanie prowadzić dalszych natarć. W dniu tym na Stare Miasto Jerozolimy wkroczył batalion piechoty z jordańskiego Legionu Arabskiego. Batalionem dowodził pułkownik Abd Allah at-Tall. Jego poczynania były ostrożne i starannie zaplanowane. Jordańczycy zajmowali dom po domu, zakładając punkty ogniowe i obserwacyjne umożliwiające im kontrolę całej dzielnicy. Straty obrońców wyniosły jeden zabity i czterech rannych. Sytuacja obrońców była bardzo zła. Ponad połowa z nich była ranna, a zapasy amunicji były na wyczerpaniu (średnio na karabin przypadało po 10 pocisków). Obrońcy wpadli jednak na pomysł, aby samemu produkować granaty. W prowizorycznej fabryce na Starym Mieście powstało ponad 2,5 tys. granatów. Dzięki temu mieli broń do prowadzenia dalszej walki.
W nocy 18 maja wzmocniona posiłkami kompania Palmach podjęła ponowną próbę przebicia się do Starego Miasta. Tym razem natarcie skierowano w stronę Bramy Dawida, poprzez którą przedostano się do Dzielnicy Żydowskiej. Spotkanie z obrońcami dzielnicy było bardzo radosne, jednak w ciągu następnego dnia żołnierze Palmach wycofali się, a Brama Dawida ponownie przeszła w ręce arabskie. Siły obrońców zostały wzmocnione przez 80 ochotników uzbrojonych w 60 karabinów maszynowych. Byli to jednak ludzie słabo wyszkoleni i nie umiejący prowadzić walki w warunkach miejskich. Naprzeciw siebie mieli pięciokrotnie liczniejsze siły arabskie, w tym batalion zawodowych żołnierzy piechoty z Legionu Arabskiego, który posiadał wsparcie artylerii, moździerzy i ciężkich karabinów maszynowych. W starciach 19 maja obrońcy stracili dwóch zabitych i ośmiu rannych.
W dniu 20 maja oddziały Legionu Arabskiego przystąpiły do szturmu na Dzielnicę Żydowską. Jordańczycy prowadzili nieustanny ostrzał moździerzowy dzielnicy, który trwał w dzień i w nocy. W znacznym stopniu utrudniało to ruchy obrońców i miało ważne znaczenie psychologiczne dla mieszkańców dzielnicy, którzy przez cały czas musieli ukrywać się w piwnicach lub podziemnych tunelach. Po ostrzale artyleryjskim, jordańscy żołnierze podkradali się pod stanowiska obrony i podkładali materiały wybuchowe, którymi niszczyli kolejne pozycje obrońców. Dopiero wówczas Jordańczycy zajmowali zniszczoną pozycję. W ten sposób wysadzono kilkanaście domów, w tym synagogę Nissan Beck. Chociaż postęp był powolny, umożliwiał on Jordańczykom w znacznym stopniu zmniejszyć liczbę własnych ofiar. Obrońcy stracili w tym dniu pięciu zabitych i 10 rannych.
W ciągu następnych dwóch dni Legion Arabski przegrupowywał siły i na Starym Mieście było stosunkowo spokojnie. Jordańczycy przygotowali samochody pancerne do wprowadzenia na wąskie uliczki Dzielnicy Żydowskiej. Zgrupowano je razem z czołgiem przed Bramą Dawida, nie wprowadzono je jednak do walki. W czwartek 23 maja, Jordańczycy wznowili ostrzał dzielnicy. Tego dnia obrońcy stracili czterech zabitych i czterech rannych. Następnego dnia liczba ataków Jordańczyków wzrosła. Wysadzany był dom po domu, a nacierający posuwali się do przodu pod osłoną silnego ognia prowadzonego przez ciężkie karabiny maszynowe. 26 maja Jordańczycy ponownie wezwali obrońców przy pomocy głośników do poddania się w ciągu siedmiu godzin - w przeciwnym razie cała dzielnica miała zostać zniszczona. Przedstawiciele mieszkańców zażądali wówczas od dowództwa ogłoszenia kapitulacji, aby w ten sposób uratować tych, którzy jeszcze pozostali przy życiu. Sytuacja obrońców była wówczas już rozpaczliwa. Jordańczycy kontrolowali jedną czwartą dzielnicy, a obrońcom kończyła się amunicja, żywność, woda i leki dla rannych. W tej sytuacji Dawid Sze’alti’el zaapelował do Międzynarodowego Czerwonego Krzyża o pomoc w uzyskaniu zgody na ewakuację mieszkańców dzielnicy.
27 maja Jordańczycy wysadzili synagogę Hurwa, czym podłamali ducha obrońców dzielnicy. Następnego dnia, 28 maja 1948 roku, rozpoczęły się negocjacje o warunkach kapitulacji. Rozmowy prowadzono w obecności przedstawiciela ONZ, dr Askarta. Podpisane porozumienie zawierało pięć punktów: (1) cała broń i sprzęt wojskowy zostanie wydana; (2) wszyscy mężczyźni zdolni do noszenia broni pójdą do niewoli; (3) wszyscy mieszkańcy, kobiety i dzieci, ranni obrońcy, będą mogli swobodnie przejść do żydowskiej Zachodniej Jerozolimy; (4) król Abdullah gwarantował bezpieczeństwo wszystkim mieszkańcom opuszczającym dzielnicę; (5) Legion Arabski zajmuje w całości Dzielnicę Żydowską. Tego samego dnia wieczorem, wszyscy mieszkańcy Dzielnicy Żydowskiej opuścili Stare Miasto. Pomimo zawartego porozumienia, Jordańczycy nakazali oddzielenie 180 rannych leżących w szpitalu od pozostałych cywilnych mieszkańców dzielnicy. Dołączyli oni do pozostałych jeńców wojennych i zostali wywiezieni do obozu jenieckiego we wschodniej części Transjordanii, skąd powrócili do Izraela po dziewięciu miesiącach niewoli.
Reakcje i następstwa.
Zajęcie przez Jordańczyków Dzielnicy Żydowskiej Starego Miasta Jerozolimy było bardzo dotkliwą i bolesną stratą dla Żydów. Jordańczycy natychmiast przystąpili do usuwania wszystkich śladów żydowskości w mieście. Ogółem na Starym Mieście wysadzono 22 spośród 27 znajdujących się tam wcześniej synagog. Pozostałych pięć synagog zburzono w późniejszych latach. Dzielnica Żydowska wraz z całym Starym Miastem weszła w skład Wschodniej Jerozolimy i do 1967 roku znajdowała się pod jordańską okupacją, kiedy to po wojnie sześciodniowej znalazła się pod kontrolą Izraela.

</doc>
<doc id="2291861" url="https://pl.wikipedia.org/wiki?curid=2291861" title="Forti FG03">
Forti FG03

Forti FG03 – samochód Formuły 1, zaprojektowany przez Riccardo de Marco, Chrisa Radage'a i George'a Rytona dla zespołu Forti. Model ten uczestniczył ten w części sezonu 1996. Jego kierowcami byli Luca Badoer i Andrea Montermini.
Samochód był następcą powolnej wersji "B" modelu FG01, którego zespół używał w sezonie 1995 i na początku sezonu 1996. FG03, który zadebiutował na Imoli, był znaczącym krokiem naprzód w stosunku do poprzednika, mając zwiększony docisk aerodynamiczny i większą czułość w prowadzeniu. Samochód był jednak awaryjny (ukończył wyścig raz), a z powodu reguły 107% jego kierowcy nie zakwalifikowali się czterokrotnie. FG03 był samochodem wprowadzonym zbyt późno. Po Grand Prix Niemiec zespół Forti został rozwiązany.
Obecnie model FG03 jest używany w Northamptonshire do eksperymentów związanych z Formułą 1.

</doc>
<doc id="2291862" url="https://pl.wikipedia.org/wiki?curid=2291862" title="Kew Gardens – Union Turnpike">
Kew Gardens – Union Turnpike

Kew Gardens – Union Turnpike – stacja metra nowojorskiego, na linii E i F. Znajduje się w dzielnicy Queens, w Nowym Jorku i zlokalizowana jest pomiędzy stacjami Briarwood – Van Wyck Boulevard i 75th Avenue. Została otwarta 31 grudnia 1936.

</doc>
<doc id="2291863" url="https://pl.wikipedia.org/wiki?curid=2291863" title="Jadwiga Zbucka">
Jadwiga Zbucka

Jadwiga Zbucka (ur. 9 grudnia 1899 w Warszawie, zm. 23 sierpnia 1999 w Siedlcach) – honorowa obywatelka miasta Siedlce, nauczycielka, społeczniczka, inicjatorka utworzenia i propagatorka harcerstwa w Siedlcach.
Życiorys.
Wczesne lata życia.
Dzieciństwo Jadwiga Zbucka spędziła w stolicy, tam też rozpoczęła naukę w szkole powszechnej. Wybuch I wojny światowej przerwał ten beztroski okres. Rodzina Zbuckich przeniosła się wtedy do Siedlec, gdzie kupili dom przy ul. Starowiejskiej. W 1916 Jadwiga wznowiła naukę w Żeńskim Gimnazjum Filologicznym Konstancji Zembrzuskiej. Następnie studiowała na Uniwersytecie Warszawskim na Wydziale Matematyczno – Przyrodniczym. Trudna sytuacja finansowa zmuszała ją do kilkukrotnego przerywania nauki. Aby zarobić na utrzymanie i opłacenie czesnego, pracowała jako nauczycielka i wychowawczyni w szkole publicznej w powiecie konstantynowskim, Białkach w gminie Wiśniew, w Zakładach Wychowawczych w Pruszkowie i Żeńskim Gimnazjum w Inowrocławiu. Dwa ostatnie lata przed wybuchem II wojny światowej pracowała w Liceum i Gimnazjum im. Mikołaja Kopernika we Włodzimierzu Wołyńskim. Tam też zastała ją wojna.
Okres II wojny światowej (1939-1945).
Jadwiga Zbucka pomogła uniknąć polskim oficerom aresztowania przez NKWD podczas wybuchu wojny. Zagrożona, uciekła do Generalnego Gubernatorstwa. W latach 1940-1942 prowadziła tajne nauczanie w Warszawie. W 1942 powróciła do Siedlec i dalej kontynuowała pracę konspiracyjną. Wraz z siostrą Natalią oraz bratem Leopoldem z narażeniem życia kształciła polską młodzież. Natalia uczyła języka polskiego, Leopold – sztuki recytacji, zaś Jadwiga – matematyki i przedmiotów ścisłych. W tym czasie, aby przeżyć siostry Zbuckie pracowały także w Publicznej Szkole Rolniczej, której program wolą niemieckiego okupanta stał na niskim poziomie. Często w niedziele w placówce tej odbywały się zajęcia świetlicowe, kryjące tajne komplety. Siostry spotykały się z młodzieżą również w prywatnych mieszkaniach. Jadwiga ponadto pracowała w Tajnej Komisji Egzaminacyjnej, wizytując ośrodki tajnego nauczania w terenie.
Lata 1944-1999.
Od 1944 do 1963 roku Jadwiga Zbucka uczyła w Liceum im. Królowej Jadwigi, zaś w latach 1963–1972 – w Zespole Szkół Zawodowych nr 1 w Siedlcach. W tym czasie również wraz z siostrą aktywnie uczestniczyły w duszpasterstwie nauczycielskim.
Po sierpniowych strajkach 1980 r. siostry wstąpiły jako emerytowane nauczycielki do koła NSZZ „Solidarność” przy II LO im. Królowej Jadwigi w Siedlcach. Jadwiga Zbucka aktywnie włączyła się też w odradzanie ruchu harcerskiego w rodzinnym mieście. W 1988 roku nawiązała współpracę z Polską Organizacja Harcerską – wówczas działającą nielegalnie.
Jadwiga Zbucka zmarła w 1999 roku w Siedlcach i tam też została pochowana. Jej grób znajduje się na cmentarzu przy ul. Cmentarnej.
Działalność harcerska.
Dh. Jadwiga Zbucka przyrzeczenie harcerskie złożyła w I Drużynie im. Emilii Plater jako uczennica Gimnazjum Żeńskiego K. Zembrzuskiej. Po wojnie pełniła społecznie funkcję Komendanta Hufca Harcerek w stopniu podharcmistrza. Hufiec liczył wówczas 10 drużyn żeńskich i ponad 10 drużyn zuchowych. Służbę zakończyła w 1949 roku, gdy władze komunistyczne rozwiązały organizację.
Gdy w latach '80 odradzał się ruch harcerski, Jadwiga Zbucka zainicjowała powstanie POH w Siedlcach. Swoim doświadczeniem harcerskim dzieliła się z młodymi instruktorami, którzy pragnęli kontynuować ideały sprzed wojny. W październiku 1990 Naczelna Rada POH przyznała jej stopień harcmistrza. Mimo sędziwego wieku prowadziła zbiórki, spotykała się z młodzieżą, wyjeżdżała na biwaki oraz uczestniczyła w I Krajowym Kongresie POH we Włocławku.
Działalność społeczna.
Podczas II wojny światowej Jadwiga wraz z siostrą i bratem prowadzili tajne nauczanie, również w prywatnych mieszkaniach. Jadwiga była nie tylko wymagającą nauczycielką, ale także troskliwą wychowawczynią. Jak wspominają jej ówczesne wychowanki, pytała jak minęła im droga, gdzie były łapanki i... czy wszystkie jadły śniadanie. Zawsze miała w torbie dla głodnego kanapkę. Dom rodziny Zbuckich był ostoją polskości, patriotyzmu, schronieniem dla żołnierzy podziemia.
Razem z siostrą Jadwiga wychowała w swoim domu kilkoro dzieci z niezamożnych rodzin. Udzielały też bezpłatnych korepetycji oraz wsparcia finansowego młodzieży znajdującej się w trudnej sytuacji. Jadwiga Zbucka była ponadto wolontariuszką w Ośrodku Pomocy Społecznej.
W trakcie działalności w kole NSZZ „Solidarność” siostry włączały się w pracę nad projektami przyszłej reformy oświatowej. Podczas stanu wojennego dh. Zbucka jako jedna z pierwszych organizowała pomoc duchową i materialną rodzinom internowanych działaczy opozycji.
Organizacje.
Jadwiga Zbucka była członkinią Związku Kombatantów Rzeczypospolitej Polskiej i Byłych Więźniów Politycznych.

</doc>
<doc id="2291864" url="https://pl.wikipedia.org/wiki?curid=2291864" title="Krzyż (film)">
Krzyż (film)

Krzyż – film dokumentalny z 2011 roku zrealizowany przez Ewę Stankiewicz i publicystę Jana Pospieszalskiego, będący swoistą kontynuacją filmu Solidarni 2010 (podtytuł filmu brzmi: "Solidarni 2010 część druga"). Film opowiada o wydarzeniach związanych ze sporem o krzyż sprzed Pałacu Prezydenckiego w Warszawie, który przez wiele tygodni budził w Polsce wielkie emocje. Premiera filmu odbyła się 17 marca 2011 roku w warszawskiej Kinotece. W 2011 roku film został wydany na DVD w nakładzie 20 tys. egzemplarzy; dołączono do niego książkę zawierającą wywiad-rzekę z twórcami filmu. W 2012 roku film był rozpowszechniany jako dodatek do nru 4 (964) "Gazety Polskiej" z 25 stycznia 2012 roku w nakładzie 139 745 egzemplarzy (na płycie DVD).
W kwietniu 2011 odbyła się trzykrotna projekcja filmu w Chicago w ramach tygodnia "Smoleńsk 2010 – Tydzień Pamięci Narodowej". 12 maja 2011 odbył się pokaz filmu w Polskim Domu Narodowym w Nowym Jorku.

</doc>
<doc id="2291866" url="https://pl.wikipedia.org/wiki?curid=2291866" title="75th Avenue">
75th Avenue

75th Avenue – stacja metra nowojorskiego, na linii E i F. Znajduje się w dzielnicy Queens, w Nowym Jorku i zlokalizowana jest pomiędzy stacjami Kew Gardens – Union Turnpike i Forest Hills – 71st Avenue. Została otwarta 31 grudnia 1936.

</doc>
<doc id="2291870" url="https://pl.wikipedia.org/wiki?curid=2291870" title="Henryk Mackrott junior">
Henryk Mackrott junior

Henryk Mackrott (ur. 1800, zm. 15 sierpnia 1831) – polski agent w służbie rosyjskiej, jeden z najbardziej aktywnych urzędników tajnej policji Wielkiego Księcia Konstantego.
Był synem Henryka seniora, fryzjera i agenta rosyjskiego gen. Igelströma, twórcy siatki wywiadowczej w Warszawie pod koniec XVIII wieku. Dzień po zdobyciu w 1813 roku Warszawy przez wojska rosyjskie, Mackrott senior zjawił się u naczelnika rosyjskiej tajnej policji i zaoferował usługi szpiegowskie swego syna.
Już w gimnazjum pijarskim Mackrott junior donosił na szkolnych kolegów, członków rodzin ważnych postaci Królestwa Kongresowego. Następnie został studentem Wydziału Medycyny Królewskiego Uniwersytetu Warszawskiego, gdzie infiltrował grupy konspiracyjne. Początkowo pracował dla szefa tajnej policji księcia Konstantego, Mateusza Schleya, ale w roku 1819 otrzymał samodzielne stanowisko i fundusze na zatrudnianie własnych szpiegów. Z czasem zrezygnował ze studiów medycznych na rzecz kariery szpiegowskiej. Gdy w nocy 29 na 30 listopada 1830 roku wybuchło powstanie listopadowe, w zamieszkach przypadkowo zginął ojciec Mackrotta, a Henryk junior został aresztowany i osadzony w więzieniu w ratuszu.
Sam Mackrott zginął 15 sierpnia 1831 roku (noc sierpniowa), gdy tłum wyciągnął więźniów z aresztu i powiesił na pobliskich latarniach.

</doc>
<doc id="2291872" url="https://pl.wikipedia.org/wiki?curid=2291872" title="Bastogne-Nord">
Bastogne-Nord

Bastogne-Nord – nieczynna stacja kolejowa w Bastogne, w prowincji Luksemburg, w Belgii. Znajduje się na linii 163. Libramont - Gouvy. Stacja została zamknięta w 1993.

</doc>
<doc id="2291874" url="https://pl.wikipedia.org/wiki?curid=2291874" title="Ionel Dănciulescu">
Ionel Dănciulescu

Ionel Daniel Dănciulescu (ur. 6 grudnia 1976 w Slatinie) – piłkarz rumuński grający na pozycji napastnika.
Kariera klubowa.
Karierę piłkarską Dănciulescu rozpoczął w klubie CSŞ Slatina. Następnie w 1993 roku przeszedł do pierwszoligowego klubu Electroputere Craiova. 16 października 1993 roku zadebiutował w lidze w zremisowanym 2:2 domowym meczu z Universitateą Craiova. W Electroputere grał do 1995 roku i wtedy też przeszedł do Dinama Bukareszt. W Dinamie występował bez sukcesów przez dwa lata.
W 1997 roku Dănciulescu przeszedł do tureckiego Altay SK z Izmiru. W tureckiej lidze zadebiutował 3 sierpnia 1997 w meczu z Bursasporem (0:1). W Süper Lig rozegrał 7 meczów i strzelił 1 gola.
W trakcie sezonu 1997/1998 Dănciulescu wrócił do Rumunii i został piłkarzem Steauy Bukareszt. W 1998 roku wywalczył ze Steauą swoje pierwsze w karierze mistrzostwo Rumunii. Wraz ze Steauą, w której grał do końca 2001 roku, jeszcze raz był mistrzem kraju w 2001 roku. Zdobył też Puchar Rumunii w 1999 roku i Superpuchar Rumunii w 1998 roku.
W 2002 roku Dănciulescu ponownie został zawodnikiem Dinama. W tamtym roku grał też krótko w FCM Câmpina. Zawodnikiem Dinama był do 2009 roku. W tym okresie trzykrotnie zostawał mistrzem kraju (2002, 2004, 2007), zdobył trzy puchary kraju (2003, 2004, 2005) i jeden superpuchar (2002). W 2005 roku był wypożyczony do chińskiego Shandong Luneng (debiut: 2 kwietnia 2005 w wygranym 2:1 meczu z Interem Szanghaj).
W 2009 roku Dănciulescu został zawodnikiem hiszpańskiego drugoligowca, Hérculesa Alicante. W Segunda División swój debiut zanotował 3 października 2009 w spotkaniu z Elche CF (3:0). W sezonie 2009/2010 przyczynił się do awansu Hérculesa do Primera División.
Latem 2010 Dănciulescu ponownie stał się piłkarzem Dinama Bukareszt. W sezonie 2011/2012 zdobył z nim Puchar Rumunii. W 2014 roku zakończył karierę.
Kariera reprezentacyjna.
W reprezentacji Rumunii Dănciulescu zadebiutował 3 marca 1999 roku w wygranym 2:0 towarzyskim meczu z Estonią. 28 kwietnia 2004 w sparingu z Niemcami (5:1) strzelił 2 gole. W kadrze narodowej od 1999 do 2009 roku rozegrał 8 meczów i zdobył 2 bramki.

</doc>
<doc id="2291875" url="https://pl.wikipedia.org/wiki?curid=2291875" title="Ionel Danciulescu">
Ionel Danciulescu



</doc>
<doc id="2291876" url="https://pl.wikipedia.org/wiki?curid=2291876" title="Port lotniczy Cooch Behar">
Port lotniczy Cooch Behar

Port lotniczy Cooch Behar (IATA: COH, ICAO: VECO) – port lotniczy położony w Cooch Behar, w stanie Bengal Zachodni, w Indiach.

</doc>
<doc id="2291896" url="https://pl.wikipedia.org/wiki?curid=2291896" title="Bezpiecznik ciśnieniowy">
Bezpiecznik ciśnieniowy



</doc>
<doc id="2291917" url="https://pl.wikipedia.org/wiki?curid=2291917" title="Guaraci (São Paulo)">
Guaraci (São Paulo)

Guaraci – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291919" url="https://pl.wikipedia.org/wiki?curid=2291919" title="Ibirá">
Ibirá

Ibirá – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291922" url="https://pl.wikipedia.org/wiki?curid=2291922" title="Rezolucja Rady Bezpieczeństwa ONZ nr 49">
Rezolucja Rady Bezpieczeństwa ONZ nr 49

Rezolucja Rady Bezpieczeństwa ONZ nr 49 została uchwalona 22 maja 1948 w trakcie 302 sesji Rady Bezpieczeństwa ONZ.
Uznano w niej, że wcześniejsze Rezolucje Rady Bezpieczeństwa ONZ odnoszące się do Palestyny nie zostały spełnione i walki nadal trwają.
Za przyjęciem Rezolucji głosowało wszystkich ośmiu obecnych członków Rady, przy nieobecności przedstawicieli Kolumbii, Ukraińskiej Socjalistycznej Republiki Radzieckiej i Związku Socjalistycznych Republik Radzieckich.

</doc>
<doc id="2291923" url="https://pl.wikipedia.org/wiki?curid=2291923" title="Harrah’s Las Vegas">
Harrah’s Las Vegas

Harrah’s Las Vegas – hotel i kasyno, położony przy bulwarze Las Vegas Strip w Paradise, w stanie Nevada. Stanowi własność korporacji Caesars Entertainment Corp.
Hotel oferuje 2.677 apartamentów oraz kasyno o powierzchni ponad 8.000 m² z 1.200 automatami do gier. Harrah’s obejmuje kilka wież, z których najwyższa posiada 35 pięter. W obiekcie znajduje się autoryzowany sklep Ghirardelli Chocolate Company.
Na terenie kompleksu funkcjonuje stacja Las Vegas Monorail.
Historia.
Obiekt został otwarty w 1973 roku i oryginalnie nosił nazwę Holiday Casino. Jako że frontowemu wizerunkowi budynku przewodził motyw łodzi parowej, często był on mylony z innym kompleksem rozrywkowym w Vegas – Showboat. W 1992 roku nazwa hotelu zmieniona została na Harrah’s.
W 1997 roku obiekt przeszedł gruntowną renowację. Poza zwiększeniem liczby pokoi o 986, do Harrah’s wstawiono sześć posągów z elementami z 23-karatowego złota. Stalowo-szklane posągi mierzą po 9.8 metrów każdy.
Uroczystość ponownego otwarcia Harrah’s poprowadził Harry Connick Jr., a wśród przybyłych gości byli m.in.: Sidney Poitier, Sandra Bullock, Minnie Driver, Stephen Baldwin, Lea Thompson oraz Steve Wynn ze swoją żoną Elaine.

</doc>
<doc id="2291924" url="https://pl.wikipedia.org/wiki?curid=2291924" title="Icém">
Icém

Icém – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291932" url="https://pl.wikipedia.org/wiki?curid=2291932" title="Ipiguá">
Ipiguá

Ipiguá – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291934" url="https://pl.wikipedia.org/wiki?curid=2291934" title="Fontainebleau Resort Las Vegas">
Fontainebleau Resort Las Vegas

Fontainebleau Las Vegas – pozostający w fazie konstrukcji, wart 2.9 miliardy dolarów, hotel/hotel apartamentowcowy/kasyno w Las Vegas, w stanie Nevada. Obiekt powstał na niemal 10–hektarowym terenie, zajmowanym wcześniej przez kompleksy rozrywkowe El Rancho oraz Algiers.
Fontainebleau ma według planów składać się z kasyna o powierzchni 8.800 m², spa zajmującego 5.600 m², teatru z 3.300 miejscami, 1.018 apartamentów mieszkalnych, 17.000 m² powierzchni handlowej, centr konferencyjnych, które w sumie obejmują 37.000 m², klubów nocnych oraz 24 restauracji.
Budynek został zaprojektowany przez CZS International oraz Bergman Walls Associates.
Bankructwo.
Globalna recesja pod koniec pierwszej dekady XXI wieku wywarła duży wpływ na projekt, głównie za sprawą dwóch czynników: spadku wpływów turystycznych w całym Las Vegas oraz problemów ze sprzedażą apartamentów mieszkalnych w Fontainebleau.
Bank of America, który zdecydował się udzielić jednej z największych pożyczek na realizację projektu, ostatecznie odmówił wypłacenia kredytu, podobnie jak inne banki. Dlatego też, w kwietniu 2009 roku Fontainbleau złożył pozew przeciw wszystkim pożyczkodawcom, którym przewodziły Bank of America i JPMorgan Chase, które nie wypełniły finansowych zobowiązań opiewających na kwotę 770 milionów dolarów. Operator projektu, korporacja Fontainebleau Las Vegas LLC, domagała się 3 miliardów dolarów odszkodowania. Pozew został oryginalnie złożony w sądzie okręgowym, jednak banki skierowały go do sądu federalnego stanu Nevada. W odpowiedzi na to, w czerwcu 2009 roku, Fontainebleau Las Vegas LLC złożyła wniosek o tzw. bankructwo naprawcze, znane w amerykańskim systemie prawnym jako Chapter 11. W dodatku, właściciel Fontainebleau pozwał samego siebie. Prace konstrukcyjne zostały wstrzymane w momencie skompletowania ok. 70% projektu. W lipcu sąd zezwolił na odwołanie wszystkich wydarzeń zaplanowanych na pierwszą połowę 2010 roku, a także upoważnił do zerwania umów wynajmu przestrzeni biurowej, która wykorzystywana była jako centrum rekrutacyjne pracowników Fontainebleau.
Nowy właściciel.
W 2009 roku inwestor giełdowy, miliarder Carl Icahn (który do 2008 roku kontrolował American Casino &amp; Entertainment Properties) zaoferował 156 milionów dolarów za przejęcie kontroli nad Fontainebleau.
W listopadzie 2009 roku oszacowano, że wykończenie prac konstrukcyjnych budynku pochłonie od miliarda do półtora miliarda dolarów. 29 grudnia tego samego roku, szef PLANTworldwide – Brett Plant ogłosił, że jego korporacja przeznaczy 500 milionów dolarów na wkład w Fontainebleau. Sam Plant zwiększył jednocześnie swoje udziały w hotelu.
18 lutego 2010 roku Carl Icahn stał się oficjalnie głównym właścicielem projektu, jako że jedynie on spełnił warunki uczestnictwa w aukcji, wydając kolejnych 150 milionów dolarów. W październiku Icahn przeznaczył na sprzedaż elementy dekoracji wnętrz Fontainebleau; na przykład kompleks Plaza Hotel wykupił część tapet, dywanów, mebli oraz materacy łóżkowych. Obserwatorzy przyjęli tę wyprzedaż jako znak, że Icahn nie zamierza dokończyć konstrukcji obiektu w najbliższej przyszłości.
W lutym 2011 roku prezydent Icahn Enterprises potwierdził, że korporacja nie posiada konkretnych planów, co do Fontainebleau.

</doc>
<doc id="2291936" url="https://pl.wikipedia.org/wiki?curid=2291936" title="Jaci">
Jaci

Jaci – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291939" url="https://pl.wikipedia.org/wiki?curid=2291939" title="Everaldo Matsuura">
Everaldo Matsuura

Everaldo Matsuura (ur. 1 października 1970 w Marindze) – brazylijski szachista, arcymistrz od 2011 roku.
Kariera szachowa.
W 1986 r. zajął IV m. (za Władimirem Akopjanem, Ilją Gurewiczem i Christopherem Lutzem) w rozegranych w Río Gallegos mistrzostwach świata juniorów do 16 lat. Trzykrotnie zdobył złote medale mistrzostwa Brazylii juniorów, w latach 1986 (do 16 lat), 1987 i 1988 (w obu przypadkach – do 18 lat). Był również dwukrotnym (1990, 1993) młodzieżowym (do 26 lat) mistrzem kraju. Wielokrotnie startował w finałach indywidualnych mistrzostw Brazylii, zdobywając 7 medali: złoty (1991), dwa srebrne (2001, 2003) oraz cztery brązowe (1994, 1998, 2000, 2010). Był również wielokrotnym reprezentantem kraju, m.in. dwukrotnie na szachowych olimpiadach (1998, 2002), dwukrotnie na młodzieżowych (do 26 lat) drużynowych mistrzostwach świata (1991, 1995) oraz trzykrotnie na drużynowych mistrzostwach państw panamerykańskich (1991, 1995, 2003), na których zdobył wspólnie z drużyną dwa srebrne (1991, 2003) i brązowy (1995) medal, jak również srebrny medal za indywidualny wynik na IV szachownicy w 2003 roku.
W 2007 r. zakwalifikował się do rozegranego w Chanty-Mansyjsku turnieju o Puchar Świata, w I rundzie przegrywając z Siergiejem Kariakinem. Normy na tytuł arcymistrza wypełnił w latach 2006 (w Guarapuavie, dz. II m. za Gilberto Milosem, wspólnie z Henrique Meckingiem) oraz 2010 (w Campinas, dz. I m. wspólnie z Felipe El Debsem i Alexandrem Fierem oraz w São Paulo, podczas mistrzostw Brazylii).
Najwyższy ranking w dotychczasowej karierze osiągnął 1 października 2007 r., z wynikiem 2511 punktów zajmował wówczas 6. miejsce wśród brazylijskich szachistów.

</doc>
<doc id="2291945" url="https://pl.wikipedia.org/wiki?curid=2291945" title="José Bonifácio">
José Bonifácio

José Bonifácio – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291990" url="https://pl.wikipedia.org/wiki?curid=2291990" title="Mendonça">
Mendonça

Mendonça – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291992" url="https://pl.wikipedia.org/wiki?curid=2291992" title="Mirassol">
Mirassol

Mirassol – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291993" url="https://pl.wikipedia.org/wiki?curid=2291993" title="Mirassolândia">
Mirassolândia

Mirassolândia – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2291994" url="https://pl.wikipedia.org/wiki?curid=2291994" title="Eric Broadley">
Eric Broadley

Eric Harrison Broadley MBE (ur. 22 września 1928 w Bromley, zm. 28 maja 2017 w Cambridge) – brytyjski przedsiębiorca, inżynier, założyciel i szef firmy Lola Racing Cars. Lola brała udział w wielu seriach wyścigowych, takich jak Formuła 1, IndyCar czy wyścigi samochodów sportowych. Broadley sprzedał firmę Martinowi Birrane’owi w 1999 roku.
Życiorys.
Broadley w późnych latach 40. studiował architekturę. We wczesnych latach 50. został entuzjastą sportów motorowych i został członkiem 750 Motor Club. W tym czasie entuzjaści wyścigów często budowali samochody na bazie Austina Seven. W 1957 roku powstała pierwsza Lola – nazwę tę Broadley wziął od piosenki, której fragment brzmiał „Whatever Lola wants, Lola gets” ("Czego Lola chce, to Lola dostaje"). W połowie 1958 roku Broadley skonstruował samochód z silnikiem z przodu i pokonał nim okrążenie Brands Hatch poniżej minuty, stając się pierwszym człowiekiem, który tego dokonał. Inni kierowcy poprosili o replikę samochodu. Broadley i jego kuzyn wybudowali trzy egzemplarze. W następnym roku samochody Lola wygrywały wszystkie zawody, w których uczestniczyły, i uruchomiono firmę. W roku 1960 skonstruowano pierwszy samochód jednomiejscowy dla Formuły Junior. W roku 1962 Lola zadebiutowała w Formule 1, dostarczając nadwozie Mk4 zespołowi Bowmaker Racing Team, którego kierowcami byli John Surtees i Roy Salvadori. Surtees w pierwszym Grand Prix zdobył pole position. Jednakże zespół zbankrutował, więc Broadley skoncentrował się na budowaniu samochodów sportowych oraz bolidów dla Formuły Junior i Formuły 3. Samochody Broadleya przyciągnęły uwagę Forda, przez co Broadley został inżynierem konsultantem podczas tworzenia Forda GT40.
Boom na wyścigi w latach 60. spowodował, że Lola stała się największym producentem specjalistycznych samochodów wyścigowych, które odnosiły sukcesy w wielu formułach, począwszy od CanAm, a skończywszy na Formule Ford. W 1968 roku Lola zbudowała dla Hondy samochód Formuły 1, a oficjalnie powróciła do tej serii jako konstruktor w roku 1974, dostarczając samochody zespołowi Embassy Hill. Na przełomie lat 70. i 80. Lola skoncentrowała się na wyścigach w Stanach Zjednoczonych, wygrywając wiele wyścigów serii IndyCar. Nazwa Lola powróciła do Formuły 1 w roku 1985, chociaż samochody nie były konstruowane w Huntingdon – gdzie Lola miała swoją siedzibę od 1970 roku – ale tylko nosiły nazwę "Lola", ponieważ przedstawiciel Loli w Stanach Zjednoczonych, Carl Haas, uznał, że ta nazwa bardziej przyciągnie sponsorów.
W latach 1987–1991 Lola budowała samochody dla zespołu Formuły 1 Larrousse. Chociaż Broadley nie miał wielkiego wkładu w rozwój brytyjskiego sportu motorowego, w 1991 roku został odznaczony Orderem Imperium Brytyjskiego klasy MBE.
Broadley zawsze uważał Formułę 1 za niedokończony interes i mimo katastrofalnych wyników T93/30 w barwach BMS Scuderia Italia w 1993 roku nalegał, by Lola wprowadziła własny zespół do Formuły 1. Program MasterCard Lola był nieprzemyślany i niedofinansowany. Samochody były bardzo wolne podczas ich debiutu w Australii w 1997 i zespół niemal natychmiast wycofał się z Formuły 1. W ciągu kilku następnych tygodni Lola została postawiona w stan upadłości. Firmę odkupił Martin Birrane, po czym przystąpił do odbudowy uszkodzonej reputacji firmy, koncentrując się na Indy Lights, Formule 3000 i w mniejszym stopniu CART.

</doc>
<doc id="2291996" url="https://pl.wikipedia.org/wiki?curid=2291996" title="Nova Aliança">
Nova Aliança

Nova Aliança – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292003" url="https://pl.wikipedia.org/wiki?curid=2292003" title="List z Polski">
List z Polski

List z Polski (niderl. "Brief uit Polen") – film dokumentalny w reżyserii Mariusza Pilisa poświęcony katastrofie smoleńskiej i wpływom Rosji w Europie Środkowo-Wschodniej. Film miał swoją premierę 25 października 2010 roku w holenderskiej telewizji publicznej VPRO w ramach serii "Atak na Europę" (niderl. "De aanval op Europa"). Żadna z polskich stacji telewizyjnych nie była skłonna do wyświetlenia go na swojej antenie.
W filmie przedstawiono m.in. wypowiedzi ekspertów sugerujące, że w śledztwie w sprawie katastrofy mogło dojść do manipulacji materiałem dowodowym oraz wypowiedzi przedstawicieli rodzin niektórych ofiar katastrofy. Autor krytykuje powierzenie Rosjanom pełnej odpowiedzialności za prowadzone dochodzenie, wskazując także na historię stosunków polsko-rosyjskich. Przytacza również fragmenty amatorskiego filmu "Samolot płonie" nakręconego telefonem komórkowym tuż po katastrofie. W filmie wypowiadają się: Władimir Bukowski, Wiktor Juszczenko, Zuzanna Kurtyka, Edward Lucas, Piotr Naimski, Andrzej Nowak, Jacek Trznadel, Tomasz Sakiewicz, Witold Waszczykowski, kpt Janusz Więckowski, Bronisław Wildstein oraz Przemysław Żurawski vel Grajewski. 
W Polsce premiera filmu odbyła się 23 listopada 2010 roku na Katolickim Uniwersytecie Lubelskim Jana Pawła II, ponadto był on rozpowszechniany w internecie (ok. 600 000 odsłon w serwisie YouTube w wersji z polskimi napisami), jako dodatek do nru 12 (920) "Gazety Polskiej" z 23 marca 2011 roku w nakładzie 139 300 egzemplarzy (na płycie CD) oraz jako dodatek do nru 18 (926) Gazety Polskiej z 4 maja 2011 roku (na płycie DVD, razem z filmem "Zobaczyłem zjednoczony naród") w nakładzie 141 200 egzemplarzy.
19 grudnia 2010 roku odbył się pokaz filmu w Sydney, 27 lutego 2011 roku pokaz w Londynie, a 22 maja 2011 roku pokaz w Berlinie. 
5 kwietnia 2011 roku została wydana książka Mariusza Pilisa i Artura Dmochowskiego o tym samym tytule, stanowiąca rozszerzenie materiału filmowego.

</doc>
<doc id="2292005" url="https://pl.wikipedia.org/wiki?curid=2292005" title="David Verburg">
David Verburg

David Verburg (ur. 14 maja 1991) – amerykański lekkoatleta, specjalizujący się w długich biegach sprinterskich, mistrz olimpijski (2016) oraz mistrz świata z Moskwy (2013) i z Pekinu (2015) w sztafecie 4 x 400 metrów.
Rekordy życiowe.
9 marca 2014 w Sopocie amerykańska sztafeta 4 × 400 metrów w składzie Kyle Clemons, Verburg, Kind Butler oraz Calvin Smith ustanowiła halowy rekord świata w tej konkurencji (3:02,13).

</doc>
<doc id="2292009" url="https://pl.wikipedia.org/wiki?curid=2292009" title="Komedia rybałtowska">
Komedia rybałtowska

Komedia rybałtowska (rybałt - określenie pierwotnie nazywające parafialny personel pomocniczy) – jeden z gatunków literatury sowizdrzalskiej, a także jedna z odmian teatru ludowego doby staropolskiej. 
Komedia rybałtowska wywodzi się ze środowisk nauczycielskich szkół parafialnych. Pokazywała w krzywym zwierciadle życie pracowników parafii: księży, klechów (w znaczeniu: nauczycieli parafialnych), kantorów. Tekst zazwyczaj zaopatrzony był w didaskalia i inne wskazówki do wystawienia. Autorzy najczęściej pozostawali anonimowi. Początkowo miała wydźwięk satyryczny, później ewoluowała w kierunku buntu i kontestacji. Reprezentowała humor rubaszny, jarmarczny i farsowy. Z czasem wykształciły się dwie odmiany gatunku: albertusy - czyli perypetie Albertusa (Wojciecha), niefortunnego wojaka, kościelnego sługi (np.: "Wyprawa plebańska" z 1590 roku, "Albertus z wojny" - 1596) oraz komedia mięsopustna - karnawałowy dialog błazeński (np.: "Dziewosłąb dworski" 1620; "Marancja" 1620-22; "Mięsopust" 1622).
Komedie rybałtowskie wystawiano najprawdopodobniej w karczmach i miejscach publicznych, widownię stanowili ludzie ze środowisk zbliżonych do samych rybałtów (studenci, nauczyciele). Zjawisko to wygasło pod koniec XVII wieku z powodu przemian społecznych (zaniku warstwy wykształconych plebejuszy).

</doc>
<doc id="2292015" url="https://pl.wikipedia.org/wiki?curid=2292015" title="Australia na Letnich Igrzyskach Olimpijskich 1980">
Australia na Letnich Igrzyskach Olimpijskich 1980

Australię na Letnich Igrzyskach Olimpijskich 1980 reprezentowało 120 zawodników, 92 mężczyzn i 28 kobiet. Flaga olimpijska używana przez reprezentację była wynikiem bojkotu Igrzysk.

</doc>
<doc id="2292021" url="https://pl.wikipedia.org/wiki?curid=2292021" title="Carlos Alberto Solito">
Carlos Alberto Solito

Solitinho, właśc. Carlos Alberto Solito (ur. 25 grudnia 1959 w São Paulo, zm. 21 listopada 2016 tamże) – brazylijski piłkarz, występujący na pozycji bramkarza.
Kariera klubowa.
Karierę piłkarską zaczął w klubie Corinthians Paulista w 1979. W lidze brazylijskiej zadebiutował 18 stycznia 1981 w wygranym 2-0 meczu z Galícią Salvador. Z Corinthians zdobył mistrzostwo stanu São Paulo – Campeonato Paulista w 1982. W 1983 występował w EC Santo André. Później występował w Internacionalu Limeira i XV de Piracicaba.
Kariera reprezentacyjna.
Solitinho występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan był rezerwowym i nie wystąpił w żadnym meczu.

</doc>
<doc id="2292023" url="https://pl.wikipedia.org/wiki?curid=2292023" title="Ismail Balla">
Ismail Balla

Ismail Balla (ur. 14 stycznia 1931 w Tiranie) – albański kompozytor i montażysta.
Życiorys.
16 listopada 1952 rozpoczął pracę w Studiu Filmowym Nowa Albania (Kinostudio Shqipëria e Re), zajmując się początkowo montażem i oprawą graficzną albańskich kronik filmowych. Z uwagi na brak specjalistów od komponowania muzyki filmowej, został wysłany na studia do praskiego FAMU.
Studiów nie ukończył z powodu kryzysu w stosunkach albańsko-radzieckich i w 1961 powrócił do Albanii. Współpracował z operatorami dźwięku, koordynując muzyczną stronę filmów. W 1961 był reżyserem dźwięku w realizacji filmu Debatik.
W roku 1970 zajmował się reżyserią montażu w filmach "I teti ne bronz" i "Montatorja". W tym czasie rozpoczął współpracę z Telewizją Albańską. W pierwszej ekipie telewizji albańskiej był jedynym doświadczonym reżyserem montażu, zajmował się także oprawą muzyczną programów telewizyjnych.
Za swoją działalność twórczą został wyróżniony tytułem Zasłużonego Artysty (alb. Artist i Merituar).

</doc>
<doc id="2292024" url="https://pl.wikipedia.org/wiki?curid=2292024" title="Australia na Letnich Igrzyskach Olimpijskich 1976">
Australia na Letnich Igrzyskach Olimpijskich 1976

Australię na Letnich Igrzyskach Olimpijskich 1976 reprezentowało 180 zawodników, 146 mężczyzn i 34 kobiet.

</doc>
<doc id="2292028" url="https://pl.wikipedia.org/wiki?curid=2292028" title="Dalmir Estigarribia">
Dalmir Estigarribia

Mica, właśc. Dalmir Estigarribia (ur. 29 lipca 1958 w Tupanciretã, Rio Grande do Sul, zm. 24 czerwca 2019 w União da Vitória) – piłkarz brazylijski występujący na pozycji napastnika.
Kariera klubowa.
Karierę piłkarską zaczął w klubie SC Internacional w 1978. Z Internacionalem zdobył mistrzostwo stanu Rio Grande do Sul – Campeonato Gaúcho w 1978. W 1981 występował w Sampaio Corrêa São Luís. W Sampaio Corrêa z 13 bramkami został królem strzelców ligi stanowej Maranhão.
Kariera reprezentacyjna.
Występował w olimpijskiej reprezentacji Brazylii. W 1979 uczestniczył w Igrzyskach Panamerykańskich, na których Brazylia zdobyła złoty medal. Na turnieju w San Juan wystąpił w trzech meczach z Gwatemalą (bramka), Kubą i Portoryko (bramka).

</doc>
<doc id="2292029" url="https://pl.wikipedia.org/wiki?curid=2292029" title="Metro Liner">
Metro Liner



</doc>
<doc id="2292030" url="https://pl.wikipedia.org/wiki?curid=2292030" title="Australia na Letnich Igrzyskach Olimpijskich 1972">
Australia na Letnich Igrzyskach Olimpijskich 1972

Australię na Letnich Igrzyskach Olimpijskich 1972 reprezentowało 168 zawodników, 139 mężczyzn i 29 kobiet.

</doc>
<doc id="2292032" url="https://pl.wikipedia.org/wiki?curid=2292032" title="Zmienna (automatyka)">
Zmienna (automatyka)

Zmienna – w teorii sterowania zmienne są to te wielkości, które zawierają informacje o zachowaniu się obiektu (stąd często mówi się o sygnałach związanych z obiektem).
Zmienne z zasady są funkcjami czasu, to znaczy sygnały reprezentujące te zmienne są pewnymi przebiegami czasowymi. Używa się też określenia współrzędne (obiektu) dla podkreślenia, że wielkości te określają warunki, w jakich obiekt znajduje się w danej chwili.
Rozróżnia się trzy podstawowe grupy zmiennych:
Liczba zmiennych nie jest w układzie w zasadzie niczym ograniczona (dąży się jednak do wprowadzania możliwie małej liczby istotnych zmiennych). W przypadkach, gdy układ ma wiele zmiennych mówi się o układzie wielowymiarowym (często, choć niekoniecznie, jest to też układ o wielu wejściach i/lub wielu wyjściach).
W układach wielowymiarowych często występują zmienne sprzężone. Ma się wówczas do czynienia:
Cechą charakterystyczną wielowymiarowych układów regulacji jest występowanie w nich kilku (wielu) wielkości regulowanych, przy czym są one wzajemnie od siebie zależne, oraz istnienie tzw. sprzężeń skrośnych między układami regulacji poszczególnych zmiennych (na przykład w dwuwymiarowym układzie automatycznej regulacji prędkości i momentu obrotowego, zmiany wartości zadanej prędkości obrotowej powodują także zmiany momentu obrotowego; zmiany wartości zadanej momentu obrotowego powodują również zmiany prędkości obrotowej).
Układ, w którym występują oddziaływania skrośne (sprzężenia skrośne), takie że każde wejście oddziałuje na wszystkie wyjścia, można tak przekształcić by każda wielkość wejściowa oddziaływała tylko na jedną odpowiadającą jej zmienną wyjściową (jest to tzw. odsprzęganie). Odsprzęganie jednak w niektórych przypadkach prowadzi do utraty obserwowalności pewnych zmiennych – zmienne te stają się niestabilne.

</doc>
<doc id="2292034" url="https://pl.wikipedia.org/wiki?curid=2292034" title="Święta Klaudia">
Święta Klaudia

Święta Klaudia, cs. "Muczenica Kławdija" (zm. ok. 262) – matka św. Eugenii z Rzymu i żona św. Filipa, zarządcy Aleksandrii, męczennica i święta prawosławna.
Jej wspomnienie liturgiczne obchodzone jest .

</doc>
<doc id="2292038" url="https://pl.wikipedia.org/wiki?curid=2292038" title="TTCN">
TTCN

TTCN (ang. Testing and Test Control Notation) – język programowania wykorzystywany do testowania protokołów komunikacyjnych oraz usług sieciowych. Używa go m.in. ETSI oraz ITU do testowania protokołów telekomunikacyjnych.
TTCN może być zintegrowany z ASN.1.
Przykładowy kod.
Poniżej znajduje się program Hello world napisany w TTCN.
module HelloWorld
 control
 log("Hello, world!");

</doc>
<doc id="2292043" url="https://pl.wikipedia.org/wiki?curid=2292043" title="Brief Encounters">
Brief Encounters

Brief Encounters – album francuskiej piosenkarki Amandy Lear, wydany w 2009 roku.
Ogólne informacje.
Był to pierwszy od 2001 roku album piosenkarki zawierający premierowy materiał, choć znalazły się tutaj liczne covery. "Brief Encounters" było dwupłytowym wydawnictwem: na dysk pierwszy trafiły utwory popowo-jazzowe, natomiast na drugim zamieszczono dance'owe kompozycje i remiksy. Wśród coverów zamieszczonych na albumie znalazły się utwory z repertuaru m.in. Amy Winehouse, Davida Bowie i Lou Reed. Płyta wydana została początkowo jedynie we Włoszech. Ostatecznie ukazała się w trzech wersjach: podstawowej, akustycznej ("Acoustique") oraz zremiksowanej ("Reloaded").
Pierwszym singlem została piosenka "Someone Else's Eyes", nagrana w duecie z włoskim muzykiem o pseudonimie Deadstar. Uruchomiona została też specjalna strona internetowa poświęcona albumowi.

</doc>
<doc id="2292046" url="https://pl.wikipedia.org/wiki?curid=2292046" title="Tramwaje w Miluzie">
Tramwaje w Miluzie

Tramwaje w Miluzie − system komunikacji tramwajowej działający we francuskim mieście Miluza. 
Historia.
Pierwsze tramwaje na ulice Miluzy wyjechały w 1882, były to tramwaje parowe. W 1894 linię tramwajową zelektryfikowano. Rozwój sieci trwał do 1957, kiedy to całą sieć zamknięto i zastąpiono autobusami. W 1994 podjęto decyzję o budowie tramwajów w tym mieście. Otwarcie dwóch pierwszych linii nastąpiło 13 maja 2006:
Kolejną rozbudowę przeprowadzono w 2009 uruchamiając 4 lipca odcinek linii nr 1 z Rattachement – Chataignier o długości 1,5 km. Trzecią linię uruchomiono 11 grudnia 2010 kursuje ona na trasie Lutterbach – Gare Centrale z czego odcinek Lutterbach – Daguerre o długości 4 km został oddany do użytku 11 grudnia. Jest to skrócona wersja linii tramwaju dwusystemowego. 
Operatorem sieci jest Solea. W planach jest rozbudowa linii nr 1 z Chataignier do Wittenheim oraz linii nr 2 z Nouveau Bassin do Jonquilles obie linie mają zostać wybudowane w 2013. Bilety są wspólne na tramwaje miejskie i dwusystemowe. 
Linia tramwaju dwusystemowego.
Linię tramwaju dwusystemowego uruchomiono 11 grudnia 2010. Linia o długości 22 km, z czego 17 km to trasa od Lutterbach do Thann przebiega po torach kolejowych, łącząc Gare Centrale z Thann. Operatorem tramwaju dwusystemowego jest SNCF. Tramwaje kursują co 30 minut. 
Linie.
W Miluzie kursują trzy linie miejskie oraz jedna podmiejska:
Tabor.
Współczesny tabor składa się z 27 tramwajów Alstom Citadis 302. W wyniku opóźnień przy budowie tras były wypożyczane do innych miast. Tramwaje są dwukierunkowe, pięcioczłonowe. Do obsługi linii tramwaju dwusystemowego zakupiono 12 tramwajów Siemens Avanto. Tramwaje są pięcioczłonowe, dwukierunkowe o długości 37 m, mogące zabrać 231 pasażerów z czego 85 na miejscach siedzących. 

</doc>
<doc id="2292047" url="https://pl.wikipedia.org/wiki?curid=2292047" title="Zanik hamowania">
Zanik hamowania

Zanik hamowania (brake fade) (z ang. "brake" – hamowanie, "fade" – zanikać) – zanikanie siły tarcia wskutek znacznego wzrostu temperatury elementów ciernych. Najczęściej występuje, gdy pojazd porusza się na długim zjeździe a kierowca przez cały czas trzyma nogę na pedale hamulca.
Zjawisko niekorzystnie wpływa na prowadzenie pojazdu, bowiem zmniejsza skuteczność hamowania (zmniejszone tarcie w hamulcu tarczowym lub bębnowym). W ekstremalnych przypadkach efekt ten może spowodować prawie całkowitą utratę zdolności hamującej pojazdu. Aby uniknąć tego typu sytuacji, w samochodach osobowych, przy zjeździe ze wzniesienia, powinno się stosować technikę hamowania silnikiem. W przypadku samochodów ciężarowych, o znacznie większej masie od osobowych, stosowane są dodatkowo specjalne hamulce długotrwałego działania.
Zjawisko fadingu, samo w sobie, nie odnosi się wyłącznie do hamulców. Występuje ono również na okładzinach ciernych np. sprzęgła. W przypadku nadmiernego rozgrzania się sprzęgła, nie jest ono w stanie przenosić odpowiedniego momentu obrotowego. Bierze się je również pod uwagę, komponując mieszanki okładzin ciernych tak, aby odznaczały się możliwie dużą odpornością na przyrost temperatury. Odporność na zjawisko fadingu to jeden z podstawowych czynników rozróżniających sprzęgła i hamulce użytkowe od sportowych.

</doc>
<doc id="2292048" url="https://pl.wikipedia.org/wiki?curid=2292048" title="Imperial Palace Hotel and Casino">
Imperial Palace Hotel and Casino

Imperial Palace Hotel and Casino – hotel i kasyno, położony przy bulwarze Las Vegas Strip w Paradise, w stanie Nevada. Stanowi własność korporacji Caesars Imperial Palace Corporation, oddziału Caesars Entertainment Corp.
Historia.
W latach 1959-1979 obiekt nosił nazwę Flamingo Capri, jednak w listopadzie 1979 roku, jego nowy właściciel Ralph Engelstad przemianował go na Imperial Palace. Jednocześnie zmieniono styl tematyczny kompleksu na inspirowany kulturą, sztuką i architekturą azjatycką. Wraz ze śmiercią Engelstada w 2002 roku, prawa własnościowe do obiektu weszły w posiadanie Ralph Engelstad and Betty Engelstad Trust.
W czerwcu 1980 roku w Imperial otwarty został teatr Imperial Theatre z 850 miejscami. Z kolei rok później do użytku została oddana pierwsza z 19-kondygnacyjnych wież hotelowych. W tym samym okresie w budynku powstało swego rodzaju muzeum z kolekcją samochodów, umiejscowione na piątym piętrze parkingu. Druga wieża powstała w sierpniu 1982 roku i zwiększyła liczbę pokoi hotelowych do 1.500. W 1986 roku otwarto trzecią wieżę, liczącą kolejnych 600 apartamentów. Poza tym zwiększono wielkość kasyna oraz powierzchni konferencyjnej. Kolejne ekspansje budynku w latach 1987-1989 objęły czwartą wieżę z 547 pokojami, nowy basen, sztuczny wodospad, spa, klub nocny, centrum fitnessu i kompleks biurowy. W 1993 roku na terenie Imperial funkcjonował również całodobowy gabinet medyczny, dostępny dla gości oraz pracowników.
22 sierpnia 2005 roku korporacja Harrah’s ogłosiła plany wykupu kompleksu; transakcja została sfinalizowana 23 grudnia 2005 roku.
Podczas konferencji z inwestorami, która odbyła się 20 listopada 2005 roku, prezes Harrah’s, Gary Loveman, powiedział, że Imperial Palace i sąsiedni O’Sheas będą potrzebowały silnych modyfikacji lub nawet likwidacji, by „zrobić miejsce” dla ekspansji innych obiektów Harrah’s przy Strip, a głównie Flamingo. Jednak ostatecznie korporacja zdecydowała się zainwestować w oba hotele. W lipcu 2009 roku przedstawiciele Harrah’s przedstawili nowe plany dotyczące przyszłości Imperial Palace, O’Shea's oraz Flamingo, potwierdzając jednocześnie, że Imperial Palace nie zostanie zburzony.
Atrakcje.
Kolekcja samochodów.
Kolekcja samochodów w Imperial Palace stanowi największy tego typu zbiór aut na świecie, z modelami wartymi łącznie ponad 100 milionów dolarów. W sumie, kolekcja obejmuje około 250 antycznych, klasycznych i ważnych historycznie samochodów, z których większość wystawiona jest na sprzedaż.
Produkcje sceniczne.
Musical "Legends in Concert", zapoczątkowany w Imperial, jest jedną z najdłużej wystawianych produkcji scenicznych w Las Vegas. W 2009 roku został jednak przeniesiony do Harrah’s.
Obecnie, sześć razy w tygodniu, w Imperial wystawiana jest "Human Nature" Smokeya Robinsona.

</doc>
<doc id="2292049" url="https://pl.wikipedia.org/wiki?curid=2292049" title="Zamek Dolwyddelan">
Zamek Dolwyddelan

Zamek Dolwyddelan – zamek położony w pobliżu miejscowości Dolwyddelan w hrabstwie Conwy w pónocnej Walii. Wybudowany w czasach panowania księcia Llywelyna Wielkiego (1173 - 1240), prawdopodobnie pomiędzy 1210 a 1240. W założeniu władcy miał stanowić strategicznie ważny element obrony Walii wraz z pobliskim zamkiem Dolbadarn i Prysor. Pierwotnie składał się z jednej wieży i muru okalającego podwórze. Po upadku Księstwa Walii, Anglicy dobudowali drugą wieżę i odtąd zamek składał się z dwóch wież na planie prostokąta, połączonych nieregularnym murem.
Historia.
Zamek posadowiony na wzgórzu, kontrolował ważny trakt prowadzący w kierunku północnej Walii. W trakcie drugiej kampanii walijskiej tj. 18 stycznia 1283, zamek został zdobyty przez siły króla Edwarda I. Obrona załogi Llywelyna ab Gruffydd pozwoliła zatrzymać wojska angielskie w zatoce przez jakiś czas. Anglicy przystąpili do modyfikacji umocnień zamku i obsadzili zamek swoim garnizonem. Obecność Anglików na zamku trwała do 1290 roku, gdy zakończono budowę tzw. „żelaznego pierścienia” zamków z dostępem do morza tj.zamki: Conwy, Beaumaris, Harlech, Caernarfon. Stara forteca walijska okazała się przestarzała i zbyt mała do utrwalania zdobyczy angielskich. Zamek był zamieszkiwany w XV w. przez lokalnego możnowładcę lorda Maredudd ap Ieuan, który dodał dodatkowy wyższy poziom do istniejącej wieży. W XIX w. lord Willoughby de Eresby dokonał częściowej przebudowy; za jego sprawą wieże zwieńczono blankami. Do naszych czasów przetrwała jedynie walijska baszta, po angielskiej pozostała jedynie część ściany - fakt ten Walijczycy uznają za swego rodzaju sprawiedliwość dziejową.

</doc>
<doc id="2292050" url="https://pl.wikipedia.org/wiki?curid=2292050" title="Traka-trak">
Traka-trak

Traka-trak (tytuł oryginalny: "Трака-трак") – bułgarski film fabularny z roku 1996 w reżyserii Ilji Kostowa.
Fabuła.
Akcja filmu rozgrywa się w pociągu międzynarodowym, jadącym z Sofii do Belgradu. W pociągu spotykają się przedstawiciele różnych zawodów - lekarz, pop, były zapaśnik, prostytutki i turyści. Podróżujący pochodzą z różnych krajów Europy Wschodniej - obok rosyjskich prostytutek podróżują polscy handlarze. W trakcie podróży okazuje się, że pociąg jedzie do Paryża, a dla podróżujących nim osób staje się drogą na Zachód.
W 1997 film został nagrodzony Złotą Piramidą na Międzynarodowym Festiwalu Filmowym w Kairze.

</doc>
<doc id="2292051" url="https://pl.wikipedia.org/wiki?curid=2292051" title="Obserwatorium Pierre Auger">
Obserwatorium Pierre Auger

Obserwatorium Pierre Auger – sieć detektorów przeznaczonych do rejestrowania wysokoenergetycznch cząstek promieniowania kosmicznego. 
Obserwatorium znajduje się w Argentynie, w prowincji Mendoza i zajmuje teren o powierzchni ponad 3 tysięcy kilometrów kwadratowych. Jest zarządzane przez międzynarodowe konsorcjum, a krajami uczestniczącymi we współpracy są m.in.: Argentyna, Meksyk, Brazylia, Francja, Niemcy, Włochy, Stany Zjednoczone, Polska, Czechy, Holandia i Wielka Brytania. Nazwa obserwatorium pochodzi od nazwiska francuskiego fizyka, Pierre'a Augera.
Jego budowa kosztowała ok. 100 mln dolarów.
Obserwatorium zostało uruchomione w roku 2008. W jego skład wchodzi 1600 zbiorników wodnych, stanowiących detektory promieniowania Czerenkowa, powstającego w wyniku przejścia wysokoenergetycznej naładowanej cząstki, oraz cztery detektory fluorescencyjne obserwujące ślad cząstki w atmosferze. Taka hybrydowa budowa obserwatorium umożliwia wzajemną kalibrację otrzymywanych danych i redukcję błędów systematycznych.
Dzięki obserwacjom sieci Pierre Auger zauważono, że źródła promieniowania kosmicznego o najwyższych energiach prawdopodobnie nie są izotropowe i korelują się z pobliskimi aktywnymi galaktykami.

</doc>
<doc id="2292054" url="https://pl.wikipedia.org/wiki?curid=2292054" title="Kajakarstwo na Letnich Igrzyskach Olimpijskich 1936 – K-1 10 000 m mężczyźni">
Kajakarstwo na Letnich Igrzyskach Olimpijskich 1936 – K-1 10 000 m mężczyźni

Zawody w kajakarstwie klasycznym (K1) na dystansie 10000 m mężczyzn na Letnich Igrzyskach Olimpijskich 1936 zostały rozegrane 7 sierpnia. W zawodach wzięło udział 15 zawodników z 15 państw. Zawody składały się wyłącznie z finału.

</doc>
<doc id="2292055" url="https://pl.wikipedia.org/wiki?curid=2292055" title="Marek Bychawski">
Marek Bychawski

Marek Adam Bychawski (ur. 1 stycznia 1954 w Warszawie, zm. 9 lutego 2010 tamże) – kompozytor, trębacz jazzowy.
Karierę trębacza jazzowego rozpoczął w połowie lat 70. XX wieku, grał wówczas w zespole stworzonym wspólnie z Piotrem Rodowiczem, obaj później często grali jako duet. Równolegle współpracował z Teatrem Adekwatnym, gdzie stworzył muzykę do przedstawienia "„Bhagawad-Gita”", ponadto udzielał się w Jazz Klubie Riviera-Remont. Po 1980 brał udział w nagraniach wielu zespołów, w niektórych grał gościnnie, z kilkoma współpracował na stałe m.in. Daab. Od 1985 stworzył z Waldemarem Zajączkowskim zespół "EzzThetics", który towarzyszył wielu polskim wokalistom. Ponadto występował na festiwalach piosenki w Opolu, Sopocie, Zamościu, Witebsku, Cesme w Turcji, "Sea Jazz" w Helsinkach. Był twórcą muzyki do spektakli telewizyjnych, duża część jego twórczości zajmowały kompozycje dla dzieci. Ponadto jego muzykę można było usłyszeć jako podkład do reklam telewizyjnych. Nieobce było mu komponowanie muzyki filmowej, w 1984 za ścieżkę dźwiękową do filmu "Bluszcz" otrzymał nagrodę na koszalińskim Przeglądzie Filmów Fabularnych.
Jego żoną była Beata Molak-Bychawska. Pochowany na cmentarzu Bródzieńskim w Warszawie (kwatera 24A-2-1/2).

</doc>
<doc id="2292056" url="https://pl.wikipedia.org/wiki?curid=2292056" title="Wacław Roszkowski">
Wacław Roszkowski

Wacław Andrzej Remigiusz Roszkowski (ur. 1 października 1886 w Broszkowie, zm. 3 sierpnia 1944 w Warszawie) – polski zoolog.
Życiorys.
Urodził się w rodzinie zarządcy folwarcznego Jana Roszkowskiego i jego żony Józefy z Sawickich. Po ukończeniu szkoły powszechnej wyjechał do Warszawy, gdzie uczył się w Gimnazjum Chrzanowskiego. Egzamin dojrzałości złożył w 1907, a następnie przeniósł się do Krakowa, gdzie rozpoczął studia przyrodnicze na Wydziale Filozoficznym Uniwersytetu Jagiellońskiego. Po ukończeniu pierwszego roku wyjechał do Fryburga i kontynuował naukę na Uniwersytecie Alberta Ludwika, po dwóch semestrach przeniósł się do Lozanny i tam studiował na Uniwersytecie. W 1913 przedstawił rozprawę "Contribution à l'étude des Limnées du lac
Léman" i uzyskał tytuł doktora nauk przyrodniczych, jesienią tego samego roku powrócił na ziemie polskie i otrzymał etat asystenta w kierowanej przez Franciszka Staffa Doświadczalnej Stacji Rybackiej w Rudzie Malenieckiej. W następnym roku został asystentem Pracowni Zoologicznej Towarzystwa Naukowego Warszawskiego i prowadził prace badawcze w Ojcowie. Po wybuchu I wojny światowej przeniósł się do Warszawy, skąd udał się do Piotrogrodu w Rosji. Otrzymał etat pomocnika kustosza w Muzeum Zoologicznym Akademii Nauk, ale po krótkim czasie zmienił miejsce pracy na Psychoneurologiczny Instytut Katedry Biologii Ogólnej Akademii Nauk. Tam również pracował krótko, przeniósł się do Katedry Zoologii i Anatomii Porównawczej, gdzie prowadził badania naukowe nad kręgowcami. W międzyczasie odbył podróże badawcze do Stacji Biologicznej w Murmańsku (1915), na Krym (1916), a także do Japonii (1917). Do połowy 1918 był kustoszem działu bezkręgowców w Muzeum Kaukaskim w Tyfilisie (Tbilisi), a następnie opuścił Rosję i zamieszkał w Warszawie, gdzie otrzymał stanowisko asystenta w Pracowni Zoologicznej Towarzystwa Naukowego Warszawskiego. W październiku 1919 został starszym asystentem w kierowanej przez prof. Jana Tura Katedrze Anatomii Porównawczej Uniwersytetu Warszawskiego i pracował tam do 1922, a następnie został zastępcą profesora i powierzono mu kierowanie Zakładem Anatomii Opisowej Zwierząt Domowych Studium Weterynaryjnego UW. w 1925 przedstawił na Wydziale Filozoficznym rozprawę "Z badań nad otułką (Amphipeplae Nilss)" i uzyskał stopień doktora habilitowanego, powierzono mu wówczas prowadzenie wykładów zleconych z zoogeografii. W październiku 1925 został profesorem nadzwyczajnym UW, w 1927 kierowane przez niego Studium podniesiono do rangi samodzielnego wydziału. Od połowy 1929 do stycznia 1935 zajmował stanowisko dyrektora Państwowego Muzeum Zoologicznego oraz redaktora wydawnictw publikowanych przez muzeum. Brał udział w wyprawach badawczych do Egiptu /1930/, Brazylii /1931-1932/ oraz południowej Afryki. Od 1935 stał na czele Katedry Zoologii Systematyki i Morfologii na Wydziale Matematyczno-Przyrodniczym UW, od 1938 był dziekanem tego wydziału. Podczas II wojny światowej aktywnie uczestniczył w tajnym nauczaniu, zginął podczas powstania warszawskiego, zamordowany przez Niemców wraz z kilkoma innymi profesorami UW zamieszkującymi tzw. Dom Profesorski przy ul. Nowy Zjazd 5. Pochowany na cmentarzu Powązkowskim w Warszawie (kwatera 57-1-25).
Praca naukowa.
Dorobek naukowy obejmuje 46 opracowań naukowych, 136 artykułów, felietonów i recenzji i 182 publikacje popularnonaukowe m.in. z malakologii i herpentologii. Zajmował się badaniem głównie mięczaków, dwadzieścia trzy prace (w tym doktorat) poświęcił błotniarkom (Lymnaeidae). W pracy habilitacyjnej opisał otułkę Amphipeplea Nilss. oraz dwie traktowały o ślimkach lądowych. Był autorem dwudziestu pięciu prac popularnonaukowych

</doc>
<doc id="2292057" url="https://pl.wikipedia.org/wiki?curid=2292057" title="Zapomniana melodia na flet">
Zapomniana melodia na flet

Zapomniana melodia na flet (ros. "Забытая мелодия для флейты") - radziecki film fabularny z 1987 roku, w reżyserii Eldara Riazanowa.
Fabuła.
Leonid Siemionowicz Filimonow jest urzędnikiem pracującym w urzędzie d.s. organizacji czasu wolnego. Jego monotonne życie ulega dramatycznym zmianom, kiedy poznaje pielęgniarkę Lidę, której może się zwierzać ze swoich problemów. Zazdrosna żona Filimonowa wyrzuca go z domu, a on przenosi się do Lidy.
Z czasem żona Filimonowa, która została sama, chce, aby mąż wrócił do niej. Szantażuje go rozmową z ojcem, który pomagał wcześniej Filimonowowi w karierze. Powrót do żony doradzają mu także koledzy. Ostatecznie obawa, że może utracić stanowisko, skłania Filimonowa do porzucenia Lidy.
Scenariusz filmu, obnażającego amoralność radzieckich urzędników, początkowo nie został przyjęty, ale postępy pieriestrojki działały na korzyść filmu, który ostatecznie udało się zrealizować.

</doc>
<doc id="2292058" url="https://pl.wikipedia.org/wiki?curid=2292058" title="Wacław Andrzej Roszkowski">
Wacław Andrzej Roszkowski



</doc>
<doc id="2292059" url="https://pl.wikipedia.org/wiki?curid=2292059" title="Marc Hauser">
Marc Hauser

Marc D. Hauser (ur. 25 października 1959) – biolog ewolucyjny oraz badacz zachowań naczelnych. Wykładał na wydziale psychologii Uniwersytetu Harvarda.
W sierpniu 2010 Władze Harvardu uznały go winnym ośmiu niesprecyzowanych błędów naukowych (złe prowadzenie badań).

</doc>
<doc id="2292060" url="https://pl.wikipedia.org/wiki?curid=2292060" title="Tomasz Pietrasiewicz">
Tomasz Pietrasiewicz

Tomasz Pietrasiewicz (ur. 21 sierpnia 1955 w Siedlcach) – polski animator kultury i reżyser teatralny, od 1998 dyrektor Ośrodka „Brama Grodzka – Teatr NN” w Lublinie, działacz opozycji w okresie PRL.
Życiorys.
Tomasz Pietrasiewicz jest absolwentem Wydziału Fizyki Uniwersytetu Marii Curie-Skłodowskiej w Lublinie, który ukończył w 1980. Od 1976 zajmował się dystrybucją publikacji drugiego obiegu, w latach 1977–1989 brał udział w organizowaniu niezależnych grup dyskusyjnych. Działał także w Teatrze Grupa Chwilowa. W dniach 13–14 grudnia 1981 uczestniczył w strajku studenckim w Akademickim Centrum Kultury w Lublinie, był również łącznikiem ze strajkującymi w zakładach WSK „PZL-Świdnik” podczas wydarzeń lubelskiego lipca, a także w Lubelskich Zakładach Naprawy Samochodów aż do ich pacyfikacji 17 grudnia 1981.
W latach 1984–1989 był współzałożycielem, redaktorem, a początkowo także drukarzem w podziemnym wydawnictwie Fundusz Inicjatyw Społecznych. Ponadto, w latach 1984–1985, pracował jako instruktor teatralny w Lubelskim Domu Kultury, następnie w od 1987 do 1991 działał w Lubelskim Studio Teatralnym, zaś w latach 1991–1994 w Centrum Kultury w Lublinie. W 1989 był działaczem KO „Solidarność” przed wyborami czerwcowymi.
W 1990 założył Ośrodek „Brama Grodzka – Teatr NN”, potocznie zwanym „Teatrem NN”, a w latach 1994–1997 pracował jako zastępca dyrektora Centrum Kultury do spraw tego ośrodka. Objął stanowisko dyrektora Ośrodka „Brama Grodzka – Teatr NN”. Powierzono mu także organizację koncepcji programowej Centrum Spotkania Kultur w Lublinie.
Jest autorem monografii książkowej "Czechowicz. W poszukiwaniu ukrytego miasta" (tom I – 2007, tom II – 2008) oraz animatorem wydarzeń artystycznych w regionie. Jest autorem przedstawień „Teatru NN”, a także realizowanych od 2000 Misteriów Pamięci: "Jedna Ziemia – Dwie Świątynie", "Dzień Pięciu Modlitw", "Misterium Druku i Papieru", "Misterium Ulicy Szerokiej", "Misterium Pamięć Miejsca", "Misterium Pamięć Światła-Pamięć Sprawiedliwych", mających miejsce w otwartych przestrzeniach Lublina. Zorganizował także wystawę „Elementarz” mieszczącą się w jednym z baraków byłego obozu koncentracyjnego na Majdanku, wystawę „Portret Miejsca” oraz wystawę poświęconą Sprawiedliwym wśród Narodów Świata. Członek stowarzyszenia Spoko, założyciel Stowarzyszenia „Festiwal Brunona Schulza”.

</doc>
<doc id="2292066" url="https://pl.wikipedia.org/wiki?curid=2292066" title="Francuska Marynarka Wojenna">
Francuska Marynarka Wojenna



</doc>
<doc id="2292069" url="https://pl.wikipedia.org/wiki?curid=2292069" title="Zdzisław Franciszek Piłatowicz">
Zdzisław Franciszek Piłatowicz

Zdzisław Franciszek Piłatowicz ps. „Żagiel” (ur. 24 sierpnia 1921 w Warszawie, zm. 14 kwietnia 2011) – polski działacz kombatancki, major WP w stanie spoczynku, prezes Klubu Kawalerów Orderu Wojennego Virtuti Militari, wiceprezes Środowiska Żołnierzy Pułku AK „Baszta”.
Życiorys.
Urodził się na Starym Mieście w rodzinie Bolesława i Heleny z d. Wejs. Absolwent szkoły średniej. Odbył szkolenia przysposobienia wojskowego i ćwiczenia na poligonie w Lidzbarku Welskim (1937-1939). 
Od maja 1942 żołnierz Armii Krajowej, przydzielony do sekcji „Ż” skąd wziął swój pseudonim w szkole podoficerskiej. Zajmował się werbunkiem nowych żołnierzy i pracował jako inspektor. Był dowódcą utworzonej przez siebie sekcji „O”, pełnił też funkcję rusznikarza w kompanii B-3. Uczestnik powstania warszawskiego, gdzie był początkowo zastępcą, a następnie dowódcą IV plutonu kompanii szturmowej B-3, pułku AK „Baszta” na Mokotowie. Brał udział w zdobyciu szkoły na Woronicza, ataku na klasztor ss. Nazaretanek, w obronie południowej flanki Mokotowa. Dwukrotnie ranny w ostatnich dniach września 1944 roku. Uniknął umieszczenia w oflagu niemieckim ze względu na odniesione ciężkie rany podczas walki. Do wyzwolenia przebywał w prowizorycznym szpitalu w Milanówku, a następnie w Grójcu.
Po wojnie pracował w budownictwie i energetyce cieplnej m.in. jako dyrektor techniczny, dyrektor naczelny Stołecznego Przedsiębiorstwa Energetyki Cieplnej, prezes Spółdzielni Mieszkaniowej Śródmieście. Był popularyzatorem historii i tradycji Orderu Wojennego Virtuti Militari. Był współzałożycielem i prezesem Klubu Kawalerów Orderu Wojennego Virtuti Militari.
Pogrzeb miał miejsce 27 kwietnia 2011 roku. Zdzisław Franciszek Piłatowicz spoczął na cmentarzu Bródnowskim (kw. 51F-6-5).

</doc>
<doc id="2292071" url="https://pl.wikipedia.org/wiki?curid=2292071" title="782 Turkiestański Batalion Piechoty">
782 Turkiestański Batalion Piechoty

782 Turkiestański Batalion Piechoty (niem. Turkestanische Infanterie Bataillon 782, ros. 782-й туркестанский батальон) – oddział wojskowy Wehrmachtu złożony z mieszkańców Azji Środkowej podczas II wojny światowej.
Historia.
Batalion został sformowany 11 lipca 1942 r. w Legionowie. Wchodził formalnie w skład Legionu Turkiestańskiego, ale faktycznie był samodzielnym oddziałem zbrojnym. 14 lipca tego roku przeniesiono go w rejon Radomia, gdzie przeszedł przeszkolenie wojskowe. Następnie trafił na front wschodni. Podlegał niemieckiej 16 Dywizji Zmotoryzowanej, która nacierała na kierunku astrachańskim. Podczas ciężkich walk na stepach kałmuckich batalion poniósł spore straty. Na pocz. 1943 r., w czasie odwrotu wojsk niemieckich z północnego Kaukazu, został wycofany na Krym, skąd w lipcu tego roku przetransportowano go do okupowanej Francji. W listopadzie wszedł w skład nowo formowanego 1 Wschodniomuzułmańskiego Pułku SS.

</doc>
<doc id="2292076" url="https://pl.wikipedia.org/wiki?curid=2292076" title="Apokalipsa Piotra">
Apokalipsa Piotra

Apokalipsa Piotra – apokryf nowotestamentowy powstały w kręgu judeochrześcijańskim, datowany na okres przed 135 rokiem. Utwór cieszył się popularnością we wczesnym chrześcijaństwie i długo uważany był za kanoniczny; wymieniany jest w "Kanonie Muratoriego" i cytowany m.in. przez Klemensa Aleksandryjskiego, Metodego z Olimpu, Makarego z Magnezji i Euzebiusza z Cezarei. Do współczesności tekst zachował się w krótszej wersji greckiej i dłuższej etiopskiej.
Treścią utworu jest objawienie, jakiego miał udzielić apostołom Jezus na Górze Oliwnej, w okresie między swoim zmartwychwstaniem a wniebowstąpieniem. Ze względu na swoją treść utwór datowany jest na okres powstania Bar-Kochby, bowiem elementy nauczania odnoszą się do tego okresu, mówiąc o prześladowaniach chrześcijan i przestrzegając przed „fałszywym Mesjaszem” i odbudową Świątyni.
Nie należy mylić jej z gnostycką "Apokalipsą Piotra" z Nag Hammadi.

</doc>
<doc id="2292086" url="https://pl.wikipedia.org/wiki?curid=2292086" title="Fading (motoryzacja)">
Fading (motoryzacja)



</doc>
<doc id="2292087" url="https://pl.wikipedia.org/wiki?curid=2292087" title="Apokalipsa Pawła">
Apokalipsa Pawła

Apokalipsa Pawła – apokryf nowotestamentowy.
Pierwotny, niezachowany tekst grecki powstał prawdopodobnie w Egipcie w II lub III wieku; utwór znany jest na szerszą skalę dopiero w przeredagowanej wersji od wieku V. Zachowały się liczne przekłady, m.in. arabski, armeński, grecki, gruziński, koptyjski, łaciński, prowansalski, starofrancuski, starorumuński, starowłowski czy syryjski, choć część z nich stanowi jedynie streszczenia i wyjątki.
Utwór znany był niektórym Ojcom Kościoła. Choć Cezary z Arles cytował ją jako księgę kanoniczną, została zgodnie odrzucona jako nieautentyczna. Tekst apokalipsy był popularny w średniowiecznej Europie, wywarł wpływ na niektóre wizje w "Boskiej komedii" Dantego.
Treścią utworu jest wizja zaświatów, którą miał otrzymać św. Paweł, stanowiąca poetyckie rozwinięcie wzmianki o otrzymanym od Boga objawieniu z 2 Listu do Koryntian. Porwany do nieba Paweł ogląda raj oraz piekło, ogląda m.in. sąd nad duszami i męki potępionych, spotyka także Maryję, patriarchów i proroków. Zakończenie utworu nie zachowało się.
Nie należy mylić jej z gnostycką "Apokalipsą Pawła" z Nag Hammadi.

</doc>
<doc id="2292091" url="https://pl.wikipedia.org/wiki?curid=2292091" title="Gangsta’s Paradise (album)">
Gangsta’s Paradise (album)

Gangsta’s Paradise – drugi studyjny album amerykańskiego rapera Coolia. Został wydany 21 listopada, 1995 roku.
Album zawiera największy przebój rapera, tytułowy „Gangsta’s Paradise”, znany ze ścieżki dźwiękowej filmu "Młodzi gniewni". Singel ten dotarł do pierwszego miejsca notowania "Hot 100" magazynu „Billboard”. Drugim utworem promującym album był „1, 2, 3, 4 (Sumpin’ New)”, który uplasował się na piątym miejscu. Ostatnim singlem została piosenka „Too Hot”, plasując się na 24 miejscu.

</doc>
<doc id="2292093" url="https://pl.wikipedia.org/wiki?curid=2292093" title="Jerzy Wróblewicz">
Jerzy Wróblewicz

Jerzy Wróblewicz (ur. 21 sierpnia 1961 w Stargardzie Szczecińskim) – polski lekkoatleta chodziarz, mistrz Polski.
Kariera.
Był mistrzem Polski w chodzie na 50 kilometrów w 1988, wicemistrzem w 1986, 1987 i 1990 oraz brązowym medalistą w 1989. Zdobył również brązowy medal mistrzostw Polski w chodzie na 20 km w 1986.
Wystąpił w Pucharze Świata w Chodzie w 1987 w Nowym Jorku w chodzie na 50 km, ale nie ukończył konkurencji.
Był rekordzistą Polski w chodzie na 50 000 m na bieżni – 4:03:42,2 (11 października 1986, Warszawa) oraz w chodzie dwugodzinnym – 26648 m (26 lipca 1986, Stargard).
Startował również w maratonach i ultramaratonach. Zajął 4. miejsce w biegu maratońskim podczas mistrzostw Polski w 1993.
Rekordy życiowe Wróblewicza:
Był zawodnikiem LKS Pomorze Stargard. Po zakończeniu kariery objął posadę nauczyciela w stargardzkim I LO.

</doc>
<doc id="2292098" url="https://pl.wikipedia.org/wiki?curid=2292098" title="Brake fade">
Brake fade



</doc>
<doc id="2292099" url="https://pl.wikipedia.org/wiki?curid=2292099" title="Géza Fürész">
Géza Fürész

Géza Fürész (ur. 12 czerwca 1930 w Timișoarze) – rumuński pięściarz, uczestnik Igrzysk Olimpijskich w 1952 w Helsinkach. Na igrzyskach wziął udział w turnieju w wadze ciężkiej. W pierwszej walce przegrał Tomislavem Krizmaniciem z Jugosławii.

</doc>
<doc id="2292106" url="https://pl.wikipedia.org/wiki?curid=2292106" title="Żółty Chrystus">
Żółty Chrystus

Żółty Chrystus () – obraz olejny namalowany jesienią w 1889 przez francuskiego malarza Paula Gauguina podczas jego pobytu w Pont-Aven.
Historia.
Gauguin odwiedził Pont-Aven po raz pierwszy w 1886. Powrócił tam na początku 1888 i przebywał do połowy października. 23 października pojechał do Arles, żeby przyłączyć się do Vincenta van Gogha. W Arles mieszkał przez ok. dwa miesiące, a po nieporozumieniach z van Goghiem powrócił do Pont-Aven (początek 1889), gdzie mieszkał do wiosny 1890. Latem 1889 udał się na krótką wizytę do Paryża, aby obejrzeć światową wystawę i wziąć udział w wystawie “symbolistów i syntetystów” w Café Volpini. Po powrocie namalował "Żółtego Chrystusa". Inspiracją dla namalowania obrazu stał się krucyfiks w kościele w Trémalo niedaleko Pont-Aven.
Opis.
Obraz "Żółty Chrystus" jest, podobnie jak "Wizja po kazaniu", dziełem naznaczonym dwuznacznością, napięciem między rzeczywistością a wyobraźnią. Do świata rzeczywistości należą kobiety, podczas gdy postać Chrystusa jest świętym obrazem, wysnutym z ich wiary. Z drugiej strony obraz mógłby być spokrewniony z dziełami dawnych włoskich lub flamandzkich malarzy, którzy umieszczali sceny biblijne we własnym, ludowym środowisku. Nawiązaniem do tego jest rolnik w oddali, przechodzący przez polny mur, jakby niewzruszony tym co się dzieje za jego plecami; przypomina to upadek Ikara z obrazu Pejzaż z upadkiem Ikara Bruegla.

</doc>
<doc id="2292107" url="https://pl.wikipedia.org/wiki?curid=2292107" title="Seria Mortal Kombat">
Seria Mortal Kombat



</doc>
<doc id="2292109" url="https://pl.wikipedia.org/wiki?curid=2292109" title="Triunfo del Amor">
Triunfo del Amor



</doc>
<doc id="2292112" url="https://pl.wikipedia.org/wiki?curid=2292112" title="Apokalipsa Tomasza">
Apokalipsa Tomasza

Apokalipsa Tomasza – krótki, składający się z jednego rozdziału, apokryficzny utwór apokaliptyczny. Pisany po łacińsku tekst datowany jest na III wiek i zachował się w dwóch wersjach; powstał w środowisku pryscyliańskim.
Utwór zawiera wizje dotyczące końca świata, udzielone św. Tomaszowi przez Jezusa. Zawiera liczne elementy manichejskie (akcentowana jest m.in. rola światła), zaś Bóg przedstawiony jest w duchu doktryny monarchianizmu.

</doc>
<doc id="2292113" url="https://pl.wikipedia.org/wiki?curid=2292113" title="Mortal Kombat (gra komputerowa)">
Mortal Kombat (gra komputerowa)



</doc>
<doc id="2292114" url="https://pl.wikipedia.org/wiki?curid=2292114" title="James Hillhouse">
James Hillhouse

James Hillhouse (ur. 20 października 1754 w Montville, zm. 29 grudnia 1832 w New Haven) – amerykański prawnik i polityk.
Służył w wojsku podczas wojny o niepodległość Stanów Zjednoczonych i w 1779 był kapitanem straży gubernatorskiej podczas inwazji Brytyjczyków na New Haven.
W 1786 i 1788 został wybrany delegatem na Kongres Kontynentalny, jednak nie uczestniczył w obradach.
Przez drugą, trzecią i część czwartej kadencji Kongresu Stanów Zjednoczonych reprezentował stan Connecticut w Izbie Reprezentantów Stanów Zjednoczonych. Ustąpił podczas czwartej kadencji, gdy został wybrany do Senatu Stanów Zjednoczonych za Olivera Ellswortha, który ustąpił, aby objąć pozycję prezesa Sądu Najwyższego Stanów Zjednoczonych.
Na zakończenie szóstej kadencji Kongresu Stanów Zjednoczonych przez kilka dni w 1801 pełnił funkcję przewodniczącego pro tempore Senatu Stanów Zjednoczonych.
Przez pół wieku, w latach 1782–1832, był skarbnikiem Yale College (obecnie Uniwersytet Yale).

</doc>
<doc id="2292116" url="https://pl.wikipedia.org/wiki?curid=2292116" title="Wizja Ezdrasza">
Wizja Ezdrasza

Wizja Ezdrasza – jeden z licznych chrześcijańskich utworów apokryficznych przekazanych pod imieniem Ezdrasza. Zachowany łaciński tekst datowany jest na okres między IV a VI wiekiem, podejrzewa się jednak iż może on stanowić przeróbkę wcześniejszego utworu judeochrześcijańskiego z II/III wieku.
"Wizja Ezdrasza" zawiera opis wędrówki proroka w towarzystwie siedmiu aniołów po otchłaniach piekielnych, gdzie ogląda on męki potępionych. Z piekła zostaje zabrany przed oblicze Boga, którego prosi o zmiłowanie nad ludźmi. Następnie otrzymuje od niego wizję nadejścia Antychrysta i targuje się z aniołami o swoją duszę. Opowieści zawarte w "Wizji Ezdrasza" wywarły wpływ na literaturę średniowieczną, zwłaszcza XII-wieczną "Wizję Alberyka" oraz "Boską komedię".

</doc>
<doc id="2292118" url="https://pl.wikipedia.org/wiki?curid=2292118" title="Efektywne korzystanie z zasobów wodnych">
Efektywne korzystanie z zasobów wodnych

Efektywne korzystanie z zasobów wodnych może być definiowane jako:
Chociaż oba powyższe znaczenia często są stosowane zamiennie, istnieje różnica między efektywnym korzystaniem z wody a jej oszczędzaniem, które koncentruje się na ograniczanie zużycia wody. Efektywność z kolei polega na minimalizowaniu strat i marnowania zasobów wodnych oraz podkreśla znaczenie konsumentów, którzy niewielkim zmianom nawyków mogą faktycznie przyczynić się do zmniejszenia ilości marnowanej wody oraz promowania skutecznych w tej dziedzinie produktów. Przykłady efektywnego wykorzystywania zasobów wodnych obejmują: naprawę kapiących kranów, wybór prysznica zamiast kąpieli, instalacje urządzeń zmniejszających ilość wody spłukiwanej w toalecie, korzystanie ze zmywarek i pralek przy pełnym załadowaniu. Takie praktyki są zgodne z definicją efektywnego korzystania z zasobów wodnych, ponieważ ich celem jest osiągnięcie pożądanego rezultatu lub poziomu usługi przy użyciu najmniejszej koniecznej ilości wody.
Znaczenie.
Według drugiego Raportu ONZ o Gospodarce Wodnej na Świecie, jeśli konsumpcja wody pozostanie na obecnym poziomie, to w 2025 r. dwie trzecie ludzkości będzie żyło na obszarach tzw. stresu wodnego (stres spowodowany niedoborem wody). Rosnące zapotrzebowanie na wodę w połączeniu ze skutkami zmian klimatu oznacza, że realne jest niebezpieczeństwo braków wody. Obecnie 2,6 miliarda ludzi nie ma dostępu do bezpiecznej wody pitnej. Należy do tego dodać zmiany klimatu, wzrost populacji i współczesny tryb życia. Zmiany w modelach konsumpcji i aktywności człowieka powodują wzrost jednostkowego zapotrzebowania na wodę. Zaostrza to rywalizację o zasobami wodnymi między rolnictwem, przemysłem i gospodarstwami domowymi.
Organizacje.
W większości państw ludzie zdali sobie sprawę z rosnącego znaczenia problemu niedoboru wody. Efektywne korzystanie z zasobów wodnych, mimo iż ciągle nie stanowi priorytetu w politykach rządowych, coraz częściej znajduje się w centrum uwagi. Globalne organizacje takie jak Światowa Rada Wody (World Water Council), Międzynarodowy Instytut Zarządzania Wodą (International Water Management Institute), oraz UNESCO zajmują się promocją efektywnego korzystania z zasobów wodnych, a także oszczędzania wody.
Alliance for Water Efficiency, Waterwise, California Urban Water Conservation Council, Savewater! Alliance, Eko-Unia oraz WaterBucket to niektóre z organizacji pozarządowych, które zajmują się promowaniem lub wspieraniem efektywnego korzystania z zasobów wodnych na poziomie krajowym i regionalnym.
Environment Canada, Agencja Ochrony Środowiska USA (United States Environmental Protection Agency), Agencja Środowiska Wielkiej Brytanii (Environment Agency), Departament Środowiska i Zasobów Wodnych (Department of the Environment and Water Resources) w Australii to przykłady instytucji rządowych, które zdają sobie sprawę z wagi zagadnienia, tworzą polityki i strategie na rzecz upowszechnienia wiedzy na temat wykorzystywania zasobów wodnych. Agencja Ochrony Środowiska USA uruchomiła program WaterSense, który ma na celu poprawę efektywnego korzystania z wody w Stanach Zjednoczonych poprzez zastosowanie specjalnych oznakowań na towarach.
Część przedsiębiorstw zaczyna doceniać korzyści płynące z efektywnego wykorzystywania zasobów wodnych. Czasopisma takie jak Water Efficiency w Stanach Zjednoczonych, Water Efficient Solutions oraz Water Energy and Environment w Wielkiej Brytanii, skierowane przede wszystkim do profesjonalistów, świadczą o rosnącej świadomości z zakresu konieczności rozwijania nowych rozwiązań na potrzeby efektywnego korzystania z zasobów wodnych.
Praktyczne rozwiązania.
W domu.
Oto kilka prostych rozwiązań dotyczących efektywnego korzystania z wody w domu, według organizacji Waterwise:
W przemyśle.
Oto rozwiązania przydatne dla producentów, według organizacji Savewater!:
Zakłady użyteczności publicznej.
Amerykańska Agencja Ochrony Środowiska przedstawia następujące pomysły dla lokalnych społeczności i zakładów użyteczności publicznej:
Zakłady użyteczności publicznej powinny też tak kształtować metody rozliczeń, by wyszukać konsumentów, którzy skorzystali z różnorodnych programów oszczędzania wody sponsorowanych przez te instytucje (np. rabaty), aby zobaczyć, które inicjatywy zapewniają największe oszczędności wody przy najniższych nakładach.

</doc>
<doc id="2292120" url="https://pl.wikipedia.org/wiki?curid=2292120" title="Neacșu Șerbu">
Neacșu Șerbu

Neacșu Șerbu (ur. 27 września 1928) – rumuński pięściarz, uczestnik Igrzysk Olimpijskich w 1952 w Helsinkach. Na igrzyskach wziął udział w turnieju w wadze lekkośredniej. W pierwszej walce przegrał Pentti Kontulą z Finlandii.

</doc>
<doc id="2292122" url="https://pl.wikipedia.org/wiki?curid=2292122" title="Elektres">
Elektres



</doc>
<doc id="2292125" url="https://pl.wikipedia.org/wiki?curid=2292125" title="Juan Esnáider">
Juan Esnáider

Juan Eduardo Esnáider (ur. 5 marca 1973 w Mar del Plata) – argentyński piłkarz pochodzenia niemiecko–hiszpańskiego występujący na pozycji napastnika, trener piłkarski. Były reprezentant Argentyny.
Kariera piłkarska.
Esnáider zawodową karierę rozpoczynał w 1990 roku w klubie Ferro Carril Oeste. Na początku 1991 roku trafił do hiszpańskiego Realu Madryt. W Primera División zadebiutował 11 maja 1991 roku w wygranym 4:1 pojedynku z Athletikiem Bilbao. Sezon 1991/1992 w rezerwach Realu, Castilli. Potem wrócił do pierwszej drużyny Realu. 14 marca 1993 roku w zremisowanym 2:2 spotkaniu z CD Logroñés strzelił pierwszego gola w Primera División. W tym samym roku wywalczył z zespołem wicemistrzostwo Hiszpanii oraz Puchar Króla.
W 1993 roku Esnáider odszedł do Realu Saragossa, także grającego w Primera División. Pierwszy ligowy mecz zaliczył tam 5 września 1993 roku przeciwko Sevilli (1:2). W 1994 roku zdobył z klubem Puchar Króla, a w 1995 Puchar Zdobywców Pucharów. W tym samym roku wrócił do Realu Madryt, gdzie tym razem spędził rok.
W 1996 roku Esnáider przeszedł do Atlético Madryt, również występującego w Primera División. Zadebiutował tam 1 września 1996 roku w wygrany, 2:0 pojedynku z Celtą Vigo, w którym zdobył także bramkę. Przez rok w barwach Atlético rozegrał 35 spotkań i strzelił 16 goli.
W 1997 roku został graczem innego zespołu Primera División, Espanyolu. W jego barwach zadebiutował 31 sierpnia 1997 roku w wygranym 3:1 spotkaniu z Athletikiem Bilbao, w zdobył także 2 bramki. Po 1,5 roku spędzonym w Espanyolu, Esnáider odszedł do włoskiego Juventusu. W 2000 roku wywalczył z nim wicemistrzostwo Włoch. W tym samym roku został wypożyczony do Realu Saragossa, gdzie spędził rok.
W połowie 2001 roku podpisał kontrakt z portugalskim FC Porto. Jego barwy reprezentował przez pół roku. Na początku 2002 wrócił do Argentyny, gdzie został graczem River Plate. W tym samym roku zdobył z nim mistrzostwo fazy Clausura. W River Plate grał przez rok.
W styczniu 2003 roku Esnáider trafił do francuskiego AC Ajaccio. Po roku odszedł do hiszpańskiego Realu Murcia. Występował tam przez rok. Potem grał w Newell’s Old Boys, gdzie w 2004 roku zakończył karierę.
Kariera reprezentacyjna.
W reprezentacji Argentyny Esnáider zadebiutował 21 grudnia 1995 roku w wygranym 6:0 towarzyskim meczu z Wenezuelą. W latach 1995–1997 w drużynie narodowej rozegrał w sumie 3 spotkania i zdobył 2 bramki.
Kariera trenerska.
W latach 2009–2010 był asystentem trenera Míchela w hiszpańskim klubie Getafe CF. Następnie był szkoleniowcem m.in. Realu Saragossa B, drużyny rezerw Realu Saragossa oraz hiszpańskiego Córdoba CF. 12 kwietnia 2016 został trenerem piłkarzy Getafe CF, zastąpił zwolnionego Frana Escribę.

</doc>
<doc id="2292126" url="https://pl.wikipedia.org/wiki?curid=2292126" title="Juan Esnaider">
Juan Esnaider



</doc>
<doc id="2292128" url="https://pl.wikipedia.org/wiki?curid=2292128" title="Apokalipsa Sedracha">
Apokalipsa Sedracha

Apokalipsa Sedracha – jeden z licznych utworów apokryficznych wiązanych z postacią proroka Ezdrasza. Imię tytułowego bohatera zostało prawdopodobnie wzięte z Księgi Daniela, może jednak być to też zniekształcona forma imienia "Ezdrasz". Utwór został spisany w środowisku judaistycznym w języku greckim. Data powstania jest nieznana, a współcześnie znany jest on jedynie z dokonanej w Bizancjum około 1000 roku redakcji chrześcijańskiej.
Treścią "Apokalipsy Sedracha" jest rozmowa Sedracha z Bogiem na temat śmierci, duszy i pokuty, przeplatana utworami o charakterze hymnów i modlitw. Głównym tematem teologicznym jest powszechność Bożego miłosierdzia i możliwość pokuty, odrzucanych przez grzesznego człowieka.

</doc>
<doc id="2292129" url="https://pl.wikipedia.org/wiki?curid=2292129" title="Real Sociedad San Sebastián">
Real Sociedad San Sebastián



</doc>
<doc id="2292131" url="https://pl.wikipedia.org/wiki?curid=2292131" title="Fuksja – mała czarodziejka">
Fuksja – mała czarodziejka

Fuksja – mała czarodziejka ("Foeksia de Miniheks", 2010) – holenderski film familijny na podstawie książki Paula van Loona „Foeksia de miniheks”. Film w Polsce emitowany jest za pośrednictwem kanału TV Puls.
Fabuła.
W lesie wiedźm czarownik Kwark (Porgy Franssen) znajduje jajko, z którego wykluwa się Fuksja (Rachelle Verdel). W szkole pani Minuul (Annet Malherbe), uczy się jak zostać prawdziwą czarodziejką.
Wersja polska.
Udźwiękowienie wersji polskiej: na zlecenie Polmedia – Studio Sonido
Reżyseria i kierownictwo produkcji: Tomasz Niezgoda
Tłumaczenie: Monika Szpetulska
Teksty piosenek: Bogusław Nowicki 
Wystąpili: 
i inni 
Lektor: Piotr Warszawski

</doc>
<doc id="2292133" url="https://pl.wikipedia.org/wiki?curid=2292133" title="List Lentulusa">
List Lentulusa

List Lentulusa – popularny w średniowieczu utwór apokryficzny mający potwierdzać historyczność Jezusa Chrystusa. Apokryf ma postać krótkiego listu adresowanego do senatu rzymskiego, w którym niejaki Lentulus, fikcyjny rzymski urzędnik w Judei, opisuje wygląd współczesnego sobie Jezusa.
Pisany średniowieczną łaciną utwór powstał w XIII-XIV wieku. Jako pierwszy cytuje go Ludolf z Saksonii (zm. 1378). Choć już w 1440 roku Lorenzo Valla wykazał fałszerstwo dokumentu, był on często wydawany i tłumaczony jeszcze w XVI wieku. Zawarty w nim opis Jezusa wywarł wielki wpływ na ikonografię późnego średniowiecza i renesansu.
Tłumaczenie apokryfu na język polski z połowy XV w. znane jest jako "List Lentulusa do senatu rzymskiego". Kolejne tłumaczenie pojawiło się w 1522 w drukowanym "Żywocie Pana Jezu Krysta" Baltazara Opeca pod tytułem "O postawie Jezu Krystowej".

</doc>
<doc id="2292136" url="https://pl.wikipedia.org/wiki?curid=2292136" title="Ptolemeusz (syn Pyrrusa)">
Ptolemeusz (syn Pyrrusa)

Ptolemeusz (gr: Πτολεμαῖος, "Ptolemaios") (ur. ok. 297 p.n.e., zm. 272 p.n.e.) – królewicz i wódz Epiru, pierwszy syn króla Epiru Pyrrusa i jego pierwszej żony Antygony, córki możnowładcy macedońskiego Filipa i Bereniki, późniejszej żony Ptolemeusza I Sotera, króla Egiptu.
Otrzymał on imię na cześć króla Ptolemeusza I z Egiptu, ojczyma matki Antygony. W roku 280 p.n.e. ojciec Pyrrus, przed wyprawą italską, pozostawił królestwo Epiru pod strażą syna Ptolemeusza. Ten uważany był za bardzo dzielnego i mężnego, zdobył bowiem Korkyrę jedynie z sześćdziesięcioma towarzyszami. Podczas jednej z bitew morskich wraz z siedmioma ludźmi wyskoczył z łódki na pięciorzędowiec, który opanował i zajął. W roku 274 p.n.e. po pokonaniu i ucieczce Antygona II Gonatasa, króla Macedonii, Pyrrus wezwał syna do siebie. Tymczasem Macedończyk uciekł do Tessalii, by obserwować dalsze wypadki oraz wznowić walkę razem z oddziałami Galatów. Został jednak pokonany przez Ptolemeusza.
W roku 272 p.n.e., podczas odwrotu ze Sparty, Pyrrus nakazał synowi, by ze swym oddziałem wspomógł atakowaną przez Spartan tylną straż. Gdy Ptolemeusz przybył, żołnierze pod dowództwem Eualkosa zaatakowali jego oddział przyboczny. W tym czasie niejaki Oryssos, zręczny żołnierz i biegacz pochodzący z kreteńskiej Aptery, podbiegł do niego z boku i jednym ciosem powalił na ziemię. Uciekających towarzyszy zabitego Spartanie ścigali aż na otwarte pole. Pyrrus, dowiadując się o śmierci syna, postanowił razem z konnicą Molossów walczyć ze Spartanami. Zabił Eualkosa włócznią, po czym po zejściu z konia wybił cały jego doborowy oddział. Gdy przyniesiono mu martwe ciało Ptolemeusza, miał powiedzieć, że syn zginął dużo później niż się tego spodziewał lub niż wskazywałaby na to jego lekkomyślność.

</doc>
<doc id="2292137" url="https://pl.wikipedia.org/wiki?curid=2292137" title="Kram">
Kram

Kram (z niem.) lub stoisko handlowe – drewniana budka, również ława z rozłożonym towarem. Kramem może być m.in. kiosk, sklepik, stoisko, stragan na rynku, ława z towarem itp.

</doc>
<doc id="2292138" url="https://pl.wikipedia.org/wiki?curid=2292138" title="Antygona (żona Pyrrusa)">
Antygona (żona Pyrrusa)

Antygona (gr: "Ἀντιγόνη", "Antigόnē") (zm. 297/296 p.n.e.) – królowa Epiru, córka możnowładcy macedońskiego Filipa i Bereniki, przyszłej żony Ptolemeusza I Sotera, króla Egiptu. Pierwsza żona Pyrrusa, króla Epiru.
Pyrrus będąc zakładnikiem na dworze egipskim, dobrze się tam sprawował. Dzięki czemu uzyskał przychylność króla Ptolemeusza I Sotera i królowej Bereniki I. Za swoje zachowanie otrzymał Antygonę, pasierbicę króla ok. roku 300 p.n.e. Ta była dla niego dobrą żoną, bowiem dzięki jej wstawiennictwu uzyskał pomoc finansową i wojskową na odzyskanie tronu Epiru. Niedługo po ślubie Antygona zmarła. Miała z mężem dwoje dzieci (syna i córkę):

</doc>
<doc id="2292139" url="https://pl.wikipedia.org/wiki?curid=2292139" title="Stoisko handlowe">
Stoisko handlowe



</doc>
<doc id="2292140" url="https://pl.wikipedia.org/wiki?curid=2292140" title="Alexandre Choron">
Alexandre Choron

Alexandre Étienne Choron (ur. 1837 w Caen, zm. 1924 w Calvados) – francuski mistrz kuchni.
Był szefem kuchni w znanej paryskiej restauracji Voisin, mieszczącej się przy rue Saint Honoré.
W czasie oblężenia Paryża przez armię pruską, które rozpoczęło się we wrześniu 1870 Choron zasłynął z niekonwencjonalnego rozwiązania problemu braku żywności. Część paryżan przyzwyczajona do kuchni wyrafinowanej nie chciała ograniczać swojego menu do kotów i psów, którymi w czasie głodu żywili się najubożsi.
Choron zwrócił uwagę na zwierzęta, żyjące w paryskim zoo, które miały posłużyć do przyrządzenia egzotycznych potraw. W bożonarodzeniowym menu 1870 restauracja Voisin proponowała steki z kangura, antylopę w sosie truflowym, consommé ze słonia, pieczeń z wielbłąda, a także nadziewaną głowę osła. Do potraw podawano wina z piwnic restauracyjnych – "Mouton-Rotschild" 1846, "Romanée-Conti" 1858 i "Château Palmer" 1864. Największą sławę przyniosły restauracji potrawy ze słonia, noszące oryginalne nazwy (Trąba słonia w sosie myśliwskim). Do końca grudnia podawano potrawy z dwóch słoni (Castora i Polluxa) z paryskiego ogrodu zoologicznego. Ostatniego słonia z paryskiego "Jardin des Plantes" (Ogrodu Botanicznego) zjedzono 13 stycznia 1871, dwa tygodnie przed poddaniem Paryża wojskom pruskim.
Imię Chorona nosi gęsty sos typu bearnaise, zaprawiony przecierem pomidorowym.

</doc>
<doc id="2292141" url="https://pl.wikipedia.org/wiki?curid=2292141" title="Okręg Évry">
Okręg Évry

Okręg Évry () – okręg w północnej Francji. Populacja wynosi 503 tysiące.
Podział administracyjny.
W skład okręgu wchodzą następujące kantony:

</doc>
<doc id="2292142" url="https://pl.wikipedia.org/wiki?curid=2292142" title="Okręg Étampes">
Okręg Étampes

Okręg Étampes () – okręg w północnej Francji. Populacja wynosi 134 tysiące.
Podział administracyjny.
W skład okręgu wchodzą następujące kantony:

</doc>
<doc id="2292144" url="https://pl.wikipedia.org/wiki?curid=2292144" title="Okręg Palaiseau">
Okręg Palaiseau

Okręg Palaiseau () – okręg w północnej Francji. Populacja wynosi 567 tysięcy.
Podział administracyjny.
W skład okręgu wchodzą następujące kantony:

</doc>
<doc id="2292145" url="https://pl.wikipedia.org/wiki?curid=2292145" title="Malab Muhammad ibn Zajid">
Malab Muhammad ibn Zajid

Malab Muhammad ibn Zajid – stadion piłkarski w Abu Zabi, stolicy Zjednoczonych Emiratów Arabskich. Pojemność stadionu wynosi 42 056 widzów. Na stadionie swoje mecze rozgrywa drużyna Al-Jazira. Obiekt był jedną z aren młodzieżowych Mistrzostw Świata 2003, Pucharu Zatoki Perskiej 2007, Klubowego Pucharu Świata w latach 2009 i 2010 oraz Mistrzostw Świata U-17 2013. Pierwotnie obiekt był stadionem wielofunkcyjnym (z bieżnią lekkoatletyczną) i posiadał trybuny na 15 000 widzów. W 2000 roku oddano do użytku nową trybunę główną, zwiększając pojemność do 20 000 widzów. W roku 2006 zlikwidowano bieżnię lekkoatletyczną i przebudowano układ trybun, burząc większą ich część (pozostała tylko najnowsza trybuna główna) i budując nowe, usytuowane bliżej boiska czyniąc tym samym obiekt typowo piłkarskim stadionem. Pojemność zwiększyła się do 25 000 widzów. W 2009 roku znacznie powiększono trzy wybudowane przy ostatniej modernizacji trybuny, zwiększając pojemność stadionu do 42 056 widzów. Ponadto w dwóch narożnikach wybudowano wieżowce z funkcjami biurowymi i apartamentami. Obiekt w większości nie jest kryty zadaszeniem, zadaszona pozostaje jedynie trybuna powstała w 2000 roku.

</doc>
<doc id="2292146" url="https://pl.wikipedia.org/wiki?curid=2292146" title="Ambroży Augustyn Chevreux">
Ambroży Augustyn Chevreux

Ambroży Augustyn Chevreux, (fra) "Ambroise-Augustin Chevreux" (ur. 13 lutego 1728 w Orleanie, zm. 2 września 1792 w Paryżu) – błogosławiony Kościoła katolickiego, męczennik, zakonnik, ofiara prześladowań katolików okresu francuskiej rewolucji.
W wieku dwudziestu czterech lat złożył śluby zakonne. Był benedyktynem z paryskiego opactwa Saint-Germain-des-Prés, gdzie od 1763 roku pełnił odpowiedzialne funkcje. Od 1783 roku był przełożonym generalnym Kongregacji św Maura. Aresztowany został za odmowę złożenia przysięgi konstytucyjnej. 2 września 1792 roku został zamordowany na terenie klasztoru karmelitów, gdzie zasieczono szablami i bagnetami oddanych przez komisarza Violette`a w ręce zgromadzonego tłumu wszystkich odmawiających złożenia przysięgi na cywilną konstytucję kleru, a którzy uszli z rozpoczętej wcześniej masakry w ogrodzie. Ofiary mordu zostały pochowane w zbiorowych mogiłach na terenie cmentarza Vaugirard, część z nich wrzucono do studni klasztornej, a po ekshumacji w 1867 roku ich relikwie spoczęły w krypcie kościoła karmelitów.
Ambroży Augustyn Chevreux był jedną z ofiar tak zwanych masakr wrześniowych, w których zginęło 300 duchownych, ofiar nienawiści do wiary (łac) "odium fidei".
Dzienna rocznica śmierci jest dniem kiedy wspominany jest w Kościele katolickim.
Ambroży Augustyn Chevreux znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2292147" url="https://pl.wikipedia.org/wiki?curid=2292147" title="Al-Jazira-Mohammed-Bin-Zayed-Stadion">
Al-Jazira-Mohammed-Bin-Zayed-Stadion



</doc>
<doc id="2292148" url="https://pl.wikipedia.org/wiki?curid=2292148" title="Szantyr (herb szlachecki)">
Szantyr (herb szlachecki)

Szantyr – polski herb szlachecki, odmiana herbu Lubicz. 
Istnieje inny herb szlachecki o takiej samej nazwie: Szantyr, odmiana herbu Pobóg.
Opis herbu.
W polu błękitnym podkowa srebrna ze złotym krzyżem w środku. Wedł. T. Gajla podkowa srebrna.
Klejnot: wedł. T. Chrząńskiego: nad hełmiem w koronie trzy pióra strusie; wedł. T. Gajla za Emilianem Szeligą-Żernickim i "Uzupełnieniami do Księgi Herbowej Rodów Polskich", skrzydło srebrne. 
Labry: błękitne, podbite srebrem.
Herbowni.
Szantyr. Hercyk, Kopeć.

</doc>
<doc id="2292149" url="https://pl.wikipedia.org/wiki?curid=2292149" title="Al Jazira Mohammed bin Zayed Stadium">
Al Jazira Mohammed bin Zayed Stadium



</doc>
<doc id="2292150" url="https://pl.wikipedia.org/wiki?curid=2292150" title="Al Jazira Mohammed Bin Zayed Stadium">
Al Jazira Mohammed Bin Zayed Stadium



</doc>
<doc id="2292151" url="https://pl.wikipedia.org/wiki?curid=2292151" title="Mohammed bin Zayed Stadium">
Mohammed bin Zayed Stadium



</doc>
<doc id="2292157" url="https://pl.wikipedia.org/wiki?curid=2292157" title="Stadion Mohammad Bin Zayed">
Stadion Mohammad Bin Zayed



</doc>
<doc id="2292158" url="https://pl.wikipedia.org/wiki?curid=2292158" title="Kazamata (architektura)">
Kazamata (architektura)

Kazamata – schron w twierdzy bastionowej lub w forcie w dawnych fortyfikacjach. 
Była to budowla o sklepieniu wykonanym z cegły lub betonu fortecznego, chroniącym przed ogniem artyleryjskim, zabezpieczona od góry grubą warstwą ziemi. Kazamaty mogły być przystosowane do prowadzenia z nich ognia strzeleckiego, istniały też kazamaty działowe (artyleryjskie), kazamaty magazynowe, służące do przechowywania zapasów, kazamaty mieszkalne, służące do przebywania w nich części odpoczywającej załogi. Do kazamat prowadził podziemny chodnik, zwany poterną. 
Nazwa „kazamata” stosowana jest również w kontekście używania kazamat fortów jako ciężkiego więzienia wojskowego.

</doc>
<doc id="2292159" url="https://pl.wikipedia.org/wiki?curid=2292159" title="Kazamata (okrętownictwo)">
Kazamata (okrętownictwo)

Kazamata – zamknięte opancerzone pomieszczenie na dawnych okrętach, w którym znajdowało się działo wraz z obsługą. Kazamaty pojawiły się wkrótce po wprowadzeniu pancerza do konstrukcji okrętów, w latach 60. XIX wieku i umieszczone były na burtach lub w nadbudówkach okrętu. 
Działa umieszczone w kazamatach miały zwykle niewielki kąt ostrzału w płaszczyźnie poziomej (do kilkudziesięciu stopni) oraz jeszcze mniejszy kąt ostrzału w płaszczyźnie pionowej. Mogły więc one prowadzić ogień tylko w jednym sektorze, w kierunku celów znajdujących się po stronie burty, czasem także w kierunku dziobu albo rufy, zależnie od rozmieszczenia kazamat.
W konstrukcji okrętów po I wojnie światowej kazamaty zostały ostatecznie wyparte przez wieże artyleryjskie, zapewniające duży kąt ostrzału w poziomie.
Nazwę kazamata stosuje się także na określenie całej pancernej nadbudówki niektórych pierwszych okrętów pancernych, w całości pokrytych pancerzem, w którym było kilka stanowisk dział.

</doc>
<doc id="2292161" url="https://pl.wikipedia.org/wiki?curid=2292161" title="Juan Eduardo Esnáider">
Juan Eduardo Esnáider



</doc>
<doc id="2292162" url="https://pl.wikipedia.org/wiki?curid=2292162" title="Agate Fossil Beds National Monument">
Agate Fossil Beds National Monument

Agate Fossil Beds National Monument to amerykański pomnik narodowy, znajdujący się w zachodniej części stanu Nebraska, nad rzeką Niobrara.
Na miejscu pomnika pierwotnie znajdowało się rancho o nazwie "Agate Springs Ranch" będące własnością kapitana Jamesa Cooka, na którym hodowano bydło. Nazwa rancha, a obecnie również pomnika nawiązuje do występujących powszechnie na tym obszarze agatów.
Główną atrakcją pomnika są kamieniołomy, które zawierają liczne dobrze zachowane skamieniałości ssaków z wczesnej epoki miocenu. Do skamieniałości znalezionych na terenie pomnika należą:
Pomnik można zwiedzać korzystając z jednego z dwóch turystycznych szlaków pieszych: "Fossil Hills Trail" oraz "Daemonelix Trail". 
Na terenie pomnika znajduje się również muzeum zawierające ponad 500 eksponatów związanych z plemionami indiańskimi zamieszkującymi na tych terenach i pochodzących z kolekcji zebranej przez Jamesa Cooka.
Utworzenie pomnika zostało autoryzowane 5 czerwca 1965 roku, lecz ostatecznie został on ustanowiony 32 lata później, 14 czerwca 1997 roku. Pomnik zajmuje powierzchnię 12,36 km² i podobnie jak wiele innych pomników narodowych znajduje się pod zarządem National Park Service.

</doc>
<doc id="2292164" url="https://pl.wikipedia.org/wiki?curid=2292164" title="Chomiczek kaukaski">
Chomiczek kaukaski

Chomiczek kaukaski, chomik kaukaski ("Mesocricetus raddei") – gatunek ssaka z podrodziny chomików (Cricetinae) w obrębie rodziny chomikowatych (Cricetidae).
Zasięg występowania.
Chomiczek kaukaski występuje w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1894 roku niemiecki zoolog i paleontolog Alfred Nehring nadając mu nazwę "Cricetus nigricans raddei". Holotyp pochodził z obszaru rzeki Samur, w Dagestanie, w północnym Kaukazie, w Rosji. 
We wcześniejszych ujęciach systematycznych "M. raddei" był uważany za synonim "M. auratus", ale oba te gatunki tworzą grupę siostrzaną. Mają identyczny kariotyp (2n = 44), ale różnią się morfologią i sekwencją nukleotydów. "M. raddei" obejmuje formę "nigriculus" jako młodszy synonim podgatunku nominatywnego. Autorzy "Illustrated Checklist of the Mammals of the World" rozpoznają dwa podgatunki.
Morfologia.
Długość ciała (bez ogona) 149–220 mm, długość ogona 12–20 mm; masa ciała 200–300 g. 

</doc>
<doc id="2292165" url="https://pl.wikipedia.org/wiki?curid=2292165" title="Agate Springs Quarry">
Agate Springs Quarry



</doc>
<doc id="2292167" url="https://pl.wikipedia.org/wiki?curid=2292167" title="Mesocricetus raddei">
Mesocricetus raddei



</doc>
<doc id="2292168" url="https://pl.wikipedia.org/wiki?curid=2292168" title="Zginacz głęboki palców">
Zginacz głęboki palców



</doc>
<doc id="2292169" url="https://pl.wikipedia.org/wiki?curid=2292169" title="Chomik gruziński">
Chomik gruziński



</doc>
<doc id="2292170" url="https://pl.wikipedia.org/wiki?curid=2292170" title="Malab Al Nahajjan">
Malab Al Nahajjan

Malab Al Nahajjan – wielofunkcyjny stadion w Abu Zabi, stolicy Zjednoczonych Emiratów Arabskich. Pojemność stadionu wynosi 12 000 widzów. Został otwarty w 1995 roku, a w roku 2006 przeszedł renowację. Swoje mecze rozgrywa na nim drużyna Al-Wahda Abu Zabi. Obiekt był jedną z aren Młodzieżowych Mistrzostw Świata 2003 oraz Pucharu Zatoki Perskiej 2007.

</doc>
<doc id="2292172" url="https://pl.wikipedia.org/wiki?curid=2292172" title="Natalja Kuczinska">
Natalja Kuczinska

Natalja Aleksandrowna Kuczinska (Наталья Александровна Кучинская, ur. 12 marca 1949) – radziecka gimnastyczka (Rosjanka). Czterokrotna medalistka olimpijska z Meksyku.
Igrzyska w 1968 były jej jedyną olimpiadą. Triumfowała w drużynie i w ćwiczeniach na równoważni. Była trzecia w wieloboju oraz w ćwiczeniach wolnych. Była multimedalistką mistrzostw świata w 1966. Wywalczyła trzy złote krążki (poręcze, równoważnia, ćwiczenia wolne), dwa srebrne (wielobój i drużyna) i jeden brązowy (skok). W 1967 sięgnęła po srebro mistrzostw Europy w ćwiczeniach wolnych i równoważni. Wielokrotnie zostawała mistrzynią ZSRR, zwyciężała m.in. w wieloboju (1965, 1966, 1967 i 1968).
Pracowała jako trener, obecnie mieszka w Stanach Zjednoczonych. W 2006 została uhonorowana miejscem w Galerii Sławy Gimnastyki.

</doc>
<doc id="2292179" url="https://pl.wikipedia.org/wiki?curid=2292179" title="Tramwaje w Tuluzie">
Tramwaje w Tuluzie

Tramwaje w Tuluzie – system komunikacji tramwajowej działający we francuskim mieście Tuluza.
Historia.
Pierwsze tramwaje na ulice Tuluzy wyjechały w 1887 i były to tramwaje konne. W następnych latach sieć tramwajową rozbudowywano, a w 1906 uruchomiono tramwaje elektryczne. Po zelektryfikowaniu sieci kontynuowano rozbudowę systemu, która trwała do lat 40. XX wieku. W 1948 planowano zastąpić tramwaje trolejbusami, lecz pomysłu tego nie zrealizowano. Ostatecznie tramwaje zlikwidowano w 1957. Do tramwajów powrócono w XXI wieku.
Współczesna sieć tramwajowa.
Linia T1.
Latem 2007 roku rozpoczęto budowę 10,9 km linii tramwajowej, która ma 18 przystanków. Siedem przystanków znajduje się w granicach miasta Tuluza i łączyło węzeł komunikacyjny Arènes z miejscowością Beauzelle. W Arènes linia tramwajowa styka się z linią metra A, linią kolei podmiejskiej „C” oraz stacją kolejową pociągów obsługiwanych przez TER Midi-Pyrénées. Otwarcie linii T1 nastąpiło 11 grudnia 2010 roku i początkowo oznaczono ją literą E. Liczba pasażerów korzystających z linii wykazuje wysoką dynamikę, w 2011 roku skorzystało z niej 4 152 806 pasażerów, rok później było to ponad 5,110 mln (około 14 tys. dziennie), mimo tego jest to liczba poniżej oczekiwań.
Już w 2009 roku ogłoszono konsultacje społeczne dotyczące przedłużenia linii T1 na południe, odcinek ten ma 4 km i jest nazywany „G” od nazwy rzeki Garonne, którą przecina. Początkowo planowano przystanek końcowy zlokalizować przy parku Grand Rond, ale po weryfikacji linia dociera do stacji metra Palais-de-Justice. Nowy odcinek oddano do użytku 17 października 2013, a już dwa miesiące później rozpoczęto prace projektowe nad przedłużeniem tej linii do centrum miasta.
Linia T2.
Prace projektowe nad budową odgałęzienia linii tramwajowej do lotniska zakończono w 2013. Nowy odcinek oznaczany jako „E” oddano do użytku 11 kwietnia 2015, łączy on przystanek Ancely z portem lotniczym Tuluza-Blagnac i ma długość 2,4 km.
Tabor.
Do obsługi linii zakupiono 18 tramwajów Alstom Citadis 302, ale w związku z decyzją o budowie linii G zwiększono zamówienie do 24 tramwajów. Tramwaje są pięcioczłonowe, dwukierunkowe, całkowicie niskopodłogowe.

</doc>
<doc id="2292180" url="https://pl.wikipedia.org/wiki?curid=2292180" title="Grażyna Dyląg (ur. 1954)">
Grażyna Dyląg (ur. 1954)



</doc>
<doc id="2292183" url="https://pl.wikipedia.org/wiki?curid=2292183" title="Leningrad (film)">
Leningrad (film)

Lenigrad (ros. "Ленинград") – rosyjsko-brytyjski dramat wojenny z 2009 roku w reż. Aleksandra Burawskiego. Film jest kinową wersją (pozbawioną kilku wątków) 4-odcinkowego miniserialu telewizyjnego z 2007 roku pod tym samym tytułem. W wersji anglojęzycznej rozpowszechniany był jako Attack on Leningrad (Atak na Leningrad).
Opis fabuły.
Koniec 1941 roku. Zamyka się pierścień niemieckiego okrążenia wokół Leningradu. Do miasta można dotrzeć jedynie drogą lotniczą lub wodną przez Ładogę. Do oblężonego miasta przybywa grupa zachodnich korespondentów wojennych z Angielką Kate Davis. Podczas wizyty w strefie przyfrontowej dziennikarze zostają nieoczekiwanie zaatakowani przez lotnictwo niemieckie, wszyscy giną, a sama Kate, oszołomiona, cudem uchodzi z życiem. Zostaje uznana za zaginioną, a następnie za martwą. Dociera jednak do miasta i trafia na posterunek milicji. Tu pomocy udziela jej milicjantka Nina Cwietkowa, która zabiera ją do swojego domu. Wie, że cudzoziemce bez dokumentów grozi ze strony władz śmiertelne niebezpieczeństwo. Postanawia jej pomóc i ukryć, załatwia "lewe" dokumenty i ukrywa u zaprzyjaźnionych sąsiadów – Krasków. W tym czasie NKWD dowiaduje się, że Kate to córka białego generała – imigranta z Rosji i wroga ludu. Wkrótce od swoich przełożonych dowiaduje się o tym i Cwietkowa, jednak za wszelką cenę chce ratować Kate. Ponieważ w przeszłości była świetną narciarką, zostaje przez dowództwo obrony Leningradu skierowana do oddziału mającego za zadanie wytyczenie szlaku zaopatrzeniowego przez zamarzniętą Ładogę. Operacja udaje się i w nagrodę Cwietkowa otrzymuje możliwość ewakuacji z pierwszym konwojem bliskich z oblężonego i głodującego miasta. Ponieważ jest samotna, postanawia zabrać Kate i rodzinę zaprzyjaźnionych sąsiadów u których przebywa dziennikarka – Sonię Krasko i jej dwoje dzieci: Jurę i Simę. W tym czasie Sonia zmarła już z wycieńczenia, a Jura nie może chodzić, ewakuuje się więc tylko Kate i Sima oraz kilkuletnia córka szefa Cwietkowej, którą ta zabiera na jego gorącą prośbę. Ewakuacja udaje się i Kate w końcu trafia w opiekuńcze ramiona ukochanego – kolegi po fachu Phillipa Parkera, który czeka na nią po drugiej stronie Ładogi. Jeszcze tego samego dnia może opuścić Leningrad i zapomnieć o koszmarze ostatnich miesięcy. Widząc jednak, że Cwietkowa wraca wraz z konwojem i żywnością do oblężonego miasta, dołącza do niej. Wie, że nie może opuścić przyjaciół, z którymi tyle przeżyła. W ostatniej scenie filmu, w 1965 roku, Jura, Sima i Parker spotykają się w Leningradzie. Sima pokazuje Parkerowi nazwiska Cwietkowej i Kate umieszczone pośród wielu innych na pamiątkowej tablicy – obydwie zginęły w 1943 roku.
Główny wątek filmu przeplatany jest dramatycznymi wydarzeniami dnia codziennego oblężonego miasta. W filmie pojawiają się również postacie historyczne, takie jak: Hitler, Żdanow, von Leeb i in.
Krytyka.
Film, po raz pierwszy pokazany w Rosji w 2007 roku w wersji serialu TV, spotkał się z chłodnym przyjęciem zarówno krytyków jak i widzów (te drugie opinie wyrażane były głównie na blogach internetowych). Historycy (Lisoczkin, Piernawski) i krytycy zarzucali mu nieścisłości z faktami historycznymi, ogólną "komiksowość" i położenie głównego akcentu w filmie na "sensacyjność".

</doc>
<doc id="2292184" url="https://pl.wikipedia.org/wiki?curid=2292184" title="Australia na Letnich Igrzyskach Olimpijskich 1968">
Australia na Letnich Igrzyskach Olimpijskich 1968

Australię na Letnich Igrzyskach Olimpijskich 1968 reprezentowało 128 zawodników, 104 mężczyzn i 24 kobiety.

</doc>
<doc id="2292186" url="https://pl.wikipedia.org/wiki?curid=2292186" title="Dramat jezuicki">
Dramat jezuicki



</doc>
<doc id="2292189" url="https://pl.wikipedia.org/wiki?curid=2292189" title="Forest Hills – 71st Avenue">
Forest Hills – 71st Avenue

Forest Hills – 71st Avenue – stacja metra nowojorskiego, na linii E, F, M i R. Znajduje się w dzielnicy Queens, w Nowym Jorku. Została otwarta 31 grudnia 1936.

</doc>
<doc id="2292191" url="https://pl.wikipedia.org/wiki?curid=2292191" title="67th Avenue">
67th Avenue

67th Avenue – stacja metra nowojorskiego, na linii E, M i R. Znajduje się w dzielnicy Queens, w Nowym Jorku i zlokalizowana jest pomiędzy stacjami Forest Hills – 71st Avenue i 63rd Drive – Rego Park. Została otwarta 31 grudnia 1936.

</doc>
<doc id="2292192" url="https://pl.wikipedia.org/wiki?curid=2292192" title="Kratylos (dialog)">
Kratylos (dialog)

Kratylos – jeden z dialogów filozoficznych Platona. Zatytułowany został imieniem nauczyciela Platona, Kratylosa, zwolennika Heraklita. Dialog dotyczy zagadnień językoznawczych (później został opatrzony podtytułem "O poprawności nazw"). Jest uważany za jedno z pierwszych dzieł językoznawczych w historii; zajmuje się kwestią teorii i filozofii języka. Dialog Platona jest napisany w formie dyskusji trzech filozofów: Sokratesa, Hermogenesa i Kratylosa. Porusza problematykę tego, czy słowa mają charakter konwencjonalny (opierają się na umowie), czy też naturalny (istnieje związek między słowem a treścią oznaczaną).

</doc>
<doc id="2292196" url="https://pl.wikipedia.org/wiki?curid=2292196" title="Pomorzlinowate">
Pomorzlinowate

Pomorzlinowate ("Frankeniaceae" Desv.) – monotypowa rodzina roślin okrytonasiennych. Obejmuje jeden rodzaj pomorzlin ("Frankenia" L.), w obrębie którego wyróżnia się ok. 70–90 gatunków. Rośliny te występują na wszystkich kontynentach z wyjątkiem Antarktydy, głównie w strefie podzwrotnikowej i tropikalnej. Zasiedlają zwykle plaże i pustynie, wiele gatunków dobrze znosi siedliska silnie zasolone. Należą tu głównie rośliny jednoroczne i byliny, rzadziej krzewy. Mają liście naprzeciwległe, nieduże, pojedyncze. 
Systematyka.
Rodzina siostrzana dla tamaryszkowatych:
Rodzaj: "Frankenia" Linnaeus, Sp. Pl. 331. 1 Mai 1753

</doc>
<doc id="2292197" url="https://pl.wikipedia.org/wiki?curid=2292197" title="Frankeniaceae">
Frankeniaceae



</doc>
<doc id="2292199" url="https://pl.wikipedia.org/wiki?curid=2292199" title="Frankenia">
Frankenia



</doc>
<doc id="2292203" url="https://pl.wikipedia.org/wiki?curid=2292203" title="Ryszard Daniel Golianek">
Ryszard Daniel Golianek

Ryszard Daniel Golianek (ur. 22 marca 1963 w Ukcie) – polski muzykolog, profesor zatrudniony w Instytucie Muzykologii Uniwersytetu im. Adama Mickiewicza, a także profesor wizytujący w Akademii Muzycznej im. G. i K. Bacewiczów w Łodzi, gdzie od 2006 do 2018 roku pełnił funkcję kierownika Katedry Teorii Muzyki.
Doktoryzował się 14 czerwca 1993 roku na podstawie pracy "Dramaturgia kwartetów smyczkowych Dymitra Szostakowicza". 17 kwietnia 2000 uzyskał stopień doktora habilitowanego na podstawie pracy "Muzyka programowa XIX wieku. Idea i interpretacja". W swojej pracy badawczej zajmuje się głównie problematyką historii i estetyki muzyki XIX wieku. W 2012 otrzymał tytuł naukowy profesora.

</doc>
<doc id="2292206" url="https://pl.wikipedia.org/wiki?curid=2292206" title="Metro w Tuluzie">
Metro w Tuluzie

 Metro w Tuluzie − system metra działający we francuskim mieście Tuluza. 
Historia.
Po likwidacji tramwajów w 1957 coraz większym problemem stawała się sprawna komunikacja. W 1985 podjęto decyzję o budowie automatycznej sieci metra na gumowych kołach VAL. 26 czerwca 1993 otwarto pierwszą linię metra A na trasie Basso Cambo - Jolimont o długości 10 km, którą 20 grudnia 2003 wydłużono od stacji Jolimont do Balma Gramont o długości 2,3 km. Drugą linię oznaczoną literą B uruchomiono 30 czerwca 2007 na trasie Borderouge - Ramonville o długości 15 km. Planowane jest przedłużenie linii B z Ramonville do Labège, na tym odcinku mają się znaleźć trzy stacje pośrednie. 
Tabor.
Do obsługi dwóch linii eksploatowane są dwu wagonowe składy o długości 26 m z możliwością tworzenia podwójnych składów o długości 52 m.

</doc>
<doc id="2292207" url="https://pl.wikipedia.org/wiki?curid=2292207" title="Birmingham International">
Birmingham International

Birmingham International (ang: "Birmingham International railway station") – stacja kolejowa w dystrykcie Metropolitan Borough of Solihull, w hrabstwie West Midlands, w Anglii, w Wielkiej Brytanii, na wschód od Birmingham. Stacja znajduje się na West Coast Main Line, 14 km na wschód od Birmingham New Street i obsługuje zarówno międzynarodowy port lotniczy w Birmingham i National Exhibition Centre. Stacja kolejowa znajduje się tuż obok autostrady M42. "International" w nazwie odnosi się do lotniska, nie do międzynarodowych połączeń kolejowych. Stacja została otwarta w dniu 26 stycznia 1976 r. i regularne obsługuje połączenia kolejowe do wielu części kraju. 
Na przełomie 2009/10 z usług stacji skorzystało 4,228 mln pasażerów.
Połączenia.
Virgin Trains
CrossCountry
London Midland
Arriva Trains Wales

</doc>
<doc id="2292211" url="https://pl.wikipedia.org/wiki?curid=2292211" title="Xbox Live Arcade">
Xbox Live Arcade



</doc>
<doc id="2292215" url="https://pl.wikipedia.org/wiki?curid=2292215" title="Dragon Forum">
Dragon Forum

Dragon Forum ("Międzynarodowa Akademia Dokumentu w sercu Europy") – warsztaty filmu dokumentalnego i pitching podczas Krakowskiego Festiwalu Filmowego, istniejące od 2005.
Dragon Forum oferuje praktyczną pomoc w rozwoju i marketingu filmu dokumentalnego przeznaczonego dla międzynarodowej widowni, a także tworzy platformę współpracy filmowców i inwestorów. Jego celem jest stymulacja koprodukcji międzynarodowych i nowoczesnych form dokumentowania rzeczywistości. Podczas wieczorów otwartych prezentowane są filmy z zakresu sztuki dokumentu oraz organizowane spotkania z ich autorami. Językiem wykładowym Dragon Forum jest angielski.
Organizatorzy i partnerzy Dragon Forum: Arkana Studio, Międzynarodowe Stowarzyszenie Przyszłość Mediów, Krakowska Fundacja Filmowa, Stowarzyszenie Filmowców Polskich, Polski Instytut Sztuki Filmowej, Program Unii Europejskiej MEDIA, Mistrzowska Szkoła Reżyserii Filmowej Andrzeja Wajdy, HBO Central Europe, European Documentary Network, Stopklatka, Centrum Sztuki Współczesnej w Warszawie.
Zajęcia Dragon Forum odbywają się m.in. w miastach, takich jak Warszawa, Kraków, Cieszyn, Kijów, Moskwa, Mińsk, Budapeszt.
Uczestnicy, wykładowcy, redaktorzy.
W Dragon Forum brali udział uczestnicy z różnych krajów, m.in.: Victor Asliuk i Volga Dashuk – Białoruś, Maciej Cuske – Polska, Ionut Carpatorea i Sorin Manu – Rumunia, Michał Marczak – Polska, Bartek Konopka – Polska, Ella Shtyka – Ukraina, Agnes Sos – Węgry, Ella Shtyka i Dmitry Tyazlov – Ukraina, Maxim Vasyanovich – Ukraina, Anna Więckowska – Polska.
Wykładowcy Dragon Forum to polscy i zagraniczni twórcy oraz eksperci, tacy jak.: Jacek Bławut (Polska), Carmen Cobos (Holandia / Hiszpania), Heino Deckert (Niemcy), Marc Lorber (Stany Zjednoczone) Marcel Łoziński (Polska), Paweł Pitera (Polska), Marijke Rawie (Holandia), Dorota Roszkowska (Polska), Steven Seidenberg (Wielka Brytania), Rada Šešiċ (Holandia / Chorwacja), Peter Wintonick (Kanada), Maria Zmarz-Koczanowicz (Polska), Vita Żelakeviciute (Litwa).
Redaktorzy stacji telewizyjnych, decydenci funduszy filmowych i producenci, którzy rozpoczęli koprodukcję projektów rozwijanych na Dragon Forum, to m.in.: Anne Baumann (ARTE), Barbara Paciorkowska (TVP2), Barbara Pawłowska (TVP1), Catherine Olsen (CBS), Claudia Schreiner (MDR), Cynthia Kane (ITVS), Grażyna Bukowska (TVN), Hans Robert Eisenhauer (ARTE ZDF), Heino Deckert (Ma.Ja.De), Jenny Westergaard (YLE), Jerzy Dzięgielewski (HBO), Katarzyna Ślesicka (Andrzej Wajda Masterschool of Film Directing), Katja Wildermuth (MDR), Marc Lorber (HBO), Philippe Muller (Arte), Wim van Rompaey (Lichtpunt).
Autorką i producentką Dragon Forum jest Dorota Roszkowska.
Filmy.
Wybrane filmy, do których realizacji przyczynił się Dragon Forum:

</doc>
<doc id="2292217" url="https://pl.wikipedia.org/wiki?curid=2292217" title="Port lotniczy Kalgoorlie-Boulder">
Port lotniczy Kalgoorlie-Boulder

Port lotniczy Kalgoorlie-Boulder (IATA: KGI, ICAO: YPKG) – port lotniczy położony 7 km od Kalgoorlie, w stanie Australia Zachodnia, w Australii.

</doc>
<doc id="2292219" url="https://pl.wikipedia.org/wiki?curid=2292219" title="Gabriela Varekova">
Gabriela Varekova



</doc>
<doc id="2292220" url="https://pl.wikipedia.org/wiki?curid=2292220" title="Czarni Arena Żagań">
Czarni Arena Żagań



</doc>
<doc id="2292221" url="https://pl.wikipedia.org/wiki?curid=2292221" title="Kwiaty i drzewa">
Kwiaty i drzewa

Kwiaty i drzewa (ang. "Flowers and Trees") – amerykański film animowany z 1932 roku. 29. film z serii Silly Symphonies. Pierwszy kolorowy film animowany oraz pierwszy film, który otrzymał Oscara w kategorii Najlepszy krótkometrażowy film animowany.
Fabuła.
Film opowiada o budzących się do życia drzewach. Zakochane drzewa zaczynają tańczyć w takt muzyki poważnej.

</doc>
<doc id="2292222" url="https://pl.wikipedia.org/wiki?curid=2292222" title="João Silva (triathlonista)">
João Silva (triathlonista)

João Silva (ur. 14 maja 1989 w Benedicie) – portugalski triathlonista.
Debiut na arenach triathlonowych zaliczył w 2005. Rok później wywalczył brązowy medal w Mistrzostwach Europy Juniorów. W 2010 roku wygrał zawody z rangi Pucharu Świata w Monterrey. Mistrz Kraju U-23 w 2010. W klasyfikacji generalnej Mistrzostw Świata w 2010 zajął 5. miejsce.

</doc>
<doc id="2292224" url="https://pl.wikipedia.org/wiki?curid=2292224" title="DOL-001">
DOL-001



</doc>
<doc id="2292225" url="https://pl.wikipedia.org/wiki?curid=2292225" title="RVL-001">
RVL-001



</doc>
<doc id="2292226" url="https://pl.wikipedia.org/wiki?curid=2292226" title="Alexis Soyer">
Alexis Soyer

Alexis Benoit Soyer (ur. 4 lutego 1810 w Meaux, zm. 5 sierpnia 1858 w Londynie) – francuski mistrz kuchni, działający w wiktoriańskiej Anglii. 
Życiorys.
Był najmłodszym z pięciu synów kupca Emery’ego Rocha Alexisa Soyera i Marie Madeleine Francoise Chamberlan. W 1821 został wyrzucony ze szkoły i wyjechał do Paryża, gdzie mieszkał jego starszy brat, Philippe. Tam rozpoczął praktykę w restauracji "G Rignon". Po pięciu latach został szefem kuchni w restauracji "Boulevard des Italiens".
W czasie rewolucji lipcowej wyjechał do Anglii i rozpoczął pracę na dworze Adolfa Hanowerskiego, gdzie jego brat był szefem kuchni. W kolejnych latach był zatrudniany na wielu dworach brytyjskiej arystokracji. W 1837 został szefem kuchni prestiżowego londyńskiego Reform Club, w którym gruntownie zmodernizował zaplecze kuchenne. Z pomocą architekta Charlesa Barry’ego wprowadził piece gazowe, chłodziarki chłodzone zimną wodą i piece z regulacją temperatury. Kuchnia Soyera zyskała taką sławę, że zwiedzano ją jako jedną z atrakcji Londynu. 28 czerwca 1838, w dniu koronacji Wiktorii Hanowerskiej w tej kuchni przygotował śniadanie dla 2000 osób.
Śmierć żony w czasie porodu (1842), skłoniła Soyera do porzucenia współpracy z Reform Club i poświęcenia się działalności filantropijnej. W okresie wielkiego głodu, który ogarnął Irlandię zaproponował rządowi brytyjskiemu uruchomienie systemu kuchni, wydających zupy dla ubogich. Kuchnię taką uruchomił w Dublinie, a jej działalność finansował z biletów wstępu do otwartej przez Soyera galerii malarstwa w Londynie. Od 1849 rozpoczął sprzedaż zaprojektowanego przez siebie „magicznego pieca”, który pozwalał na przygotowanie posiłku w dowolnym miejscu, także bezpośrednio na stole. 
Podobne rozwiązania został zastosowanie w wynalezionej przez Soyera kuchni polowej dla armii brytyjskiej. W czasie wojny krymskiej zajmował się zaopatrywaniem armii i szpitali wojskowych w ciepłe posiłki, a każdy regiment otrzymał mobilne kuchnie systemu Soyera. Pod koniec życia prowadził wykłady z zakresu wyżywienia armii.
Był autorem lub współautorem kilkunastu książek kucharskich. Do najsłynniejszych dań mistrza należały kotlety baranie, podawane członkom Reform Club.
W życiu prywatnym był żonaty (żona Elizabeth Emma Soyer z d. Jones była aktorką i malarką).

</doc>
<doc id="2292228" url="https://pl.wikipedia.org/wiki?curid=2292228" title="NTR-001">
NTR-001



</doc>
<doc id="2292229" url="https://pl.wikipedia.org/wiki?curid=2292229" title="USG-001">
USG-001



</doc>
<doc id="2292230" url="https://pl.wikipedia.org/wiki?curid=2292230" title="AGB-001">
AGB-001



</doc>
<doc id="2292231" url="https://pl.wikipedia.org/wiki?curid=2292231" title="AGS-001">
AGS-001



</doc>
<doc id="2292232" url="https://pl.wikipedia.org/wiki?curid=2292232" title="AGS-101">
AGS-101



</doc>
<doc id="2292233" url="https://pl.wikipedia.org/wiki?curid=2292233" title="MGB-101">
MGB-101



</doc>
<doc id="2292235" url="https://pl.wikipedia.org/wiki?curid=2292235" title="MGB-001">
MGB-001



</doc>
<doc id="2292238" url="https://pl.wikipedia.org/wiki?curid=2292238" title="CGB-001">
CGB-001



</doc>
<doc id="2292239" url="https://pl.wikipedia.org/wiki?curid=2292239" title="DMG-001">
DMG-001



</doc>
<doc id="2292242" url="https://pl.wikipedia.org/wiki?curid=2292242" title="Charakterystyka dynamiczna">
Charakterystyka dynamiczna



</doc>
<doc id="2292243" url="https://pl.wikipedia.org/wiki?curid=2292243" title="Korespondencja Pawła z Tarsu z Seneką">
Korespondencja Pawła z Tarsu z Seneką

Korespondencja Pawła z Tarsu z Seneką – zbiór pisanych po łacinie 14 apokryficznych listów, które mieli rzekomo wymieniać między sobą Paweł z Tarsu i Seneka Młodszy. Pochodzący prawdopodobnie z drugiej połowy IV wieku apokryf wzmiankowany jest po raz pierwszy przez Hieronima ze Strydonu i Augustyna z Hippony. Zbiór zawiera 8 listów wysłanych przez Pawła do Seneki i 6 listów Seneki do Pawła.
Apokryficzna korespondencja Pawła z Seneką była utworem popularnym wśród średniowiecznych filozofów, którzy powszechnie uważali ją za autentyczną. Z czasem stała się podstawą legendy o Senece-chrześcijaninie. Listy te przyczyniły się do spopularyzowania filozofii Seneki w Europie Zachodniej i zachowania oryginalnych pism filozofa, które przepisywano wraz z nimi.
Autentyczność listów zakwestionowano dopiero w XV wieku, głównie dzięki ich krytyce przeprowadzonej przez Lorenzo Vallę i Erazma z Rotterdamu.

</doc>
<doc id="2292244" url="https://pl.wikipedia.org/wiki?curid=2292244" title="Dariusz Lewandowski (piłkarz)">
Dariusz Lewandowski (piłkarz)

Dariusz Lewandowski (ur. 25 lutego 1965 w Kielcach) – polski piłkarz, występował na pozycji obrońcy. W I lidze rozegrał 237 meczów i strzelił dziesięć goli. W sezonie 1990/1991 wraz z Zagłębiem Lubin został mistrzem Polski.
Karierę piłkarską rozpoczynał w nieistniejącym już klubie z Kielc – Ateście. W 1985 roku trafił do Chrobrego Głogów, w którego barwach występował w II i III lidze. W przerwie zimowej sezonu 1989/1990 przeszedł do Zagłębia Lubin. Będąc jego graczem 8 kwietnia 1990 zadebiutował w I lidze w zremisowanym bezbramkowo spotkaniu przeciwko Legii Warszawa. W 1991 wywalczył ze swoim klubem mistrzostwo Polski. Następnie stał się jego podstawowym zawodnikiem i do sezonu 1996/1997 regularnie występował na boiskach najwyższej klasy rozgrywkowej.
W 1997 roku Lewandowski odszedł do Pogoni Szczecin, w której występował przez dwa sezony. W latach 1999–2002 reprezentował barwy RKS-u Radomsko, z którym w 2001 wywalczył awans do I ligi. Będąc graczem radomszczańskiego klubu po raz ostatni zagrał w najwyższej klasie rozgrywkowej – 5 maja 2002 wystąpił w przegranym meczu z Górnikiem Zabrze. Piłkarską karierę kontynuował później w Miedzi Legnica, Pogoni Staszów, Odrze Chobienia i polonijnych klubach w USA.

</doc>
<doc id="2292245" url="https://pl.wikipedia.org/wiki?curid=2292245" title="Graphoderus">
Graphoderus

Graphoderus – rodzaj wodnych chrząszczy z rodziny pływakowatych i podrodziny Dytiscinae.
Morfologia.
Chrząszcze o owalnym, słabo wypukłym i najczęściej wyraźnie z tyłu rozszerzonym ciele, pokrytym z wierzchu i od spodu drobnymi punktami. Obecne na przedpleczu czarne, poprzeczne pasy nie są ze sobą połączone po bokach, czym chrząszcze te odróżniają się od rodzaju "Acilius". Pokrywy z widocznymi rzędami nakłuć, ubarwione żółtawo lub żółtawobrązowawo z ciemnymi, zlewającymi się plamkami. Samce mają na trzech pierwszych członach odnóży przedniej, a często też środkowej pary przyssawki. Odnóża tylne opatrzone są włosami pływnymi po obu stronach golenii i stóp, które są zwieńczone niejednakowej długości pazurkami.
Larwy pływakowatych z tego rodzaju różnią się od larw z rodzaju "Acilius" nierozwidlonym wyrostkiem wargi dolnej.
Rozprzestrzenienie.
Pływakowate te ograniczone są w swym zasięgu do Holarktyki. W Polsce występują 4 gatunki: "G. austriacus", kreślinek nizinny, "G. cinereus" i "G. zonatus".
Systematyka.
Do rodzaju tego należy 14 znanych gatunków:

</doc>
<doc id="2292247" url="https://pl.wikipedia.org/wiki?curid=2292247" title="Cybister">
Cybister

Cybister – rodzaj wodnych chrząszczy z rodziny pływakowatych i podrodziny Dytiscinae.
Morfologia.
Owad dorosły.
Chrząszcze te osiągają rozmiary od średnich do bardzo dużych (do około 50 mm). Należą tu jedne z największych chrząszczy wodnych. Ciało mają opływowe, gładkie, mocne rozszerzone z tyłu. Barwa wierzchu ciała może być zielona, czarnozielona, miedziana, brunatna lub czarna, niekiedy z jasną obwódką. Spód może być od żółtawego przez rudobrązowy po czarny. Przedplecze jest nieobrzeżone. Przedpiersie zaopatrzone jest w wystający, ostro zwieńczony wyrostek. Pokrywy cechują bardzo długie, sięgające prawie do wierzchołka epipleury. Zapiersie ma szerokie, acz na końcach wąsko języczkowate skrzydełka. Przedni brzeg płytek zabiodrza jest ostro załamany. Tylna para odnóży jest stosunkowo krótka i bardzo szeroka, z długimi i szczytowo rozdwojonymi szczecinkami w kępkach na goleniach oraz szczątkowym lub całkiem nieobecnym drugim pazurkiem stopy. Dymorfizm płciowy przejawia się w budowie przednich odnóży samców, które mają rozszerzone i wyposażone w przyssawki stopy.
Larwa.
Larwy mają mocno wydłużone, walcowate, dość proste ciała o długości w ostatnim stadium dochodzącej do 70 mm. Rozszerzona z przodu głowa ma podwójne lub poczwórne wycięcie na krawędzi nadustka, silnie wykształcone czułki i głaszczki szczękowe, podwojone człony głaszczków wargowych oraz niewielką, trapezowatą bródkę z trójkątnym wyrostkiem na przedzie. Żuwaczki są długie, bardzo mocno wygięte, porośnięte szczecinkami i wyposażone w kanalik. Odnóża są słabo rozwinięte, obustronnie porośnięte włosami pływnymi. Przedostatni segment odwłoka jest bardzo silnie wydłużony, a ostatni wręcz prawie rurkowaty – oba z włosami pływnymi. Przysadki odwłokowe uległy redukcji do drobnych płatków.
Ekologia i rozprzestrzenienie.
Przedstawiciele rodzaju należą do największych słodkowodnych drapieżników bezkręgowych. Rodzaj jest rozprzestrzeniony kosmopolitycznie, ale znacznie mniej liczny w gatunki w krainach neotropikalnej, nearktycznej i palearktycznej, gdzie jego nisze ekologiczną zajmują głównie rodzaje "Dytiscus" i "Megadytes". W Europie występują dwa gatunki, a w Polsce tylko jeden: topień.
Systematyka.
Rodzaj ten po raz pierwszy opisany został w 1817 roku przez Williama Elforda Leacha pod nazwą "Trogus". Nazwa ta była jednak wcześniej zajęta i w 1827 roku John Curtis wprowadził dlań nową nazwę "Cybister". Dotychczas opisano około 100 zaliczanych doń gatunków, zgrupowanych w 4 podrodzajach:

</doc>
<doc id="2292248" url="https://pl.wikipedia.org/wiki?curid=2292248" title="Ewangelia Bazylidesa">
Ewangelia Bazylidesa

Ewangelia Bazylidesa – niezachowana do czasów współczesnych apokryficzna ewangelia gnostycka używana przez zwolenników Bazylidesa, znana jedynie ze wzmianek w dziełach Orygenesa, Hieronima ze Strydonu, Ambrożego z Mediolanu, Bedy Czcigodnego oraz "Spisu Samarytańskiego". Jej fragment został prawdopodobnie przytoczony w "Panarionie" Epifaniusza z Salaminy.

</doc>
<doc id="2292251" url="https://pl.wikipedia.org/wiki?curid=2292251" title="Gabriel Schürrer">
Gabriel Schürrer

Gabriel Francisco Schürrer Peralta (ur. 16 sierpnia 1971 w Rafaeli) – argentyński trener piłkarski i piłkarz pochodzenia niemiecko–hiszpańskiego występujący na pozycji obrońcy.
Kariera klubowa.
Schürrer zawodową karierę rozpoczynał w 1989 w klubie Lanús. W tym samym roku został wypożyczony do Atlético Rafaela, gdzie spędził sezon. W 1990 wrócił do Lanúsa z Primera División Argentina. W 1991 spadł z nim do Primera B Nacional, ale w 1992 wrócił do Primera División. W 1996 zdobył z zespołem Copa CONMEBOL.
W tym samym roku Schürrer trafił do hiszpańskiego Racingu Santander. W hiszpańskiej Primera División zadebiutował 1 września 1996 w wygranym 3:2 pojedynku z Valencią. 13 października 1996 w zremisowanym 2:2 spotkaniu z Realem Madryt strzelił pierwszego gola w Primera División. W Racingu spędził 2 lata.
W 1998 odszedł do Deportivo La Coruña, także grającego w Primera División. Pierwszy ligowy mecz zaliczył tam 30 sierpnia 1998 przeciwko Celcie Vigo (0:0). W 2000 zdobył z klubem mistrzostwo Hiszpanii. W tym samym roku został graczem innego zespołu Primera División, UD Las Palmas. Zadebiutował tam 23 września 2000 w zremisowanym 1:1 pojedynku z Realem Valladolid. W Las Palmas Schürrer spędził 2 lata.
W 2002, po spadku Las Palmas, odszedł do Realu Sociedad z Primera División. Ligowy debiut zanotował tam 1 września 2002 przeciwko Athleticowi Bilbao (4:2). W 2003 wywalczył z zespołem wicemistrzostwo Hiszpanii. W Realu grał jeszcze przez rok.
W 2004 Schürrer podpisał kontrakt z greckim Olympiakosem. W Superleague Ellada zadebiutował 19 września 2004 w wygranym 2:1 meczu z Kallitheą. W 2005 oraz w 2006 zdobył z klubem mistrzostwo Grecji oraz Puchar Grecji. W 2006 wrócił do Hiszpanii, gdzie został zawodnikiem Málagi z Segunda División. W 2007 zakończył tam karierę.
Kariera reprezentacyjna.
W reprezentacji Argentyny Schürrer zadebiutował 13 maja 1995 w zremisowanym 1:1 towarzyskim meczu z RPA. W tym samym roku został powołany do kadry na Copa América. Na tamtym turnieju nie zagrał jednak w żadnym meczu, a Argentyna odpadła z niego w ćwierćfinale. W drużynie narodowej rozegrał w sumie 4 spotkania, wszystkie w 1995 roku.

</doc>
<doc id="2292252" url="https://pl.wikipedia.org/wiki?curid=2292252" title="Gabriel Schurrer">
Gabriel Schurrer



</doc>
<doc id="2292253" url="https://pl.wikipedia.org/wiki?curid=2292253" title="Ewangelia Andrzeja">
Ewangelia Andrzeja

Ewangelia Andrzeja – niezachowana do czasów współczesnych apokryficzna ewangelia, wspomniana przez Augustyna ("Contra Advers. Leg. et Prophet.", I, 20) i w "Dekretach Pseudo-Gelazjańskich" (V, 3, 7). Część badaczy przypuszcza, że jest ona identyczna z apokryficznymi "Dziejami Andrzeja".

</doc>
<doc id="2292254" url="https://pl.wikipedia.org/wiki?curid=2292254" title="José Antonio Chamot">
José Antonio Chamot



</doc>
<doc id="2292257" url="https://pl.wikipedia.org/wiki?curid=2292257" title="Ewangelia Cerynta">
Ewangelia Cerynta

Ewangelia Cerynta – niezachowana do czasów współczesnych apokryficzna ewangelia związana z postacią gnostyka Cerynta, wspomniana w "Spisie Samarytańskim" i przez Epifaniusza. Według innej informacji podanej przez Epifaniusza, Cerynt posługiwał się "Ewangelią Ebionitów", badacze nie są więc pewni czy istniała oddzielna "Ewangelia Cerynta".

</doc>
<doc id="2292259" url="https://pl.wikipedia.org/wiki?curid=2292259" title="Pomnik Karla Marksa w Chemnitz">
Pomnik Karla Marksa w Chemnitz

Pomnik Karla Marksa w Chemnitz (niem. "Karl-Marx-Monument") – pomnik niemieckiego filozofa, ekonomisty i działacza rewolucyjnego Karla Marksa odsłonięty 9 października 1971 w Chemnitz (wówczas Karl-Marx-Stadt w NRD).
Rzeźbę stanowi wykonana z brązu głowa Marksa o wysokości 7 metrów, umieszczona na 6-metrowym granitowym cokole. Autorem monumentu jest rosyjski rzeźbiarz Lew Kerbel.
Rzeźbę uzupełnia napis pochodzący z "Manifestu komunistycznego": „Proletariusze wszystkich krajów, łączcie się!” w czterech językach: niemieckim, angielskim, francuskim i rosyjskim, który umieszczony jest na ścianie budynku za pomnikiem.

</doc>
<doc id="2292263" url="https://pl.wikipedia.org/wiki?curid=2292263" title="Arena Żagań">
Arena Żagań

Kompleks Sportowy „Arena Żagań” – centrum sportowe wraz ze stadionem piłkarsko-lekkoatletycznym w Żaganiu. Na tym obiekcie rozgrywają mecze m.in. piłkarze Czarnych Żagań.
Położenie.
Stadion położony jest przy ulicy Kochanowskiego w Żaganiu, w zachodniej części miasta. Obiekt od północy i wschodu okala Osiedle na Górce, a od zachodu i południa Osiedle Bema. W sąsiedztwie stadionu, od strony zachodniej, przebiega linia kolejowa.
Historia.
Boisko sportowe istniało w tym miejscu już w latach 20. XX wieku. Po II wojnie światowej wybudowano nowy obiekt i pełnił on funkcję stadionu lekkoatletycznego. 
Pod koniec 2009 roku podpisano umowę, a w październiku ruszyła modernizacja i rozbudowa kompleksu sportowego przy Kochanowskiego, na którą składała się m.in. przebudowa stadionu, budowa boiska ze sztuczną nawierzchnią, budowa krytego basenu, kortów tenisowych i hostelu dla zawodników. Całkowity koszt rozbudowy wyniósł 31,1 mln złotych.
Przebudowę kompleksu skończono w kwietniu 2011 roku, stadion został wyposażony m.in. w nową trybunę z 2068 krzesełkami (w tym sektor gości 198), zadaszenie części głównej trybuny, sztuczne oświetlenie o mocy 1100 lux, bieżnię tartanową z 8 torami (6 na łukach) i tablice z wynikami. 
21 kwietnia tego samego roku na inaugurację obiektu rozegrano mecz II ligi zachodniej pomiędzy Czarnymi Żagań a Jarotą Jarocin, który wygrała drużyna gospodarzy 2:0. Spotkanie rozegrano przy sztucznym oświetleniu. Padł też historyczny rekord frekwencji na stadionie – 1700 widzów.
W 2012 roku rozegrano tutaj finał Pucharu Polski na szczeblu województwa lubuskiego.
Inne obiekty.
Hala Sportowo-Widowiskowa.
Otwarta jako pierwsza z całego kompleksu. Posiada trybuny na 700 miejsc (w tym 450 siedzących).
Obiekt ten, jest miejscem gdzie rozgrywki ligowe prowadzi siatkarska drużyna WKS Sobieski Arena Żagań.
Korty tenisowe.
Ośrodek posiada 2 korty tenisowe z pełnym oświetleniem i nagłośnieniem.
Basen Arena.
Otwarty 26 stycznia 2011 roku. Charakteryzuje się dwoma nieckami basenowymi, sportową o długości 25 metrów oraz rekreacyjną o długości 13 metrów.
Posiada również kręgielnie.

</doc>
<doc id="2292264" url="https://pl.wikipedia.org/wiki?curid=2292264" title="Nova Granada">
Nova Granada

Nova Granada – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292266" url="https://pl.wikipedia.org/wiki?curid=2292266" title="Olímpia">
Olímpia

Olímpia – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292269" url="https://pl.wikipedia.org/wiki?curid=2292269" title="Onda Verde">
Onda Verde

Onda Verde – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292272" url="https://pl.wikipedia.org/wiki?curid=2292272" title="Orindiúva">
Orindiúva

Orindiúva – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292273" url="https://pl.wikipedia.org/wiki?curid=2292273" title="Świekatowskie Jezioro">
Świekatowskie Jezioro

Jezioro Świekatowskie – jezioro rynnowe w województwie kujawsko-pomorskim, w powiecie świeckim, w gminie Świekatowo, leżące na terenie Wysoczyzny Świeckiej.
Nad jeziorem znajduje się ogólnodostępne kąpielisko niestrzeżone i plaża.
Dane morfometryczne.
Powierzchnia zwierciadła wody według różnych źródeł wynosi od 51,0 ha do 56,2 ha.
Zwierciadło wody położone jest na wysokości 92,6 m n.p.m. , natomiast głębokość maksymalna 11,3 m .
Na podstawie badań przeprowadzonych w 2002 roku wody jeziora zaliczono do III klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Świekatowskie Jezioro". W różnych publikacjach i na mapach topograficznych jezioro to występuje pod nazwą "Jezioro Świekatowskie" lub też "Świekanowskie".

</doc>
<doc id="2292274" url="https://pl.wikipedia.org/wiki?curid=2292274" title="Palestina (São Paulo)">
Palestina (São Paulo)

Palestina – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292275" url="https://pl.wikipedia.org/wiki?curid=2292275" title="Paulo de Faria">
Paulo de Faria

Paulo de Faria – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292276" url="https://pl.wikipedia.org/wiki?curid=2292276" title="Katsuragi (1944)">
Katsuragi (1944)

 – lotniskowiec typu "Unryū" w służbie Japońskiej Cesarskiej Marynarki Wojennej. Jego nazwa pochodziła od Katsuragi – góry położonej w prefekturze Nara.
Był trzecim okrętem z typu "Unryū" i ostatnim, który wszedł do służby. W odróżnieniu od dwóch pierwszych („Unryū” i „Amagi”) był wyposażony w podwójną siłownię niszczycieli typu Akizuki.
Użycie bojowe.
"Katsuragi" nie został użyty w akcji bojowej poza obroną przed atakami samolotów amerykańskich w porcie Kure (wraz z bliźniaczym "Amagi"). 19 marca 1945 został uszkodzony przez samoloty z "Task Force 58", a 28 lipca tego roku ciężko uszkodzony przez samoloty z "Task Force 38". Po zakończeniu działań wojennych służył jako okręt transportowy do repatriacji żołnierzy i jeńców japońskich do Japonii (głównie z Rabaulu). Od kwietnia 1946 stacjonował w Yokosuka, w listopadzie wycofany ze służby, złomowany w 1947.

</doc>
<doc id="2292277" url="https://pl.wikipedia.org/wiki?curid=2292277" title="Juan José Borrelli">
Juan José Borrelli

Juan José Borrelli (ur. 8 listopada 1970 w San Isidro) – argentyński piłkarz występujący na pozycji pomocnika.
Kariera klubowa.
Borrelli zawodową karierę rozpoczynał w 1990 roku w klubie River Plate. W 1991 roku zdobył z nim mistrzostwo fazy Apertura. W tym samym roku trafił do greckiego Panathinaikosu. Jego barwy reprezentował przez 6 lat. W tym czasie zdobył z nim 2 mistrzostwa Grecji (1995, 1996) oraz 3 Puchary Grecji (1993, 1994, 1995).
Na początku 1997 roku Borrelli odszedł do hiszpańskiego Realu Oviedo. W Primera División zadebiutował 19 stycznia 1997 roku w wygranym 3:0 pojedynku z Valencią. 25 maja 1997 roku w zremisowanym 1:1 spotkaniu z CD Logroñés strzelił swojego jedynego gola w Primera División. W Realu spędził pół roku.
W połowie 1997 roku Borrelli wrócił do River Plate. W tym samym roku zdobył z nim mistrzostwo fazy Apertura. W 1998 roku przeszedł do San Lorenzo de Almagro. Jego barwy reprezentował przez 2 lata. Następnie grał w Tigre, urugwajskim Deportivo Maldonado oraz greckim Akratitosie, gdzie w 2002 roku zakończył karierę.
Kariera reprezentacyjna.
W reprezentacji Argentyny Borrelli zadebiutował w 1995 roku. W tym samym roku został powołany do kadry na Copa América. Na tamtym turnieju nie zagrał jednak w żadnym meczu, a Argentyna odpadła z niego w ćwierćfinale. W latach 1995–1997 w drużynie narodowej rozegrał w sumie 6 spotkań.

</doc>
<doc id="2292278" url="https://pl.wikipedia.org/wiki?curid=2292278" title="Juan Jose Borrelli">
Juan Jose Borrelli



</doc>
<doc id="2292279" url="https://pl.wikipedia.org/wiki?curid=2292279" title="Planalto (São Paulo)">
Planalto (São Paulo)

Planalto – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292281" url="https://pl.wikipedia.org/wiki?curid=2292281" title="Potirendaba">
Potirendaba

Potirendaba – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292282" url="https://pl.wikipedia.org/wiki?curid=2292282" title="Święty Augustyn (miniserial)">
Święty Augustyn (miniserial)

Święty Augustyn (wł. "Sant'Agostino") – historyczno-biograficzny miniserial o św. Augustynie z Hippony będący koprodukcją włosko-polsko-niemiecką. Film we Włoszech emitowany był jako jeden 200-minutowy film (albo 2x100 min), zaś w Polsce jako miniserial.
Opis fabuły.
W mieście leżącym w północnej Afryce Tagaście przychodzi na świat Augustyn (Alessandro Preziosi). Jego matka Monika (Monica Guerritore) jest chrześcijanką a ojciec Patrycjusz (Cosimo Fusco) poganinem, który chętnie zagląda do kieliszka, mający pozamałżeńskie bliskie znajomości z innymi kobietami. Mimo kłopotów finansowych udaje się wysłać syna na studia prawnicze do Kartaginy. Tu zamieszkuje u bogatego znajomego Waleriusza (Johannes Brandrup). Otrzymuje od niego piękną służącą Khalidę (Serena Rossi), która niebawem zostaje jego kochanką. Staje się dobrym prawnikiem, który potrafi wybronić przed sądem ewidentnego przestępcę. Sukcesy Augustyna przerywa wiadomość o ciężkiej chorobie ojca. Wspólnie z Khalidą powraca do rodzinnego miasta.

</doc>
<doc id="2292283" url="https://pl.wikipedia.org/wiki?curid=2292283" title="Tanabi">
Tanabi

Tanabi – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292284" url="https://pl.wikipedia.org/wiki?curid=2292284" title="Steganotaenia araliacea">
Steganotaenia araliacea

Steganotaenia araliacea – gatunek rośliny z rodziny selerowatych. Występuje w Kamerunie.
Skład fitochemiczny.
Roślina zawiera szereg substancji działających cytostatycznie na różne linie komórek nowotworowych, są to m.in. :
Nadto pozbawiony takich właściwości steganonian A.

</doc>
<doc id="2292285" url="https://pl.wikipedia.org/wiki?curid=2292285" title="Margarita Nikołajewa">
Margarita Nikołajewa

Margarita Nikołajewa (ur. 23 września 1935, zm. 21 grudnia 1993) – radziecka gimnastyczka. Dwukrotna medalistka olimpijska z Rzymu.
Igrzyska w 1960 były jej jedyną olimpiadą. Triumfowała w drużynie, indywidualnie zwyciężyła w skoku przez konia. Stawała na podium mistrzostw ZSRR.

</doc>
<doc id="2292286" url="https://pl.wikipedia.org/wiki?curid=2292286" title="Ubarana">
Ubarana

Ubarana – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292290" url="https://pl.wikipedia.org/wiki?curid=2292290" title="Wydział Inżynierii Chemicznej i Procesowej Politechniki Warszawskiej">
Wydział Inżynierii Chemicznej i Procesowej Politechniki Warszawskiej

Wydział Inżynierii Chemicznej i Procesowej Politechniki Warszawskiej – jednostka organizacyjna Politechniki Warszawskiej, prowadząca działalność naukowo-dydaktyczną w zakresie inżynierii chemicznej i procesowej; został utworzony w 1991 roku w wyniku przekształcenia Instytutu Inżynierii Chemicznej, który funkcjonował na prawach Wydziału od roku 1973 (od 1986 roku jako Instytut Inżynierii Chemicznej i Procesowej). Siedziba Wydziału znajduje się przy ul. Waryńskiego 1 w Warszawie.
Historia.
Początki Wydziału Inżynierii Chemicznej i Procesowej sięgają 1947 roku, kiedy na Wydziale Chemicznym Politechniki Warszawskiej powstała Katedra Inżynierii Chemicznej kierowana przez profesora Janusza Ciborowskiego. W roku 1970 powołano Instytut Inżynierii Chemicznej na Wydziale Chemicznym, który powstał na bazie Katedry Inżynierii Chemicznej oraz Katedry Projektowania Technologicznego kierowanej przez profesora Stanisława Bretsznajdera, Katedry Jądrowej Inżynierii Chemicznej kierowanej przez profesora Anatola Seleckiego i Katedry Maszynoznawstwa Ogólnego kierowanej przez doc. Leszka Dobrzańskiego.
Instytut ten uzyskał prawa Wydziału w 1973 roku, a w 1974 roku nową siedzibę w gmachu przy ul. Waryńskiego 1 w Warszawie. W 1986 Instytut Inżynierii Chemicznej przekształcono w Instytut Inżynierii Chemicznej i Procesowej, a w 1991 roku w Wydział Inżynierii Chemicznej i Procesowej.
Kierunki.
Wydział prowadzi trójstopniowe studia na kierunku Inżynieria Chemiczna i Procesowa. Studia I stopnia trwają 3,5 roku (7 semestrów) i kończą się uzyskaniem tytułu inżyniera. 
W ramach studiów II stopnia, które trwają 1,5 roku, Wydział kształci magistrów inżynierów o następujących specjalnościach:

</doc>
<doc id="2292293" url="https://pl.wikipedia.org/wiki?curid=2292293" title="Mikołaj (Czaszyn)">
Mikołaj (Czaszyn)

Mikołaj, imię świeckie Siergiej Nikołajewicz Czaszyn (ur. 28 kwietnia 1972 w Komsomolskim) – rosyjski biskup prawosławny.
Życiorys.
Urodził się w rodzinie urzędniczej. Jego matka Irina Czaszyna w 1993 wstąpiła do monasteru i została następnie ihumenią monasteru Narodzenia Matki Bożej w Jużno-Ussuryjsku pod imieniem Barbara. Młodszy brat Nikołaj (imię mnisze: Sergiusz) jest biskupem sołnecznogorskim, zaś siostra, mniszka Olimpiada, przebywa w monasterze Opieki Matki Bożej w Chot ´kowie.
W latach 1990–1992 odbywał służbę wojskową. Następnie przez cztery lata działał w bractwie Świętych Borysa i Gleba w Tutajewie. Od jesieni 1996 uczestniczył w budowie męskiego monasterze św. Michała Archanioła w Kozysze. 6 października 1996 złożył wieczyste śluby mnisze przed biskupem nowosybirskim Sergiuszem, przyjmując imię Mikołaj na cześć św. Mikołaja Cudotwórcy. 8 i 15 grudnia 1996 w soborze Wniebowstąpienia Pańskiego w Nowosybirsku ten sam hierarcha udzielił mu kolejno święceń diakońskich i kapłańskich. Od 1997 do 2010 kierował jako przełożony monasterem Opieki Matki Bożej w Zawiałowie, od 2000 jako igumen. W latach 1998–2004 w trybie zaocznym uczył się w moskiewskim seminarium duchownym, następnie przez sześć lat w Moskiewskiej Akademii Duchownej.
W sierpniu 2010 został proboszczem parafii Zaśnięcia Matki Bożej we Władywostoku, w listopadzie tego samego roku także dziekanem dekanatu centralnego eparchii władywostockiej.
22 marca 2011 Święty Synod Rosyjskiego Kościoła Prawosławnego wyznaczył go na biskupa zwienigorodzkiego, wikariusza eparchii moskiewskiej. 10 kwietnia 2011 duchowny otrzymał godność archimandryty. Chirotonia biskupia odbyła się 17 kwietnia 2011 w soborze Chrystusa Zbawiciela w Moskwie pod przewodnictwem patriarchy moskiewskiego i całej Rusi Cyryla, z udziałem metropolitów krutickiego i kołomieńskiego Juwenaliusza, sarańskiego i mordowskiego Warsonofiusza, arcybiskupów istrińskiego Arseniusza, władywostockiego i nadmorskiego Beniamina, wieriejskiego Eugeniusza, jegoriewskiego Marka, biskupów dmitrowskiego Aleksandra, zarajskiego Merkuriusza, bronnickiego Ignacego, sołnecznogorskiego Sergiusza, podolskiego Tichona oraz rybińskiego Beniamina. 29 maja 2011 objął jako ordynariusz zarząd eparchii salechardzkiej.
W 2016 podniesiony do godności arcybiskupa.

</doc>
<doc id="2292296" url="https://pl.wikipedia.org/wiki?curid=2292296" title="Mikael Persbrandt">
Mikael Persbrandt

Mikael Åke Persbrandt (ur. 25 września 1963 w Jakobsbergu) – szwedzki aktor filmowy, teatralny, telewizyjny i głosowy.
Życiorys.
Wczesne lata.
Urodził się w Jakobsberg, w gminie Järfälla, w regionie Sztokholmu jako syn Ingi-Lill Persbrandt i Bo Inge Persbrandta. W 1963 został ochrzczony w parafii fińskiej w Gamla stan. Jego matka pochodziła z Wysp Alandzkich, a przodkowie ojca byli Walonami. Kiedy Mikael miał siedem lat, jego rodzice rozwiedli się. Wychowywany przez matkę, preferował grę w piłkę nożną i trenował boks. Jako nastolatek należał do młodzieżowego gangu i eksperymentował z narkotykami. Z naturalnymi predyspozycjami do malowania zgłosił się do Akademii Sztuk Pięknych, ale nie został przyjęty. W wieku 19 lat wystawił swoje obrazy w galerii Gamla Stan w Sztokholmie. Przekonany, że jest geniuszem i mitem Francisa Bacona, udało mu się sprzedać wszystkie malowane płótna, ale wkrótce odnalazł nową pasję - taniec. W 1983 rozpoczął studiować w Akademii Baletu, gdzie pozostał przez półtora roku. Dzięki jednemu z jego nauczycieli zadebiutował w spektaklu Williama Shakespeare’a "Król Lear" reżyserowanym przez Ingmara Bergmana.
Kariera.
Początkowo występował w Królewskim Teatrze Dramatycznym w Sztokholmie w spektaklach szekspirowskich: "Król Lear" (1984) i "Juliusz Cezar" (1985). Przed kamerą zadebiutował rolą Svante w telewizyjnym przedsięwzięciu Sveriges Television "Nigger" (1990) w reżyserii Stiga Larssona. W latach 1997–2008 odtwarzał postać policjanta Gunvalda Larssona w serialu kryminalnym "Beck". 
13 października 2007 oficjalnie rozstał się z teatrem na rzecz występów w produkcjach filmowych i telewizyjnych. Jego decyzję skrytykowało wiele osób, między innymi aktor teatralny Jan Malmsjö. 
W grudniu 2005 Persbrandt powiadomił policję, że gazeta „Expressen” oskarżyła go o ostre zatrucie alkoholem i przyjęcie do kliniki w Uppsali. Informacje były niedokładne. „Expressen” przeprosił i przyznał, że ich informacje były fałszywe, ale Persbrandt nie zaakceptował przeprosin. Otto Sjöberg, redaktor naczelny gazety, został ukarany grzywną w wysokości 75 tys. koron szwedzkich (6800 euro, 8900 dolarów) za szkody wyrządzone Persbrandtowi.
Został obsadzony w roli Antona w duńsko-szwedzkiem dramacie Susanne Bier "W lepszym świecie" (2010), uhonorowanym Oscarem i Złotym Globem dla najlepszego filmu nieanglojęzycznego. W dramacie sensacyjnym "W interesie narodu" ("Hamilton: I nationens intresse", 2012) wg powieści Jana Guillou zagrał postać szwedzkiego agenta wywiadu Carla Hamiltona.
W ekranizacyjnej trylogii powieści J.R.R. Tolkiena "Hobbit, czyli tam i z powrotem" wcielił się w postać Beorna. Zagrał w drugiej i trzeciej części produkcji.
W 2014 na scenie Maxim Theatre w Sztokholmie wystąpił w przedstawieniu Augusta Strindberga "Taniec śmierci" i w 2016 zagrał tytułowego Makbeta.
W kwietniu 2014 został skazany na pięć miesięcy więzienia za zakup 12 gramów kokainy po tym, jak jego numer został odkryty w telefonie dealera narkotyków. Jego adwokat zaprzeczył zarzutom, twierdząc, że osoba trzecia musiała użyć telefonu Persbrandta.

</doc>
<doc id="2292299" url="https://pl.wikipedia.org/wiki?curid=2292299" title="ISO 22000 2005">
ISO 22000 2005



</doc>
<doc id="2292301" url="https://pl.wikipedia.org/wiki?curid=2292301" title="Nicolás Gaitán">
Nicolás Gaitán

Osvaldo Fabián Nicolás Gaitán (ur. 23 lutego 1988 w San Martín) – argentyński piłkarz występujący na pozycji pomocnika w portugalskim klubie Paços de Ferreira.
Życiorys.
Kariera klubowa.
Gaitán zawodową karierę rozpoczynał w sezonie 2007/2008 w zespole CA Boca Juniors z Primera División Argentina. W tych rozgrywkach zadebiutował 2 czerwca 2008 w wygranym 3:1 pojedynku z Arsenalem Sarandí. Było to jednak jedyne spotkanie rozegrane przez niego w tamtym sezonie. W sezonie 2008/2009 zdobył z zespołem mistrzostwo fazy Apertura. Od tamtego sezonu stał się również podstawowym graczem Boca Juniors. 31 sierpnia 2008 w wygranym 3:0 meczu z Huracánem strzelił dwa gole, które były jednocześnie jego pierwszymi w Primera División. W barwach Boca Juniors rozegrał w sumie 66 spotkań i zdobył 12 bramek.
W 2010 roku podpisał kontrakt z portugalską Benfiką. W Primeira Liga zadebiutował 21 sierpnia 2010 w przegranym 1:2 pojedynku z Nacionalem. 14 listopada 2010 w wygranym 4:0 pojedynku z Naval 1º Maio zdobył dwie pierwsze bramki w Primeira Liga.
Następnie występował w klubach Atlético Madryt i Dalian Yifang.
14 marca 2019 podpisał kontrakt z amerykańskim klubem Chicago Fire, umowa do 31 grudnia 2019; bez odstępnego.
Kariera reprezentacyjna.
W reprezentacji Argentyny Gaitán zadebiutował 1 października 2009 w wygranym 2:0 towarzyskim meczu z Ghaną.

</doc>
<doc id="2292302" url="https://pl.wikipedia.org/wiki?curid=2292302" title="Nicolas Gaitan">
Nicolas Gaitan



</doc>
<doc id="2292303" url="https://pl.wikipedia.org/wiki?curid=2292303" title="Kuroyume">
Kuroyume

 – rockowa grupa założona w prefekturze Gifu w Japonii, w 1991. Jedynymi stałymi członkami grupy byli wokalista Kiyoharu i basista Hitoki.
Zaczęli jako grupa visual kei i w ciągu całej kariery utrzymali podobny wizerunek. Zespół miał wpływ na scenę visual kei. Jest uznawany za inspirację dla wielu zespołów visual kei z końca lat '90, a także dla zespołów, które tworzyły Nagoya kei.
Zespół zawiesił działalność na czas nieokreślony w dniu 29 stycznia 1999 roku. Został oficjalnie rozwiązany po końcowym koncercie na żywo 29 stycznia 2009 roku, jednak w styczniu 2010 r. Kiyoharu ogłosił wznowienie Kuroyume. Grupa na dobre została rozwiązana w 2015 roku.

</doc>
<doc id="2292307" url="https://pl.wikipedia.org/wiki?curid=2292307" title="FN Five-seven">
FN Five-seven



</doc>
<doc id="2292320" url="https://pl.wikipedia.org/wiki?curid=2292320" title="Colin Edwards">
Colin Edwards

Colin Edwards II (ur. 27 lutego 1974 roku w Houston w stanie Teksas) – amerykański motocyklista. Dwukrotny mistrz świata serii World Superbike z 2000 i 2002 roku.
Kariera.
Początki.
Colin karierę rozpoczął od startów w motocrossie. Szybko zaczął osiągać sukcesy w krajowych zawodach. W wieku 14 lat postanowił jednak zrezygnować z tej profesji. W roku 1990 uczestniczył wraz z ojcem w wyścigu drogowym, co zainspirowało go do rozpoczęcia kariery wyścigowej. W sezonie 1992 stał się profesjonalnym zawodnikiem, debiutując w amerykańskich wyścigach Superbike. W tym samym roku został mistrzem w klasie 250 cm³. W latach 1993-1994 w najwyższej kategorii zajmował odpowiednio 6. i 5. miejsce w ogólnej punktacji.
World Superbike (1995-2002).
Starty na Yamasze (1995-1997).
W sezonie 1995 Amerykanin zadebiutował w mistrzostwach świata Superbike. Na motocyklu Yamahy uzyskał najszybsze okrążenie wyścigu (na torze Brands Hatch), natomiast podczas zmagań na obiekcie Monza po raz pierwszy stanął na podium, zajmując trzecią lokatę. Zmagania zakończył na 11. pozycji. W drugim roku startów został sklasyfikowany na 6. miejscu (sześciokrotnie stawał na podium). Dwukrotnie sięgnął po pole position (w Australii oraz w Indonezji), jednakże ani razu nie zdołał utrzymać pierwszej lokaty. Rok 1997 stał pod znakiem poważnej kontuzji w piątej eliminacji sezonu, na torze Monza, w wyniku której Colin był zmuszony wycofać się z rywalizacji (zastąpił go Japończyk Noriyuki Haga). Ostatecznie w klasyfikacji generalnej zajął 12. pozycję.
Starty na Hondzie (1998-2002).
Wraz z powrotem do zdrowia, Edwards od kolejnego sezonu reprezentował stajnię zaopatrzoną w motocykle Hondy. Na nieszczęśliwym dla siebie włoskim obiekcie po raz pierwszy w karierze stanął na najwyższym stopniu podium, od razu wygrywając dwa wyścigi. Trzecią wygraną uzyskał na brytyjskim Brands Hatch. Sezon zakończył na 5. pozycji.
W roku 1999 był jednym z czołowych kierowców serii, ostatecznie kończąc rywalizację na drugim miejscu (przegrał jedynie z Brytyjczykiem Carlem Fogartym). W ciągu sezonu dziesięciokrotnie stawał na podium, z czego sześć razy na najwyższym stopniu. W sezonie 2000 po raz pierwszy w karierze został mistrzem świata. Jego największym rywalem okazał się Japończyk Noriyuki Haga, który jednak miał wiele problemów, związanych z wykryciem w jego organizmie niedozwolonego środka. Przed ostatnią rundą sezonu Amerykanin prowadził w klasyfikacji, a w związku z karą absencji Japończyka podczas rundy w Wielkiej Brytanii, Colin na tor Brands Hatch jechał jako zdobywca tytułu. Mając na koncie siedem zwycięstw, po raz ósmy triumfował w ostatnim wyścigu sezonu.
W sezonie 2001 "Texas Tornado" utracił tytuł mistrzowski na rzecz Australijczyka Troy Baylissa. W trakcie zmagań czterokrotnie stawał na najwyższym stopniu podium. Rok 2002 był ostatnim w karierze Amerykanina w tej serii. Ponownie jego największym konkurentem okazał się Bayliss, który zdominował pierwszą część sezonu (Edwards odniósł zaledwie dwa zwycięstwa, podczas gdy Troy aż czternaście). Od drugiego wyścigu w USA Colin zanotował jednak aż dziewięć zwycięstw z rzędu. Ostatecznie pokonał Australijczyka różnicą zaledwie jedenastu punktów. Zwyciężył łącznie w jedenastu wyścigach, osiągając rekordową sumę 552 punktów. W całym sezonie tylko w pierwszym wyścigu nie stanął na podium, zajmując czwartą pozycję.
MotoGP (2003-).
Starty na Aprilii (2003).
W roku 2003 Colin postanowił spróbować swych sił w motocyklowych mistrzostwach świata, podpisując kontrakt z włoską ekipą Alice Aprilia. Amerykanin w pierwszym wyścigu uplasował się na szóstej pozycji. Wyścig przebiegał jednak w tragicznych okolicznościach, pod znakiem śmiertelnego wypadku Japończyka Daijirō Katō. W dalszej części sezonu nie radził już sobie tak dobrze, będąc jeszcze tylko czterokrotnie w pierwszej dziesiątce. Za sukces Edwards mógł jednak uznać triumf nad zespołowym partnerem, byłym rywalem z WSBK – Japończykiem Hagą. Ostatecznie zmagania zakończył na 13. miejscu.
Starty na Hondzie (2004).
W 2004 Amerykanin dostał szansę startów w konkurencyjnej stajni Telefonica Movistar Honda. Przez cały sezon Colin prezentował równą formę, klasyfikując się w większości wyścigów w czołowej ósemce. Podczas GP Wielkiej Brytanii oraz Kataru po raz pierwszy w karierze stanął na podium, zajmując dwukrotnie drugie miejsce (w obydwu rundach uzyskał najszybsze okrążenie). Rywalizację zakończył na 5. lokacie.
Starty na fabrycznej Yamasze (2005-2007).
W 2005 roku Edwards został partnerem czterokrotnego wówczas mistrza świata Valentino Rossiego. Zgodnie z oczekiwaniami "Texas Tornado" pozostał wyraźnie w cieniu wybitnego Włocha, stając zaledwie trzykrotnie na podium (w GP Francji i Holandii był trzeci, natomiast w USA drugi). Spośród siedemnastu wyścigów, tylko w jednym (na rodzimym torze) Colin znalazł się przed Rossim. Był to jednak najlepszy sezon w karierze Amerykanina, który rywalizację zakończył tuż za podium, na 4. lokacie.
W sezonie 2006 zespół zmagał się z szybką degradacją opon przez maszynę YZR-M1. Amerykanin znalazł się na podium w jednym wyścigu, zajmując na technicznym obiekcie Istanbul Park trzecią pozycję. Podczas GP Holandii Colin był bliski zwycięstwa, jednakże w wyniku agresywnej walki z Nicky Haydenem, stracił panowanie nad motocyklem i upadł na deski. Ostatecznie zdołał dojechać na trzynastej lokacie. Nierówny sezon ukończył na 7. miejscu.
Rok 2007 był ostatnim dla Colina w zespole trzech skrzyżowanych kamertonów. Ponownie ekipa miała problemy z zarządzaniem ogumieniem Michelin. Amerykanin osiągnął jednak sukces w postaci dwóch pole position, odpowiednio we Francji (stracił szansę na dobry rezultat, w wyniku błędnej strategii) oraz w Wielkiej Brytanii. Dwukrotnie stawał na podium, po raz pierwszy w drugiej eliminacji na torze w Hiszpanii. Drugi raz w deszczowych warunkach na torze Donington Park. Zdobyte punkty sklasyfikowały go na 9. pozycji.
Starty na satelickiej Yamasze (2008-2011).
W sezonie 2008 Edwards stracił posadę w fabrycznej ekipie Yamahy, na rzecz debiutanta Jorge Lorenzo. Sam znalazł się we francuskiej stajni Tech3, używającej motocykli tej firmy. Colin dwukrotnie dojeżdżał na najniższym stopniu podium (we Francji oraz Holandii). Był przy tym lepszy od zespołowego partnera Jamesa Toselanda, który debiutował w tej serii i również był dwukrotnym czempionem WSBK. Sezon ukończył na 7. lokacie.
Rok 2009 był jeszcze lepszy w wykonaniu Colina, który okazał się najlepszym satelickim kierowcą w stawce i wyraźnie pokonał Toselanda. W całym sezonie tylko trzykrotnie był poza czołową siódemką (w San Marino zmagań nie ukończył), a podczas GP USA osiągnął jedyne podium, zajmując drugą lokatę. Ostatecznie rywalizację ukończył na wysokim 5. miejscu, pokonując zaledwie jednym punktem fabrycznego kierowcę Hondy – Andreę Dovizioso.
Sezon 2010 był rozczarowujący dla Amerykanina, który pozostał w cieniu swojego partnera i rodaka – debiutanta Bena Spiesa. W trakcie zmagań tylko w jednym wyścigu "Texas Tornado" pokonał "Big Bena" – miało to miejsce na torze Motegi, gdzie Edwards osiągnął również najwyższe w sezonie piąte miejsce. Ostatecznie rywalizację zakończył na 11. miejscu, w porównaniu z szóstą zespołowego partnera. Przystępując do ostatniego sezonu z Tech 3, Edwards dostał do pomocy nowego kolegę zespołowego, Cala Crutchlowa, Brytyjczyk zmienił serię z WSBK na MotoGP. Z ważniejszych wydarzeń na pewno należy wymienić kontuzję obojczyka, jakiej doznał Amerykanin podczas sesji treningowej przed Grand Prix Katalonii, wstawiono jemu tytanową płytkę. Już 9 dni później, w pierwszym wyścigu po powrocie, Edwards zaliczył podium (3. miejsce), wykorzystał upadki czołowych zawodników m.in. Jorge Lorenzo oraz Marco Simoncellego, i fakt, że warunki atmosferyczne były wyjątkowo niesprzyjające (mocno padający deszcz).
Innym, niestety niechlubnym wydarzeniem był wypadek, o którym warto wspomnieć. Brał w nim udział Edwards, Valentino Rossi oraz Marco Simoncelli, ten ostatni nie wyszedł z tego cało i zmarł na skutek poniesionych obrażeń, Edwards natomiast wycofał się z ostatniej rundy sezonu z powodu urazu lewego barku, zastąpił go rodak, Josh Hayes.
Kategoria CRT (2012-2013).
2012 i 2013 spędził z teamem CRT, NGM Mobile Forward Racing, który ciągle eksperymentował odnośnie do ram motocykla, wpierw Edwards męczył się z Suterem, a najwyższa pozycja, jaką osiągnął w wyścigu, to 11. miejsce (San Marino). W 2013, po wielu prośbach, Colin dostał wreszcie inną ramę, konkretnie od FTR, o której zawsze wypowiadał z szacunkiem i uznaniem, odrzucił także jednostkę napędową BMW i korzystał z silnika Kawasaki. Najlepszy rezultat przyszedł podczas Grand Prix Barcelony (9. miejsce), Edwards poprawił się o 6 pozycji w generalce względem 2012 i skończył 14, łącznie gromadząc 41 punktów.
Powrót na Yamahę M1 (2014-).
Nagrodą za dwa lata spędzone w kategorii CRT miała być umową zawarta pomiędzy NGM a Yamahą na leasingowanie ramy, silnika i wahacza z motocykla Yamaha YZR-M1, coś, o czym sam Edwards wielokrotnie wspominał przy okazji słabszych występów w 2012 i 2013. W sezonie 2014 startował tylko do GP Indianapolis.
Inne serie wyścigowe.
Suzuka 8h.
Colin oprócz regularnych startów w MotoGP oraz WSBK, brał udział również w wyścigu długodystansowym – Suzuka 8h. Triumfował w niej trzykrotnie – w 1996 z Noriyuki Hagą, w 2000 z Valentino Rossim oraz w sezonie 2002 z Daijirō Katō.
Race of Champions.
Edwards wziął udział również w dwóch edycjach "Wyścigu Mistrzów" (w roku 2000 i 2002). W drugim podejściu wraz z kierowcami NASCAR – Jimmie Jonhsonem oraz Jeffem Gordonem – wygrał Puchar Narodów.

</doc>
<doc id="2292321" url="https://pl.wikipedia.org/wiki?curid=2292321" title="Pałac Kronenberga w Warszawie">
Pałac Kronenberga w Warszawie

Pałac Leopolda Kronenberga, zwany też Domem Kronenberga – budynek w Warszawie wybudowany w stylu eklektycznym, który znajdował się u zbiegu ulicy Królewskiej i placu Małachowskiego. Został spalony podczas działań wojennych we wrześniu 1939 i rozebrany w 1962.
Historia.
W 1867 bankier warszawski Leopold Stanisław Kronenberg nabył od Bernarda Kohena posesję nr 1348 przy ówczesnym placu Ewangelickim, a w następnym roku dokupił część posesji nr 1076. Projekt pałacu zamówił u architekta berlińskiego Friedricha Hitziga (1811–1881) – ucznia Karla Friedricha Schinkla. Projekt został sporządzony w 1868. Po wyburzeniu kamienicy Augusta Arndta rozpoczęto budowę, którą ukończono w 1871.
Do pałacu od strony ulicy Traugutta w pierwszych latach XX wieku dobudowano kamienicę Krasińskich według projektu architekta Jana Heuricha.
W pałacu miało swoją siedzibę szereg instytucji:
W dniach 9–10 czerwca 1930 w pomieszczeniach pałacu Kronenberga odbyło się, pierwsze w Warszawie, Walne Zgromadzenie Stowarzyszenia Elektryków Polskich (SEP). W styczniu 1935 do pałacu przeniósł się Oddział Warszawski, gdzie już wcześniej mieściły się pomieszczenia zajmowane przez Zarząd Główny SEP. W pałacu znajdowały się również Biblioteka Centralna SEP, laboratorium Biura Znaku Przepisowego SEP, redakcja Przeglądu Elektrotechnicznego.
W sobotę 18 marca 1939 w godzinach porannych w pałacu wybuchł pożar. Zniszczenia powstałe w wyniku pożaru były duże. Spłonął dach pałacu oraz dwie sale zajmowane przez SEP i centrala telefoniczna SEP. Pozostałe pomieszczenia, w tym Biblioteka Centralna, zostały zalane wodą. Jednak to nie był koniec pożarów w pałacu. Na początku września 1939 pałac został zbombardowany bombami zapalającymi i spłonęło całe jego wyposażenie.
Dzięki wysokiej jakości robót budowlanych pałac przetrwał pożar w pierwszych dniach II wojny światowej w stanie pozwalającym na odbudowę. W pożarze utracił tylko dach i część stropów, mury pozostały prawie nie uszkodzone.
Po wojnie pałac planowano odbudować m.in. z przeznaczeniem na siedzibę Centralnego Biura Wystaw Artystycznych. Pojawiła się także propozycja ulokowania w nim ambasady Niemieckiej Republiki Demokratycznej. W 1958 gmach przekazano Francji z przeznaczeniem na ambasadę tego kraju, jednak Francuzi poinformowali stronę polską, że adaptacja istniejących murów pałacu jest niemożliwa. Motywem odrzucenia tej oferty przez oba państwa była „burżuazyjna niemieckość” pałacu. W 1959 Pałac Kronenberga został skreślony z rejestru zabytków.
Gmach został rozebrany w 1962. Z pałacu po rozbiórce ocalały tylko cztery granitowe trzony kolumn. Trzy z nich zostały wykorzystane przez Zofię Woźną jako materiał do wykonania rzeźby "Samotność" ustawionej w parku im. Romualda Traugutta. Czwartej użyto do budowy pomnika Electio Viritim na warszawskiej Woli.
W miejscu pałacu wybudowano hotel Sofitel Victoria.
Architektura.
W przewodniku po Warszawie z 1904 pałac opisany był jako „ciężki, renesansowy budynek wzniesiony przez architekta z Berlina”.
Pałac o dwóch piętrach i bardzo wysokim dachu mansardowym został usytuowany fasadą frontową w stronę placu Ewangelickiego. Pośrodku elewacji widniała loggia o arkadach opartych na zdwojonych kolumnach korynckich. Na końcach fasady znajdowały się trzyosiowe ryzality. W środkowej części budynku znajdowała się reprezentacyjna klatka schodowa o przeszklonym suficie, białych marmurowych schodach i ścianach pokrytych wiśniową marmoryzacją.
Budynek zdobiony był ozdobami architektonicznymi z gliny palonej pochodzącymi z fabryki Stalewskich (później zakład zduński R. Steinkellera na Solcu). Na dziedzińcu mieściły się powozownia, mieszkania dla oficjalistów i obszerna stajnia. W podziemiach umieszczono urządzenia do gazowego oświetlania i do ogrzewania pomieszczeń pałacu gorącym powietrzem. Pierwsze piętro zajmowały pomieszczenia reprezentacyjne i mieszkanie właściciela pałacu. Drugie piętro przeznaczono na mieszkania synów właściciela i pokoje gościnne.
Wystrój rzeźbiarski fasad budynku był dziełem rzeźbiarza Leonarda Marconiego: kompozycja rzeźbiarska wypełniająca tympanon nad loggią oraz cztery kariatydy w środkowym ryzalicie.

</doc>
<doc id="2292327" url="https://pl.wikipedia.org/wiki?curid=2292327" title="Andries Hendrik Potgieter">
Andries Hendrik Potgieter

Andries Hendrik Potgieter (ur. 19 grudnia 1792 w Graaff-Reinet w Kolonii Przylądkowej, zm. 16 grudnia 1852 w Schoemansdal w Transwalu) – burski polityk i wojskowy.
Farmer, jeden z czołowych przywódców wielkiego treku. Początkowo przewodził grupie voortrekkerów liczącej ok. 40 mężczyzn, później połączył się z ludźmi prowadzonymi przez Sarela Cilliersa. Stworzył pierwszy laager (obóz warowny), dowodził w bitwie z wojownikami plemienia Matabele z 19 października 1836. Współtworzył akt określający zasady funkcjonowania części społeczności burskiej, zwany konstytucją z Tchaba Nchu (2 grudnia 1836). Objął też stanowisko komendanta i dowódcy Rady Wojennej – stworzonego na podstawie owej konstytucji tworu politycznego. Stracił te funkcje w 1837 w wyniku sporów o dalszy kształt wędrówki z innymi liderami (między innymi Gerhardusem Maritzem i Pieterem Uysem). W 1838 wraz ze swoimi zwolennikami podążył na północ, odłączając się od głównej grupy trekkerów. W tym samym roku założył (wspólnie z ojcem i stryjem Paulusa Krugera) miasto Potchefstroom. Stało się ono centrum administracyjnym odrębnego terytorium kontrolowanego przez Afrykanerów, podlegającego (od momentu zawarcia odpowiedniego porozumienia) Volksraadowi z siedzibą w Pietermaritzburgu.
Po likwidacji Republiki Natalii przez Brytyjczyków (1843) Burowie skupieni wokół Potgietera proklamowali, w kwietniu 1844, Republikę Potchefstroom. Jej dowódcą został sam Potgieter, który w sprawach dotyczących negocjacji z plemionami murzyńskimi, czy administracją brytyjską miał współpracować z Andriesem Pretoriusem. Ten efemeryczny twór polityczny przestał istnieć niedługo później, z powodu nasilającej się penetracji brytyjskiej.
Potgieter zainteresował się wówczas zatoką Delagoa (obecnie Maputo), będącą niejako bramą do reszty świata dla odizolowanego Transwalu, którą odwiedził jeszcze w 1843 roku. Przychylność Portugalczyków, do których należał obszar zatoki skłoniła go do osiedlenia się bliżej Mozambiku i założenia w 1845 roku pierwszej burskiej osady na terenie wschodniego Transwalu – Ohrigstad. W 1848 roku, gdy Brytyjczycy zajęli Transoranię, Potgieter wyruszył do Potchefstroom, gdzie udało mu się wynegocjować z Brytyjczykami, że obszar na północ od rzeki Vaal pozostanie wolny. W tym samym czasie trekkerzy Potgietera (tymczasowo pod dowództwem Jana Valentyna Botha) podążali dalej na północ i w 1848 roku założyli miasto Schoemansdal, gdzie osiadł Potgieter.
Potgieter już od wczesnych lat 40. niejednokrotnie najeżdżał na znajdujące się na terenie Transwalu osady plemion Pedi i Suazi, biorąc niewolników i kradnąc bydło, a także urządzał polowania na słonie, po czym wyruszał z łupami nad zatokę Delagoa. Potgieter zginął 16 grudnia 1852 roku podczas jednego z najazdów w nieznanych okolicznościach.

</doc>
<doc id="2292329" url="https://pl.wikipedia.org/wiki?curid=2292329" title="CSPA">
CSPA



</doc>
<doc id="2292332" url="https://pl.wikipedia.org/wiki?curid=2292332" title="Steganotaenia commiphoroides">
Steganotaenia commiphoroides

Steganotaenia commiphoroides – gatunek roślin z rodziny selerowatych. Podawany jest w Czerwonej księdze gatunków zagrożonych IUCN jednak jego pozycja taksonomiczna jest niepewna. Według The Plant List nazwa ta może stanowić synonim jednego z dwóch uznanych gatunków rodzaju "Steganotaenia". Występuje w Etiopii i Somalii.

</doc>
<doc id="2292335" url="https://pl.wikipedia.org/wiki?curid=2292335" title="Całka splotowa">
Całka splotowa

Całka splotowa – obok transmitancji operatorowej, jedna z postaci opisu typu wejście-wyjście mająca cechę jednoznaczności dla danego układu regulacji (członu, elementu).
Wstęp.
Opis układu sterowania całką splotową wynika z właściwości przekształcenia Laplace’a. Tak zwany iloczyn splotowy, czyli całka splotowa
jest w dziedzinie czasu odpowiednikiem iloczynu transformat:
Zmienna formula_3 jest zmienną całkowania. Podobnie jak w przypadku opisu w wykorzystaniem transmitancji wymagane jest przeprowadzenie pewnej operacji nad funkcją formula_4 która charakteryzuje układ i funkcją formula_5 która reprezentuje wymuszenie; operacja ta ma miejsce całkowicie w dziedzinie czasu.
W praktyce całkę splotową oblicza się w granicach skończonych, gdyż wymuszenie formula_6 ma sens tylko dla formula_7 zaś przy formula_8 dla formula_9 także charakterystyka impulsowa formula_10 jest równa formula_11 dla formula_12 jeśli system jest przyczynowy (tzn. nie wykazuje reakcji nim nie nastąpi jego pobudzenie).
Tak więc formula_13 dla formula_14 oraz formula_15 dla formula_16 a stąd praktyczne granice całkowania:
Zestawienie opisów układu w różnych przypadkach.
Istnieją ogólne zewnętrzne opisy układów regulacji. W przypadkach układów niestacjonarnych opis jest znany jako opis za pomocą splotu. Niech: formula_18 będzie wyjściem układu, formula_19 – odpowiedzią układu, formula_20 – wejściem układu, wówczas:
Uogólnienie na układy wielowymiarowe.
Dla układu wielowymiarowego opisanego równaniami stanu, w których formula_21 a równanie wyjścia dane jest następująco: formula_22 odpowiedź na wymuszenie dane jest wzorem:
gdzie macierz odpowiedzi impulsowych
Powyższy wzór na wymuszenie układu wielowymiarowego stanowi uogólnienie całki splotowej i może też być zapisany jako:

</doc>
<doc id="2292337" url="https://pl.wikipedia.org/wiki?curid=2292337" title="Steganotaenia">
Steganotaenia

Steganotaenia Hochst. – rodzaj roślin z rodziny selerowatych. W zależności od ujęcia wyróżnia się 2 lub 3 gatunki.
Systematyka.
Jeden z 20 rodzajów w obrębie podrodziny "Saniculoideae" Burnett w rodzinie selerowatych ("Apiaceae") należącej do rzędu selerowców ("Apiales"). 
Stosowana nazwa "Steganotaenia commiphoroides" Thulin ma niejasny status taksonomiczny – może okazać się, że nie dotyczy odrębnego gatunku lecz stanowi synonim jednego z ww. gatunków.

</doc>
<doc id="2292338" url="https://pl.wikipedia.org/wiki?curid=2292338" title="Australia na Letnich Igrzyskach Olimpijskich 1964">
Australia na Letnich Igrzyskach Olimpijskich 1964

Australię na Letnich Igrzyskach Olimpijskich 1964 reprezentowało 243 zawodników, 203 mężczyzn i 40 kobiet.

</doc>
<doc id="2292340" url="https://pl.wikipedia.org/wiki?curid=2292340" title="Dzieje Andrzeja i Macieja w mieście ludożerców">
Dzieje Andrzeja i Macieja w mieście ludożerców

Dzieje Andrzeja i Macieja w mieście ludożerców – apokryficzny utwór o charakterze romansu, opisujący fikcyjny epizod z działalności misyjnej świętych Andrzeja i Macieja. Należy do grupy apokryficznych dziejów apostolskich, pozbawionych głębszych przesłań teologicznych, za to skupiających się na rozbudowaniu warstwy legendarno-bajkowej. Datowany na IV-V wiek utwór powstał w język greckim, z którego przełożono go na łacinę, koptyjski, gruziński, arabski, syryjski, ormiański, etiopski i staro-cerkiewno-słowiański. Niektórzy badacze przypuszczają, iż mógł on stanowić epizod niezachowanej pierwotnej wersji "Dziejów Andrzeja", z której został potem wyłączony jako oddzielny utwór.
Treść utworu rozpoczyna się od uwięzienia św. Macieja po jego dotarciu do legendarnej krainy ludożerców. Na skutek cudownego objawienia św. Andrzej dowiaduje się o tym fakcie i rusza na pomoc. W podróży towarzyszy mu nierozpoznany przez Apostoła Chrystus z dwoma aniołami, którym Andrzej opowiada o życiu i nauce Jezusa (opowieść ta zawiera wiele elementów apokryficznych). W mieście ludożerców Andrzej dokonuje licznych cudów i nadprzyrodzonych czynów, co ostatecznie skutkuje uwolnieniem Macieja i nawróceniem miasta, w którym powstaje gmina chrześcijańska.

</doc>
<doc id="2292341" url="https://pl.wikipedia.org/wiki?curid=2292341" title="System przyczynowy">
System przyczynowy

System przyczynowy, system fizyczny, system nieantycypujący – układ, w którym wyjścia zależą od wejść bieżących i przeszłych, ale nie od wejść przyszłych. Układ taki nie wykazuje reakcji, nim nie nastąpi jego pobudzenie.
Wyjście takiego układu formula_1 zależy tylko od wejść formula_2 dla wartości formula_3
W teorii sterowania przyczynowość oznacza, że realizacja transmitancji regulatora formula_4 nie wymaga predykcji (prognozowania) sygnałów pomiarowych z obiektu, to znaczy może być zrealizowana na podstawie poprzednich i bieżących wartości sygnałów pomiarowych.
Przykład.
Prostym przykładem nieprzyczynowej funkcji przejścia jest odwrotność transmitancji opóźnienia:
co można zapisać w postaci czasowej:
Powyższa zależność oznacza, że do wyznaczenia bieżących wartości sygnału formula_7 konieczne są wartości sygnału wyjścia formula_8 w chwilach przyszłych formula_9

</doc>
<doc id="2292344" url="https://pl.wikipedia.org/wiki?curid=2292344" title="Katelyn Tarver">
Katelyn Tarver

Katelyn Tarver (ur. 2 listopada 1989 w Glennville) – amerykańska piosenkarka, autorka tekstów piosenek, modelka oraz aktorka.
Znana głównie z roli Jo Taylor z serialu młodzieżowego Nickelodeon "Big Time Rush" oraz Natalie z serialu "Zwykła/niezwykła rodzinka".

</doc>
<doc id="2292346" url="https://pl.wikipedia.org/wiki?curid=2292346" title="Brunei na Letnich Igrzyskach Olimpijskich 1996">
Brunei na Letnich Igrzyskach Olimpijskich 1996

Brunei na Letnich Igrzyskach Olimpijskich 1996 reprezentował jeden zawodnik.

</doc>
<doc id="2292361" url="https://pl.wikipedia.org/wiki?curid=2292361" title="Boroksal">
Boroksal

Boroksal - spiek aluminium z tlenkiem boru, B2O3.
Z uwagi na dużą zawartość pochłaniającego neutrony boru stosowany do budowy prętów regulacyjnych i kompensacyjnych reaktorów jądrowych i osłon przed neutronami.

</doc>
<doc id="2292364" url="https://pl.wikipedia.org/wiki?curid=2292364" title="Wozidło">
Wozidło

Wozidło, wozidło technologiczne – rodzaj wywrotki, przeznaczonej do transportu dużych ilości materiałów sypkich w trudnych warunkach terenowych, niedostępnych dla standardowych samochodów ciężarowych, np. w kopalniach odkrywkowych. Ze względu na konstrukcję wozidła dzielimy na przegubowe oraz sztywnoramowe.

</doc>
<doc id="2292367" url="https://pl.wikipedia.org/wiki?curid=2292367" title="Wektor stanu (automatyka)">
Wektor stanu (automatyka)



</doc>
<doc id="2292370" url="https://pl.wikipedia.org/wiki?curid=2292370" title="Marcin Krzyżanowski (szachista)">
Marcin Krzyżanowski (szachista)

Marcin Krzyżanowski (ur. 11 stycznia 1994 w Rybniku) – polski szachista, arcymistrz od 2020.
Kariera szachowa.
Wielokrotnie startował w finałach mistrzostw Polski juniorów w różnych kategoriach wiekowych, zdobywając 7 medali: dwa złote (Szczawno-Zdrój 2008 – MP do 14 lat, Karpacz 2010 – MP do 16 lat), srebrny (Kołobrzeg 2004 – MP do 10 lat) oraz cztery brązowe (Kołobrzeg 2006 – MP do 12 lat, Turawa 2007 – MP do 14 lat, Chotowa 2009 – MP do 16 lat, Solina 2012 – MP do 18 lat). Jest również dwukrotnym medalistą drużynowych mistrzostw Polski: złotym (Ustroń 2010 – w barwach KS Polonia Trade Trans Warszawa) oraz brązowym (Gorzów Wielkopolski 2008 – w barwach MKSz Rybnik).
Kilkukrotnie reprezentował barwy Polski na mistrzostwach świata i Europy juniorów, najlepszy wynik osiągając w 2010 r. w Porto Carras, gdzie zajął VII m. w mistrzostwach świata do 16 lat. Trzykrotnie wypełnił normy na tytuł mistrza międzynarodowego, na turniejach w Frýdku-Místku (2009, dz. I m. wspólnie z Peterem Petranem), Rybniku (2009, turniej "PREFROW CUP", dz. I m. wspólnie z Mateuszem Bobulą) oraz Cappelle-la-Grande (2010), jednakże tył ten otrzymał w 2014 r., po spełnieniu warunku rankingowego. W 2012 r. zdobył w Pardubicach złoty medal drużynowych mistrzostw Europy do 18 lat. W 2013 r. zajął II m. (za Wołodymyrem Małaniukiem) w Zakopanem oraz zwyciężył w Rybniku. W 2014 r. zajął I m. w memoriale Romana Bąka w Chorzowie oraz w turnieju "open" w Pszczynie. W 2015 r. zwyciężył w turniejach "open", rozegranych w Rybniku oraz Jastrzębiej Górze.
Najwyższy ranking w dotychczasowej karierze – 2535 punktów – osiągnął 1 kwietnia 2022 r..

</doc>
<doc id="2292372" url="https://pl.wikipedia.org/wiki?curid=2292372" title="Marcin Krzyżanowski">
Marcin Krzyżanowski



</doc>
<doc id="2292377" url="https://pl.wikipedia.org/wiki?curid=2292377" title="Urashima Tarō">
Urashima Tarō



</doc>
<doc id="2292379" url="https://pl.wikipedia.org/wiki?curid=2292379" title="Samsung i9000 Galaxy S">
Samsung i9000 Galaxy S



</doc>
<doc id="2292380" url="https://pl.wikipedia.org/wiki?curid=2292380" title="François de La Varenne">
François de La Varenne

François Pierre de la Varenne (ur. 1618 w Dijon, zm. 1678) – pochodzący z Burgundii francuski mistrz kuchni i autor książek kucharskich.
Niewiele informacji o życiu de la Varenne'a wydaje się pewnych. Zawarta w jego dziele dedykacja dla markiza d'Huxelles i gubernatora Chalon-sur-Saône sugeruje, że wcześniej gotował na jego dworze. Był kojarzony także z kuchnią Marii Medycejskiej. 
Wydane w 1651 przez La Varenne'a dzieło "Kucharz francuski" ("Le Cuisinier françois") stało się obok prac Nicholasa de Bonnefons i François Massialota jednym z kanonicznych tekstów francuskiej kultury kulinarnej. Dzieło zrywa z włoską tradycją, dominującą na stołach Francji od XVI w. Miejsce obficie przyprawianej, aromatycznej kuchni zajmują dania, w których dominują własne aromaty wykorzystanych składników. Smak dawnych potraw, nasyconych aromatem imbiru, kardamonu i cynamonu zaczynają określać dodatki ziołowe - pietruszka, tymianek, wawrzyn. Pogardzane wcześniej warzywa – kalafior, groszek i ogórek stają się "pełnoprawnymi" składnikami potraw. Nowy smak potraw podkreśla przygotowanie mięsa tak, aby wydobyć z niego maksimum smaku.
Zasługą La Varenne'a jest nie tylko wprowadzenie na stoły dań kojarzonych dziś powszechnie z kuchnią francuską (sos beszamelowy, bisque), ale także wykorzystanie nowych technik przygotowania potraw (duszenie na małym ogniu, zagęszczanie). Dzieło jest oparte na jasnych zasadach przygotowania potraw i na tle innych dzieł z epoki nosi cechy systematycznej kodyfikacji zasad kulinarnych.
Kontynuacją dzieła z 1651 stał się wydany dwa lata później "Le Pâtissier françois", będący pierwszym francuskim dziełem poświęconym w całości wypiekom. Już w 1653 w Amsterdamie ukazało się pierwsze "pirackie" wydanie "Kucharza francuskiego". Do 1815 dzieła Varenne'a doczekały się ponad 250 wydań, w łącznym nakładzie ponad 250 tys. egzemplarzy.

</doc>
<doc id="2292381" url="https://pl.wikipedia.org/wiki?curid=2292381" title="François La Varenne">
François La Varenne



</doc>
<doc id="2292383" url="https://pl.wikipedia.org/wiki?curid=2292383" title="Diecezja Lilongwe">
Diecezja Lilongwe



</doc>
<doc id="2292385" url="https://pl.wikipedia.org/wiki?curid=2292385" title="Copa Libertadores 2011/Faza pucharowa">
Copa Libertadores 2011/Faza pucharowa

Runda pucharowa Copa Libertadores 2011

</doc>
<doc id="2292392" url="https://pl.wikipedia.org/wiki?curid=2292392" title="Linia Filowskaja">
Linia Filowskaja

Linia Filowskaja (ros. Филёвская линия) – linia metra w Moskwie oddana do użytku w 1935 roku. Linia ma długość 14,9 km. W jej skład wchodzi 13 stacji obsługiwanych przez dwie trasy: oznaczaną numerem 4 (odcinek Aleksandrowskij Sad – Kuncewskaja) oraz 4A (odcinek Aleksandrowskij Sad – Meżdunarodnaja). Biegnie od zachodu do centrum miasta. Na mapie oznaczana jest jasnoniebieskim kolorem.
Historia.
Historia linii jest jedną z bardziej skomplikowanych. Budowa linii zaczęła się w latach 30. od wschodnich stacji stanowiących odnogę linii Sokolniczeskiej. W 1938 roku odnoga serwisowa została zlikwidowana i utworzono linię Arbacko-Pokrowską kończącą się na stacji Kurskaja.
W czasie wojny w stacji Arbatskaja niemiecka bomba przebiła sufit. Podczas zimnej wojny uznano, że stacje te nie nadają się jako schrony przeciwlotnicze, przez co zaczęto budowę o wiele głębiej. Wraz z otwarciem nowego odcinka Płoszczad' Rewolucii – Kijewskaja linii Arbacko-Pokrowskiej linię zamknięto. W latach 50. Nikita Chruszczow, zainspirowany powierzchniowymi liniami metra nowojorskiego, wymusił rozbudowę na powierzchni, zamiast na dużej głębokości, odcinka do stacji Fili, jednym z argumentów za takim działaniem było cięcie kosztów. W 1958 roku otwarto linię Arbacko-Filowską jako 6 w kolejności (później porzucono termin Arbacko-, jako że linia nie była średnicową).
Wszystkie stacje, prócz stacji Mołodiożnaja, zbudowano na powierzchni w identycznej konfiguracji z dwoma peronami bocznymi, podczas gdy pozostałe cztery posiadały perony wyspowe. Pomimo dużej redukcji kosztów był to jednostkowy eksperyment. Z powodu klimatu, szczególnie zimą i małych rozmiarów stacji linia stała się jedną z mniej popularnych wśród pasażerów.
Na początku XXI wieku pojawiły się nowe plany rozbudowy w związku z rozwojem biznesowego centrum Moskwy. Otwarto odnogę z dwoma stacjami: w 2005 Wystawocznaja i w 2006 Meżdunarodnaja. W 2008 roku stacje Mołodiożnaja i Kryłatskoje zostały odłączone od linii i przyłączone do linii Arbacko-Pokrowskiej w ramach rozbudowy Strogino–Mitino, a stacja Kuncewskaja przebudowana na końcową (z możliwością przejścia na stację drugiej linii).
Odcinki i zmiany nazwy.
Poszczególne odcinki były oddawane do użytku w tej kolejności:
Zmiany nazw stacji:
Linia jest obsługiwana przez zajezdnię TCz-9 Fili (ТЧ-9 «Фили»).
W planach jest rozwój odnogi jako linii wokół centrum miasta pod nazwą Chodynskaja Linia (Ходынская линия).

</doc>
<doc id="2292401" url="https://pl.wikipedia.org/wiki?curid=2292401" title="María Fernanda Álvarez Terán">
María Fernanda Álvarez Terán

María Fernanda Álvarez Terán (ur. 28 lutego 1989 w Santa Cruz) – boliwijska tenisistka, reprezentantka kraju w Fed Cup.
Kariera tenisowa.
Swoją karierę tenisową zaczęła w wieku czternastu lat, w kwietniu 2003, reprezentując Boliwię w rozgrywkach Fed Cup. Zagrała wtedy po cztery mecze w singlu i w deblu, z czego połowę wygrała. W następnym roku ponownie zagrała w tych zawodach, tym razem wygrywając wszystkie swoje mecze, w których wystąpiła. Potem grała jeszcze w 2005, 2007 i w latach 2010–2017 w tych rozgrywkach.
Debiut w rozgrywkach ITF nastąpił we wrześniu 2005 roku, w rodzinnym mieście tenisistki, Santa Cruz. Wystąpiła tam od razu w turnieju głównym, dzięki dzikiej karcie przyznanej przez organizatorów i doszła do ćwierćfinału gry singlowej, przegrywając z Brazylijką Jenifer Widjają. Jeszcze tego samego roku osiągnęła dwa półfinały podobnych imprez, za każdym razem przegrała w nich jednak z tą samą tenisistką, z Estefanią Craciun z Urugwaju. W 2006 roku kontynuowała grę w turniejach rangi ITF. W sezonie 2007 triumfowała w trzech imprezach ITF w singlu i pięć w deblu. Pierwszy tytuł singlowy wygrała w Santo André, gdzie w finale pokonała Argentynkę Marę Irigoyen. W sumie w karierze wygrała dwanaście turniejów singlowych i dwadzieścia trzy deblowe rangi ITF.
W lutym 2009 roku zagrała po raz pierwszy w kwalifikacjach do turnieju WTA Tour, w Bogocie, ale odpadła w pierwszej rundzie, a w sierpniu spróbowała swoich sił w eliminacjach do turnieju wielkoszlemowego US Open, ale i tu przegrała w pierwszym meczu z Pauline Parmentier. W 2010 roku ponownie zagrała kwalifikacje w Bogocie i tym razem osiągnęła drugą rundę, podobnie jak tydzień później w Acapulco, gdzie pokonała Aleksandrę Panową w pierwszej rundzie. Zagrała także po raz drugi w kwalifikacjach US Open ponownie odpadając po pierwszym meczu eliminacji, z Arantxą Rus.
Najwyższą pozycję w światowym rankingu WTA osiągnęła 28 września 2009 i było to miejsce 187.

</doc>
<doc id="2292406" url="https://pl.wikipedia.org/wiki?curid=2292406" title="Maria Fernanda Alvarez Teran">
Maria Fernanda Alvarez Teran



</doc>
<doc id="2292414" url="https://pl.wikipedia.org/wiki?curid=2292414" title="Jinonice">
Jinonice

Jinonice – część Pragi leżąca w dzielnicy Praga 5, na południowy zachód o centrum miasta. W 2006 zamieszkiwało ją 3 940 mieszkańców.

</doc>
<doc id="2292415" url="https://pl.wikipedia.org/wiki?curid=2292415" title="Franco Jara">
Franco Jara

Franco Daniel Jara (ur. 15 lipca 1988 w Villa Maríi) – argentyński piłkarz występujący na pozycji napastnika. Zawodnik meksykańskiego klubu CF Pachuca.
Kariera klubowa.
Jara zawodową karierę rozpoczynał w sezonie 2007/2008 w Arsenalu Sarandí z Primera División Argentina. W tych rozgrywkach zadebiutował 2 czerwca 2008 roku w przegranym 1:3 pojedynku z Boca Juniors. Było to jednak jedyne spotkanie rozegrane przez niego w tamtym sezonie. 11 kwietnia 2009 roku w zremisowanym 1:1 meczu z Colónem strzelił pierwszego gola w Primera División. W barwach Arsenalu rozegrał w sumie 49 spotkań i zdobył 9 bramek.
W 2010 roku Jara podpisał kontrakt z portugalską Benfiką. W Primeira Liga zadebiutował 15 sierpnia 2010 roku w przegranym 1:2 pojedynku z Akadémiką Coimbra, w którym strzelił także bramkę.
Kariera reprezentacyjna.
W reprezentacji Argentyny Jara zadebiutował 27 stycznia 2010 roku w wygranym 3:2 towarzyskim meczu z Kostaryką, w którym strzelił także gola.

</doc>
<doc id="2292418" url="https://pl.wikipedia.org/wiki?curid=2292418" title="Kraniektomia">
Kraniektomia

Kraniektomia – operacyjne otwarcie czaszki w celu uzyskania dostępu neurochirurgicznego do mózgowia. W kraniektomii część kości czaszki usunięta przy jej otwieraniu nie jest umieszczana z powrotem na miejscu, co odróżnia kraniektomię od kraniotomii.

</doc>
<doc id="2292421" url="https://pl.wikipedia.org/wiki?curid=2292421" title="Wierchomlanka">
Wierchomlanka

Wierchomlanka – potok, prawy dopływ Popradu. Ma źródła pod granią główną Pasma Jaworzyny w Beskidzie Sądeckim, na odcinku od Łabowskiej Hali po Runek (1082 m). Najwyżej położone źródło znajduje się na wysokości 940 m n.p.m. na południowo-zachodnich stokach Runka. Za źródłowy potok Wierchomlanki uznaje się Potasznię, opływającą od zachodniej strony wzniesienia Lembarczka (917 m) i Gaborówki (790 m). Poniżej południowych podnóży Gaborówki Potasznia łączy się z potokiem Mała Wierchomlanka, opływającym Lembarczek i Gaborówkę po wschodniej stronie. Od tego miejsca Potasznia spływa przez miejscowość Wierchomla Wielka w południowo-zachodnim kierunku. Po połączeniu się z Baranieckim Potokiem tworzy Wierchomlankę. Na wysokości ok. 393 m uchodzi do Popradu w miejscu o współrzędnych .
Wierchomlanka spływa głęboką doliną. Od zachodniej strony zbocza tej doliny tworzy Drapa (650 m) i Kiczora (806 m), od wschodniej grzbiet Rąbaniska (786 m). Z obydwu tych zboczy spływają potoki zasilające Wierchomlankę. Wierchomlanka zbiera również wody mineralne, które wypływają w kilku miejscach w Wierchomli Małej i Wielkiej. Jej koryto jest kamieniste i całkowicie uregulowane. Wzdłuż Wierchomlanki prowadzi szosa dochodząca aż do wyciągów narciarskich.

</doc>
<doc id="2292422" url="https://pl.wikipedia.org/wiki?curid=2292422" title="Klánovice">
Klánovice

Klánovice – część Pragi leżąca w dzielnicy Praga 9, na wschód o centrum miasta. W 2006 zamieszkiwało ją 3 940 mieszkańców.

</doc>
<doc id="2292424" url="https://pl.wikipedia.org/wiki?curid=2292424" title="José Luis Fernández">
José Luis Fernández

José Luis Fernández (ur. 26 października 1987 w Buenos Aires) – argentyński piłkarz występujący na pozycji pomocnika. Zawodnik klubu Estudiantes La Plata, dokąd jest wypożyczony z SL Benfica.
Kariera klubowa.
Fernández zawodową karierę rozpoczynał w sezonie 2007/2008 w zespole Racing Club z Primera División Argentina. W tych rozgrywkach zadebiutował 31 maja 2008 roku w zremisowanym 0:0 pojedynku z Independiente. W debiutanckim sezonie w lidze zagrał 3 razy. 9 listopada 2008 roku w wygranym 2:0 meczu z San Martín strzelił pierwszego gola w Primera División. W barwach Racingu rozegrał w sumie 38 spotkań i zdobył 3 bramki.
Na początku 2011 roku Fernández podpisał kontrakt z portugalską Benfiką. W Primeira Liga zadebiutował 17 kwietnia 2011 roku w wygranym 2:1 pojedynku z SC Beira-Mar. W połowie 2011 roku został wypożyczony do Estudiantes La Plata.
Kariera reprezentacyjna.
W reprezentacji Argentyny Fernández zadebiutował 6 maja 2010 roku w wygranym 4:0 towarzyskim meczu z Haiti.

</doc>
<doc id="2292425" url="https://pl.wikipedia.org/wiki?curid=2292425" title="Jose Luis Fernandez">
Jose Luis Fernandez



</doc>
<doc id="2292432" url="https://pl.wikipedia.org/wiki?curid=2292432" title="Magiczna bransoletka">
Magiczna bransoletka

Magiczna bransoletka ("The Bracelet of Bordeaux", 2009) – amerykański niezależny film familijny w reżyserii Casey Kelly. Film w Polsce emitowany jest za pośrednictwem kanału TV Puls.
Fabuła.
Helen Hixon (Amanda Eakin) wraz z rodzicami przeprowadziła się do nowego miasta. W swoim nowym domu w foyer znajduje przywiązaną dziewczynę, Marie Meir (Kelsey Edwards). Koleżanka tłumaczy, że została przywiązana przez Dirka (Shane Kelly), który zabrał jej psa. Dziewczyny postanawiają odzyskać skradzionego psa. Szybko okazało się, że to nie jedyny pies, który został skradziony w ostatnim czasie.

</doc>
<doc id="2292437" url="https://pl.wikipedia.org/wiki?curid=2292437" title="Carlos Matheu">
Carlos Matheu

Carlos Javier Matheu (ur. 13 maja 1985 w Quilmes) – argentyński piłkarz występujący na pozycji obrońcy. Zawodnik klubu CA Peñarol.
Kariera klubowa.
Matheu zawodową karierę rozpoczynał w sezonie 2004/2005 w zespole CA Independiente z Primera División Argentina. W tych rozgrywkach zadebiutował 2 października 2004 roku w przegranym 0:2 pojedynku z Vélezem Sársfield. W 2005 roku spadł z zespołem do Primera B Nacional. W 2006 roku powrócił z nim do Primera División. 29 sierpnia 2007 roku w przegranym 2:3 meczu z Boca Juniors strzelił pierwszego gola w Primera División. W barwach Independiente rozegrał w sumie 58 spotkań i zdobył 5 bramek.
W 2008 roku Matheu podpisał kontrakt z włoskim Cagliari Calcio. W Serie A zadebiutował 2 listopada 2008 roku w wygranym 5:1 pojedynku z Bologną. Przez rok w barwach Cagliari zagrał w 15 ligowych meczach.
W 2009 roku wrócił do Independiente. W 2010 roku zdobył z nim Copa Sudamericana.
Kariera reprezentacyjna.
W reprezentacji Argentyny Matheu wystąpił jeden raz, 6 maja 2010 w wygranym 4:0 towarzyskim meczu z Haiti.

</doc>
<doc id="2292441" url="https://pl.wikipedia.org/wiki?curid=2292441" title="Giba (piłkarz)">
Giba (piłkarz)

Giba, właśc. Antônio Gilberto Manhaes de Souza (ur. 7 marca 1962 w Cordeirópolis, zm. 24 czerwca 2014) – piłkarz brazylijski, występujący podczas kariery na pozycji obrońcy.
Kariera klubowa.
Giba karierę piłkarską rozpoczął w klubie Internacionalu Limeira na początku lat 80. W 1982 występował w União São João Araras, a w latach 1984–1986 w Guarani FC. W Guarani 27 lutego 1985 w przegranym 0-1 meczu z CR Vasco da Gama Giba zadebiutował w lidze brazylijskiej.
Najlepszy okres w karierze Giby to gra w Corinthians Paulista. Z Corinthians zdobył mistrzostwo Brazylii w 1990. W Corinthians 9 lipca 1992 przegranym 0-1 meczu z Botafogo FR Giba po raz ostatni wystąpił w lidze. Ogółem w latach 1989–2001 w lidze brazylijskiej wystąpił w 82 meczach, w których strzelił 7 bramek. W barwach Corinthians rozegrał 211 spotkań, w których strzelił 17 bramek. Karierę zakończył w 1993 z powodu kontuzji.
Kariera reprezentacyjna.
Giba w reprezentacji Brazylii jedyny raz wystąpił 18 grudnia 1991 w wygranym 2-1 towarzyskim meczu z reprezentacją Czechosłowacji.
Kariera trenerska.
Po zakończeniu kariery Giba został trenerem. Karierę trenerską rozpoczął w 1996 w Pauliście Jundiaí. Pauliste Giba prowadził trzykrotnie. Z Paulistą wygrał drugą ligę stanową São Paulo w 1996 i 2001 oraz wygrał rozrywki trzeciej ligi brazylijskiej w 2001. W latach 1997–1998 prowadził CSA Maceió. Z CSA zdobył mistrzostwo stanu Alagoas – Campeonato Alagoano w 1998. W latach 1999–2000 był trenerem Santosu FC. W Santosie 2 sierpnia 2000 w wygranym 2-0 meczu z Vitórią Salvador w I lidze brazylijskiej zadebiutował w roli trenera.
W kolejnych latach był trenerem Gamy Brasília, Guarani FC, Portuguesy São Paulo, Santa Cruz Recife, Remo Belém, Sportu Recife czy São Caetano.
Od 2011 był trenerem drugoligowego Guarani FC.

</doc>
<doc id="2292443" url="https://pl.wikipedia.org/wiki?curid=2292443" title="Maciej Negrey">
Maciej Negrey

Maciej Negrey (ur. 11 stycznia 1953 w Krakowie) – polski kompozytor i muzykolog.
Życiorys.
W 1976 ukończył studia muzykologiczne na Uniwersytecie Jagiellońskim, kształcił się także w Amsterdamie w zakresie muzyki komputerowej. W latach 1976–1983 był redaktorem w Polskim Wydawnictwie Muzycznym. Brał udział w tworzeniu Encyklopedii muzycznej PWM (od 1979 jako autor, a od 1995 r. jako redaktor naukowy działu "Kompozytorzy XIX wieku"), był także redaktorem naukowym działu muzycznego Encyklopedii Krakowa PWN (1996–2000). Od 1979 do chwili obecnej jest związany z Akademią Muzyczną w Krakowie, gdzie prowadzi zajęcia z literatury muzycznej oraz historii muzyki, a także autorskie seminarium muzyki polskiej XIX wieku. W latach 1996–1999 prodziekan Wydziału Kompozycji, Dyrygentury i Teorii Muzyki.
Jego utwory wykonywane były m.in. w Holandii, Szwajcarii, na Ukrainie, Słowacji, w Czechach, Lwowie, Warszawie. Od 1985 jest członkiem Związku Kompozytorów Polskich.
Od wielu lat zajmuje się odkrywaniem zaginionych bądź zapomnianych dzieł polskich kompozytorów z czasów rozbiorów. W ten sposób doprowadził do wykonań i nagrań utworów m.in. Ignacego Feliksa Dobrzyńskiego, Józefa Nowakowskiego, Zygmunta Noskowskiego, Franciszka Lessla i Wojciecha Sowińskiego, którego "Symfonię" wydał w roku 2010 wspólnie z Emilem Wojtackim i Martą Dramowicz.
Jest autorem kilkudziesięciu publikacji naukowych (artykułów) dotyczących m.in. twórczości Beethovena, Schuberta, Chopina, Mendelssohna, Schumanna i Dvořáka oraz kompozytorów polskich XIX i XX wieku, w tym Witolda Lutosławskiego i Krzysztofa Pendereckiego. Jest również autorem ok. 150 artykułów i haseł do Encyklopedii Muzycznej PWM oraz szeregu obszernych esejów w księgach programowych festiwali muzycznych.

</doc>
<doc id="2292447" url="https://pl.wikipedia.org/wiki?curid=2292447" title="Cmentarz żydowski w Rawiczu-Sarnowie">
Cmentarz żydowski w Rawiczu-Sarnowie

Cmentarz żydowski w Rawiczu-Sarnowie – kirkut urządzony już był w pierwszej połowie XVIII wieku. Ostatni pogrzeb miał miejsce w 1917 roku. Obszar kirkutu zajmował niewielki teren o powierzchni 0,092 ha i był umiejscowiony w znacznym oddaleniu od centrum Sarnowy, przy drodze gruntowej prowadzącej do Rawicza. Częściowej dewastacji uległ już przed 1939. Brak należytej opieki nad nekropolią spowodował, że macewy ulegały zniszczeniu. Po zakończeniu okupacji niemieckiej mieszkańcy Sarnowy zaczęli wybierać na terenie kirkutu piasek, po czym na miejscu cmentarza urządzono wysypisko śmieci. 

</doc>
<doc id="2292452" url="https://pl.wikipedia.org/wiki?curid=2292452" title="Służba (formacja wojskowa)">
Służba (formacja wojskowa)

Służba - formacja wojskowa mająca za zadanie zapewnienie wojskom niezbędnych warunków potrzebnych do życia i walki.
W Wojsku Polskim do połowy lat 90. XX wieku, czyli do powstania logistyki, rozróżniano służby kwatermistrzowskie zapewniające zaopatrywanie i obsługę wojsk oraz służby techniczne.
Służby kwatermistrzowskie → służby materiałowe :
Służby techniczne:
Poza kwatermistrzostwem i służbami technicznymi w Wojsku Polskim funkcjonowały inne wyspecjalizowane służby podporządkowane bezpośrednio Ministrowi Obrony Narodowej lub za pośrednictwem szefa Sztabu Generalnego:

</doc>
<doc id="2292453" url="https://pl.wikipedia.org/wiki?curid=2292453" title="Run the World (Girls)">
Run the World (Girls)

Run the World (Girls) – piosenka amerykańskiej wokalistki Beyoncé. Poruszający temat upełnomocnienia kobiet, utwór został napisany przez The-Dreama, Knowles, Nicka van de Walla, Wesleya Pentza, Davida Taylora oraz Adidja Palmera, a następnie wyprodukowany przez Switcha, The-Dreama, Knowles i Shea Taylora. W utworze wykorzystano sample „Pon de Floor” projektu Major Lazer. Od strony muzycznej, „Run the World (Girls)” łączy kilka gatunków: od alternatywnego hip hopu, przez dancehall i pop, aż po R&amp;B. Robocze demo piosenki wyciekło do Internetu 18 kwietnia 2011 roku, co przyspieszyło oficjalną premierę utworu – „Run the World (Girls)” został 21 kwietnia wydany jako pierwszy, główny singel z czwartego albumu studyjnego Knowles, "4".
„Run the World (Girls)” podzieliła krytyków muzycznych; większość z nich chwaliła agresywny ton Beyoncé, jednak część nieprzychylnie przyjęła muzyczną stronę piosenki. Ze względu na tematykę, utwór zaczęto porównywać z innymi singlami Knowles, które dotyczyły empowermentu kobiet: „Independent Women” (2000), „Single Ladies (Put a Ring on It)” (2008) oraz „Diva” (2009). Krytycy uznali, że na ich tle „Run the World (Girls)” przyjmuje znacznie bardziej dosadne i stanowcze stanowisko.
Wideoklip do „Run the World (Girls)” wyreżyserował Francis Lawrence. Zdjęcia trwały trzy dni i miały miejsce w Kalifornii. 20 kwietnia 2011 roku na oficjalnej stronie internetowej Knowles pojawiła się zapowiedź teledysku, opisująca go jako „B Revolution”. W wywiadzie dla MTV News, Francis Lawrence przyznał, że będzie to „jeden z najlepszych wideoklipów Beyoncé”, porównując go do „Bad Romance” Lady Gagi.
Knowles promowała utwór w ramach wielu wykonań na żywo, a w tym między innymi podczas gali "Billboard" Music Awards oraz w finałowym odcinku francuskiej wersji programu "X Factor". „Run the World (Girls)” wybudził członków załogi ostatniej misji amerykańskiego promu kosmicznego Atlantis, a Beyoncé osobiście zadedykowała go specjalistce misji, Sandrze Magnus. Heather Morris wykonała cover „Run the World (Girls)” w serialu telewizyjnym "Glee", w odcinku zatytułowanym „Asian F”.
Tło.
W wypowiedzi dla The Capital FM Network na początku marca 2011 roku, producent Shea Taylor potwierdził, że „pierwszy singel Knowles jest niesamowity i będzie miał premierę w kwietniu”. „Run the World (Girls)” został napisany przez Teriusa Nasha, Knowles, Nicka van de Walla, Thomasa Wesleya Pentza, Dave’a Taylora oraz Adidja Palmera. Za jego produkcję odpowiadali natomiast Switch, The-Dream, Knowles i Taylor. Utwór został nagrany przez DJ-a Swivela i Pat Thrall w nowojorskich MSR Studios, a następnie zmiksowany przez Serbana Ghenea w MixStar Studios w Virginia Beach. Początkowo media spekulowały, że tytuł piosenki będzie brzmiał „Girls (Who Run the World)”. 14 kwietnia 2011 roku do Internetu wyciekły dwa fragmenty utworu, podczas gdy już 18 kwietnia w sieci znalazło się całe demo „Run the World (Girls)”.
Po odebraniu nagrody Millennium Award na gali "Billboard" Music Awards na początku maja 2011 roku, Knowles udzieliła wywiadu magazynowi, wypowiadając się na temat „Run the World (Girls)”:
„To zdecydowanie bardziej ryzykowny utwór, niż coś bardziej... prostego. Kiedy go usłyszałam, spodobał mi się ze względu na różnorodność: wydawał mi się nieco afrykański, a zarazem nieco elektroniczny i futurystyczny. Przypomniał mi o tym, co kocham, czyli o łączeniu odmiennych kultur i er – rzeczy, które zazwyczaj nie idą ze sobą w parze – by tworzyć nowe dźwięki. [...] Nigdy nie odpuszczam; zawsze próbuję. Jak tylko skończę jedną rzecz, moja poprzeczka idzie w górę. W ten sposób dotarłam do miejsca, w którym znajduję się teraz.”
Każdego dnia, od 16 do 27 czerwca 2011 roku, na oficjalnej stronie internetowej Knowles publikowana była nowa piosenka "4", wraz z fotografiami z książeczki albumowej oraz cytatem. 27 czerwca „Run the World (Girls)” był 12., ostatnim utworem zamieszczonym przez wokalistkę w Internecie. W towarzyszącej mu notce Beyoncé napisała: „Staram się pisać piosenki, które wywołają w nas jak najlepsze emocje, i które trafią do każdego. Myślę o tym, by przekazywać rzeczy, które każda kobieta chciałaby powiedzieć, jednak czasami nie jest na tyle pewna siebie, by to zrobić. Mam zamiar kontynuować tworzenie utworów, które dają kobietą siłę.”
Wydanie i okładka.
Ze względu na internetowe przecieki, premiera „Run the World (Girls)” została przyspieszona i nastąpiła 21 kwietnia 2011 roku o godzinie 8 rano w amerykańskich stacjach radiowych. Tego samego dnia utwór stał się dostępny w iTunes Store na całym świecie. 26 kwietnia singel zadebiutował na antenach mainstreamowych kanałów radiowych. 2 września 2011 roku w Australii, Nowej Zelandii i Europie wydany został cyfrowy minialbum złożony z trzech remiksów „Run the World (Girls)”.
Okładka singla „Run the World (Girls)” została opublikowana 20 kwietnia 2011 roku, dzień przez jego oficjalną premierą. Fotografia ją zdobiąca została zrobiona 14 kwietnia. Zdjęcie przedstawia Beyoncé ubraną w żółtą, drapowaną suknię Emilio Pucciego, a także czarne kozaki na obcasie. Tray Hova z magazynu "Vibe" pozytywnie ocenił okładkę, pisząc, że Knowles wygląda na niej „olśniewająco”, a także dodał: „nikt nie może zaprzeczyć, że to jej czas”. Przychylnie o zdjęciu wypowiedziała się również Eleanor Young z "Marie Claire", określając je jako „bardzo namiętne”. Jednak nie wszyscy krytycy pozytywnie ocenili fotografię: Becky Bain pisząca dla strony internetowej Idolator przyznała okładce negatywną recenzję, twierdząc, iż jest ona „rozczarowująca” i „mniej ekscytująca niż sama piosenka”. Następnie skrytykowała lokację sesji zdjęciowej: „Gdzie ona, u licha, jest? Pod pasem autostrady? Na plaży?”.
Kompozycja.
„Run the World (Girls)”, to połączenie muzyki R&amp;B z popem, a większość krytyków uznała, że stanowi „doskonały utwór na klubowe parkiety”. Tekst utworu skupia się na tematyce Upełnomocnienia i siły kobiet, podobnie jak kilka wcześniejszych singli Knowles. Shea Taylor stwierdził, że piosenka czerpie więcej z popu, niż muzyki R&amp;B, a także dodał, iż nawiązuje do sztandarowych dokonań twórczych Michaela Jacksona. „Run the World (Girls)” zawiera wpływy dancehallu, podążając śladami singla „Get Me Bodied” (2007). W utworze wyróżnić można ponadto elementy go-go, a także charakterystyczny rytm – militarystycznych bębnów, zaczerpnięty z sampli „Pon de Floor” duetu Major Lazer i Vybza Kartela. „Run the World (Girls)” cechuje ponadto szerokie wykorzystanie syntezatorów oraz afrykańskich perkusji.
W recenzjach dziennika "The Huffington Post" i magazynu "Spin" wyróżniono, że „Run the World (Girls)” charakteryzuje „agresywny i surowy wokal”. W wywiadzie z Rayem Rogersem z "Billboardu", Knowles przyznała, że właśnie to chciała osiągnąć za pośrednictwem "4": „Nagrywając tę płytę wykorzystałam tę chropowatość w moim głosie, którą można usłyszeć podczas wykonań na żywo, ale już niekoniecznie na moich wcześniejszych albumach studyjnych.” Kathy McCabe z australijskiego dziennika "The Daily Telegraph" porównała „Run the World (Girls)” do wcześniejszych utworów Beyoncé: „Single Ladies (Put a Ring on It)” i „Diva”. Z kolei Jem Aswad napisał w magazynie "Billboard":
„Run the World (Girls)” jest złożoną, ale i chwytliwą ścieżką, która właściwie przypomina bardziej dokonania M.I.A. i Santigold, niż Sashę Fierce. Utwór łączy taneczny, militarny rytm bębnów – sampel grupy Major Lazer, niekonwencjonalną strukturę i warstwową melodię, która ukazuje pełną rangę głosu Knowles. Tekst, tak jak oczekiwaliśmy, porusza temat empowermentu kobiet. Pierwsze przesłuchanie „Run the World (Girls)” może być mylące, jednak wraz z kolejnymi ‘replayami’ wszystkie elementy utworu się cudownie ze sobą scalają.”
Witryna internetowa Rap-Up uznała, że Knowles ukazuje dominację nad mężczyznami w „Run the World (Girls)”. Bill Lamb z About.com odebrał tekst utworu jako jasną deklarację, że „to kobiety rządzą światem”.
„Run the World (Girls)” rozpoczyna się krótkim fortepianowym solo i mocnymi beatami. Knowles wykrzykuje następnie słowa: „Girls! / We run this mutha / Girls! / Who run the world.” Tekst utworu jest dalej nieco łagodniejszy, jednak wciąż „dumny”, aż do muzycznego mostka, pełniącego rolę przerwy-spowolnienia rytmu piosenki. Dźwiękom harmonijek towarzyszy stłumiony wokal Beyoncé, twierdzącej, że jej „...perswazja może zbudować nację”. W drugiej zwrotce piosenki Knowles śpiewa, że edukacja daje kobietom siłę i niezależność. Kolejny fragment tekstu mówi natomiast o samej Beyoncé: „...wystarczająco mądra, by zarabiać te miliony, wystarczająco silna, by wychować dzieci, a następnie wrócić do biznesu”.
Przyjęcie.
Amos Barshad z "New York Magazine" opisał „Run the World (Girls)” jako „swego rodzaju potwora – agresywnego, intensywnego i totalnie rozdysponowanego”. Po premierze piosenki, "Rap-Up" uznał beaty piosenki za „hipnotyzujące”. Matt Donnelly z "Los Angeles Times" porównał utwór do kilku wcześniejszych singli Knowles, uznając, że „Run the World (Girls)” posiada bardziej zdecydowany przekaz niż „Independent Women”, ale brak mu „futurystycznego szyku 'Diva'”. Sadao Turner skomplementował wykorzystanie w piosence sampli „Pon De Floor”, zaś sam utwór nazwał „klubowym hitem”, a jego tekst uznał za „zaraźliwy”. Latifah Muhammad z "The Boombox" napisała, że pod względem muzycznym piosenka była dla Knowles nową drogą. Dodała również, że utwór jest znacznie bardziej agresywny ze swoim przekazem, niż „Single Ladies (Put a Ring on It)”. Jenna Clarke z "The Sydney Morning Herald" określiła „Run the World (Girls)” jako „zaraźliwie brzmiącą ścieżkę” z chwytliwym beatem i empowermentowym tekstem. Uznała również, że piosenka jest znacznie odważniejsza pod względem lirycznym niż inne utwory Knowles, jednak wciąż podąża śladami takich hitów, jak „Crazy in Love”. Jarett Wieselman z "New York Post" uznał „Run the World (Girls)” za jeden „z najbardziej ekscytujących utworów”, jakie w swojej karierze nagrała Knowles.
Lewis Corner z Digital Spy dał „Run the World (Girls)” pozytywną ocenę, opisując go jako „kolejną rewolucję empowermentową kobiet, która z pewnością zdominuje parkiety taneczne tego lata”. Bill Lamb z About.com przyznał „Run the World (Girls)” 4.5/5 gwiazdek, twierdząc, iż utwór „doskonale wpisuje się w naturalny postęp w działalności muzycznej Knowles, odkąd rozpoczęła swoją karierę z Destiny’s Child”. Następnie kontynuował: „agresywny, uzależniający rytm i tekst o sile kobiet wystarczają, by wyróżnić utwór na tle innych popowych wydawnictw naszych czasów”. Wydawca "OK! Magazine" napisał już kilka godzin po premierze piosenki: „'Run the World’ stała się stałym elementem naszej playlisty”. Dodał również: „Nawet, gdy redagujemy artykuły, refren 'Run the World (Girls)' wciąż krąży po naszych głowach, odciągając nas od wszystkiego, co nie jest związane z Beyoncé/rządzeniem światem.”. Kevin O’Donnell z magazynu "Spin" stwierdził, że piosenka jest kobiecym hymnem i przywodzi na myśl podobieństwa do „Single Ladies (Put a Ring on It)” oraz „If I Were a Boy”. Podobną opinię wyraziła Kathy McCabe z australijskiego "The Daily Telegraph", porównując „Run the World (Girls)” do „Single Ladies (Put a Ring on It)” oraz „Diva”. Według MTV News, „Run the World” został dobrze przyjęty przez fanów wokalistki w internetowym serwisie społecznościowym Twitter.
Jednakże wielu krytyków przyznało piosence zróżnicowane lub negatywne opinie, zazwyczaj argumentując to faktem, że była ona zbyt odmienna od dotychczasowej twórczości Beyoncé. Sal Cinquemani z magazynu "Slant" napisał, że Knowles „zatraciła siebie i swój charakter” w piosence „Who Run the World (Girls)”, którą nazwał „słabą”. Pochwalił jednak „mosty” w strukturze muzycznej utworu, które posiadają „nieco ckliwą, rozgrzewającą harmonię oraz tekst 'my persuasion can build a nation'”. Brad Wete z "Entertainment Weekly" docenił agresywny przekaz piosenki, ale jednocześnie zauważył kontynuację tego samego tematu, pisząc, że chciałby zobaczyć, jak Knowles „wkracza na nowy tor”. Maura Johnston z "The Village Voice" uznała, że „Run the World (Girls)” brakuje uporządkowanej struktury, określając utwór mianem „nieco przepełnionego elementami, ale całkiem przyjemnego w słuchaniu”.
Wyróżnienia.
Witryna Digital Spy umieściła „Run the World (Girls)” na 16. miejscu zestawienia najlepszych utworów 2011 roku. „Run the World (Girls)” zdobył nagrodę dla najlepszej piosenki R&amp;B/hip hopowej na gali Teen Choice Awards 2011, a także nominowany był w kategorii singel roku do Virgin Media Music Award.
Wideoklip.
Tło i wydanie.
Wideoklip do „Run the World (Girls)” został wyreżyserowany przez Francisa Lawrence’a, który wcześniej nakręcił dwa teledyski Destiny’s Child: „Independent Women” (2000) oraz „Emotion” (2001). Knowles pracowała w sumie z ośmioma choreografami, włączając w to Franka Gatsona i Sheryl Murakami. Producentem wykonawczym projektu była Missy Galanida. Teledysk nakręcony został na pustyni Mojave oraz w kalifornijskim Inglewood. 12 kwietnia 2011 roku do Internetu wyciekły zdjęcia z planu, ukazujące post apokaliptyczną strefę wojenną oraz Knowles, ubraną w gladiatorski strój i złotą koronę, trzymającą w dłoni czerwoną flagę z literą ‘B’. Była ona otoczona przez tancerki w kolorowych sukniach i kontrastujących z nimi militarnych kurtkach oraz czapkach. Pozostałe fotografie przedstawiały armię kobiet, która czaiła się za przewróconym samochodem, pokrytym graffiti z napisami „Révolution” oraz plakatami z wizerunkiem Beyoncé. 13 kwietnia w sieci pojawiły się kolejne zdjęcia z planu, tym razem ukazujące Knowles na pustyni, ubraną w żółtą sukienkę, czarne buty oraz rękawiczki. 20 kwietnia 2011 roku na oficjalnej stronie internetowej Knowles pojawiła się zapowiedź wideoklipu, opisująca go jako „B Revolution”. W wywiadzie dla MTV News z 18 kwietnia, reżyser Francis Lawrence opowiedziało pracach nad teledyskiem:
„Właśnie skończyliśmy nagrywanie wideoklipu Beyoncé. To była naprawdę dobra zabawa, zwłaszcza że ostatni teledysk wyreżyserowałem w 2009 roku. Będzie niesamowity, prawdopodobnie stanie się jednym z najlepszych wideoklipów w karierze Beyoncé. Całe zamieszanie wokół Gagi było dla mnie zaskoczeniem, bo kręciłem teledyski od około 15 lat i zwyczajnie zapomniałem, jak to jest mieć przed sobą szeroko wyczekiwaną premierę, po której następuje istne szaleństwo. Mam nadzieję, że to samo wydarzy się w przypadku Beyoncé, jednak nie wiem, czy to rzeczywiście się stanie. ['Run the World (Girls)'] To fantastyczny utwór i liczę, że odniesie sukces. Myślę, że wideoklip jest naprawdę świetny i będzie stanowił dla niej coś zupełnie innego.”
Kolejne zwiastuny wideoklipu opublikowane zostały kolejno: 4 oraz 10 maja 2011 roku. 12 maja, podczas ekskluzywnego przyjęcia, grupa fanów wokalistki miała okazję wysłuchać pięciu premierowych piosenek z "4", a także obejrzeć wideoklip do „Run the World (Girls)”.
Oficjalna premiera teledysku miała nastąpić 13 maja o godzinie 12:01, jednak Vevo ogłosiło, że wydarzenie opóźni się ze względu na ostatnie poprawki, jakie Knowles wnosi do wideoklipu. Ostatecznie, teledysk zadebiutował 18 maja w programie "American Idol".
Produkcja.
W wideoklipie pojawia się 242 tancerzy, grupa taneczna Tofo Tofo z Mozambiku, a także francuski duet Les Twins. Członkowie Tofo Tofo, utożsamiający się przede wszystkim z muzyką kwaito, nauczyli Knowles kilku lokalnych, afrykańskich ruchów tanecznych, które ta wykorzystała następnie w teledysku. Choreograf Frank Gatson przyznał w wywiadzie dla MTV News, że wideoklip do „Run the World (Girls)” miał w założeniu łączyć różnorakie style taneczne:
„Poczyniliśmy bardzo dużo przygotowań do pracy nad tym wideoklipem. Widzieliśmy coś na YouTube, odkryliśmy tych trzech facetów z Afryki, trupę taneczną z Mozambiku. [...] Wszyscy pomyśleliśmy: 'Wow, to jest niesamowite’. Ich taniec był w naszych głowach przez ostatni rok. Od tamtego momentu myśleliśmy nad wieloma koncepcjami teledysku. [...] Zwykliśmy mawiać: 'Podziel się światłem, a będziesz błyszczał mocniej’ i dlatego dzieliliśmy się ideami z masą nowych, kreatywnych osób. Mam wrażenie, że naprawdę nam się to udało i, jeszcze raz, czapki z głów przez Tofo Tofo, bo nikt z nas nie byłby w stanie ich zastąpić. Musieliśmy sprowadzić ich do nas, by nauczyć się tych kroków, które są naprawdę bardzo, bardzo interesujące. Oni mieli wspaniały ‘słownik ruchów’. Myślę, że było to jedno z najwspanialszych doświadczeń artystycznych w karierze Beyoncé. [Tofo Tofo] byli bardzo skromni. Mieliśmy duże problemy, by ich znaleźć. Pochodzą z odległych terenów, dlatego w nawiązanie kontaktu z nimi zaangażowała się ambasada. Cały ten proces zajął około dwóch miesięcy lub nawet więcej. Beyoncé naprawdę ich pokochała i jestem niemalże pewien, że zobaczymy się z nimi ponownie. To było magiczne.”
Według Billy’ego Johna z Yahoo! Music, militarystyczna tematyka wideoklipu do „Run the World (Girls)” inspirowana była filmem z Tiną Turner "Mad Max" (1979) oraz teledyskiem Janet Jackson do utworu „Rhythm Nation” (1989). Knowles rozpoczyna wideoklip „...skomplikowanym, 20-sekundowym balansem ramion”, podczas gdy inni tancerze skupiają się na jej dłoniach, nogach i stopach; styl taneczny łączy elementy hip hopu lat 80., jazzu, ruchów afrykańskich, a także tańca ulicznego. Według "Daily Mail", część rutyn tanecznym „Run the World (Girls)” inspirowana była przez show Riverdance, opartym na stepie irlandzkim, znane z szybkich ruchów nóg i ich krzyżowania. W wideoklipie do „Run the World (Girls)” Beyoncé powraca do kilku motywów z jej wcześniejszych teledysków: „Crazy in Love” (2003), „Baby Boy” (2003) i „Déjà Vu” (2006).
W wideoklipie do „Crazy in Love” (2003), Jay-Z upuszcza na ziemię zapalniczkę, która daje początek strumieniowi ognia, która prowadzi do samochodu. Ta sama scena powtórzona została w teledysku do „Diva” (2009), w którym to Knowles rzuca na ziemię zapalniczkę, prowadząc do wybuchu auta. W „Run the World (Girls)” dochodzi do eksplozji samochodu, podczas gdy na pierwszym planie Beyoncé kontynuuje taniec i śpiew. Zdaniem "The Guardian", teledysk odnosi się ponadto do fotografii autorstwa Pietera Hugo, które ukazywały nigeryjskich cyrkowców występujących z hienami trzymanymi na specjalnych łańcuchach; w wideoklipie do „Run the World (Girls)”, w jednej ze scen Knowles trzyma na łańcuchach dwie agresywne hieny. Okoliczności kręcenia tych zdjęć wyjaśniła Missy Galanida, tłumacząc, że w rzeczywistości Beyoncé nigdy nie trzymała tych zwierząt na łańcuchach, a w momencie kręcenia ujęć z hienami nikt nie miał prawa wstępu na plan. Francis Lawrence sprowadził na plan zdjęciowy dwie hieny, filmując ostatecznie tylko jedną z nich. Zwierzę nie było jednak nigdy trzymane na łańcuchu; jak powiedziała Galanida: „[Hieny] są najtrudniejszymi i najgroźniejszymi zwierzętami do kręcenia, więc należy być wyjątkowo ostrożnym. Dlatego po prostu, podczas montażu, zduplikowaliśmy je i wtedy dodaliśmy łańcuchy.”
Moda.
Stroje Beyoncé obejmują zarówno ubrania wojskowe, jak i bieliznę oraz odzież prosto z wybiegów. W pierwszych scenach wideoklipu, wokalistka ma na sobie czerwono-złotą suknię oraz kozaki projektu Alexandra McQueena z kolekcji jesień/zima 2010. Podczas tanecznej rutyny w piasku, Knowles ubrana jest w czarny strój Normy Kamali, a w ujęciach z udziałem hien ma na sobie suknię Givenchy. W kolejnej scenie, z udziałem wrogich wojowników, Beyoncé widziana jest w czarnej sukni Jeana Paula Gaultiera z jego wiosennego pokazu haute couture. Krótka sukienka z cekinami Garetha Pugha, a także dwie suknie domu mody Emilio Pucci – żółto-zielona z tłoczonym dekoltem oraz szmaragdowa o asymetrycznym kroju – dopełniają gamę strojów Knowles.
Fabuła.
Wideoklip rozpoczyna się widokiem Knowles, która jedzie na czarnym koniu przez otwartą, opuszczoną przestrzeń pustyni. W kolejnych scenach wokalistka stoi na dachu zrujnowanego samochodu oraz przewodzi armii kobiet. Inne elementy scenerii obejmują wizerunek byka na środku pola bitwy, a także wielki baner z utrzymanym w afrykańskim stylu obrazem Beyoncé. Miks następnych ujęć przedstawia między innymi kobietę na krzyżu. Podczas gdy utwór dochodzi do sampla „Pon de Floor” duetu Major Lazer, widoczna jest ekipa uzbrojonych mężczyzn, którzy przybywają na pole bitwy. Na miejscu czeka już na nich Knowles, mająca na głowie złoty, ozdobny hełm, otoczona przez członkinie jej żeńskiej armii, lwa, a także banery z inicjałami Beyoncé. Wraz z rozpoczęciem piosenki, Knowles porzuca uzbrojenie i konfrontuje się z armią mężczyzn, co poprzedza charakterystyczna rutyna taneczna z balansem ramion.
Beyoncé kontynuuje taneczne rutyny pośród mężczyzn, zmieniając kilkakrotnie swoje stroje. Najpierw, w białej sukni wieczorowej, trzyma na łańcuchach dwie agresywne hieny; następnie, w czarnej, drapowanej sukni, stoi na tle tryskającej z dwóch aut wody. Rozbudowując ten motyw, Knowles w futurystycznym, złotym stroju, podnosząc do góry rękę powoduje wybuch stojącego w tle samochodu. Następnie wideoklip powraca do głównego wątku, ukazując wokalistkę na czele niewielkiej grupy jej kobiecej armii, mając na sobie żółtą suknię i czarne, wysokie buty. Wraz z postępującą choreografią ukazane jest starcie obu armii; zdecydowane ruchy taneczne kobiet, czerwone flagi w tle oraz kolorowe stroje żeńskiej armii. Wideoklip kończy się sceną, w której dochodzi do konfrontacji twarzą w twarz pomiędzy kobietami a mężczyznami; Knowles odpina dowódcy męskiej armii odznakę generalską i przypina ją do swojego stroju, podczas gdy inne kobiety jej salutują.
Przyjęcie.
Wideoklip spotkał się z powszechnie pozytywnymi opiniami krytyków. W dniu premiery, "Rap-Up" skomplementował Knowles za rozpoczęcie „tanecznej rewolucji”, chwaląc jednocześnie choreografię oraz wykorzystanie dzikich zwierząt oraz zjawiskowej mody. Billy Johnson z Yahoo! Music nazwał „Run the World (Girls)” „najlepszym teledyskiem Knowles w jej 15-letniej karierze”, a następnie kontynuował: „[...] Beyoncé zawsze była świetną tancerką, ale 'Run The World (Girls)' to popis rodem z "America’s Best Dance Crew" [...] Dobrze jest widzieć Knowles, która na tym etapie kariery, posiada pasję i głód młodego artysty, a wreszcie – moc do udowodnienia tego.”. Gina Serpe z witryny E! Online napisała: „Każdy, kto wciąż żyje iluzją, że Beyoncé nie jest częścią biznesu, cóż, niech po prostu obejrzy ten wideoklip.” Członkowie ekipy CBS News stwierdzili: „Musimy zgodzić się, że Beyoncé zadaje dobre pytanie: Kto będzie rządził światem? [Ona] Daje prawidłową odpowiedź: Dziewczyny! [...] Beyoncé nagrała gorący, zadymiony teledysk, który zdobywa Internet i nie możemy jej winić o to winić.”. "The Huffington Post" dodał, że Knowles w znacznym stopniu powraca z elementami, które uczyniły wideoklip do „Single Ladies (Put a Ring on It)” mega hitem: kobiecym empowermentem wspomaganym zupełnie nową choreografią. Jarett Wieselman, piszący dla "The New York Post" skomplementował garderobę Beyoncé w „Run The World (Girls)”: „Moda jest obłędna. To samo tyczy się tańca. Nowe ruchy, kształty i pomysły sprawiają, że tekst 'moja perswazja może zbudować nację’ staje się bez wątpienia prawdziwy.”
Pisząc, że „Queen B wróciła na swój tron”, James Montgomery z MTV News przyznał wideoklipowi pozytywną ocenę, dodając, że przekaz, jaki Knowles zawarła w tym wideoklipie jest tak subtelny, jak „młot pneumatyczny”. Pisząc dalej, pochwalił rutyny taneczne, kostiumy, montaż oraz kosztowne plany zdjęciowe teledysku. Larry Fitzmaurice z Pitchfork stwierdził: „Teraz spodziewam się tysięcy sypialnianych tancerzy, którzy będą zalewać Internet swoimi wersjami choreografii 'Run The World (Girls)'.”. Nick Neyland z "Prefix Magazine", a także komentator Popjustice uznali, że Beyoncé nagrała najlepszy popowy wideoklip roku 2011. Neyland, kontynuując recenzję, opisał teledysk jako „wysokobudżetową ekstrawagancję, pełną niedorzecznych kostiumów i szalonej choreografii”. Brad Wete z "Entertainment Weekly" napisał: „Z całym szacunkiem dla jej konkurentów, nikt nie jest w stanie mierzyć się z Beyoncé i jej wymyślnymi krokami, radością i nieskazitelnym wykonaniem. Taneczna moc Britney Spears przeminęła. I mimo że Gaga próbowała, nie może dotrzymać tempa swojej 'dwukrotnej partnerce w zbrodni’, zwłaszcza w 'Video Phone'.” Wete zakończył słowami, że „Run the World (Girls)” „stanowi jednego z kandydatów do tytułu najlepszego tanecznego wideoklipu 2011 roku”. Sarah Anne Hughes z "The Washington Post" również przyznała teledyskowi pozytywną ocenę, chwaląc „pozbawioną przemocy taktykę taneczną wykorzystaną do zwalczenia złych facetów w wojskowych strojach.” Dodała poza tym, że alter ego wokalistki, Sasha Fierce, „pracuje na pełnych obrotach, gdy Beyoncé staje na czele armii kobiet, pokazuje środkowy palec i wykorzystuje dwie hieny, by utrzymać kontrolę nad post apokaliptyczną społecznością”. Becky Bain z witryny Idolator stwierdziła, że „choreografia z 'Run the World (Grils)' może konkurować z rutynami 'Single Ladies'”.
Dziennikarz "The Daily Mail" skupił się na stylu tańca prezentowanym w „Run the World (Girls)”: „[...] trudno wyobrazić sobie, że gwiazda "Riverdance" Michael Flatley będzie kiedykolwiek stanowił inspirację dla wokalistki. Fenomen irlandzkiego tańca rozpoczął nowe życie, kiedy Beyoncé wykorzystała kilka jego charakterystycznych kroków w swoim wideoklipie. [...] Ruchy Beyoncé w 'Run the World (Girls)' bez wątpliwości rozbudzą nowe trendy taneczne na całym świecie.” Bill Lamb z About.com także uznał, że „taniec w teledysku prezentuje najwyższą klasę i przepełniony jest unikatowymi, nowymi krokami tanecznymi”. Maura Johnston z "The Village Voice" stwierdziła, że w przeciwieństwie do klipów Knowles do „Single Ladies (Put a Ring on It)”, „Diva” oraz „Crazy in Love”, ten do „Run the World (Girls)” jest „pozytywnie wielką aferą, za którą stoi siła choreografii teledysku”.
Arielle Loren z magazynu "CLUTCH" skomentowała, że „cała antyfeministyczna krytyka wobec wideoklipu 'Run the World (Girls)' stanowi kolejny przykład na różnice pomiędzy teoria intelektualną a prawdziwym życiem.” Następnie kontynuowała wypowiedź: „teledysk do 'Run the World (Girls)' jest hymnem współczesnych kobiet, które nie boją się być silne, mądre i seksowne” oraz „niemal każda kobieta może zaczerpnąć nieco empowermentu z muzyki Knowles”. Loren zakończyła recenzję słowami: „Gdy Beyoncé śpiewa o dziewczynach, które rządzą światem, wykonując jednocześnie choreografię inspirowaną Afryką, seksownie ruszając ustami, powinno to przypominać wszystkim kobietom, że dobrze jest rządzić tym światem i jednocześnie doceniać swoje piersi, ruszać biodrami oraz zachowywać się seksownie. Teledysk Beyoncé stanowi sygnał, że kobiety potrzebują nowego zrywu. Czy możemy w końcu uznać pierwszą, drugą i trzecią falę feministyczną za historię? Czy czwarty zryw feministyczny właśnie nadszedł?”.
Z drugiej strony, Nina Shen Rastogi z magazynu "Slate" uznała, że „w czasie, kiedy na świecie ma miejsce wiele faktycznych rewolucji, polityczny przekaz wideoklipu (który brzmi mniej więcej, jak 'dzikie stroje i zabójcze ruchy = moc’) wydaje się nieco ograniczony. Ale ostatecznie świetny wideoklip przekonał mnie do piosenki.”.
Wyróżnienia.
Wideoklip otrzymał trzy nominacje do nagród MTV Video Music Awards 2011 w kategoriach: Best Female Video, Best Choreography i Best Cinematography, wygrywając jedną statuetkę, dla najlepszej choreografii. „Run the World (Girls)” nominowany był również do nagrody dla najlepszego teledysku na gali MTV Europe Music Awards 2011, przegrywając ostatecznie na rzecz „Born This Way” Lady Gagi. 27 listopada 2011 roku „Run the World (Girls)” zdobył statuetkę dla najlepszej choreografii na gali Soul Train Music Awards.
„Run the World (Girls)” nominowany jest ponadto w kategorii ulubiony wideoklip roku do nagrody People’s Choice Awards 2012; ma również szansę zdobyć statuetkę w kategorii najlepszy teledysk na gali Virgin Media Music Awards.
BET uznała „Run the World (Girls)” za 2. najlepszy wideoklip 2011 roku, zaś "The Guardian" uwzględnił „Run the World (Girls)” w zestawieniu najlepszych wideoklipów popowych 2011 roku, chwaląc osiągnięty efekt oraz choreografię. Latifah Muhammad z AOL umieściła go na 11. miejscu listy najlepszych teledysków tego samego okresu. Magazyn internetowy Slant wyróżnił go jako 12. najlepszy wideoklip 2011 roku.
Wykonania na żywo.
Knowles wykonała „Run the World (Girls)” po raz pierwszy na żywo 17 maja 2011 roku podczas "Surprise Oprah! A Farewell Spectacular" w chicagowskim United Center. Show celebrował 25., a zarazem finałową serię programu "The Oprah Winfrey Show". Wśród pozostałych gości, którzy pojawili się na scenie byli m.in.: Madonna, Tom Hanks, John Legend, Usher oraz Tom Cruise ze swoją żoną Katie Holmes. Ze względu na charakter wydarzenia, Beyoncé zmieniła jeden z fragmentów tekstu, śpiewając: „Oprah, your persuasion can build a nation”. Podczas występu wokalistka dwukrotnie przebiegła po arenie, podczas gdy pozostali goście honorowi tańczyli na scenie. Według "Chicago Tribune", Knowles „otrzymała najgłośniejsze owacje ze wszystkich uczestników show”. 22 maja 2011 roku Beyoncé zaśpiewała „Run the World (Girls)” na gali "Billboard" Music Awards, która odbyła się w MGM Grand Garden Arena, w Las Vegas i po raz pierwszy w historii była transmitowana na żywo w telewizji. Występ wokalistki rozpoczął się od odgłosu ryku tygrysa, po którym na scenie pojawiła się Knowles ubrana w metaliczną sukienkę. Na interaktywnych ścianach wyświetlany był wizerunek machających skrzydeł, a następnie abstrakcyjne, futurystyczne obrazy. Na scenie towarzyszyło jej wówczas 100 tancerek, które wraz Beyoncé wykonały te same taneczne rutyny, które pojawiły się w wideoklipie do piosenki. Jej show został pozytywnie przyjęty przez fanów, krytyków, a także gwiazdy obecne na gali. Po zejściu ze sceny Beyoncé powiedziała: „Nigdy nie pracowałam nad niczym tak ciężko, jak nad tym występem na galę "Billboard" Awards.”
Podczas promocyjnej trasy po Europie, Knowles wykonała „Run the World (Girls)” na kilku festiwalach oraz koncertach. 20 czerwca Beyoncé zaśpiewała piosenkę podczas swojego występu w Nicei. Tydzień później Knowles odwiedziła Wielką Brytanię, by tam, 26 czerwca, zagrać na Glastonbury Festival; jej 90-minutowy show objął „Run the World (Girls)” jako 2. wykonywany utwór. Knowles była jednocześnie pierwszą kobietą w historii, która stanowiła główną gwiazdę festiwalowej sceny-piramidy. Artystka powróciła następnie do Francji, gdzie zaśpiewała piosenkę w programie "Le Grand Journal". Kolejnego dnia, 28 czerwca, Knowles wykonała „Run the World (Girls)” w finałowym odcinku 2. edycji francuskiej wersji programu "X Factor". Mniej więcej w połowie piosenki wokalistka weszła na stół jurorów i tam wykonała jedną z rutyn tanecznych. Kilkadziesiąt minut później Knowles wróciła na scenę, by zaśpiewać drugi singel z "4", „Best Thing I Never Had”.
1 lipca 2011 roku Knowles dała darmowy występ w Central Parku, w ramach trasy koncertowej zorganizowanej przez "Good Morning America". Wśród wykonywanych piosenek była wówczas między innymi „Run the World (Girls)”. Wokalistka zaśpiewała utwór podczas wszystkich czterech show w ramach jej rewii 4 Intimate Nights with Beyoncé, która miała miejsce w sierpniu 2011 roku, w nowojorskiej Roseland Ballroom. Brad Wete z "Entertainment Weekly" napisał, że „Run the World (Girls)” stanowił „jedną z perełek wieczoru”. Natomiast Joycelyn Vena z MTV News oceniła rewię słowami: „[Knowles] potrafiła utworzyć atmosferę świetnej imprezy za sprawą utworów pokroju ‘Party’, ‘Countdown’ i ‘End of Time’, a także 'Run the World (Girls)', który to ukazał w pełnej klasie niesamowite zdolności Beyoncé jako artystki, śpiewającej i tańczącej na pełnych obrotach całą noc.”
Kontrowersje.
Występ Knowles na gali "Billboard" Music Awards został bardzo dobrze przyjęty przez całe środowisko muzyczne, jednak już następnego dnia krytycy wyróżnili podobieństwo jej show do występu włoskiej wokalistki Lorelli Cuccarini podczas 60. Sanremo Music Festival. Billy Johnson, Jr. z Yahoo! Music napisał: „Kenzo Digital, który spędził miesiąc przygotowując interaktywną stronę show Knowles, powiedział Yahoo! News, że koncert Lorelli był zaledwie jedną z wielu inspiracji dla jego pracy.” W jednym z wywiadów Digital dodał: „To po prostu zwyczajny, biały ekran. Technika, która istnieje w sztuce wideo od czasu lat 80. To naprawdę nic nowego. To nawet nie jest jakaś nowoczesna technologia. To niewiarygodnie prosta forma przekazu, która dzięki artyście takiemu, jak Beyoncé staje się niezwykle potężnym i efektywnym narzędziem.” Głos w sprawie postanowiła zabrać również sama Beyoncé, tłumacząc, że była pod wrażeniem występu Lorelli: „Moja makijażystka pokazała mi któregoś dnia zapis show Lorelli Cuccarini, który bardzo mnie zainspirował. Następnie spotkałam się z utalentowanymi osobami, którzy nad tym pracowali. Technologia i sama koncepcja występu była genialna. Mogę dziękować Bogu za istnienie YouTube, bo gdyby nie ten serwis, nie odkryłabym czegoś tak inspirującego.”
Wykorzystanie w mediach.
16 lipca 2011 roku Knowles nagrała osobistą wiadomość do astronautów uczestniczących w ostatniej misji amerykańskiego promu kosmicznego Atlantis. Z granym w tle utworem „Run the World (Girls)”, Beyoncé powiedziała, budząc załogę: „Dzień dobry, Atlantis. Tu Beyoncé. Sandy, Chris, Doug i Rex, wy inspirujecie nas wszystkich, by żyć naszymi marzeniami, by wierzyć, że jesteśmy na tyle mądrzy i na tyle silni, aby je realizować. Tę piosenkę dedykuję przede wszystkim Sandy i wszystkim kobietom, które zabrały nas w przestrzeń, i które są przyszłością naszych odkrywców.”
„Run the World (Girls)” wykorzystana została w reklamie telewizyjnej drugich perfum Knowles, "Pulse". Wydany 18 sierpnia 2011 roku 15-sekundowy spot, wyreżyserowany przez Jake’a Navę, ukazuje Knowles w metalicznej sukni, idącej wokół świateł, ze słyszaną w tle instrumentalną wersją „Run the World (Girls)”.
Tancerka, która pracowała w przeszłości z Beyoncé, Heather Morris, nagrała cover „Run the World (Girls)” na potrzeby serialu telewizyjnego "Glee". Odcinek „Asian F”, w którym go wykonała, miał premierę 4 października 2011 roku. Amy Lee z dziennika "The Huffington Post" określiła choreografię Morris jako „niesamowitą”, zaś Kristen Dos Santos z "E! News" okrzyknęła jej wykonanie mianem „powalającego”, uznając jednocześnie, że „Run the World (Girls)” w wersji Mills mogło być najlepszym coverem w dotychczasowej historii serialu "Glee". Utwór w wykonaniu Heather Morris uplasował się na 91. miejscu "Billboard" Hot 100, a także na 130. pozycji UK Singles Chart.
Personel.
Lista twórców utworu zaczerpnięta z notek albumowych "4".

</doc>
<doc id="2292455" url="https://pl.wikipedia.org/wiki?curid=2292455" title="Witold Kolski">
Witold Kolski

Witold Kolski (ur. jako Baruch (Bernard) Cukier 15 października 1902 w Zgierzu lub 25 kwietnia 1902 w Łodzi, zm. prawd. 28 marca 1943) – polski komunista, dziennikarz, publicysta, sekretarz Komitetu Centralnego Komunistycznej Partii Polski. W styczniu 1943 wyznaczony przez Komintern na I sekretarza PPR, zginął po zrzucie spadochronowym do Polski, nie objął funkcji.
Życiorys.
Syn Hermana i Estery z Lajchtungów. W 1911 rozpoczął naukę w Szkole Zgromadzenia Kupców w Łodzi. Jako uczeń w 1918 należał do koła młodzieżowego SDKPiL. W lipcu 1920, podczas wojny polsko-bolszewickiej, zgłosił się ochotniczo do Wojska Polskiego; służył w 31 Pułku Strzelców Kaniowskich. W 1921 zdał maturę i wstąpił na Wydział Prawa i Nauk Politycznych Uniwersytetu Warszawskiego. Działacz Związku Niezależnej Młodzieży Socjalistycznej (ZNMS) i Związku Młodzieży Komunistycznej (ZMK). W 75. rocznicę wydania Manifestu Komunistycznego napisał broszurę pt. „Manifest komunistyczny – jego powstanie, treść, znaczenie” (1923). W 1925 ukończył studia. Członek i funkcjonariusz etatowy (funk) KPP pod pseudonimem Floriański. Od 1927 członek Centralnego Wydziału Zawodowego i Centralnej Redakcji przy KC KPP. Przez pewien czas był sekretarzem redakcji „Czerwonego Sztandaru” (centralnego organu KPP) i członkiem Komitetu Okręgowego (KO) KPP Warszawa-Lewa Podmiejska. W latach 1930–1931 przeszkolony w ZSRR. Od 1931 członek Sekretariatu Krajowego KC Komunistycznej Partii Zachodniej Ukrainy (KPZU). Uczestnik Plenum KC KPZU, III Plenum KC KPP w lipcu 1931 i I Zjazdu KZMZU. Od kwietnia 1932 sekretarz KC KPP. Wielokrotnie aresztowany i skazywany za działalność komunistyczną, w tym w latach 1936–1938 w obozie w Berezie Kartuskiej, a następnie w więzieniu w Katowicach i Rawiczu.
W okresie okupacji sowieckiej Witold Kolski był zastępcą redaktora naczelnego wydawanego we Lwowie przez władze okupacyjne polskojęzycznego „Czerwonego Sztandaru”. To on podpisał i prawdopodobnie napisał artykuł "Zgnieść gadzinę nacjonalistyczną" opublikowany w trzy dni po aresztowaniu przez NKWD 24 stycznia 1940 grupy literatów: Władysława Broniewskiego, Aleksandra Wata, Tadeusza Peipera, Anatola Sterna, Herminii Naglerowej, Pawła Hertza, Teodora Parnickiego i innych atakujący aresztowanych za nacjonalizm. Zostali nazwani „niedobitkami najpodlejszego wroga rewolucji – agentury nacjonalizmu polskiego, ukraińskiego i żydowskiego”. Aleksander Wat określa Kolskiego w swoich wspomnieniach z tego okresu jako „człowieka o nieposzlakowanej opinii”.
Po ataku Niemiec na ZSRR Kolski uciekł w głąb ZSRR pozostawiając we Lwowie żonę i małą córkę – pisze o tym w swoich wspomnieniach Julian Stryjkowski. Pracował w ZSRR jako oficer polityczny Armii Czerwonej, był współpracownikiem „Nowych Widnokręgów” (przemianowanych później na „Czerwony Sztandar”, którego był zastępcą redaktora naczelnego). W kwietniu 1941 został przyjęty do WKP(b). Brał udział w bitwie stalingradzkiej w szeregach 57. Armii. Za waleczność odznaczony w styczniu 1943 Orderem Czerwonej Gwiazdy. Zrzucony na spadochronie przez NKWD na teren okupowanej przez Niemców Polski 28 marca 1943 roku, zginął w niewyjaśnionych okolicznościach, najprawdopodobniej popełnił samobójstwo po nieudanym lądowaniu na terenie okupowanym przez Niemców.
Ówczesny raport „Korwety” (pionu Armii Krajowej rozpracowującej środowiska komunistyczne) podaje następujący opis losów Kolskiego:
"W okolicach Ryk wylądował na drzewie skoczek, łamiąc nogę. Wzywał pomocy po polsku i rosyjsku. W pobliżu były zabudowania dwóch gospodarzy, jedno miejscowego chłopa i drugie wysiedlonego z poznańskiego. Miejscowy, obawiając się wysiedlonego" (...) "nie reagował na wołanie, natomiast wysiedlony poszedł na miejsce wypadku i odmówił udzielenia pomocy, nie przyjmując zapłaty ofiarowanej w dolarach. Nad ranem skoczek zastrzelił się z Mausera 9" [mm]", niszcząc przedtem dwa aparaty radiowe i paląc jakieś papiery." (...) "Znaleziono przy nim dużą ilość gotówki w dolarach i polskiej walucie, stację nadawczo-odbiorczą oraz dowód na nazwisko Kolski".

</doc>
<doc id="2292456" url="https://pl.wikipedia.org/wiki?curid=2292456" title="Służba Inżynieryjno-Budowlana Wojska Polskiego">
Służba Inżynieryjno-Budowlana Wojska Polskiego

Służba inżynieryjno-budowlana - służba ludowego Wojska Polskiego powołana do wykonywania w ramach szkolenia prac budowlano-montażowych, głównie w zakresie specjalnego budownictwa wojskowego oraz przygotowania specjalistycznych pododdziałów i wykwalifikowanych kadr do wykonywania budownictwa obronnego.
W 1960 roku zostało powołane Szefostwo Służby Inżynieryjno-Budowlanej Wojska Polskiego. Szefostwo zostało podporządkowane głównemu kwatermistrzowi WP. Pierwszym szefem Służby został ppłk. Bronisław Szubicz. Kierował nią od maja 1960 roku do maja 1962 roku.
W 1962 roku Szefostwo Służby Inżynieryjno-Budowlanej zostało podporządkowane gen. bryg. inż. Tadeuszowi Białkowi, zastępcy głównego kwatermistrza WP - szefowi Inspektoratu Budownictwa i Kwaterunku Wojskowego. 
Obsada personalna Szefostwa Służby Inżynieryjno-Budowlanej w czerwcu 1962 roku.
W okresie od stycznia do grudnia 1972 roku szefem służby był płk S. Szczepański.
W połowie 1968 roku zostały powołane delegatury Szefostwa Służby Inżynieryjno-Budowlanej. 
W 1972 roku Służba Inżynieryjno-Budowlana została połączona ze Służbą Kwaterunkowo-Budowlaną oraz Wojskową Inspekcją Architektoniczno-Budowlaną MON w jedną Służbę Zakwaterowania i Budownictwa.

</doc>
<doc id="2292466" url="https://pl.wikipedia.org/wiki?curid=2292466" title="Dariusz Pick">
Dariusz Pick

Dariusz Pick (ur. 8 października 1971 w Działdowie) – polski aktor teatralny i filmowy.
Życiorys.
W 1994 roku ukończył studia na PWST w Warszawie.

</doc>
<doc id="2292468" url="https://pl.wikipedia.org/wiki?curid=2292468" title="Between The Devil &amp; The Deep Blue Sea">
Between The Devil &amp; The Deep Blue Sea



</doc>
<doc id="2292469" url="https://pl.wikipedia.org/wiki?curid=2292469" title="Górzysty obszar Abukuma">
Górzysty obszar Abukuma

 – łagodny obszar relatywnie niskich gór w Japonii, we wschodniej części wyspy Honsiu ("Honshū"), położony prawie całkowicie na terenie prefektury Fukushima, rozciągający się południkowo na długości ponad 170 km wzdłuż wybrzeża Oceanu Spokojnego, od południowej granicy prefektury Miyagi (rzeka Abukuma) do północnej granicy prefektury Ibaraki (rzeka Kuji). 
Obszar Abukumy reprezentuje niemal w całości wydźwigniętą, a następnie rozdzieloną, w wyniku działalności sejsmicznej i erozyjnej, peneplenę. Zbudowany jest głównie ze skał granitowych, w mniejszym stopniu z łupków, piaskowców i wapieni. 
Najwyższy szczyt, Ōtakine-yama, osiąga wysokość 1193 m n.p.m. Występują lasy dębowo-kasztanowe i bukowe. We wschodniej części znajduje się zagłębie węglowe Jōban.

</doc>
<doc id="2292471" url="https://pl.wikipedia.org/wiki?curid=2292471" title="Ōkunoshima">
Ōkunoshima

 – japońska wyspa zlokalizowana na Morzu Wewnętrznym w granicach miasta Takehara w prefekturze Hiroszima w obrębie Parku Narodowego Seto Naikai. W czasie II wojny światowej na wyspie znajdowała się fabryka broni chemicznej używanej następnie przeciwko Chinom. W 1938 roku wyspa została wymazana z map Japonii w celu utrzymania ośrodka w tajemnicy.
Na wyspie znajduje się muzeum oraz hotel. Dotrzeć do niej można promem z Tadanoumi. Wyspa zamieszkiwana jest przez dużą populację królików, przywiezionych na wyspę na potrzeby testów z bronią chemiczną i wypuszczonych po likwidacji placówki.
Historia.
W 1918 roku japońskie wojsko rozpoczęło badania nad bronią chemiczną i metodami jej produkcji w obawie przed możliwością zastosowania środków trujących przez Rosję na Syberii. Po udanych eksperymentach w produkcji na małą skalę m.in. luizytu, iperytu siarkowego, difenylocyjanoarsyny i adamsytu w roku 1927 lub 1928, dowództwo wojskowe rozpoczęło poszukiwania odpowiedniej lokalizacji dla fabryki broni chemicznej. Bardzo dobrym miejscem dla tego celu okazała się wyspa Ōkunoshima, której północno-wschodnia górzysta część oraz niezamieszkana wyspa Shokunoshima na południowy zachód od Ōkunoshimy idealnie ukrywałyby ośrodek zbudowany na południowo-zachodniej płaskiej części wyspy. Dodatkowo, miasto Tadanoumi, oddalone o 3 kilometry od wyspy, miało połączenia kolejowe z Miharą i Kure. Wpływ na umieszczenie fabryki na wyspie miały także względy polityczne. Ówczesnemu ministrowi wojny, Yoshinori Shirakawie, miejsce to zaproponował Keisuke Mochizuki, minister telekomunikacji, którego syn był przewodniczącym władz Tadanoumi. W okresie kryzysu w jakim znajdowała się Japonia, miasto liczyło na pobudzenie gospodarki dzięki wojskowemu ośrodkowi.
Budowa i rozpoczęcie produkcji.
5 sierpnia 1927 roku wojsko japońskie zajęło wyspę, a mieszkańcy zostali wysiedleni. Budowa kompleksu, składającego się m.in. z elektrowni, magazynu, przystani, szpitala i kilku budynków fabrycznych, zajęła dwa lata. Oficjalne otwarcie odbyło się 19 maja 1929 roku, na które zostało zaproszonych 81 gości, m.in. gubernator prefektury Hiroszima, jednak żaden nie został dopuszczony do obiektów fabrycznych i najprawdopodobniej żaden też nie wiedział o prawdziwym przeznaczeniu obiektu.
Japończycy rozpoczęli produkcję broni chemicznej na wyspie w 1928 lub 1929 roku koncentrując się na iperycie i chloroacetofenonie. Mimo wcześniejszych udanych eksperymentów i pomocy pułkownika Taneki Hisamury, japońskiego specjalisty ds. broni chemicznej, początkowa produkcja napotkała techniczne problemy. Według relacji pracownika rozwiązanie ich zajęło trzy miesiące, a pomyślna produkcja rozpoczęła się w sierpniu 1929 roku. Początkowo zatrudnionych w ośrodku było ok. 80 osób.
Rozwój ośrodka.
W latach 1933–1935 zwiększono liczbę pracowników oraz rozszerzono profil produkcji. Ośrodek produkował głównie iperyt siarkowy, luizyt, cyjanowodór oraz sternity i lakrymatory. Liczba pracowników w 1935 roku wynosiła 225. Wynagrodzenie jakie otrzymywali było, zważywszy na trudne warunki pracy, wyższe od przeciętnego – w 1935 roku minimalna dniówka wynosiła 1,1 jena. Pracownikom przysługiwały także dodatki za pracę. Musieli jednak zachować w ścisłej tajemnicy charakter pracy jaką wykonywali, nie wolno im było zrzeszać się oraz zrezygnować z pracy, a ich rozmowy były monitorowane. Niskie zapotrzebowanie na broń chemiczną w tym okresie oraz mała liczba zatrudnionych w ośrodku nie wymagała użytkowania więcej niż jednej sekcji fabryki.
Wojna chińsko-japońska.
Do 1937 roku, w którym Japonia rozpoczęła wojnę z Chinami, liczba zatrudnionych wzrosła do 2645. W latach 1937–1944 ośrodek pracował przy pełnej wydajności, zatrudniając w pewnych okresach nawet do 5000–6000 pracowników, z których dużą część stanowiły kobiety i dzieci.
Od początku konfliktu z Chinami, środki trujące produkowane w ośrodku na Ōkunoshimie transportowane były do Chin w celu użycia ich głównie przeciwko siłom chińskim. Część z tych środków transportowana była m.in. do jednostki 516 w Qiqihar i jednostki 731, które przeprowadzały eksperymenty z bronią biologiczną i chemiczną na chińskich, rosyjskich, amerykańskich i polskich więźniach. Pracownicy ośrodka na Ōkunoshimie także pomagali w tych testach, m.in. w latach 1940 i 1943 wspólnie z jednostką 731 w eksperymentach z iperytem na chińskich jeńcach.
Likwidacja ośrodka.
Po zakończeniu II wojny światowej wojska okupacyjne zbadały ośrodek na Ōkunoshimie. W maju 1946 roku rozpoczęto likwidację ośrodka. Do operacji tej zaangażowano ok. 300 osób, głównie z dużej firmy tekstylnej Teijin znajdującej się w Miharze, z których wiele otruło się środkami chemicznymi, a część zmarła. W zamian firma ta otrzymała niewykorzystane chemikalia pozostałe po fabryce. Pozostałe środki trujące zostały zatopione w Pacyfiku.
Wpływ na zdrowie pracowników.
Wilgotny klimat oraz wysoka temperatura powodowały zwiększenie lotności produkowanych substancji oraz ułatwiały przenoszenie ich na sprzęt i pracowników. Mimo stosowanych zabezpieczeń w postaci gumowych kombinezonów, masek, rękawic i butów, niektóre substancje przedostawały się do płuc, oczu i na skórę pracowników. Wywoływały m.in. poparzenia skóry, oczu i dróg oddechowych, a także zapalenia opłucnej, oskrzeli i spojówek. Poparzenia skóry leczono jak zwykłe oparzenia, wpierw neutralizując substancję trującą za pomocą nadmanganianu potasu i octu. Chorób i poparzeń dróg oddechowych nie leczono, gdyż ośrodek nie dysponował odpowiednimi środkami. Z czasem większa część ośrodka była skażona środkami trującymi, przez co u pracowników niemających bezpośredniego kontaktu z chemikaliami – kobiet i dzieci – także pojawiały się objawy chorobowe.
Po wojnie wielu z byłych pracowników zaczęło cierpieć na różne choroby, m.in. nowotwory płuc, krtani i żołądka oraz przewlekłe zapalenie oskrzeli. Dokładna liczba zmarłych jest trudna do oszacowania, gdyż do 1952 roku nie prowadzono żadnych badań w tym kierunku. W 1952 roku powstała organizacja "The Friendship Society of Okunoshima Poison Gas Sufferers" wnioskująca do japońskiego rządu o pomoc dla byłych pracowników ośrodka na Ōkunoshimie. Pomoc ta została przyznana dwa lata później, jednak wymagała od byłych pracowników wykonania odpowiednich badań potwierdzonych przez dwie komisje. Oficjalnie nie został jednak wspomniany charakter pracy jaką wykonywali. Pracownicy niepełnoetatowi i czasowi oraz dzieci i osoby pracujące przy likwidacji ośrodka otrzymały pomoc dopiero w 1975 roku.
Do 1988 roku lekarze z Uniwersytetu Hiroszima stwierdzili 5793 przypadki osób cierpiących z powodu pracy w ośrodku na Ōkunoshimie. Ryzyko zachorowania byłych pracowników ośrodka na nowotwory jest zwiększone. Do 1988 roku zmarły 1342 osoby, z czego 35% – na nowotwory.

</doc>
<doc id="2292474" url="https://pl.wikipedia.org/wiki?curid=2292474" title="Gwara teksaska">
Gwara teksaska

Gwara teksaska – gwara etnolektu śląskiego używana przez potomków górnośląskich emigrantów głównie z okolic Strzelec Opolskich i innych rolniczych rejonów Górnego Śląska, którzy w 1852 r. osiedlili się w Teksasie, zakładając wieś Panna Maria, a potem również Cestohowa i Pawelekville. Ze względu na odizolowanie śląskiej społeczności gwara teksaska jest tam używana do dziś.
Wywodzi się z głównie gwar opolskich, strzeleckich, oleskich i toszecko-gliwickich, odróżniając się od nich głównie mniejszą ilością słów pochodzenia niemieckiego – język niemiecki wywarł na gwary śląskie największy wpływ dopiero w okresie industrializacji pod koniec XIX wieku. Posiada za to zapożyczenia z języka angielskiego. Z opolską śląszczyzną gwarę teksaską łączy mazurzenie i realizowanie grupy "ym, yn" jako "am, an" (np. "czynsto – czansto").

</doc>
<doc id="2292476" url="https://pl.wikipedia.org/wiki?curid=2292476" title="Okunoshima">
Okunoshima



</doc>
<doc id="2292477" url="https://pl.wikipedia.org/wiki?curid=2292477" title="Arvīds Jurgens">
Arvīds Jurgens

Arvīds Jurgens (ur. 27 maja 1905 w Rydze, zm. 17 grudnia 1955 w Montrealu) – łotewski piłkarz, hokeista, koszykarz oraz gracz bandy. Reprezentował Łotwę w każdym z tych sportów. Był także sędzią piłkarskim.
Swoją karierę sportową Jurgens rozpoczął w klubie piłkarskim JKS Riga w 1921. Został powołany do kadry narodowej na Igrzyska Olimpijskie w Paryżu w 1924. Był jednym z inicjatorów założenia łotewskiego klubu piłkarskiego Riga Vanderer.
W sezonie 1928/1929 grał jako piłkarz w Austrii Wiedeń.
Jako hokeista występował w barwach klubu ASK Ryga (1931–1937). Uczestniczył w Zimowych Igrzyskach Olimpijskich 1936 w Garmisch-Partenkirchen.
Po II wojnie światowej i włączeniu terytorium Łotwy do ZSRR wyjechał do Niemiec, a później do Kanady.

</doc>
<doc id="2292478" url="https://pl.wikipedia.org/wiki?curid=2292478" title="Górnik Wałbrzych (piłka nożna)">
Górnik Wałbrzych (piłka nożna)

KP Górnik Wałbrzych – polski klub piłkarski z siedzibą w Wałbrzychu założony w 1946 r. i występujący w IV lidze.
Historia.
W lutym 1949 r. Górnik połączył się z innym wałbrzyskim zespołem – Chrobrym, tworząc Górniczy Zakładowy Klub Sportowy Górnik. W 1951 zespół zadebiutował w II lidze (grupie C), którą zwyciężył, plasując się m.in. nad Górnikiem Zabrze, Szombierkami Bytom, Odrą Opole oraz dolnośląskim rywalem Śląskiem Wrocław z którym którym dwukrotnie wygrał. W 1972 Górnik, będąc wciąż drugoligowcem, został zaproszony do udziału w , rozgrywanym wówczas poza auspicjami UEFA. Wałbrzyszanie zdołali zremisować ze szwedzkim IFK Norrköping i szwajcarskim FC Winterthur, zajmując finalnie ostatnie, czwarte miejsce w grupie.
Sekcja piłkarska Górnika Wałbrzych swoje najlepsze lata, podobnie jak koszykarze, miała w latach osiemdziesiątych. W 1983 r. zespół awansował do I ligi. Jako beniaminek został mistrzem jesieni '83. Na wiosnę nie udało się utrzymać wysokiej pozycji i ostatecznie górnicy zakończyli sezon na 6. miejscu. Królem strzelców sezonu został napastnik biało – niebieskich Włodzimierz Ciołek. Na stadionie usytuowanym na Nowym Mieście pojawiało się wtedy nawet 40 tys. ludzi (w 140-tysięcznym mieście). Znaczną część widowni stanowili sympatycy klubu spoza Wałbrzycha. W kolejnych latach wałbrzyszanie regularnie zajmowali coraz niższą pozycję w ekstraklasie, aż w końcu definitywnie w roku 1989 ostatecznie się z nią pożegnali. W tabeli wszech czasów ekstraklasy Górnik zajmuje 42. miejsce (157 pkt. zdobytych w 6 sezonach). Na początku lat 90. kryzys finansowy dotknął także piłkarzy. Tak Górnika, jak i lokalnego rywala – Zagłębie Wałbrzych. Wymusiło to sytuację wręcz niewiarygodną dla wielu kibiców – połączenie dwóch klubów zza miedzy, rywalizujących ze sobą od 40 lat pod względem sportowym i przede wszystkim – mających niemniej ostro rywalizujących ze sobą kibiców. To jednak stało się faktem i od 1992 roku powstał de facto nowy klub KP Wałbrzych (później Górnik/Zagłębie Wałbrzych), rywalizował w II lidze. W sezonie 2003/2004 zespół zapewnił sobie awans do IV ligi. W sezonie 2008/2009 zespół Górnika uzyskał awans do III ligi. W sezonie 2009/2010 zespół awansował do II ligi wyprzedzając o 1 pkt Chrobrego Głogów. Od sezonu 2014/2015 w jednej grupie II ligi.

</doc>
<doc id="2292480" url="https://pl.wikipedia.org/wiki?curid=2292480" title="Andrzej Korniak">
Andrzej Korniak

Andrzej Korniak (ur. 19 marca 1953 w Szczecinie) – polski lekkoatleta, skoczek w dal. 
Kariera.
Podczas finału Pucharu Europy w 1977 w Helsinkach zajął 5. miejsce w skoku w dal z wynikiem 7,55 m. Był trzykrotnym medalistą mistrzostw Polski: złotym w skoku w dal 1977 oraz brązowym w sztafecie 4 × 100 m w 1975 i w skoku w dal w 1978. 
W 1977 wystąpił w trzech meczach reprezentacji Polski w skoku w dal, odnosząc 1 zwycięstwo indywidualne.
Rekord życiowy Korniaka w skoku w dal wynosił 7,98 m (4 września 1978, Pardubice).
Był zawodnikiem AZS Gdańsk i Lechii Gdańsk. Ukończył AWF w Gdańsku.

</doc>
<doc id="2292482" url="https://pl.wikipedia.org/wiki?curid=2292482" title="Górnik Wałbrzych (koszykówka)">
Górnik Wałbrzych (koszykówka)

Sekcja koszykarska Górnika Wałbrzych istniała w Górniku od samego początku, tj. od 1946. W 1956 drużyna wywalczyła awans do II ligi, a w 1970 do najwyższej klasy rozgrywek. Potem spadła, ale na stałe powróciła do elity w 1977 Klub zawsze słynął z pracy z młodzieżą, czego efektem były liczne medale MP juniorów. Seniorzy pierwszy duży sukces odnieśli w roku 1981, zdobywając wicemistrzostwo. Rok później Górnik zdobył złoty medal. W 1983 znów "Biało-Niebiescy" zdobyli srebro i ponownie w 1986. Ostatni wielki sukces to mistrzostwo w 1988 Twórcą tamtych sukcesów byli przede wszystkim: trenerzy Jan Lewandowski i Ryszard Świątek i tacy zawodnicy jak: Jerzy Sterenga, Wojciech Krzykała, Stanisław Kiełbik, Mieczysław Młynarski, Jerzy Żywarski, Tadeusz Reschke. Jednak po tłustych latach 80. przyszły przemiany gospodarcze, m.in. załamanie wałbrzyskiego przemysłu górniczego. To natychmiast przełożyło się na sytuację klubu. Ogromne problemy finansowe spowodowały odłączenie się sekcji koszykarskiej. Tak powstał Jednosekcyjny Koszykarski Klub Sportowy "Górnik" Wałbrzych. Drużyna zaczęła się powoli odbudowywać i w sezonie 1994/95, mimo że w składzie byli wyłącznie Polacy, Górnik (pod nazwą "Śnieżka Aspro Świebodzice") zajął 4. miejsce w lidze. Po tym sezonie znów pojawiły się problemy finansowe i tym razem konieczne było wycofanie się z rozgrywek. Przez kolejne lata Górnik balansował między II a III ligą. W 2004 udało się awansować do I ligi (czyli w myśl nowych przepisów – drugiej klasy rozgrywkowej). W sezonie 2004/05, mimo słabego początku, po pokonaniu Siarki Tarnobrzeg wałbrzyszanie zakończyli rozgrywki na miejscach 9-12. Ten sam wynik powtórzyli w sezonie 2005/06. W kolejnym sezonie 2006/07 Górnik Wałbrzych zakończył sezon na 2. pozycji i zakwalifikował się do fazy play-off. Po wygranej w półfinale ze Sportino Inowrocław awansował do ekstraklasy. W sezonie 2007/08 klub zyskał sponsora tytularnego i zmienił swoją nazwę na Victoria Górnik Wałbrzych.
Po niespełna dwóch latach spędzonych w ekstraklasie drużyna w sezonie 2008/2009 z powodów finansowych nie ukończyła sezonu i spadła do I ligi. Z powodu dalszych problemów finansowych seniorzy Górnika wycofali się z rozgrywek po sezonie 2010/11, skupiając się na pracy z młodzieżą.
Obcokrajowcy.
Stan na 7 Grudnia 2022.
Sezon 2008/09.
Trener:
Zarząd klubu:
Sezon 2007/08.
Trener:
II trener:
Dyrektor klubu:
Zarząd klubu:
W trakcie sezonu odeszli:
Sezon 2006/07.
Trener:
Dyrektor klubu:
Zarząd klubu:

</doc>
<doc id="2292484" url="https://pl.wikipedia.org/wiki?curid=2292484" title="Topień">
Topień

Topień ("Cybister lateralimarginalis") – gatunek dość dużego chrząszcza wodnego z rodziny pływakowatych (Dytiscidae).
Występowanie i biotop.
Topień występuje w Europie (również w Polsce), Azji Mniejszej i na Syberii. Podobnie jak pływak żółtobrzeżek preferuje głębokie, mocno zarośnięte wody stojące lub wolno płynące.
Wygląd.
Pokrywy czarno-brązowe, w dolnej części silnie rozszerzone. Przedplecze czarno-brązowe. Pokrywy i przedplecze obrzeżone na żółto tylko po bokach. Spód ciała rudo-żółty. Osobniki dorosłe osiągają od 30 do 37 mm długości. Kończyny pierwszej pary krótkie, zakończone pazurkiem. Samce z gładkimi pokrywami skrzydeł. Na pierwszej parze posiadają gąbczaste przyssawki. Samica z równomiernie karbowanymi pokrywami skrzydeł. Kończyny przednie u samicy bez przyssawek. U obu płci kończyny drugiej pary średniej długości, również zakończone pazurkami. Kończyny trzeciej pary najdłuższe, pokryte po bokach gęstymi szczecinkami pływnymi. Wszystkie kończyny czerwono-brązowe. Oczy czarne, szeroko rozstawione. Czułki długie, złożone z 10–12 segmentów.
Pożywienie.
Topienie są drapieżne. Łowią różne drobne zwierzęta, głównie owady i ich larwy. Nieraz zdarza się, że jedzą też padlinę.
Rozmnażanie.
Topienie rozwijają się wczesnym latem. Samica składa jaja do roślin. Larwy osiągają do 5 cm długości, są drapieżne. Łowią w toni wodnej różne drobne zwierzęta takie jak larwy płazów, lub owadów. Przepoczwarczają się w ziemi na brzegu zbiornika.

</doc>
<doc id="2292485" url="https://pl.wikipedia.org/wiki?curid=2292485" title="Konferencja w Apalachin">
Konferencja w Apalachin

Konferencja w Apalachin ("z ang. Apalachin Conference lub Apalachin Meeting") – jedna z najważniejszych konferencji (obok Konferencji w Atlantic City i Konferencji Hawańskiej) z udziałem największych (ówczesnych) przedstawicieli (bossów) amerykańskiego świata przestępczości zorganizowanej.
Obrady konferencji odbyły się 14 listopada 1957 roku w mieście Apalachin w stanie Nowy Jork, w rezydencji Josepha „Joe the Barber” Barbary (ur. 9 sierpnia 1905 - zm. 17 czerwca 1959), kilkanaście dni po zabójstwie jednego z najważniejszych bossów (Nowej) Mafii amerykańskiej Alberta Anastasii. Udział w niej wzięło ponad 100 wysokich rangą gangsterów ze Stanów Zjednoczonych, Kanady i Włoch.
Rok 1957 w świecie zorganizowanej przestępczości upłynął pod znakiem gwałtownych przetasowań; oprócz zabójstwa Anastasii, doszło do (nieudanego) zamachu na życie Franka Costello w ramach walki podjętej przez Vito Genovese o przejęcie władzy w rodzinie Luciano – Costello, Carlo Gambino po cichu wspierał Genovese w jego walce z Anastasią (liczył, że obejmie władzę w rodzinie Anastasii).
Obrady Konferencji zostały nieoczekiwanie przerwane przez wkroczenie nowojorskiej policji stanowej i agentów federalnych. Zatrzymanych zostało ponad 50 gangsterów, wśród nich m.in.:
Genovese objął nieformalne przywództwo podczas obrad Konferencji i liczył, że zostanie mu przyznane stanowisko „Bossa nad bossami” – Capo di tutti capi (zostało ono zniesione przez Lucky Luciano po zakończeniu Wojny Castellammarese). Na potwierdzenie tej tezy jest to, że przy niektórych zatrzymanych bossach znaleziono spore ilości gotówki, które miały być dla niego przeznaczone jako „wpisowe” lub „kopertowe”; porozrzucane pieniądze były jeszcze znajdowane kilka miesięcy po Konferencji (niektórzy z nich uciekali przed policją przez okna i tylne wyjścia, brodząc w mokradłach i zaroślach, gubiąc celowo broń i pieniądze).
Niespodziewane wkroczenie policji i agentów było najprawdopodobniej sprokurowane przez nieobecnych na Konferencji: Lucky Luciano, Meyera Lansky’ego i Franka Costello, którzy po cichu przystąpili do osłabienia pozycji Genovese (nie podobały im się jego plany opanowania mafii); w swój plan dodatkowo wtajemniczyli Carlo Gambino, który był na liście obecności (uczestnicząc na konferencji dawał gwarancję, że jej obrady potoczą się po myśli spiskowców). W tym czasie Lucky Luciano przebywał na wygnaniu we Włoszech (w 1946 roku został deportowany do Włoch, tego samego roku przedostał się na Kubę, po czym znowu – pod wpływem nacisków rządu amerykańskiego – powrócił do Włoch), Costello leczył rany po zamachu (przegrywał walkę z Genovese o przywództwo w rodzinie), a Lansky odpoczywał na Florydzie.
Inni bossowie m.in. Sam Giancana, Tommy Lucchese i Gaspar (Gaspare) DiGregorio wiedzieli o szykowanym wkroczeniu policji i nie pojawili się na konferencji.
Wydarzenie w Apalachin odbiło się szerokim echem w świecie przestępczym; okoliczności jej przerwania spowodowały podkopanie pozycji Genovese; zjednoczone siły Luciano – Costello – Lansky’ego dwa lata później (w 1959 roku) ostatecznie rozprawiły się z nim; wplątali go w aferę narkotykową (mieli oni przekupić pewnego dilera narkotykowego, który następnie złożył obciążające go zeznania). Vito został skazany na 15 lat odsiadki, zmarł w więzieniu w 1969 roku.
Szum i burza wokół mafijnej konferencji wywołały publiczną dyskusję w amerykańskich mediach i nie tylko. Nagle okazało się, że istnieje silne zorganizowane podziemie przestępcze; do tej pory FBI pod rządami Johna Edgara Hoovera zaprzeczało istnieniu zorganizowanej przestępczości na terenie Stanów Zjednoczonych.
Zachowanie szefa FBI (publicznie odmawiał przyznania faktu istnienia amerykańskiej mafii) było na rękę bossom świata przestępczego (ponoć Meyer Lansky posiadał kompromitujące zdjęcia Hoovera w towarzystwie jego zastępcy Clyde’a Tolsona).

</doc>
<doc id="2292488" url="https://pl.wikipedia.org/wiki?curid=2292488" title="ITME">
ITME



</doc>
<doc id="2292495" url="https://pl.wikipedia.org/wiki?curid=2292495" title="Manchester United F.C. w sezonie 2010/2011">
Manchester United F.C. w sezonie 2010/2011

Sezon 2010/11 jest dla Manchesteru United 19 sezonem w Premier League, i 36 sezonem w najwyższej klasie rozgrywkowej w Anglii. Od tego sezonu głównym sponsorem jest AON, umowa z AIG została rozwiązana po 4 latach.
United rozpoczął sezon od zwycięstwa nad Chelsea 3-1 na Wembley w pojedynku o Tarczę Wspólnoty 8 sierpnia 2010 r.
Przystąpił do obrony Pucharu Ligi i stanął przed szansą zdobycia tego trofeum po raz trzeci z rzędu. Jednak porażka z West Ham United 4-0 na Boleyn Ground 30 listopada 2010, pokrzyżowała te plany w piątej rundzie.
19 grudnia 2010 Sir Alex Ferguson został najdłużej prowadzącym managerem w historii Manchesteru United, pobijając rekord Sir Matt Busby’ego, który wynosił 24 lata, 1 miesiąc i 13 dni.
1 lutego 2011 roku United wyrównało swój rekord w ilości meczów bez porażki do 29, po zwycięstwie nad Aston Villą na Old Trafford. Ta świetna passa zakończyła się w meczu z Wolverhampton 1-2 5 lutego 2011. Była to pierwsza porażka w lidze od przegranej z Chelsea 3 kwietnia 2010 r.
United odpadło w półfinale Pucharu Anglii przegrywając z Manchesterem City 0-1 na Wembley 16 kwietnia 2011.
14 maja 2011 po remisie z Blackburn Rovers na Ewood Park zapewnił sobie 19 tytuł mistrza Anglii, który odebrał 22 maja na Old Trafford pobijając pod tym względem Liverpool, który miał ich 18.
United konkurowało również w Lidze Mistrzów po raz 15 z rzędu. W finale z Barceloną 28 maja 2011, przegrało 3-1
Transfery.
Przyszli
Odeszli

</doc>
<doc id="2292497" url="https://pl.wikipedia.org/wiki?curid=2292497" title="Cosmophasis">
Cosmophasis

Cosmophasis – rodzaj pająków z rodziny skakunowatych (Salticidae).
Rozprzestrzenienie.
Większość z nich występuje w południowo-wschodniej części Azji i w Australii, a niektóre również w Afryce.
Gatunki.
Do rodzaju tego należy 59 dotychczas opisnych gatunków:

</doc>
<doc id="2292500" url="https://pl.wikipedia.org/wiki?curid=2292500" title="Åke Edwardson">
Åke Edwardson

Åke Edwardson właśc. Karl Åke Peter Edvardsson (ur. 10 marca 1953 w Eksjö) – szwedzki autor powieści kryminalnych, a wcześniej wykładowca na Uniwersytecie w Göteborgu - mieście, gdzie dzieje się akcja utworów z udziałem Erika Wintera.
Edwardson pracował m.in. jako dziennikarz oraz rzecznik prasowy ONZ. Za swe powieści kryminalne został dwukrotnie wyróżniony nagrodą za najlepszą szwedzką powieść kryminalną (powieści "Himlen är en plats på jorden" i "Dans med en ängel") oraz najlepszy debiut (powieść "Till allt som varit dött"). Nagrody te zostały przyznane przez Szwedzką Akademię Twórców Literatury Kryminalnej (szw. "Svenska Deckarakademin"). 

</doc>
<doc id="2292503" url="https://pl.wikipedia.org/wiki?curid=2292503" title="E-sąd">
E-sąd



</doc>
<doc id="2292504" url="https://pl.wikipedia.org/wiki?curid=2292504" title="Hure Qi">
Hure Qi

Hure Qi ("chorągiew Hure"; chiń. 库伦旗; pinyin: "Kùlún Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczyła 174 955 mieszkańców.

</doc>
<doc id="2292505" url="https://pl.wikipedia.org/wiki?curid=2292505" title="Naiman Qi">
Naiman Qi

Naiman Qi ("chorągiew Naiman"; chiń.: 奈曼旗; pinyin: "Nàimàn Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczyła 421 968 mieszkańców.

</doc>
<doc id="2292506" url="https://pl.wikipedia.org/wiki?curid=2292506" title="Anton Auxt">
Anton Auxt

Anton Auxt (ur. 25 sierpnia 1931 w Čierny Balog, zm. 24 lutego 1987 w Bańskiej Bystrzycy) – doktor nauk filozoficznych, słowacki pedagog i matematyk, specjalista w zakresie dydaktyki matematyki, autor podręczników i pomocy do nauczania tego przedmiotu w szkołach.

</doc>
<doc id="2292508" url="https://pl.wikipedia.org/wiki?curid=2292508" title="Jarud Qi">
Jarud Qi

Jarud Qi ("chorągiew Jarud", "Dżarud Choszuu"; chiń. 扎鲁特旗; pinyin: "Zālǔtè Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczyła 297 538 mieszkańców.

</doc>
<doc id="2292510" url="https://pl.wikipedia.org/wiki?curid=2292510" title="Jonasz (Zyrianow)">
Jonasz (Zyrianow)

Jonasz, imię świeckie: Władimir Aleksiejewicz Zyrianow (ur. 28 lipca 1924 w Kamieńsku Uralskim - zm. 1 czerwca 1975) – rosyjski biskup prawosławny.
W 1939 ukończył szkołę średnią, następnie przez pięć lat był słuchaczem szkoły malarstwa. W latach 1949-1952 uczył się w moskiewskim seminarium duchownym. 27 lipca 1952 przyjął z rąk biskupa wołogodzkiego i czeriepowieckiego Gabriela święcenia diakońskie, zaś następnego dnia - kapłańskie. Nowo wyświęcony duchowny został skierowany do pracy duszpasterskiej w soborze w Wołogdzie. Po roku służby w tym mieście ks. Zyrianow podjął studia w Leningradzkiej Akademii Duchownej. Dyplom kandydata nauk teologicznych obronił w Moskiewskiej Akademii Duchownej w 1957, opracowując dysertację poświęconą religijnym obrazom Wiktora Wasniecowa i ich roli w dziejach sztuki rosyjskiej. Równolegle ze studiami duchowny prowadził pracę duszpasterską w różnych parafiach.
23 czerwca 1964 Święty Synod Rosyjskiego Kościoła Prawosławnego zdecydował o powołaniu go na katedrę astrachańską i jenotajewską. 26 czerwca tego samego roku ks. Zyrianow złożył w Ławrze Troicko-Siergijewskiej wieczyste śluby mnisze, przyjmując imię Jonasz, następnie zaś otrzymał godność archimandryty. 5 lipca 1964 w Ławrze miała miejsce jego chirotonia biskupia, w której jako konsekratorzy wzięli udział metropolita kruticki i kołomieński Pimen, arcybiskup riazański Palladiusz, biskup wołogodzki Mścisław oraz biskup Donat (Szczogolew). Natychmiast po przyjeździe biskupa do Astrachania miejscowe władze zażądały od niego zgody na zamknięcie czterech cerkwi w mieście. W odpowiedzi Jonasz, podając jako przyczynę chorobę, ograniczył do maksimum kontakty z wiernymi i duchowieństwem, zamykając się w domu biskupim. Nabożeństwa odprawiał jedynie okazjonalnie, wielokrotnie wyjeżdżał z miasta. Zachowanie to wywoływało niezadowolenie części wiernych, którzy jednak zapamiętali go również jako dobrego i skromnego hierarchę.
W lutym 1968 został przeniesiony na katedrę stawropolską, którą zarządzał do swojej śmierci w 1975.

</doc>
<doc id="2292511" url="https://pl.wikipedia.org/wiki?curid=2292511" title="Australia na Letnich Igrzyskach Olimpijskich 1960">
Australia na Letnich Igrzyskach Olimpijskich 1960

Australię na Letnich Igrzyskach Olimpijskich 1960 reprezentowało 189 zawodników, 160 mężczyzn i 29 kobiet.

</doc>
<doc id="2292512" url="https://pl.wikipedia.org/wiki?curid=2292512" title="Alexis Thérèse Petit">
Alexis Thérèse Petit

Alexis Thérèse Petit (ur. 2 października 1791 w Vesoul, zm. 21 czerwca 1820 w Paryżu) – francuski fizyk, profesor francuskiego École polytechnique.
Badał zjawiska cieplne. W 1818 roku wspólnie z Pierre'em Louisem Dulongiem wyprowadził ogólny wzór na szybkość ochładzania, zaś w 1819 roku z tym samym uczonym odkrył doświadczalnie prawo Dulonga-Petita. Petit skonstruował katetometr, laboratoryjny przyrząd do pomiaru odległości.

</doc>
<doc id="2292513" url="https://pl.wikipedia.org/wiki?curid=2292513" title="Wojna (grupa artystyczna)">
Wojna (grupa artystyczna)

Wojna (ros. Война, "Wojna") – rosyjska grupa akcjonistyczna, powstała w 2007 roku, której liderami są Oleg Worotnikow i Leonid Nikołajew. . Organizują także akcje, które mają na celu wyrażenie protestu wobec działań rządowych.
Twórczość.
"Jebcie się za Niedźwiadka!".
Akcja "Jebcie się za Niedźwiadka!" (ros. Ебись за наследника Медвежонка!) odbyła się 29 lutego 2008 roku w Moskwie, w Państwowym Muzeum Biologicznym im. K. A. Timirjazewa. Polegała ona na uprawianiu seksu grupowego przez pięć par w jednym z działów muzeum i miała miejsce w przeddzień wyboru Dmitrija Miedwiediewa na prezydenta Rosji. Akcja mająca w zamierzeniu stanowić portret przedwyborczej Rosji spotkała się z represjami władz, jednemu z jej uczestników postawiono zarzut rozpowszechniania pornografii.
"Chuj w niewoli FSB".
"Chuj w niewoli FSB" (ros. Хуй в ПЛЕНу ФСБ) jest dziełem o długości 65 metrów i szerokości 27 metrów. Zostało namalowane w 2010 roku na zwodzonym Moście Litiejnym w Petersburgu naprzeciw siedziby Federalnej Służby Bezpieczeństwa. Członkowie grupy zrealizowali pomysł w ciągu 23 sekund. W miarę unoszenia mostu członek ulegał "artystycznej erekcji". Działanie to można było żartobliwie interpretować jako "ludowo-patriotyczną akcję, wzywającą do utwierdzenia mocy niepokonanego fallusa rosyjskiego, przed którym winne ukorzyć się małe narody świata". Instalacja została szybko zlikwidowana przez funkcjonariuszy służb mundurowych.
"Przewrót Pałacowy".
Akcja "Przewrót Pałacowy" (ros. "Дворцовый переворот") odbyła się w Petersburgu 16 września 2010. W ramach akcji aktywiści grupy przewrócili kilka milicyjnych samochodów, za co 15 listopada 2010 zostali aresztowani i obwinieni o chuligaństwo.
Nagrody.
Za "Chuj w niewoli FSB" Grupa Wojna w 2011 roku została laureatem ogólnorosyjskiego konkursu z dziedziny sztuki współczesnej "Innowacja" i otrzymała dyplom państwowy i premię 400 tys. rubli rosyjskich (około 40 tys. zł.). Artyści nie uczestniczyli w ceremonii wręczenia trofeum, a całą sumę przeznaczyli na rzecz represjonowanych w Rosji działaczy kultury. Na krótko przed ogłoszeniem wyników liderzy grupy zostali zwolnieni z aresztu za "Przewrót pałacowy". Tuż po opuszczeniu aresztu zostali pobici przez nieznanych sprawców. Wcześniej w ich obronie stawał m.in. Banksy. W trakcie trwania konkursu próbowano złagodzić i przeinaczyć tytuł dzieła na "Chuj w niewoli u KGB" (a więc innej, historycznej służby specjalnej), ale ostatecznie do tego nie doszło.

</doc>
<doc id="2292514" url="https://pl.wikipedia.org/wiki?curid=2292514" title="Horqin Zuoyi Zhongqi">
Horqin Zuoyi Zhongqi

Horqin Zuoyi Zhongqi ("lewa środkowa chorągiew Horqin"; chiń. 科尔沁左翼中旗; pinyin: "Kē’ěrqìn Zuǒyì Zhōng Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczyła 554 693 mieszkańców.

</doc>
<doc id="2292515" url="https://pl.wikipedia.org/wiki?curid=2292515" title="Alexis Petit">
Alexis Petit



</doc>
<doc id="2292516" url="https://pl.wikipedia.org/wiki?curid=2292516" title="Alexis Therese Petit">
Alexis Therese Petit



</doc>
<doc id="2292517" url="https://pl.wikipedia.org/wiki?curid=2292517" title="Horqin Zuoyi Houqi">
Horqin Zuoyi Houqi

Horqin Zuoyi Houqi ("lewa tylna chorągiew Horqin"; chiń. 科尔沁左翼后旗; pinyin: "Kē’ěrqìn Zuǒyì Hòu Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczyła 394 322 mieszkańców.

</doc>
<doc id="2292518" url="https://pl.wikipedia.org/wiki?curid=2292518" title="Dan Winter">
Dan Winter

Dan Winter - niemiecki producent muzyki elektronicznej Hands Up!, obecnie wydaje w wytwórni Zooland Records. 
Jego najbardziej znane produkcje to m.in. "Don`t stop push it now", "Get this party started" czy "Fading like a flower". Znany jest również ze współpracy z DJ'em Manianem.

</doc>
<doc id="2292519" url="https://pl.wikipedia.org/wiki?curid=2292519" title="Kailu">
Kailu

Kailu (chiń. 开鲁县; pinyin: "Kāilǔ Xiàn") – powiat w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczył 381 501 mieszkańców.

</doc>
<doc id="2292521" url="https://pl.wikipedia.org/wiki?curid=2292521" title="Łódzkie Centrum Handlowe &quot;Zjazdowa&quot;">
Łódzkie Centrum Handlowe &quot;Zjazdowa&quot;



</doc>
<doc id="2292522" url="https://pl.wikipedia.org/wiki?curid=2292522" title="Huolingol">
Huolingol

Huolingol (chiń. 霍林郭勒, pinyin: "Huòlínguōlè") – miasto na prawach powiatu w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Tongliao. W 1999 roku liczba mieszkańców miasta wynosiła 65 452.

</doc>
<doc id="2292523" url="https://pl.wikipedia.org/wiki?curid=2292523" title="John Frederic Daniell">
John Frederic Daniell

John Frederic Daniell (ur. 1790, zm. 1845) – angielski chemik, w 1836 roku skonstruował ogniwo Daniella. Laureat Medalu Rumforda i Medalu Copleya.

</doc>
<doc id="2292525" url="https://pl.wikipedia.org/wiki?curid=2292525" title="Erato (driada)">
Erato (driada)

Erato (gr. Eratṓ, łac. Erato ‘Pożądana’, ‘Namiętna’) – w mitologii greckiej driada z Arkadii, wieszczka.
Była kapłanką boga Pana. Zostało jej także poświęconych kilka wersów w przepowiedni znajdującej się w Megalopolis położonym w pobliżu Acacesium. Erato była poślubiona Arkasowi, synowi Zeusa i Kallisto, któremu powiła trzech synów: Azana, Afidasa oraz Elatosa.

</doc>
<doc id="2292526" url="https://pl.wikipedia.org/wiki?curid=2292526" title="Ningcheng">
Ningcheng

Ningcheng (chiń. 宁城县; pinyin: "Níngchéng Xiàn") – powiat w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczył 598 245 mieszkańców.

</doc>
<doc id="2292527" url="https://pl.wikipedia.org/wiki?curid=2292527" title="Shahrnush Parsipur">
Shahrnush Parsipur

Shahrnush Parsipur (pers. شهرنوش پارسی پور, ur. 17 lutego 1946 w Teheranie), perska prozaiczka. 
Życiorys.
Jako szesnastolatka pisała pierwsze opowiadania i artykuły. Ukończyła studia na wydziale socjologii Uniwersytetu w Teheranie. W wieku 28 lat napisała swoją pierwszą powieść. W tym samym - 1974 - roku spędziła kilka miesięcy w więzieniu. Po jego opuszczeniu wyjechała do Francji i studiowała na Sorbonie (filozofia i język chiński). 
W następstwie rewolucji irańskiej nie mogła kontynuować nauki i wróciła do ojczyzny. Wkrótce ponownie została aresztowana, w więzieniu spędziła ponad cztery lata. Po raz trzeci aresztowano ją po wydaniu w 1989 zbioru opowiadań "Kobiety bez mężczyzn". W 1992 odbyła podróż po Zachodzie. Po jej zakończeniu została objęta zakazem druku w Iranie i zdecydowała się na emigrację. Mieszka w Stanach Zjednoczonych.
Twórczość.
Jej twórczość tłumaczona jest na wiele języków, w tym język polski. Tom "Kobiety bez mężczyzn" ("Zanan Bedun-e Mardan") stał się podstawą scenariusza filmu o tym samym tytule w reżyserii Shirin Neshat.

</doc>
<doc id="2292528" url="https://pl.wikipedia.org/wiki?curid=2292528" title="Linxi (Mongolia Wewnętrzna)">
Linxi (Mongolia Wewnętrzna)

Linxi (chiń. 林西县; pinyin: "Línxī Xiàn") – powiat w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczył 242 419 mieszkańców.

</doc>
<doc id="2292529" url="https://pl.wikipedia.org/wiki?curid=2292529" title="Ellen Key">
Ellen Key

Ellen Key (ur. 11 grudnia 1849, zm. 25 kwietnia 1926) – szwedzka pisarka, nauczycielka, pedagog i działaczka ruchu kobiecego.
Była prekursorką ruchu reformy pedagogicznej. Key wiązała idee społeczne i filozoficzne z koncepcją skrajnie indywidualistycznego wychowania, w którym respektuje się prawo dziecka do swobodnego rozwoju. Program walki o prawa dzieci do rozwoju zgodnego z naturą przedstawiła w książce "Stulecie dziecka" (1900, wyd. pol. 1928).
W drugiej połowie XIX wieku długa i intensywna wymiana listów oraz wspólne poglądy Ellen i Urbana von Feilitzena przerodziły się w romans pomiędzy nimi. Bardzo ważna stała się dla niej powieść Urbana pt. „Protestantismens Maria-kult”, do której nawiązywała później w swojej książce „Missbrukad kvinnokraft”. W obawie przed wyjściem na jaw ich związku, Ellen spaliła większość listów od Urbana, zwłaszcza te, które mogłyby wskazywać na miłość między nimi. Pozostało ich zaledwie kilka i obecnie obejrzeć je można w Bibliotece Królewskiej. W książce „Ellen Key och Urban von Feilitzen – en kärlekshistoria per brev” Mirjam Tapper starała się zrekonstruować ich miłość na podstawie listów, które pozostały.
Publikacje.
Jest autorką bądź współautorką wielu publikacji, w tym m.in.:

</doc>
<doc id="2292530" url="https://pl.wikipedia.org/wiki?curid=2292530" title="Ar Horqin Qi">
Ar Horqin Qi

Ar Horqin Qi ("chorągiew Ar Horqin"; chiń. 阿鲁科尔沁旗; pinyin: "Ālǔkē’ěrqìn Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 297 595 mieszkańców.

</doc>
<doc id="2292533" url="https://pl.wikipedia.org/wiki?curid=2292533" title="Hotel Flamingo">
Hotel Flamingo



</doc>
<doc id="2292534" url="https://pl.wikipedia.org/wiki?curid=2292534" title="Bairin Zuoqi">
Bairin Zuoqi

Bairin Zuoqi ("lewa chorągiew Bairin"; chiń. 巴林左旗; pinyin: "Bālín Zuǒ Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 355 620 mieszkańców.

</doc>
<doc id="2292535" url="https://pl.wikipedia.org/wiki?curid=2292535" title="Andre Debierne">
Andre Debierne



</doc>
<doc id="2292536" url="https://pl.wikipedia.org/wiki?curid=2292536" title="Parafia św. Jana Ewangelisty w Chobrzanach">
Parafia św. Jana Ewangelisty w Chobrzanach

Parafia św. Jana Ewangelisty w Chobrzanach – parafia rzymskokatolicka znajdująca się w diecezji sandomierskiej w dekanacie Klimontów. 
Do parafii przynależą: Bystrojowice, Byszów, Chobrzany, Faliszowice, Gorzyczany, Jachimowice, Janowice), Ryłowice, Strączków.

</doc>
<doc id="2292537" url="https://pl.wikipedia.org/wiki?curid=2292537" title="Bairin Youqi">
Bairin Youqi

Bairin Youqi ("prawa chorągiew Bairin"; chiń. 巴林右旗; pinyin: "Bālín Yòu Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 177 727 mieszkańców.

</doc>
<doc id="2292538" url="https://pl.wikipedia.org/wiki?curid=2292538" title="Hexigten Qi">
Hexigten Qi

Hexigten Qi ("chorągiew Hexigten"; chiń. 克什克腾旗; pinyin: "Kèshíkèténg Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 257 107 mieszkańców.

</doc>
<doc id="2292539" url="https://pl.wikipedia.org/wiki?curid=2292539" title="Ongniud Qi">
Ongniud Qi

Ongniud Qi ("chorągiew Ongniud"; chiń. 翁牛特旗; pinyin: "Wēngniútè Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 473 460 mieszkańców.

</doc>
<doc id="2292541" url="https://pl.wikipedia.org/wiki?curid=2292541" title="Harqin Qi">
Harqin Qi

Harqin Qi ("chorągiew Harqin"; chiń. 喀喇沁旗; pinyin: "Kālāqìn Qí") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 369 263 mieszkańców.

</doc>
<doc id="2292542" url="https://pl.wikipedia.org/wiki?curid=2292542" title="Aohan Qi">
Aohan Qi

Aohan Qi ("chorągiew Aohan"; chiń. 敖汉旗; pinyin: "Áohàn Qi") – chorągiew w północno-wschodnich Chinach, w regionie autonomicznym Mongolia Wewnętrzna, w prefekturze miejskiej Chifeng. W 1999 roku liczyła 585 248 mieszkańców.

</doc>
<doc id="2292543" url="https://pl.wikipedia.org/wiki?curid=2292543" title="Fosforany(V)">
Fosforany(V)



</doc>
<doc id="2292546" url="https://pl.wikipedia.org/wiki?curid=2292546" title="Amerykańskie Stowarzyszenie Inżynierów Ogrzewnictwa, Chłodnictwa i Klimatyzacji">
Amerykańskie Stowarzyszenie Inżynierów Ogrzewnictwa, Chłodnictwa i Klimatyzacji

Amerykańskie Stowarzyszenie Inżynierów Ogrzewnictwa, Chłodnictwa i Klimatyzacji, ASHRAE ("American Society of Heating, Refrigerating and Air-Conditioning Engineers") – amerykańskie stowarzyszenie mające na celu szerzenie wiedzy i informacji z zakresu techniki instalacji grzewczych, chłodniczych i klimatyzacyjnych. Istnieje od 1894 roku.
Zakres działań stowarzyszenia to między innymi:
W 2007 roku w ASHRAE było zrzeszonych około 55 tysięcy inżynierów ze 134 krajów, zorganizowanych w 163 oddziały regionalne.

</doc>
<doc id="2292547" url="https://pl.wikipedia.org/wiki?curid=2292547" title="ASHRAE">
ASHRAE



</doc>
<doc id="2292550" url="https://pl.wikipedia.org/wiki?curid=2292550" title="Jan Krassowski">
Jan Krassowski

Jan Damascen Krassowski herbu Jastrzębiec (zm. 23 sierpnia (lub 2 września) 1827), duchowny greckokatolicki, ukończył kolegium jezuitów w Wilnie, mianowany 22 września 1809 greckokatolickim arcybiskupem połockim, wyświęcony na biskupa 10 stycznia 1811 przez arcybiskupa Grzegorza Kochanowicza, któremu asystowali Cyprian Odyniec i Jakub Ignacy Dederko. Przeniesiony na biskupa łucko- ostrogskiego w 1826.

</doc>
<doc id="2292551" url="https://pl.wikipedia.org/wiki?curid=2292551" title="Virginia Hill">
Virginia Hill

Virginia Hill (ur. 26 sierpnia 1916, zm. 24 marca 1966) – zaufana kochanka wielu bossów świata przestępczego (m.in. Joego Adonisa, Franka Costello, Franka Nitti, Tony'ego Accardo) i prawdziwa miłość Bugsy'ego Siegela. Wielokrotna mężatka (m.in. z Joem Epsteinem), miała jedynego syna – Petera Hausera.
Życiorys.
Pełniła rolę bagmanki (z ang. "bag" – „torba”; "man" – „człowiek”) – transportowała gotówkę Syndykatu do banków szwajcarskich lub innych rozsianych po całym świecie, a następnie w nich ją deponowała (jako atrakcyjna kobieta nie wzbudzała podejrzeń).
Składała zeznania przed Komisją Kefauvera; zasłynęła z ciętego i pieprznego języka.
To na jej cześć (posługiwała się pseudonimem "Flamingo") jej kochanek Bugsy Siegel nadał nazwę budowanemu hotelowi w Las Vegas – The Flamingo Hotel.
Po śmierci Siegela przeniosła się do Europy (mafia podejrzewała, że wywoziła pieniądze za granicę, które defraudował wcześniej jej kochanek przy budowie hotelu). Lansky skontaktował się telefonicznie z Hill. Po pewnym czasie zwróciła wszystkie zdefraudowane pieniądze.
Popełniła samobójstwo, zażywając pigułki nasenne, w Koppl, niedaleko Salzburga w Austrii. Pochowana jest na cmentarzu Aigen w Salzburgu.

</doc>
<doc id="2292554" url="https://pl.wikipedia.org/wiki?curid=2292554" title="Lucyna Szczepańska">
Lucyna Szczepańska

Lucyna Szczepańska, właśc. Lucyna Leńska-Szczepańska (ur. 28 grudnia 1909 w Warszawie, zm. 30 grudnia 1999 w Milanówku) – polska śpiewaczka operowa i aktorka.
Życiorys.
Była córką Franciszka i Katarzyny z Pietrzaków. Od wczesnych lat jej marzeniem było zostać śpiewaczką operową, śpiewu uczyła ją znana wówczas w Warszawie prof. Kryńska, która odkryła, że głos Lucyny jest sopranem koloraturowym. Dzięki niemu dostała się do zespołu Teatru Wielkiego, ale jej aspiracje były większe. Dzięki pomocy sławnym już wtedy braciom (Feliksa śpiewaka i Romana – skrzypka i fagocisty) w 1931 roku została przesłuchana u Emila Młynarskiego.
Od sezonu 1931/1932 została solistką Opery Warszawskiej, zadebiutowała partią Gildy w "Rigoletcie" Verdiego. W 1932 została zwyciężczynią Konkursu Młodego Śpiewaka, który się odbył w Warszawie. W 1933 zajęła pierwsze miejsce w wiedeńskim Międzynarodowym Konkursie Śpiewaczym, co przyczyniło się do rozkwitu jej kariery. W 1934 została wybrana przez czytelników „Kuriera Warszawskiego” „Słowikiem Warszawy”.
Została pierwszym sopranem Teatru Wielkiego, gdzie w 1936 zachwyciła publiczność i krytyków muzycznych tytułową rolą w operetce "Rose Marie". Śpiewała głównie partie sopranowe w takich operach jak: "Halka", "Hrabina", "Flis", "Eros i Psyche", "Lohengrin", "Parsifal", "Dama Pikowa", "Żydówka", "Konrad Wallenrod", "Faust", "Carmen", "Poławiacze pereł", "Uprowadzenie z seraju", "Zaczarowany flet", "Bal maskowy", "Jaś i Małgosia". W 1936 roku zakończyła występy w Operze.
W 1935 zagrała w filmie pt. "Dwie Joasie", a rok później w filmowej adaptacji "Strasznego dworu". Popularności dodawały jej nagrania ukazujące się na płytach gramofonowych. Nagrywała dla Columbii, Odeonu, lecz najwięcej dla Syreny Rekord. Nagrana przez nią pieśń "Ave Maria" była nadawana codziennie przez Polskie Radio.
W latach 1937–1939 występowała w Teatrze Operetkowym „8.15” oraz w przedstawieniach operetkowych Teatru Wielkiego.
W czasie okupacji niemieckiej śpiewała w warszawskich kawiarniach, m.in. w Café Bodo. Pracowała także w działającym za zgodą okupanta Teatrzyku „Maska” i Theater der Stadt Warschau. Za występy w teatrach prowadzonych przez Niemców była szykanowana przez polskie podziemie. W kamienicy przy ul. Nowy Świat 30 (z wejściem od ul. Pierackiego) otworzyła swój cafe-bar „Lucyna”. 
Po upadku powstania warszawskiego dostała się obozu przejściowego w Pruszkowie. Udało jej się zbiec i przedostać do Krakowa, w 1945 nielegalnie opuściła kraj. Dotarła do Włoch, gdzie dołączyła do Teatru Dramatycznego 2 Korpusu Polskiego generała Władysława Andersa.
Rok później wyjechała do Londynu, gdzie występowała na scenach polonijnych i w audycjach radiowych dla rodaków. W 1956 przeniosła się do Nowego Jorku, gdzie rok później odbyła ze Stanisławem Fereszko wielkie tournée po Stanach Zjednoczonych i Kanadzie. Do kraju powróciła w kwietniu 1973.
Zmarła w zapomnieniu w 1999 roku, pochowana na cmentarzu Bródnowskim (kw. 6E-II-23).
Rodzina.
Brat Feliks Szczepański – aktor i śpiewak został w latach 50. oskarżony o to, że w jego mieszkaniu w Podkowie Leśnej mieszkał „agent wywiadu amerykańskiego” Jerzy Lewszecki. Skazany na 5 lat więzienia, siedział 2 lata.

</doc>
<doc id="2292555" url="https://pl.wikipedia.org/wiki?curid=2292555" title="Zielony Chrystus">
Zielony Chrystus

Zielony Chrystus lub "Kalwaria bretońska, czyli Zielony Chrystus" (fr. "Le Christ vert", "Le Christ vert ou Calvaire breton") – obraz olejny namalowany jesienią w 1889 przez francuskiego malarza Paula Gauguina podczas jego pobytu w Pont-Aven.
Opis i interpretacja.
Inspiracją do namalowania obrazu była dla Gauguina kalwaria w Nizon. Scena ukrzyżowania została umieszczona na opuszczonej plaży, prawdopodobnie wśród wydm koło Le Pouldu. U stóp krzyża siedzi samotna bretońska kobieta. Zarówno Chrystus, jak i kobieta umieszczeni zostali w niemal tych samych pozach, co zdaje się podkreślać związek między cierpieniem Chrystusa i cierpieniem kobiet naznaczonych piętnem “upadku pierwszych ludzi”, który to upadek stworzył potrzebę przebaczenia. Kobieta trzyma w ręku przedmiot, który, jak utrzymywano, przypomina powróz z portretu pani Roulin pędzla van Gogha; przy pomocy tego powrozu kobieta kołysze niewidoczną kołyską. Jeśli jest tak rzeczywiście, to obraz Gauguina mógłby być pierwszą próbą ukazania pełnego cyklu życia: narodzin, śmierci i odkupienia, który w tym wypadku prawdopodobnie odwołuje się równie dobrze do teozofii zapożyczonej z buddyzmu, jak i do tradycyjnych wierzeń celtyckich.
Są pewne oznaki wskazujące, iż Gauguin nie był do końca zadowolony z osiągniętego efektu. Figury na jego kalwarii są ujęte dość pobieżnie i można przypuszczać, iż artysta porzucił swe dzieło, ponieważ okazało się dla niego zbyt skomplikowane – najprawdopodobniej dlatego, że nie potrafił objaśnić religijnych wyobrażeń, które jego obraz miał ucieleśniać.
Obraz "Zielony Chrystus" pozostaje dziełem naznaczonym dwuznacznością podobnie jak "Żółty Chrystus" czy "Wizja po kazaniu".

</doc>
<doc id="2292557" url="https://pl.wikipedia.org/wiki?curid=2292557" title="Los Angeles Union Station">
Los Angeles Union Station



</doc>
<doc id="2292558" url="https://pl.wikipedia.org/wiki?curid=2292558" title="Fanfaroni ze Starego Dworu">
Fanfaroni ze Starego Dworu

Fanfaroni ze Starego Dworu (oryg. rum. "Craii de Curtea-Veche") – powieść rumuńskiego pisarza Mateiu Caragiale, opublikowana w 1929. 
Pracy nad swą jedyną powieścią autor poświęcił prawie dwadzieścia lat. Na pomysł jej napisania Caragiale wpadł już w 1910, jednak pracę nad powieścią rozpoczął na dobre dopiero sześć lat później. Fragmenty tekstu drukowane były na łamach czasopism od 1926 r., ale jej wersja książkowa ukazała się ostatecznie dopiero w 1929.
Powieść doceniana jest przez krytyków za sugestywne przedstawienie dekadenckiej atmosfery Bukaresztu przełomu XIX i XX wieku, jak również za oryginalny styl i plastyczność opisu. Na fabułę składają się sceny z życia czterech przyjaciół, należących do elity intelektualnej Bukaresztu i będących jednocześnie przedstawicielami bohemy. Czas spędzają oni na grze w karty, pijatykach w towarzystwie kobiet oraz rozmowach o polityce, sztuce, literaturze i historii. 

</doc>
<doc id="2292562" url="https://pl.wikipedia.org/wiki?curid=2292562" title="Tomasz Kaczmarek (ur. 1976)">
Tomasz Kaczmarek (ur. 1976)

Tomasz Krzysztof Kaczmarek, określany w mediach jako agent Tomek (ur. 15 sierpnia 1976 we Wrocławiu) – polski polityk, funkcjonariusz Policji i Centralnego Biura Antykorupcyjnego, poseł na Sejm VII kadencji.
Kojarzony z medialnie głośnymi akcjami CBA dotyczącymi m.in. Beaty Sawickiej i Weroniki Marczuk oraz willi w Kazimierzu Dolnym, opisywany jako najbardziej znany agent CBA.
Życiorys.
Młodość i praca w Policji.
W młodości uprawiał pływanie. Startował w mistrzostwach Polski juniorów, w których zdobył cztery srebrne medale, oraz seniorów, przegrywając w swojej konkurencji z olimpijczykiem Rafałem Szukałą. W 1995 zaczął pracę zawodową w Policji. W 2006 ukończył studia z zakresu socjologii na Uniwersytecie Wrocławskim, uzyskując tytuł zawodowy magistra na podstawie pracy zatytułowanej "Charakterystyka socjologiczna złodziei samochodów". Jako funkcjonariusz pracował w różnych działach, m.in. jako wywiadowca w sekcji powołanej ds. kradzieży samochodów. W 2002 rozpoczął pracę w Centralnym Biurze Śledczym i uzyskał uprawnienia działania pod przykryciem (jako agent).
W 1998 we Wrocławiu Tomasz Kaczmarek przyczynił się do spowodowania wypadku drogowego, w którym zginęła 27-letnia kobieta. Kierując służbowym pojazdem po godzinach pracy, przekroczył dozwoloną prędkość (miał jechać około 110–150 km/h), a jego samochód zderzył się z innym pojazdem. Sąd skazał Tomasza Kaczmarka na karę roku pozbawienia wolności z warunkowym zawieszeniem na dwuletni okres próby, uznając jednocześnie, iż kierowca drugiego pojazdu również przyczynił się do spowodowania wypadku (poprzez wjechanie na skrzyżowanie przy czerwonym świetle).
Funkcjonariusz CBA.
W 2006 przeszedł do pracy w nowo utworzonym Centralnym Biurze Antykorupcyjnym, gdzie w prowadzonych operacjach działał pod fałszywymi nazwiskami jako Tomasz Małecki lub Tomasz Piotrowski. W 2009 otrzymał tytuł „Człowieka Roku” przyznawany przez „Gazetę Polską” (wyróżnienie odebrał w 2011). Z okresu działalności w CBA głośne stały się trzy sprawy, w których występował pod przykryciem.
Jako Tomasz Piotrowski, rzekomy przedsiębiorca budowlany, brał udział w rozpracowywaniu ówczesnej posłanki Platformy Obywatelskiej, Beaty Sawickiej, w sprawie rzekomej próby tzw. ustawienia przetargu publicznego i następnie przyjęcia korzyści majątkowej. Beata Sawicka została zatrzymana 1 października 2007, zaś 16 października 2007 (na kilka dni przed wyborami parlamentarnymi) na konferencji zorganizowanej przez szefa CBA Mariusza Kamińskiego przedstawiono część materiałów operacyjnych. W swoim oświadczeniu wydanym następnego dnia i w późniejszych wyjaśnieniach w toku procesu karnego posłanka twierdziła, że została celowo uwikłana w sytuację korupcyjną przez niestandardowo działającego funkcjonariusza, który miał ją uwodzić i manipulować za pomocą czułych SMS-ów, upominków (w tym bukietu róż z perłami), pocałunków czy wspólnych kolacji. Postępowanie w sprawie przekroczenia uprawnień przez funkcjonariuszy umorzono w 2010 wobec niestwierdzenia znamion czynu zabronionego i uznania, że funkcjonariusze działali w ramach prawa. Proces karny Beaty Sawickiej w maju 2012 został zakończony w pierwszej instancji wyrokiem skazującym byłą posłankę na karę łączną 3 lat pozbawienia wolności. Sąd Apelacyjny w Warszawie w kwietniu 2013 zmienił zaskarżony wyrok i prawomocnie uniewinnił Beatę Sawicką od popełnienia zarzucanych jej czynów, uznając, że techniki operacyjne stosowane przez funkcjonariuszy CBA były nielegalne.
Jako Tomasz Małecki zajmował się tzw. sprawą Weroniki Marczuk, aktorki i prawniczki, która została zatrzymana 23 września 2009 w związku z rzekomym przyjęciem łapówki i planowanym przyjęciem kolejnej w zamian za pomoc w ustawieniu planowanej prywatyzacji jednego z wydawnictw. Weronika Marczuk, która miesiąc później wystąpiła w programie telewizyjnym "Teraz my!", przedstawiła swoją wersję wydarzeń (wskazując, iż działała w ramach prowadzonej praktyki zawodowej). Nadto zarzucała, iż rozpracowujący ją agent CBA próbował ją uwieść. W 2011 śledztwo przeciwko Weronice Marczuk zostało umorzone wobec braku znamion przestępstwa w jej działaniach.
Również pod nazwiskiem Tomasz Małecki prowadził sprawę w Kazimierzu Dolnym, w trakcie której dokonano zakupu na rzecz CBA domu w tej miejscowości. Według doniesień mediów powołujących się m.in. na ministra sprawiedliwości Andrzeja Czumę, sprawa ta była skierowana przeciwko Jolancie Kwaśniewskiej, żonie byłego prezydenta Aleksandra Kwaśniewskiego, do których rzekomo miała należeć ta nieruchomość zakupiona na inną osobę.
W powyższych sprawach, działając pod przykryciem, był kreowany jako bogaty biznesmen, korzystał m.in. z luksusowych samochodów i drogich ubrań. Tomasz Kaczmarek w późniejszych wywiadach zaprzeczał, by uwodził Beatę Sawicką i Weronikę Marczuk. Twierdził, że to obie kobiety składały mu propozycje korupcyjne. Twierdzeniom Beaty Sawickiej o takich metodach zaprzeczał też Mariusz Kamiński. Ten ostatni publicznie chwalił pracę Tomasza Kaczmarka, oceniał go jako jednego z najlepszych agentów CBA, a jego działania uznał za prawidłowe, twierdząc m.in., że sprawa w Kazimierzu Dolnym mogła doprowadzić do przedstawienia Jolancie Kwaśniewskiej zarzutów o oszustwa podatkowe.
Działalność po odejściu z CBA.
W 2010 po zmianie kierownictwa CBA Tomasz Kaczmarek został przeniesiony do pracy biurowej, po czym odszedł na emeryturę. W 2011 wraz z wspólnikami założył firmę z zakresu wywiadu gospodarczego. Po odejściu ze służby w CBA stał się osobą publiczną, pojawiającą się w mediach i udzielającą wywiadów, biorącą udział w inicjatywach organizowanych przez środowisko „Gazety Polskiej”. W 2010 ukazała się książka "Agent Tomek: Spowiedź", wywiad-rzeka z Tomaszem Kaczmarkiem autorstwa Piotra Krysiaka, wydana przez Wydawnictwo Akapit w Warszawie. Przedstawiciele prokuratury po jej opublikowaniu zapowiedzieli wszczęcie postępowania przygotowawczego pod kątem ewentualnego ujawnienia tajemnicy państwowej. Również w 2010 Świat Książki wydał książkę "Przykrywkowcy. Agent Tomasz i inni" autorstwa Sylwestra Latkowskiego i Piotra Pytlakowskiego, nawiązującą tytułem do działalności zawodowej Tomasza Kaczmarka i jego medialnego określenia.
W wyborach w 2011 uzyskał mandat poselski z ramienia Prawa i Sprawiedliwości, otrzymując 4332 głosy w okręgu kieleckim. Nie przystąpił do partii. W grudniu 2013 został zawieszony w prawach członka klubu parlamentarnego PiS, do czego doszło po ujawnieniu nagrań rozmowy, w której miał grozić pobiciem krzesłem mężowi swojej partnerki. W styczniu 2014 zrezygnował z członkostwa w klubie, zostając posłem niezrzeszonym, a w lutym 2015 ogłosił zrzeczenie się mandatu posła (który wygasł 6 marca).
19 lutego 2020 został zatrzymany na polecenie prokuratora Prokuratury Regionalnej w Białymstoku celem przedstawienia mu zarzutów udziału w zorganizowanej grupie przestępczej, przywłaszczenia ok. 10 mln zł, oszustw związanych z przyznaniem dotacji na kwotę ok. 39 mln zł oraz tzw. prania pieniędzy w kwocie 2 mln zł.
Życie prywatne.
Według doniesień medialnych w 2011 jego partnerką była publicystka „Gazety Polskiej” Katarzyna Gójska, która jednocześnie była zaangażowana w jego kampanię przed ówczesnymi wyborami parlamentarnymi. Jego żoną została później Katarzyna Kaczmarek.

</doc>
<doc id="2292563" url="https://pl.wikipedia.org/wiki?curid=2292563" title="Agent Tomek">
Agent Tomek



</doc>
<doc id="2292565" url="https://pl.wikipedia.org/wiki?curid=2292565" title="Little Boxes">
Little Boxes

Little Boxes – piosenka napisana i skomponowana przez amerykańską piosenkarkę Malvinę Reynolds w 1962 roku, która stała się hitem dla przyjaciela piosenkarki - Pete'a Seegera w 1963 roku.
Piosenka jest polityczną satyrą opisującą zjawisko rozwoju przedmieść amerykańskich miast po II wojnie światowej i za tym idącej konformistycznej postawy amerykańskiej klasy średniej. Piosenka nazywa podmiejskie domy kolorowymi "pudełeczkami" (ang. "little boxes"), które wszystkie wykonane są z "ticky-tacky" i wszystkie wyglądają tak samo. "Ticky-tacky" to określenie tanich, kiepskich materiałów, z których wykonane są wspomniane domy. W utworze, mieszkańcy "małych pudełek" idą na uniwersytet, gdzie są pakowani w inne pudełka i kiedy kończą studia, są również zrobieni z "ticky-tacky" i wyglądają tak samo.
Utwór jest melodią przewodnią amerykańskiego serialu telewizyjnego "Trawka". W pierwszym sezonie wykorzystany został oryginalny utwór Reynolds. W drugim, trzecim i ósmym sezonie można usłyszeć piosenkę w wykonaniu blisko 30 artystów, m.in. Linkin Park i Reginę Spektor.

</doc>
<doc id="2292567" url="https://pl.wikipedia.org/wiki?curid=2292567" title="Huang Jiemin">
Huang Jiemin

Huang Jiemin (; ur. w kwietniu 1954 w Szanghaju) - chiński dyplomata i urzędnik.
Ukończył Beijing Foreign Languages Institute (1979). W latach 1981-1984 pracował w ambasadzie w Libanie. Od 1988 do 1992 był drugim sekretarzem w chińskim przedstawicielstwie w Syrii. Pełnił także funkcję radcy w ambasadzie w Jordanii (1996 - 2000). W sierpniu 2003 został mianowany ambasadorem w Libii. Pięć lat później przejął kierownictwo placówki ChRL w Kuwejcie.
Pracował również w MSZ (między innymi jako radca i zastępca dyrektora generalnego departamentu odpowiadającego za sprawy Azji Zachodniej i Afryki Północnej w latach 2000 - 2003).

</doc>
<doc id="2292569" url="https://pl.wikipedia.org/wiki?curid=2292569" title="Lucian Sânmărtean">
Lucian Sânmărtean

Lucian Iulian Sânmărtean (ur. 13 marca 1980 w Bystrzycy) – piłkarz rumuński grający na pozycji ofensywnego pomocnika.
Kariera klubowa.
Karierę piłkarską rozpoczął w klubie Gloria Bistriţa. W 1998 roku awansował do kadry pierwszej drużyny, a 24 kwietnia 1999 roku zadebiutował w pierwszej lidze rumuńskiej w wygranym 3:1 domowym meczu z FC Oneşti. Od 2000 roku był podstawowym zawodnikiem zespołu Glorii. W Glorii grał do lata 2003. W 2000 roku zdobył z nią Puchar Ligi Rumuńskiej.
Latem 2003 roku przeszedł za 600 tysięcy euro do greckiego Panathinaikosu. Przez 3,5 roku rozegrał w lidze greckiej 24 mecze i strzelił 1 gola. W 2004 roku wywalczył z Panathinaikosem mistrzostwo Grecji oraz zdobył Puchar Grecji.
W 2009 roku wrócił do Rumunii i ponownie został piłkarzem Glorii Bistriţa. W 2010 roku przeszedł do FC Vaslui, w którym swój debiut zanotował 21 lutego 2010 w zremisowanym 0:0 meczu z Gaz Metan Mediaş. W 2014 roku został zawodnikiem Steauy Bukareszt. Następnie grał w Ittihad FC, Pandurii Târgu Jiu i Al-Taawoun FC. W 2017 trafił do FC Voluntari.
Kariera reprezentacyjna.
W reprezentacji Rumunii zadebiutował 20 listopada 2002 roku w przegranym 0:1 towarzyskim meczu z Chorwacją. W 2016 roku został powołany do kadry Rumunii na Euro 2016.
Osiągnięcia.
Panathinaikos
FC Vaslui
Steaua Bukareszt
Indywidualne

</doc>
<doc id="2292570" url="https://pl.wikipedia.org/wiki?curid=2292570" title="Lucian Sanmartean">
Lucian Sanmartean



</doc>
<doc id="2292571" url="https://pl.wikipedia.org/wiki?curid=2292571" title="Stadion Górnika Zabrze">
Stadion Górnika Zabrze



</doc>
<doc id="2292572" url="https://pl.wikipedia.org/wiki?curid=2292572" title="Uno Laht">
Uno Laht

Uno Laht (ur. 30 kwietnia 1924 w Valga, zm. 24 września 2008 w Tallinnie) – estoński poeta, prozaik i publicysta. Działacz komunistyczny.
Początkowo pisał reportaże i felietony, później także poezję i opowiadania. Pisarstwu poświęcił się całkowicie po roku 1953. W 1953 r. na łamach prasy opublikował cykl wierszy patriotycznych "Sinuga Kodumaa". Popularność zdobył utworami satyrycznymi, podejmującymi w kpiarski sposób aktualne problemy społeczne. Zostały one zamieszczone w tomie "Piimahambad" (est. "Zęby mleczne") wydanym w 1954 r. a następnie, w postaci rozszerzonej dwa lata później pt. "Piimahambad (plombeeritud)" (est. "Zęby mleczne (zaplombowane)").
W 1975 r. został wyróżniony nagrodą im. Friedeberta Tuglasa za opowiadanie "Meie, tippkutid, üle kogu maakera", zamieszczone w tomie "Bordelli likvideerimine". 

</doc>
<doc id="2292575" url="https://pl.wikipedia.org/wiki?curid=2292575" title="Kenneth Bancroft Clark">
Kenneth Bancroft Clark

Kenneth Bancroft Clark (ur. 14 lipca 1914, zm. 1 maja 2005) – amerykański psycholog, działacz na rzecz zniesienia segregacji rasowej w Stanach Zjednoczonych. Mąż i współpracownik Mamie Phipps.
Młodość.
Clark przybył do Stanów Zjednoczonych wraz z matką i rodzeństwem jako dziecko. Jego rodzice pochodzili z Karaibów. Dorastał w nowojorskim Harlemie. Studiował na Uniwersytecie Howarda w Waszyngtonie, gdzie poznał Mamie Phipps, z którą się ożenił oraz z którą wspólnie prowadził badania psychologiczne. Oboje uzyskali doktoraty z psychologii na Columbia University w Nowym Jorku.
Badania nad segregacją rasową w szkołach.
W latach 40. Clark wraz z małżonką założyli Northside Center for Child Development. Wspólnie też prowadzili badania nad wpływem segregacji rasowej w szkołach na postępy edukacyjne czarnoskórych dzieci. Z badań wynikało, że wpływ ten był negatywny. W jednym z takich badań, dzieciom pokazywano dwie lalki: białą i brązową, po czym proszono je, aby podały badaczowi tę „ładną lalkę”. Na prośbę tę większość czarnoskórych dzieci podawała lalkę białą, co według niego świadczyć miało o tym, że dzieci uwewnętrzniły społeczną preferencję osób białych.
W latach 50. Clark rozpoczął pracę w amerykańskiej organizacji walczącej o równouprawnienie kolorowych NAACP w celu wyeliminowania segregacji rasowej ze szkół w USA. Badania Clarków były cytowane przez Sąd Najwyższy w głośnym wyroku z 1954 roku, który obalił doktrynę "separate but equal" (pol. „oddzielni, ale równi”).
Dalsze badania Clarka.
Clark w późniejszych latach prowadził badania nad przestępczością nieletnich oraz jakością amerykańskiego szkolnictwa. Był jednym z pierwszych badaczy, którzy zalecali programy pozalekcyjnej opieki nad dziećmi, uczestnictwo w życiu społeczności oraz wprowadzenie klas zerowych.

</doc>
<doc id="2292576" url="https://pl.wikipedia.org/wiki?curid=2292576" title="Wielomian charakterystyczny układu">
Wielomian charakterystyczny układu

Niech dana będzie transmitancja
i odpowiadające jej równania stanu (dla modelu ciągłego) w postaci:
gdzie:
Macierze stanu łączy z transmitancją następująca zależność:
Jeśli transmitancja ma mieć postać ilorazu dwóch wielomianów zmiennej formula_6 to, po pierwsze współczynnik formula_7 różny od zera można otrzymać przez podzielenie wielomianów licznika i mianownika, wyłącznie przy równych stopniach tych wielomianów. Po wyłączeniu składnika formula_7 (reprezentującego statyczną relację między wejściem a wyjściem) pozostaje część dynamiczna, w której podstawową rolę pełni człon formula_9 Jest to macierz o wymiarach formula_10 której wszystkie elementy są dzielone przez wyznacznik formula_11
Wyznacznik macierzy formula_12 jest wielomianem stopnia formula_13 który identyfikujemy z wielomianem stopnia formula_14 występującym w mianowniku transmitancji formula_15 Jest to właśnie wielomian charakterystyczny układu, a zarazem wielomian charakterystyczny macierzy formula_16 Stopień wielomianu charakterystycznego równy formula_14 jest równy rzędowi układu dynamicznego. Tak więc macierz formula_18 i wielomian charakterystyczny pełnią najważniejszą rolę przy określaniu właściwości dynamicznych układu. Od współczynników formula_19 i formula_20 zależy postać transmitancji, zwłaszcza jej licznika, nie mają one natomiast wpływu na wielomian charakterystyczny.

</doc>
<doc id="2292577" url="https://pl.wikipedia.org/wiki?curid=2292577" title="Tert-Butanolan potasu">
Tert-Butanolan potasu

"tert"-Butanolan potasu, (CH3)3COK – organiczny związek chemiczny, sól potasowa "tert"-butanolu. Występuje w postaci ciała stałego i jako silna zasada znajduje szerokie zastosowanie w syntezie organicznej.
Otrzymywanie.
"tert"-Butanolan potasu komercyjnie dostępny jest w postaci ciała stałego lub roztworu, jednakże bardzo często wytwarza się go "in situ". Głównym powodem tego jest silna reaktywność związku z wodą z powietrza, oraz krótka przydatność do użycia. Otrzymuje się go w reakcji odwodnionego "tert"-butanolu z metalicznym potasem. Surowy produkt uzyskuje się poprzez odparowanie rozpuszczalnika. Oczyszczanie polega na sublimacji w 220 °C przy ciśnieniu 1 mmHg.
Zastosowanie.
"tert"-Butanolan potasu stosuje się jako bardzo silną zasadę, nie tak silną jak amidki metali alkalicznych (np. diizopropyloamidek litu), jednak silniejsza niż wodorotlenki i 1- i 2-rzędowe alkoholany metali alkalicznych. Wskutek dużej zawady sterycznej grupy "tert"-butylowej jest słabym nukleofilem, nie biorąc udziału w reakcjach takich jak reakcja Williamsona czy reakcja Sn2; może jednak reagować z łatwo dostępnymi centrami elektrofilowymi, np. atomem węgla w O=C=O. Typowo wykorzystywany jest jako silna, nienukleofilowa zasada promująca reakcje eliminacji.

</doc>
<doc id="2292578" url="https://pl.wikipedia.org/wiki?curid=2292578" title="Wartość własna układu">
Wartość własna układu

Wartości własne układu – miejsca zerowe wielomianu charakterystycznego układu, czyli pierwiastki równania charakterystycznego. Wartości własne układu są zarazem wartościami własnymi macierzy układu. Tylko wśród wartości własnych mogą się znaleźć bieguny układu – bieguny transmitancji operatorowej (zob. też biegun na płaszczyźnie zespolonej), tzn. miejsca zerowe mianownika transmitancji, przy których transmitancja przestaje być określona.
Niech dana będzie transmitancja
i odpowiadające jej równania stanu (dla modelu ciągłego) w postaci:
gdzie:
Macierze stanu łączy z transmitancją następująca zależność:
wówczas równanie charakterystyczne ma postać:
Wartości własne układu są pierwiastkami powyższego równania charakterystycznego i zarazem wartościami własnymi macierzy układu formula_7 co wynika z powyższego określenia.
Ważną cechą wartości własnych macierzy jest to, że są one niezmiennicze dla klasy macierzy podobnych (cecha podobieństwa łączy np. macierz formula_8 ze wszystkimi macierzami typu formula_9). Potwierdza to spostrzeżenie, że nieosobliwe przekształcenie współrzędnych stanu nie zmienia zasadniczych właściwości układu. Właściwości te są w istocie określone przez wartości własne, które są jednoznaczne w odróżnieniu od współrzędnych stanu i macierzy formula_8 układu.
Zasadnicze znaczenie ma związek wartości własnych z przebiegami dynamicznymi w układzie. Można to zauważyć rozpatrując liniowy dynamiczny układ swobodny. Macierz podstawowa rozwiązań tego układu formula_11 jest transformatą odwrotną macierzy formula_12 Wspólnym mianownikiem wszystkich elementów macierzy formula_11 jest wyznacznik formula_14 czyli wielomian charakterystyczny, który można zapisać w postaci rozłożonej na czynniki
Wobec tego transformata odwrotna macierzy formula_16 powinna zawierać wśród swoich elementów wszystkie wyrażenia o postaci formula_17 formula_18 formula_19 Stąd wynika wniosek ogólny: jeśli w rozwiązaniu swobodnym pojawił się wyraz formula_20 (gdzie formula_21 było wartością własną), to również w rozwiązaniu swobodnym układu formula_22-tego rzędu pojawią się wyrażenia typu formula_23 formula_24 przy czym formula_25 są wartościami własnymi.
W kontekście równań stanu wartości własne (ściślej wartości własne macierzy układu) bywają też nazywane modami (ang. "mode"). Przy realizacji układu z macierzą diagonalną (zob. macierz układu w postaci diagonalnej), jeśli bieguny układu są rzeczywiste i pojedyncze, to znajdują się one na przekątnej macierzy układu. Każde z równań w takim układzie (odpowiadające wartości własnej leżącej na przekątnej macierzy układu) reprezentuje inną zmienną stanu (inną składową wektora stanu) i osobny sposób zachowania (ang. "mode of behaviour"). Stąd też utożsamienie wartości własnych (biegunów) z "modami" układu. Istotnie przez "mod" rozumie się wówczas składową obecną w przebiegu czasowym związaną z danym biegunem układu. O ile bieguny obrazują zachowanie układu w dziedzinie s, to mody związane są z charakterystykami czasowymi układu (charakterystykami obrazującymi zachowanie układu w dziedzinie czasu).
Innymi słowy: odpowiedź swobodna formula_26 układu dynamicznego jest zależna przede wszystkim od wartości własnych macierzy formula_27 Każda ze składowych tej odpowiedzi może być bowiem wyrażona przez kombinację liniową (sumę) składników o postaci typu formula_28 (a w przypadku wartości własnych zespolonych także typu formula_29 i formula_30 gdzie formula_31 formula_32 odpowiadają określonym składowym zespolonych wartości własnych – rzeczywistym i urojonym) mnożonych ewentualnie przez formula_33 w odpowiedniej potędze. Przyjęło się nazywać wartości własne "biegunami" układu opisanego jednorodnym równaniem stanu, zaś wyżej wymienione eksponencjalne i harmoniczne składniki tej odpowiedzi "modami" tego układu.
Aby zmienić sposób zachowania układu można stłumić niektóre mody, co odpowiada właściwej selekcji modu i właściwej zmianie położenia odpowiadającego mu bieguna. Stosuje się wówczas przesuwanie biegunów zwane też "sterowaniem modalnym". Przesuwanie biegunów to jedna z fundamentalnych technik projektowania układów regulacji. Całkowite stłumienie modu polega na „skasowaniu” odpowiedniego czynnika w mianowniku transmitancji układu (czyli bieguna układu) przez odpowiedni czynnik w liczniku transmitancji układu (czyli przez zero układu). Z uwagi na problemy ze stabilnością w przypadku niedokładnego „kasowania”, działanie takie jest odpowiednie tylko w przypadku biegunów leżących w lewej półpłaszczyźnie płaszczyzny S.

</doc>
<doc id="2292579" url="https://pl.wikipedia.org/wiki?curid=2292579" title="Sebastián Zurita">
Sebastián Zurita

Sebastián Zurita (ur. 22 listopada 1986 roku w Meksyku) – meksykański aktor telewizyjny i producent filmowy.

</doc>
<doc id="2292585" url="https://pl.wikipedia.org/wiki?curid=2292585" title="Spis powszechny dzikich zajęcy">
Spis powszechny dzikich zajęcy

Spis powszechny dzikich zajęcy (tytuł oryginalny: "Преброяване на дивите зайци") – bułgarski film fabularny z roku 1973 w reżyserii Eduarda Zacharijewa, na podstawie opowiadania Georgiego Miszewa.
Fabuła.
Senne życie wsi Jugla przerywa pojawienie się urzędnika Asenowa, którzy przybywa z misją policzenia dzikich zajęcy żyjących w pobliżu wsi. Z pomocą naczelnika gminy mobilizuje ludność, aby podjęła się realizacji tego absurdalnego zadania. W gronie liczących jest miejscowy weterynarz, nauczyciel, a nawet mieszkający we wsi staruszek.
Zadania nie udaje się wykonać – ani jeden zając nie pojawił się w polu działania komisji. Uczestnicy akcji liczenia zbierają się na przyjęciu, z dużą ilością wina i rakii. Asenow opuszcza wieś starym radzieckim samochodem, wypełnionym po brzegi główkami kapusty.

</doc>
<doc id="2292586" url="https://pl.wikipedia.org/wiki?curid=2292586" title="Janina Szreniawa">
Janina Szreniawa

Janina Szreniawa, właśc. Janina Rzecznik (ur. 4 czerwca 1904 w Warszawie, zm. 4 sierpnia 1990 tamże) – polska aktorka teatralna.
Była młodszą siostrą Leokadii Pancewiczowej, która sprowadziła ją do Krakowa. Początkująca aktorka tam poznała Tadeusza Boya-Żeleńskiego, z którym połączył ją związek emocjonalny. Dzięki jego wstawiennictwu otrzymała angaż do krakowskiego Teatru Bagatela. Po przeprowadzce Tadeusza Boya-Żeleńskiego do Warszawy, Janina Szreniawa również przeprowadziła się do stolicy i występowała w tutejszych teatrach. Ze wspomnień dotyczących pisarza wiadomo, że i tutaj była przez niego promowana. Związek obojga zakończył się, gdy Tadeusz Boy-Żeleński poznał Irenę Krzywicką. Przebieg kariery aktorskiej Janiny Szreniawy w Warszawie jak i losy powojenne nie są znane.
Była postacią powszechnie krytykowaną we wspomnieniach znajomych Tadeusza Boy-Żeleńskiego (m.in. Jan Lechoń i Irena Krzywicka), zarzucano jej interesowność, brak talentu aktorskiego oraz mało interesujący wygląd (Janina Szreniawa była niska i miała zeza). Tym niemniej zauważalne jest wymienianie jej w prawie każdej biografii siostry, nawet "„Słownik biograficzny teatru polskiego”" odnotowuje, że Leokadia Pancewiczowa była siostrą Janiny Szreniawy.

</doc>
<doc id="2292588" url="https://pl.wikipedia.org/wiki?curid=2292588" title="Kenneth B. Clark">
Kenneth B. Clark



</doc>
<doc id="2292590" url="https://pl.wikipedia.org/wiki?curid=2292590" title="Marcin Krzyżanowski (kompozytor)">
Marcin Krzyżanowski (kompozytor)

Marcin Krzyżanowski (ur. 1958) – polski wiolonczelista, kompozytor muzyki teatralnej i filmowej.
Życiorys.
Studiował grę na wiolonczeli w Akademii Muzycznej w Krakowie. Kompozycję studiował prywatnie u Bogusława Schaeffera. Jest członkiem Stowarzyszenia Wykonawców Nowej Muzyki „Muzyka Centrum”. Był kierownikiem muzycznym warszawskiego Teatru Rozmaitości (1990 – 91). W latach 1998 – 2001 – dyrektor naczelny i kierownik artystyczny Teatru Wielkiego w Łodzi (1998 – 2001).

</doc>
<doc id="2292592" url="https://pl.wikipedia.org/wiki?curid=2292592" title="Brand New Love Affair">
Brand New Love Affair

Brand New Love Affair – album francuskiej piosenkarki Amandy Lear, wydany w 2009 roku.
Ogólne informacje.
Wydawnictwo ukazało się miesiąc po premierze albumu "Brief Encounters". Zawierało wyłącznie utwory utrzymane w stylistyce tanecznej, w tym trzy premierowe utwory. Krążek promowały single "Brand New Love Affair (In the Mix)", "I Am What I Am" oraz "I'm Coming Up!", do którego remiksy stworzył m.in. Babydaddy z zespołu Scissor Sisters. Do pierwszej piosenki stworzono animowany teledysk.

</doc>
<doc id="2292594" url="https://pl.wikipedia.org/wiki?curid=2292594" title="Pomnik Walki i Męczeństwa na Majdanku">
Pomnik Walki i Męczeństwa na Majdanku

Pomnik Walki i Męczeństwa na Majdanku (pełna nazwa: Pomnik Walki i Męczeństwa Narodu Polskiego i Innych Narodów) – pomnik odsłonięty w 1969 roku na terenie byłego obozu koncentracyjnego na Majdanku.
Historia.
Pierwsze pomniki.
Idea upamiętnienia ofiar niemieckiego nazistowskiego obozu koncentracyjnego na Majdanku zrodziła się na długo przed powstaniem obecnego pomnika. W 1943 roku grupa więźniów na rozkaz rapportführera Kapsa wzniosła na jednym z pól obozowych betonową kolumnę z trzema ptakami, celem ozdobienia obozu. Więźniowie potajemnie umieścili w niej blaszany pojemnik z prochami z pieca krematoryjnego, a następnie, również potajemnie, oddawali przed nią hołd zmarłym kolegom. Kolumna ta stoi na terenie obozu do dzisiaj (tzw. Kolumna Trzech Orłów).
Po wyzwoleniu Majdanka (lipiec 1944) na terenie obozu wzniesiono kilka brzozowych krzyży oraz zasadzono drzewa, mające w zamierzeniu symbolizować słowiański święty gaj. Wiosną 1947 roku ze znajdującej się w kilku miejscach na terenie obozu ziemi wymieszanej z popiołami ofiar, którą hitlerowcy planowali użyć do nawożenia pól, usypano koło krematorium czworokątny kopiec. W ciągu kilku miesięcy zebrano ok. 1300 m³ ziemi.
Pod koniec lat 50. coraz częściej zaczęły się pojawiać głosy o uporządkowaniu terenu i właściwym upamiętnieniu ofiar obozu. W roku 1961 wycięto posadzone kilkanaście lat wcześniej, coraz bardziej przesłaniające obozową zabudowę drzewa i zatwierdzono plan nowego zagospodarowania przestrzeni obozowej. Kopiec otoczono betonowym murkiem wysokości ok. 1 metra. Stał się on odtąd miejscem oficjalnego oddawania hołdu zmordowanym więźniom – składania wieńców, wystawiania okazjonalnych wart honorowych żołnierzy i harcerzy itp.
Konkurs.
1 czerwca 1967 roku Rada Ochrony Pomników Walki i Męczeństwa oraz Towarzystwo Opieki nad Majdankiem, przy współudziale Związku Polskich Artystów Plastyków i Stowarzyszenia Architektów Polskich, ogłosiły „konkurs powszechny na pomnik ku czci ofiar obozu zagłady na Majdanku”. Decyzja o rozpisaniu konkursu spowodowana była licznymi prośbami byłych więźniów uznających dotychczasowe formy upamiętnienia za zbyt skromne i niedostatecznie ochraniające szczątki pomordowanych (kopiec).
Konkurs wzbudził dość duże zainteresowanie – z całego kraju napłynęło ok. 140 prac na ogólnym, wysokim poziomie. 22 grudnia 1967 roku została ogłoszona decyzja sądu konkursowego – zwycięskim okazał się projekt Stanisława Strzyżyńskiego i Juliusza Kłeczka. Była to ściana o wymiarach 8x20 metrów, składająca się z 26 granitowych bloków, symbolizujących 26 narodowości więźniów obozu. Ściana na całej swej długości pokryta była reliefem przedstawiającym apel więźniów. Pomimo wysokich walorów artystycznych projektu, podkreślanych przez jury, z nieznanych powodów nie został on skierowany do realizacji. Najprawdopodobniej o jego odrzuceniu zadecydował brak w nim możliwości trwałego zabezpieczenia ziemi z prochami. Ostatecznie, zdecydowano się na projekt zdobywców III nagrody – Wiktora Tołkina i Janusza Dembka, jako najpełniej dopowiadającego „specyfice obozu na Majdanku”. Sam Tołkin wspominał po latach, że wybór właśnie jego pracy był wyłącznie arbitralną decyzją urzędnika ministerstwa kultury.
Założenia konkursowe przewidywały dwa miejsca usytuowania pomnika: przedpole lub teren w pobliżu kopca. Autorzy zwycięskiego projektu zaproponowali trzecie rozwiązanie, będące połączeniem wskazań regulaminowych. Ich projekt obejmował architektoniczno-rzeźbiarski kompleks składający się z trzech elementów: monumentalnej rzeźby u wejścia do obozu – "Bramy", prowadzącej do niej i wiodącej do krematorium historyczną drogą obozową – "Drogi Hołdu i Pamięci" oraz "Mauzoleum", w którym przewidziano złożenie i zabezpieczenie ziemi z prochami z już istniejącego kopca. Do największych walorów projektu według opinii jury konkursu należało właśnie połączenie tych elementów oraz skala projektu (długość samej Drogi 1300 m).
Budowa.
Wiosną 1968 roku rozpoczęto przygotowania terenu pod budowę kompleksu. Wiązało się to przede wszystkim z usypaniem dwóch ziemnych wzniesień pod budowę "Bramy" i "Mauzoleum", a wiec nawiezieniem sporej ilości ziemi i jej odpowiednim zagęszczeniem, aby mogła utrzymać olbrzymie, betonowe konstrukcje. Ze względu na stosunkowo krótki termin realizacji dużej inwestycji (odsłonięcie planowano na wrzesień 1969 roku) Towarzystwo Opieki nad Majdankiem zwróciło się na łamach prasy z apelem o do instytucji i osób prywatnych o finansowe wsparcie i udział w pracach.
15 września 1968 roku odbyło się w formie manifestacji antywojennej uroczyste położenie kamienia węgielnego i wmurowanie aktu erekcyjnego pod budowę pomnika (pod przyszłym, lewym filarem bramy).
Prace przy budowie pomnika odbywały się na kilku odcinkach jednocześnie, przez 24 godziny na dobę. W szczytowym okresie natężenia prac, w ostatnich miesiącach, brało w niech udział nawet 200 specjalistów budowlanych. Głównym wykonawcą, wraz z szeregiem podwykonawców zostało Lubelskie Przedsiębiorstwo Budownictwa Miejskiego. Osobą odpowiedzialną za budowę pomnika od strony technicznej był współautor projektu – inż. Janusz Dembek. Jak zwykle w budowach tamtego okresu, dużej pomocy udzieliło Ludowe Wojsko Polskie.
Kamienia do budowy pomnika dostarczyły kamieniołomy w Radkowie, Strzegomiu, Iławie, Borowie. W sumie do budowy całego memoriału zużyto: 600 ton gliny, 1500 ton granitu, 400 ton stali zbrojeniowej, 450 ton kruszywa bazaltowego i 2200 ton kruszywa granitowego.
Plac budowy wielokrotnie odwiedzali przedstawiciele lokalnych i centralnych władz państwowych. Najczęściej bywał tam minister Janusz Wieczorek, dzięki którego zaangażowaniu udało się pokonać wiele przeszkód natury formalnej. Plac budowy odwiedził również incognito premier Józef Cyrankiewicz.
Opis.
Pomnik składa się z dwóch głównych elementów – "Bramy" i "Mauzoleum", połączonych ze sobą tzw. "Drogą Hołdu i Pamięci".
Brama.
Główna cześć pomnika, tzw. "Brama", jest betonowym odlewem o wymiarach 10,8 × 35 x 7,6 metrów. Na dwóch żelbetowych pylonach oparta jest konstrukcja rzeźbiarska – szkielet, na który narzucono glinę i gips, z których uformowano rzeźbę pokrytą następnie betonem. "Brama" znajduje się na ziemnym kopcu obłożonym granitem i wylanym betonem. Z trzech stron zbocza kopca mają formę stromych schodów. Od południa schody te prowadzą do II odcinka "Drogi Hołdu i Pamięci".
Usytuowana blisko ulicy "Brama", ma symbolizować w założeniu autora granicę pomiędzy dwoma światami – świat żywych i wolności poza obozem i znajdujący się za "Bramą" świat zmarłych i męczeństwa. Tołkin użycie symbolu bramy odnosił do Bramy Piekieł, oddzielającej w "Boskiej komedii" Dantego świat żywych od świata zmarłych. W samej poszarpanej i na pozór niezrozumiałej formie jej zwieńczenia, artysta chciał widzieć „blok stłamszonych, sprasowanych ciał ludzkich”. Przy lewym pylonie bramy znajduje się tablica z napisem: "„Bohaterom Majdanka, którzy walcząc przeciw hitlerowskiemu ludobójstwu o wolność swych narodów i całej ludzkości, broniąc ideałów człowieczeństwa i godności własnej ponieśli tu śmierć męczeńską. Rada Państwa Polskiej Rzeczypospolitej Ludowej jako wyraz pamięci i hołdu dla ich męczeństwa i walki z faszyzmem nadaje Order Krzyża Grunwaldu 1 klasy. Warszawa 1969 20 września.”" Na prawym pylonie umieszczony jest autograf Tołkina.
Droga Hołdu i pamięci.
"Droga Hołdu i Pamięci" składa się z dwóch odcinków. Pierwszy to betonowa aleja wiodąca bezpośrednio od wejścia na teren memoriału do "Bramy". Tuż za wejściem opada ona w wąwóz o wymiarach 4 × 60 metrów, najeżony na bocznych ścianach zwisającymi głazami z piaskowca. Zakończony jest on stromymi schodami wiodącymi do "Bramy". Po lewej stronie wąwozu ustawionych jest sześć granitowo-mosiężnych zniczy symbolizujących każdy rok istnienia obozu (1939–1944). Ściany zewnętrzne wąwozu obłożone zostały granitem. Drugi odcinek to 1300 metrowa, asfaltowa aleja wiodąca od południowych stopni "Bramy", wzdłuż obozu do "Mauzoleum".
Mauzoleum.
Drugim elementem pomnika jest "Mauzoleum". Jest to betonowa kopuła o wymiarach 14,5 (wysokość) na 35 (średnica) metrów. Kopuła ustawiona jest na trzech podporach. Ściany zewnętrzne kopuły obłożone są betonowymi okładzinami w abstrakcyjnej formie nawiązującej do wyglądu "Bramy" i miedzianym poszyciem. Na jej szczycie znajduje się świetlik. Kopuła usytuowana została na podwyższeniu usypanym z ziemi, do którego od asfaltowej alei prowadzą schody. Schody znajdują się również na pozostałych trzech stokach nasypu. Całość wzniesienia wylana jest betonem i wyłożona granitem. Nad głównymi schodami prowadzącymi od "Drogi Hołdu i Pamięci", na kopule znajduje się napis "„Los nasz dla was przestrogą”", będący cytatem z wiersza pt. "Żałoba" Franciszka Fenikowskiego. Kopuła, zachowując 2,5 metrowy prześwit, przykrywa wyłożoną sjenitem „misę”. Znajduje się w niej przeniesiona z usypanego w 1947 roku kopca ziemia z prochami więźniów. Kopiec zlikwidowano przed rozpoczęciem budowy "Mauzoleum" – specjalnie przeszkoleni żołnierze, milicjanci i harcerze przenieśli prochy do tymczasowego miejsca składowania, zabezpieczonego przed działaniem warunków atmosferycznych. W późniejszym okresie ziemię w "Mauzoleum" pokryto tzw. wodą szklaną, zabezpieczając ją przed rozwiewaniem i porastaniem przez rośliny.
Formę "Mauzoleum" Tołkin wyprowadził ze słowiańskiej urny grobowej – naczynia z prochami przykrytego pokrywą.
Odsłonięcie.
Wszystkie prace budowlane zakończone zostały w środę, 17 września 1969 roku. Cztery dni później, w niedzielę 21 września miało miejsce uroczyste odsłonięcie pomnika. Brali w nim udział przedstawiciele najwyższych władz państwowych z premierem Józefem Cyrankiewiczem na czele, przy udziale ministra Janusza Wieczorka i gen. Moczara (jako prezesa ZBoWiD), byłych więźniów, reprezentacji organizacji społecznych i szkół, mieszkańców miasta i okolic, gości z zagranicy. Tłum zgromadzony w tym dniu na Majdanku oceniany był na blisko 100 tys. ludzi. Całość uroczystości miała formę politycznej manifestacji antywojennej. W wygłaszanych przemówieniach podkreślano polską i radziecką martyrologię, akcentowano wagę „sojuszu i przyjaźni polsko-radzieckiej”, ostrzegano przed niebezpieczeństwem grożącym ze strony „imperialistów amerykańskich i rewizjonistów zachodnioniemieckich”. Po przemówieniach minister Wieczorek w towarzystwie kilku byłych więźniów dokonał uroczystego odsłonięcia pomnika.
Pomnik obecnie.
Przez kilkadziesiąt lat po odsłonięciu, pomnik był miejscem manifestacji antywojennych i hołdów składanych pomordowanym przez odwiedzających z wielu krajów – zarówno zwykłych ludzi, jak i hierarchów różnych kościołów oraz głów państw. Był również (a może przede wszystkim) miejscem spacerów okolicznych mieszkańców Lublina. Obecnie mają tu miejsce wydarzenia kulturalne, ekumeniczne spotkania religijne chrześcijan oraz spotkania modlitewne Żydów z całego świata. W 1987 roku przy "Mauzoleum" modlił się Jan Paweł II, a w roku 1993 pomnik zwiedził następca tronu brytyjskiego książę Karol.
Położenie i forma pomników powoduje dziś problemy natury technicznej, wynikające z szybko postępującej erozji betonu i osiadania nasypów ziemnych. Memoriał budowany był w szybkim tempie, co powodowało, że nie zawsze dotrzymywano terminów technologicznych decydujących o jakości wykonywanych prac.
Obecnie, "Brama" – najbardziej wyeksponowany element pomnika – jest od 2007 roku podświetlana nocą. Reflektory zainstalowano po raz drugi, zastępując zdewastowaną instalację zamontowaną w 1971 roku. Od 2007 roku "Brama" jest również oficjalnym logo Państwowego Muzeum na Majdanku.
W ciągu kilkudziesięciu lat swojego istnienia pomnik stał się jednym z najbardziej charakterystycznych elementów panoramy Lublina i symbolem jego tragicznej historii podczas II wojny światowej.
W 2009 roku, w 40. rocznicę odsłonięcia pomnika, na Placu Litewskim została zorganizowana okolicznościowa wystawa.
Pomnik znalazł się na znaczkach pocztowych Poczty Polskiej w roku 1969 i poczty NRD w roku 1980.

</doc>
<doc id="2292595" url="https://pl.wikipedia.org/wiki?curid=2292595" title="Koń Jonaguni">
Koń Jonaguni

 – rasa koni żyjących na wyspie Yonaguni, należącej do Japonii. 
Są to niewielkie kuce mierzące w kłębie około 110-120 cm. Rasa ta jest bardzo rzadka, ok. 200 osobników. Jedna z 8 rodzimych ras koni w Japonii.
Koń Yonaguni ma łagodny charakter, jest silny, ma mocne kończyny, wyróżnia się wytrzymałością. Od czasów starożytnych był wykorzystywany do celów rolniczych i transportu produktów rolnych. Został już zwolniony z obowiązków konia roboczego dzięki wejściu w użycie maszyn rolniczych i pojazdów. 

</doc>
<doc id="2292597" url="https://pl.wikipedia.org/wiki?curid=2292597" title="Frances Oldham Kelsey">
Frances Oldham Kelsey

Frances Kathleen Oldham Kelsey (ur. 24 lipca 1914 w Cobble Hill, zm. 7 sierpnia 2015 w London) – kanadyjska uczona, farmakolog i lekarka, długoletnia pracownica amerykańskiej Agencji Żywności i Leków. Jest znana jako osoba, która nie dopuściła talidomidu do sprzedaży w Stanach Zjednoczonych.
Życiorys.
Frances Oldham urodziła się w kanadyjskiej prowincji Kolumbia Brytyjska, na wyspie Vancouver. W 1931 rozpoczęła studia farmaceutyczne na Uniwersytecie McGilla w Montrealu. Trzy lata później uzyskała stopień bakałarza, w 1935 magistra w dziedzinie farmakologii. W następnym roku rozpoczęła pracę naukową na nowo powstałym Wydziale Farmakologii Uniwersytetu Chicagowskiego, z którym była związana do lat pięćdziesiątych. Doktorat uzyskała w 1938. W 1943 poślubiła doktora Fremonta Ellisa Kelseya. Podczas II wojny światowej brała udział w programie poszukiwania skutecznego leku przeciwko malarii, w 1950 uzyskała także tytuł lekarza medycyny. W latach 1954–1957 pracowała jako wykładowca i pracownik naukowy na Uniwersytecie Dakoty Południowej w Vermillion – otrzymała wówczas (w 1955) obywatelstwo amerykańskie – a przez kolejne trzy lata praktykowała jako lekarz na terenie Dakoty Południowej.
W 1960 przeprowadziła się do Waszyngtonu, gdzie rozpoczęła swą wieloletnią karierę w Agencji Żywności i Leków. Jedną z pierwszych badanych przez nią substancji w procedurze dopuszczenia na rynek amerykański był talidomid, lek o działaniu przeciwwymiotnym, przeciwbólowym i usypiającym, stosowany również przez kobiety w ciąży. Był on już wtedy dopuszczony do obrotu w kilkunastu krajach europejskich i Kanadzie. Mimo tego, i wbrew naciskom przedstawicieli producenta, Frances Kelsey zażądała przeprowadzenia dodatkowych badań klinicznych. Po udowodnieniu, w listopadzie 1961, mutagennego działania talidomidu na płody ludzkie jej upór został przedstawiony przez prasę (przede wszystkim w artykule autorstwa Mortona Mintza w "The Washington Post") jako przejaw odwagi cywilnej, który uchronił tysiące amerykańskich noworodków przed trwałym kalectwem.
W efekcie, pod naciskiem opinii publicznej, władze amerykańskie zaostrzyły zasady wprowadzania nowych preparatów na rynek farmaceutyczny, zaś Kelsey została 7 sierpnia 1962 wyróżniona, jako druga kobieta w historii, "President’s Award for Distinguished Federal Civilian Service", prezydenckim medalem za wybitną służbę cywilną. Na emeryturę odeszła dopiero w 2005, po ukończeniu 90 lat.
W roku 2000 została uhonorowana członkostwem National Women’s Hall of Fame, zaś w 2010 Agencja Żywności i Leków ustanowiła doroczną nagrodę imienia Frances Kelsey dla jednego ze swych pracowników, przyznając ją Kelsey jako pierwszej laureatce. Także na jej cześć została nazwana planetoida (6260) Kelsey. Wyróżniona została również doktoratami honorowymi: w 1962 przez Uniwersytet Nowego Brunszwiku i w 1984 przez Uniwersytet McGilla.

</doc>
<doc id="2292605" url="https://pl.wikipedia.org/wiki?curid=2292605" title="Gazawat">
Gazawat

"Gazawat", "Qazavat" (ros. "Газават") – pismo narodów północnego Kaukazu pod kontrolą niemiecką podczas II wojny światowej
Pismo wychodziło od końca października 1943 r. Redakcja mieściła się przy Północnokaukaskim Komitecie Narodowym z siedzibą w Berlinie. Faktyczną kontrolę nad nim pełnił Oddział Propagandy Wojennej Oberkommando des Heeres (OKH). Funkcję redaktora głównego pełnił Abdurachman Awtorchanow. "Gazawat" był wydawany co tydzień. Jego mottem było: "Allah nad nami, Hitler z nami!" Pismo drukowano w języku rosyjskim, ale ukazywały się artykuły po adygejsku, awarsku, osetyjsku, czeczeńsku, dagestańsku i kumycku. Inguszskim oddziałem redakcji kierował Isa Sagow, zaś osetyjskim – Aleksandr Bajew. Publicystyka pisma nawiązywała do północnokaukaskich tradycji niepodległościowych z okresu XIX wieku, w dużym stopniu do walk wyzwoleńczych prowadzonych pod wodzą Imama Szamila. Głoszono hasło wspólnego państwa północnokaukaskiego pod protektoratem III Rzeszy. Artykuły miały charakter antysowiecki. Poruszano w nich wiele problemów dotyczących ZSRR, np. protestowano przeciwko prowadzonej w 1944 r. deportacji narodów północnokaukaskich na Syberię, nazywając ją ludobójstwem. Tygodnik był kolportowany głównie wśród żołnierzy Legionu Północnokaukaskiego i robotników przymusowych pochodzących z północnego Kaukazu. W piśmie ukazywały się artykuły i pisma oraz wiersze napisane przez legionistów. "Gazawat" przestał się ukazywać pod koniec lipca 1944 r.

</doc>
<doc id="2292607" url="https://pl.wikipedia.org/wiki?curid=2292607" title="HMS Gotland (1933)">
HMS Gotland (1933)

HMS Gotland – szwedzki krążownik lotniczy wodowany w 1933, służący w szwedzkiej marynarce wojennej w latach 1934–1960. Był to jedyny okręt takiej klasy zbudowany w Europie w okresie międzywojennym. W 1944 „Gotland” został przebudowany na krążownik przeciwlotniczy, a w 1955 na okręt naprowadzania samolotów myśliwskich. Od 1940 służył także jako okręt szkolny. „Gotland” został wycofany do rezerwy 1956, skreślony ze składu floty w 1960, sprzedany na złom w 1962 i złomowany rok później.
Historia powstania.
Po zakończeniu I wojny światowej admiralicja szwedzkiej marynarki wojennej ("Svenska marinen") planowała zastąpić przestarzały krążownik i stawiacz min nowymi okrętami, ale nie udało się jej uzyskać odpowiednich funduszy. Utworzono specjalny komitet, którego zadaniem było znalezienie rozwiązania tego problemu oraz, bardziej ogólnie, analiza potrzeb szwedzkiej marynarki w przyszłości i analiza światowych trendów w budownictwie okrętów. Komitet zaproponował budowę stosunkowo niewielkiego tendra wodnosamolotów o wyporności 4.500 ton, przenoszącego 12 wodnosamolotów, ale admiralicja wpłynęła na zmianę rekomendacji komisji i ostatecznie zdecydowano się na budowę krążownika lotniczego (szw. "flygplankryssare"), uzbrojonego w armaty 152 mm, zdolnego do przenoszenia ośmiu wodnosamolotów i mogącego działać także jako stawiacz min. Plany admiralicji zakładały konstrukcję okrętu o wyporności 5.000-5.500 ton, uzbrojonego w sześć armat 152 mm w trzech podwójnych wieżach, z prędkością maksymalną wynosząca 28 węzłów. Ogólne plany okrętu zostały przyjęte w styczniu 1927, 13 maja tego roku szwedzki parlament autoryzował budowę nowego okrętu przeznaczając na ten cel 16,5 miliona koron. Ostateczne plany okrętu zostały ukończone rok później w maju i przedstawione do przetargu szwedzkim stoczniom. Admiralicja nie dostała żadnej oferty na budowę okrętu według jej specyfikacji za wyznaczoną kwotę i ostatecznie zdecydowano się na mniej ambitny projekt.
Największe zmiany polegały na zmniejszeniu wielkości okrętu, redukcji uzbrojenia z trzech dwudziałowych wież (dwie na dziobie, jedna na śródokręciu) na dwie wieże (jedna na dziobie, jedna na śródokręciu) i dwie pojedyncze armaty 152 umieszczone w kazamatach po obydwu stronach mostka („Gotland” był ostatnim dużym okrętem w którym użyto takiego rozwiązania). Zadecydowano także o użyciu jednej, centralnie zamontowanej katapulty wodnosamolotów, zamiast dwóch (po jednej na każdej burcie). Początkowo planowano zakupić katapulty w Stanach Zjednoczonych, ale rząd amerykański nie zdecydował się na sprzedaż katapult do Szwecji i ostatecznie jedna katapulta została zakupiona w Niemczech w zakładach Heinkel Flugzeugewerke.
Kontrakt na budowę okrętu został przyznany dużej, göteborskiej stoczni Götaverken, a część kadłuba oraz maszynownia zostały wybudowane w zakładach Lindholm Mekaniska Varkstad och Varf. „Gotland” został wodowany 14 września 1933. Chrztu okrętu dokonał ówczesny następca tronu Gustaw Adolf. Wyposażony okręt odbywał próby odbiorcze od 25 sierpnia 1934 roku, po czym został przyjęty do służby 14 grudnia 1934 roku.
Służba i modernizacje.
W 1935 „Gotland” dołączył do innych okrętów floty w jej codziennych operacjach pokojowych. W grudniu 1935 okręt udał się na pierwszą wizytę zagraniczną. W okresie międzywojennym często odbywał kurtuazyjne wizyty do innych krajów; w czerwcu i lipcu 1939 odwiedził na przykład Bordeaux i Southampton. W momencie wybuchu II wojny światowej „Gotland” rozpoczął regularne patrole na Bałtyku oraz w rejonach Skagerraku i Kattegatu. W tym okresie użyteczność „Gotlanda” jako okrętu lotniczego była już praktycznie zerowa, zaokrętowane na nim wodnosamoloty były przestarzałe, a cały Bałtyk znajdował się w zasięgu samolotów bazujących na lotniskach lądowych, które miały znacznie lepsze osiągi. Niemniej „Gotland” kontynuował patrole, służąc także jako okręt szkolny.
W czasie jednego z patroli, 20 maja 1941, z pokładu „Gotlanda” dostrzeżono niemieckie okręty „Bismarck” i „Prinz Eugen”. Wiadomość o niemieckich okrętach została przekazana brytyjskiemu attaché morskiemu, który z kolei przekazał tę informację do Admiralicji; była to pierwsza wiadomość, jaką otrzymali Brytyjczycy wskazująca, że „Bismarck” i „Prinz Eugen” znajdowały się w drodze na Atlantyk, co umożliwiło ich późniejsze przechwycenie.
W 1943 „Gotland” został przebudowany na krążownik przeciwlotniczy. Z okrętu usunięto katapultę oraz całe wyposażenie lotnicze i obsługi samolotów. Na tylnym pokładzie zamontowano dodatkowe uzbrojenie przeciwlotnicze – cztery podwójne armaty Bofors 40 mm L/56 i dwa pojedyncze działka Oerlikon 20 mm. Przebudowa okrętu zakończyła się w kwietniu 1944.
Po zakończeniu II wojny światowej „Gotland” kontynuował tradycję kurtuazyjnych wizyt do zagranicznych portów.
W 1953 okręt przeszedł kolejną modernizację. Zdemontowano z niego wszystkie armaty 75 mm i karabiny maszynowe, zmniejszono liczbę działek 25 mm z sześciu do dwóch (pozostałe dwa przeniesiono na przednią wieżę 152 mm). Zamontowano za to cztery pojedyncze armaty Bofors 40 mm w nowszej wersji L/70. Okręt otrzymał nowoczesne wyposażenie elektroniczne w postaci brytyjskich radarów typu 262 i 293 oraz sonaru typu 144. Tak zmodernizowany „Gotland” otrzymał nową funkcję jako okrętu kierującego samolotami myśliwskimi.
W 1956 okręt udał się w ostatni rejs zagraniczny i do 1960 pozostawał już tylko na szwedzkich wodach przybrzeżnych. „Gotland” został wycofany do rezerwy, sprzedany na złom w 1962 i złomowany rok później.
Opis konstrukcji.
Krążownik „Gotland” miał wyporność pełną 5550 ton i standardową 4570 ton, długość wynosiła 134,7 metrów, szerokość 15,4 m i zanurzenie 4,5 m. Okręt był bardzo lekko opancerzony, główne wieże miały pancerz o grubości do 50 mm, magazyny amunicji były chronione pancerzem od 25 do 50 mm, pancerz na głównym pokładzie miał grubość od 30 do 50 milimetrów. Główne uzbrojenie artyleryjskie umieszczone było w dwóch dwudziałowych wieżach umieszczonych w osi symetrii kadłuba i dwóch pojedynczych kazamatach. Stanowiło je sześć armat kalibru 152 mm M/30 produkcji Boforsa. Strzelały pociskami o masie około 45 kg. Maksymalny kąt podniesienia armat umieszczonych w wieżach wynosił 60°, co przynajmniej teoretycznie umożliwiało ich wykorzystanie jako armat uniwersalnych. Armaty w kazamatach miały znacznie bardziej ograniczony kąt podniesienia (30°), a także miały bardziej ograniczone pole ostrzału w poziomie. Maksymalna donośność armat wieżowych wynosiła 25 tys. m, a kazamatowych - 20 tys. m. W praktyce donośność wynosiła jednak do 18 km. Dodatkowe uzbrojenie stanowiły cztery armaty przeciwlotnicze Bofors 75 mm (dwie pojedyncze i jedna podwójna), sześć działek Bofors 25 mm i cztery karabiny maszynowe 8 mm.
Na wysokości śródokręcia zamontowano dwie potrójne wyrzutnie torpedowe (po jednej na każdej burcie) kalibru 530 mm.
Okręt mógł przenosić 80-100 min składowanych na pokładzie rufowym.
Zespół napędowy okrętu stanowiły cztery kotły parowe i dwie turbiny o łącznej mocy 33 tys. shp. Prędkość maksymalna „Gotlanda” wynosiła 27,5 węzła przy 300 obrotach na minutę. Zapas paliwa wynosił 800 ton co pozwalało okrętowi na pokonanie 4 tys. mil przy prędkości ekonomicznej 12 węzłów.
Rufowa część pokładu była przykryta gładkim pokładem lotniczym, na rufie znajdował się dźwig do podnoszenia wodnosamolotów z wody. Katapulta o długości 22 m pozwalała na wyrzucanie w powietrze samolotów co dwie minuty.
Wyposażenie lotnicze stanowiły angielskie wodnosamoloty Hawker Hart w wersji morskiej znanej jako Hawker Osprey. Na pokładzie okrętu można było składować 8 samolotów, a pod pokładem - 3, niemniej Szwecja zakupiła tylko sześć samolotów tego typu. W szwedzkiej wersji morskiej samoloty napędzane były zbudowanymi lokalnie silnikami gwiazdowymi Nohab Mercury II i znane były jako S.9.
Ocena okrętu.
Po swoim wodowaniu „Gotland” wzbudził zainteresowanie na świecie i uważany był za nowoczesny i udany okręt wojenny, ale opinie te zostały zweryfikowane już w czasie jego eksploatacji. Jako krążownik lekki był on znacznie słabiej uzbrojony i opancerzony, niż współczesne mu jednostki tego typu, a jako tender wodnosamolotów miał zbyt skromne wyposażenie lotnicze. Samoloty Hawker Osprey były przestarzałe już w momencie wejścia „Gotlanda” do służby i w praktyce nie byłyby w stanie wykonać stawianych przed nimi zadań w obliczu nowoczesnych samolotów nieprzyjaciela. Dwie armaty umieszczone w kazamatach miały bardzo ograniczony kąt ostrzału, a doświadczenia praktyczne na okrętach innych państw pokazały, że kazamaty były często zalewane w trudnych warunkach pogodowych.
Hybrydowa konstrukcja okrętu „trzy-w-jednym” (krążownik, stawiacz min, tender wodnosamolotów) wymusiła na jego projektantach szereg kompromisów, w rezultacie „Gotland” nie prezentował pełnej wartości bojowej jako żaden z tej klasy okrętów.

</doc>
<doc id="2292610" url="https://pl.wikipedia.org/wiki?curid=2292610" title="Safarbek Malsagow">
Safarbek Malsagow

Safarbek Towsaltanowicz Malsagow, Safar-Bek Malsag, ros. Сафарбек Товсолтанович Мальсагов (ur. we Władykaukazie, zm. w 1944 w Warszawie) – rosyjski generał, emigracyjny działacz społeczny w okresie międzywojennym i podczas II wojny światowej
Życiorys.
Był z pochodzenia Inguszem. Ukończył szkołę realną we Władykaukazie. W 1885 r. wstąpił do armii rosyjskiej. Służył w 45 Dragońskim Pułku Siewierskim. Rok później odkomenderowano go do junkierskiej szkoły kawaleryjskiej w Jelizawetgradzie. Po jego ukończeniu służył jako junkier w 9 Dragońskim Pułku Jelizawetgradzkim. Następnie został porucznikiem w Dagestańskim Pułku Kawalerii. Objął dowodzenie sotnią i został przewodniczącym pułkowego sądu polowego. W 1904 r. został awansowany do stopnia podpułkownika. Od 1907 r. był zastępcą dowódcy Dagestańskiego Pułku Kawalerii. 
W 1909 r. awansował na pułkownika. Od 1911 r. dowodził Osetyjskim Dywizjonem Kawalerii 3 Kaukaskiej Dywizji Kozackiej. Brał udział w I wojnie światowej. Walczył na froncie południowo-wschodnim. Na pocz. 1915 r. objął dowodzenie 1 Dagestańskiego Pułku Kawalerii. W sierpniu tego roku został odznaczony Orderem Św. Włodzimierza 4 klasy. Na przełomie 1915/1916 r. czasowo dowodził 2 Brygadą Kawalerii 3 Kaukaskiej Dywizji Kozackiej. W poł. 1916 r. został generałem majorem. Pod koniec 1916 r. objął dowodzenie 1 Brygady Kawalerii 3 Kaukaskiej Dywizji Kozackiej, zaś wiosną 1917 r. grupy bojowej złożonej z jego brygady, trzech pułków strzeleckich, Osetyjskiej Brygady Pieszej i dywizjonu artylerii. 
Latem 1918 r. powrócił na północny Kaukaz, gdzie przystąpił do wojsk Białych gen. Antona I. Denikina. Od wiosny 1919 r. pełnił funkcję komendanta wojskowego Inguszetii. Po wybuchu powstania antydenikinowskiego latem 1919 r., odszedł do rezerwy. W 1920 r. udał się na emigrację. Zamieszkał we Francji. Pracował w Paryżu jako zwykły robotnik w zakładach włókienniczych. W 1937 r. przeniósł się do Polski. Zaangażował się w działalność Międzynarodowego Czerwonego Krzyża. 
Po zaatakowaniu ZSRR przez wojska niemieckie 22 czerwca 1941 r., objeżdżał wraz z innymi emigracyjnymi działaczami północnokaukaskimi obozy jenieckie, doprowadzając do uwalniania czerwonoarmistów pochodzących z północnego Kaukazu. Od końca 1943 r. współpracował z Północnokaukaskim Komitetem Narodowym z siedzibą w Berlinie. Jednocześnie od samego początku wojny starał się jak najbardziej odżegnywać od współdziałania z Niemcami.
Został pochowany na Muzułmańskim Cmentarzu Tatarskim w Warszawie.

</doc>
<doc id="2292611" url="https://pl.wikipedia.org/wiki?curid=2292611" title="Działka zabudowana">
Działka zabudowana

Działka zabudowana – termin używany jako określenie działki gruntu na której zlokalizowane są budynki lub budowle. Polskie ustawodawstwo nie definiuje pojęcia działki zabudowanej.
Z pojęciem działki zabudowanej utożsamia się nieruchomości gruntowe zabudowane i zurbanizowane, a także grunty rolne zabudowane.

</doc>
<doc id="2292612" url="https://pl.wikipedia.org/wiki?curid=2292612" title="Syn Frankensteina">
Syn Frankensteina

Syn Frankensteina () – amerykański film grozy z 1939 roku w reżyserii Rowlanda V. Lee. Kontynuacja filmu "Narzeczona Frankensteina".
Fabuła.
Wolf Frankenstein, syn Henry’ego Frankensteina, powraca po latach do swoich włości by odebrać spadek po swoim ojcu. Kiedy zwiedza laboratorium demonicznego doktora natrafia na jego asystenta - Igora. Ten opowiada mu o badaniach i eksperymentach nad przywracaniem do życia jakich dokonywał jego ojciec. Pod wpływem jego opowieści Wolf postanawia kontynuować pracę ojca...

</doc>
<doc id="2292614" url="https://pl.wikipedia.org/wiki?curid=2292614" title="Planet Sheen">
Planet Sheen



</doc>
<doc id="2292615" url="https://pl.wikipedia.org/wiki?curid=2292615" title="Tadeusz Stefan Jaroszewski">
Tadeusz Stefan Jaroszewski

Tadeusz Stefan Jaroszewski (ur. 17 października 1931 w Warszawie, zm. 28 lipca 2000 tamże) – polski historyk sztuki.
Biografia.
Absolwent VI Liceum Ogólnokształcącego im. Tadeusza Reytana w Warszawie (1950). W 1955 roku ukończył studia w Instytucie Historii Sztuki Uniwersytetu Warszawskiego, po czym rozpoczął w nim pracę jako naukowiec i nauczyciel akademicki. Doktorat uzyskał w 1963 roku, habilitację w 1970 roku, a w 1979 roku nadano mu tytuł profesora. Był członkiem Towarzystwa Naukowego Warszawskiego, pracownikiem naukowym Instytutu Sztuki PAN, od 1979 roku wieloletnim prezesem Stowarzyszenia Historyków Sztuki, autorem licznych książek i prac naukowych z dziedziny historii architektury warszawskiej.
Został pochowany na cmentarzu ewangelicko-augsburskim przy ul. Młynarskiej w Warszawie (al. 23, grób 23).

</doc>
<doc id="2292616" url="https://pl.wikipedia.org/wiki?curid=2292616" title="My Soul">
My Soul

My Soul – trzeci studyjny album amerykańskiego rapera Coolio. Został wydany 26 sierpnia, 1997 r.
Album dotarł do 39. miejsca notowania "Billboard 200" i 49. miejsce na "Top R&amp;B/Hip-Hop Albums".

</doc>
<doc id="2292617" url="https://pl.wikipedia.org/wiki?curid=2292617" title="Kreślinek nizinny">
Kreślinek nizinny

Kreślinek nizinny (Graphoderus bilineatus) – gatunek chrząszcza z rodziny pływakowatych (dytiscidae). 
Występuje w Europie. Jest bardzo podobny do toniaka żeberkowanego ("Acilius sulcatus"). Ma jednak jednolicie czarne pokrywy i białą plamę na przedpleczu. W Polsce gatunek ten jest rzadki, ściśle chroniony. 
Występuje w czystych stawach i w jeziorach. Podobnie jak wszystkie pływakowate "Graphoderus bilineatus" jest drapieżny.

</doc>
<doc id="2292619" url="https://pl.wikipedia.org/wiki?curid=2292619" title="Coolio.com">
Coolio.com

Coolio.com – czwarty studyjny album amerykańskiego rapera Coolio. Został wydany w Japonii dnia 18 kwietnia, 2001 roku. Dużo piosenek z albumu zostało wykorzystanych na następnym albumie "El Cool Magnifico" z 2002 r.

</doc>
<doc id="2292620" url="https://pl.wikipedia.org/wiki?curid=2292620" title="Australia na Letnich Igrzyskach Olimpijskich 1956">
Australia na Letnich Igrzyskach Olimpijskich 1956

Australię na Letnich Igrzyskach Olimpijskich 1956 reprezentowało 294 zawodników, 250 mężczyzn i 44 kobiet.

</doc>
<doc id="2292624" url="https://pl.wikipedia.org/wiki?curid=2292624" title="Ivan Generalić">
Ivan Generalić

Ivan Generalić (ur. 21 grudnia 1914 w Hlebine, zm. 27 listopada 1992 w Koprivnicy) – chorwacki malarz naiwny, uważany za czołowego przedstawiciela prymitywizmu w swoim kraju i za jednego z najwybitniejszych przedstawicieli tego gatunku na świecie.
Życiorys.
Generalić urodził się w niewielkiej miejscowości w regionie Podrawie. Już w dzieciństwie zdradzał uzdolnienia plastyczne, a w szkole podstawowej najbardziej lubił zajęcia plastyczne. Przełomowym punktem w jego życiu okazało się spotkanie w 1930 z profesorem akademii sztuk pięknych Krsto Hegedušiciem. W roku następnym w Zagrzebiu została zorganizowana pierwsza wystawa prac młodego artysty.
W 1934 Generalić ożenił się z Anką Kolarek; w 1936 urodził się im syn Josip. W 1945 Generalić został członkiem ULUH (związku artystów chorwackich).
W 1953 wystawił swoje obrazy w Paryżu, gdzie przez dwa miesiące mieszkał i pracował, a także zwiedzał muzea i galerie.
W 1975, po śmierci żony, przeniósł się do Sigetecu, wioski położonej w pobliżu jego rodzinnej miejscowości. Ożenił się po raz drugi.
Generalić wychował liczne grono następców (m.in. Franjo Mraz, Mirko Virius, Franjo Filipović, Dragan Gazi, syn Josip Generalić, Mijo Kovačić, Martin Mehkek i Ivan Večenaj). Zmarł w 1992 w Koprivnicy. Pochowany został w Sigetecu.
Wystawy (wybór).
Pierwsza krajowa wystawa prac artysty miała miejsce w 1931, pierwsza międzynarodowa – w 1934 w Sofii, a po wojnie – w 1947 w Moskwie i Leningradzie.

</doc>
<doc id="2292625" url="https://pl.wikipedia.org/wiki?curid=2292625" title="Never Said I Was An Angel">
Never Said I Was An Angel

Never Said I Was An Angel – drugi album szwedzkiej wokalistki Pauline, wydany w marcu 2009 roku przez wydawnictwo muzyczne Tri Sound. Album zawiera 12 premierowych utworów. 
W sierpniu 2010 roku piosenkarka wystąpiła w konkursie Bydgoszcz Hit Festiwal w kategorii "Zagraniczny Hit Lata 2010" z piosenką „Never Said I Was An Angel”, gdzie zajęła 8. miejsce, zdobywając w ostatecznej klasyfikacji 2,08% głosów publiczności. 

</doc>
<doc id="2292626" url="https://pl.wikipedia.org/wiki?curid=2292626" title="Linia kolejowa Riihimäki – Tampere">
Linia kolejowa Riihimäki – Tampere

Linia kolejowa Riihimäki – Tampere – linia kolejowa w południowej Finlandii, łącząca stację Riihimäki ze stacją Tampere. Ma 116 km długości, jest w całości zelektryfikowana i wyposażona w system automatycznej kontroli (ATC). Dopuszczalna prędkość dla ruchu pasażerskiego to 200 km/h, a dla towarowego 120 km/h.
Odcinek Riihimäki – Hämeenlinna jest częścią najstarszego w kraju odcinka kolejowego Helsinki – Hämeenlinna, otwartego 17 marca 1862 r. Część Hämeenlinna – Tampere została oddana do użytku 22 czerwca 1876.
Przebieg.
Główne miasta, przez które przebiega linia oraz odgałęzienia:

</doc>
<doc id="2292627" url="https://pl.wikipedia.org/wiki?curid=2292627" title="8 (album Hansa)">
8 (album Hansa)

8 – pierwszy solowy album poznańskiego rapera Hansa, członka zespołu hip-hopowego Pięć Dwa Dębiec. Został wydany 19 kwietnia 2011 roku nakładem wytwórni My Music.
Za produkcję odpowiedzialny jest sam Hans, a także Deep, DarkBeatz, Ron, DJ Robak, Dyzio (TOC), OFFreason oraz Bobik. Gościnnie na płycie wystąpili Wiśnix, Deep, Ron, Dyzio, BF.Co, OFFreason, EneDueRabe i Stachu. Album był promowany utworami „Zmywam”, „Babilon”, „ZłoTo” i „Dopóki jestem”. Powstał również teledysk do utworu „Polak wyjątkowy song” w ramach projektu Rap One Shot. Klip, składający się z jednego, ciągłego ujęcia, zrealizowany został w poznańskim klubie „W Starym Kinie” z udziałem fanów oraz przyjaciół rapera.
6 listopada 2012 roku ukazało się wznowienie debiutu rapera. Do albumu została dołączona dodatkowa płyta DVD na której znalazły się teledyski, a także występ zespołu Pięć Dwa Dębiec w Poznaniu.
Lista utworów.
Opracowano na podstawie materiału źródłowego.

</doc>
<doc id="2292630" url="https://pl.wikipedia.org/wiki?curid=2292630" title="TimoCom">
TimoCom

TimoCom Soft- und Hardware GmbH – niemieckie przedsiębiorstwo IT z siedzibą w Düsseldorfie. Przedsiębiorstwo powstało w 1997 r. i świadczy usługi dla wszystkich uczestników łańcucha transportowego. Nazwa "Timo" pochodzi od nazwisk założycieli: Jensa Thiermanna oraz Jürgena Moorbrinka.
Giełda transportowa TC Truck&amp;Cargo jest liderem w Europie. Celem giełdy jest koncentracja popytu i podaży na usługi transportowe w postaci giełdy on-line. Produkty i usługi przedsiębiorstwa są oferowane w 44 krajach europejskich oraz w 24 językach.
Przedsiębiorstwo posiada przedstawicielstwa w Polsce, Czechach i na Węgrzech oraz filie w Hiszpanii i Francji.

</doc>
<doc id="2292631" url="https://pl.wikipedia.org/wiki?curid=2292631" title="Microsporum canis">
Microsporum canis

Microsporum canis E. Bodin ex Guég – gatunek dermatofitycznego grzyba zaliczany do rzędu "Onygenales". Wywołuje u ludzi i zwierząt grzybicę skóry owłosionej głowy.
Systematyka i nazewnictwo.
Pozycja w klasyfikacji według Index Fungorum: "Microsporium, Arthrodermataceae, Onygenales, Eurotiomycetidae, Eurotiomycetes, Pezizomycotina, Ascomycota, Fungi".
Synonimy nazwy naukowej:
Morfologia.
Kolonie są płaskie, białe do kremowych, z gęsto kosmatą powierzchnią, na której mogą być widoczne promieniste bruzdy. W koloniach zwykle obecny jest pigment o barwie od jasno złotożółtej do brązowawożółtej, jednak mogą również występować niepigmentowane szczepy. Makrokonidia są zazwyczaj wrzecionowate, z 5–15 komórkami, brodawkowate i grubościenne. Osiągają wymiary 35–110 × 12–25 µm.

</doc>
<doc id="2292636" url="https://pl.wikipedia.org/wiki?curid=2292636" title="Eugen Balint">
Eugen Balint

Eugen Balint (ur. 5 marca 1927) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 161. miejsce w wieloboju gimnastycznym.

</doc>
<doc id="2292637" url="https://pl.wikipedia.org/wiki?curid=2292637" title="Zoltan Balogh">
Zoltan Balogh

Zoltan Balogh (ur. 3 sierpnia 1930 w Chişineu Criş) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 170. miejsce w wieloboju gimnastycznym.

</doc>
<doc id="2292638" url="https://pl.wikipedia.org/wiki?curid=2292638" title="Ciprian Tătărușanu">
Ciprian Tătărușanu

Anton Ciprian Tătărușanu (ur. 9 lutego 1986 w Bukareszcie) – rumuński piłkarz występujący na pozycji bramkarza. Od lipca 2020 jest graczem włoskiego klubu A.C. Milan. Gra także w reprezentacji Rumunii.
Kariera klubowa.
Karierę piłkarską Tătărușanu rozpoczął w klubie Juventus Bukareszt. W 2003 roku awansował do kadry pierwszej drużyny i wtedy też zadebiutował w nim w drugiej lidze rumuńskiej. W sezonie 2005/2006 był podstawowym bramkarzem Juventusu, ale spadł z nim wówczas do trzeciej ligi. W 2007 roku odszedł do pierwszoligowej Glorii Bistriţa. 5 sierpnia 2007 roku zadebiutował w niej w zremisowanym 2:2 wyjazdowym meczu z Rapidem Bukareszt. Od lata 2007 roku był podstawowym zawodnikiem zespołu Glorii. Grał w niej do końca sezonu 2008/2009.
Latem 2009 roku Tătărușanu przeszedł do Steauy Bukareszt, w której swój debiut zanotował 2 sierpnia 2009 w wygranym 2:0 wyjazdowym meczu z Ceahlăulem Piatra Neamţ. W sezonie 2009/2010 rywalizował o miejsce w składzie z Róbinsonem Zapatą, a po odejściu Kolumbijczyka do Galatasaray SK stał się podstawowym bramkarzem Steauy.
W grudniu 2013 roku podpisał promesę kontraktową, na mocy której latem 2014 roku zostanie zawodnikiem greckiego Olympiakosu.
W czerwcu 2014 Ciprian Tatarusanu podpisał kontrakt z włoskim ACF Fiorentina.
Kariera reprezentacyjna.
W swojej karierze Tătărușanu występował w reprezentacji Rumunii U-21. W dorosłej reprezentacji zadebiutował 17 listopada 2010 roku w zremisowanym 1:1 towarzyskim meczu z Włochami.
Sukcesy.
Klubowe.
Steaua Bukareszt

</doc>
<doc id="2292639" url="https://pl.wikipedia.org/wiki?curid=2292639" title="Ciprian Tatarusanu">
Ciprian Tatarusanu



</doc>
<doc id="2292640" url="https://pl.wikipedia.org/wiki?curid=2292640" title="Parafia Ewangelicko-Augsburska w Pasymiu">
Parafia Ewangelicko-Augsburska w Pasymiu

Parafia Ewangelicko-Augsburska w Pasymiu – luterańska parafia w Pasymiu, należąca do diecezji mazurskiej Kościoła Ewangelicko-Augsburskiego w RP. Została utworzona w XVI wieku. Mieści się przy ulicy Jedności Słowiańskiej. Posiada kościół filialny w Dźwierzutach.
Terytorialnie parafia obejmuje gminę Pasym, gminę Jedwabno oraz zachodnią część gminy Dźwierzuty.
Historia.
Po traktacie krakowskim 6 lipca 1525 luteranizm stał się religią państwową na terenie Prus. Od 10 marca 1528 parafia w Pasymiu podlegała biskupstwu pomezańskiemu. W 1547 na proboszcza został mianowany ks. dr Andrzej Samuel, będący również autorem literatury religijnej. Był rekomendowany na to stanowisko przez Filipa Melanchtona.
Według danych z wizytacji biskupiej z 10 października 1579 parafia pasymska obejmowała 19 wiosek, a nabożeństwa odbywały się w języku polskim i niemieckim.
Podczas pożaru miasta w 1750 został uszkodzony kościół, spaleniu uległ dach oraz wieża. Odbudowa ze zniszczeń trwała przez kilkanaście kolejnych lat.
1 stycznia 1807 miasto zajęły wojska francuskie, a 2 lutego przybył tutaj Napoleon Bonaparte. Jego siedzibę urządzono w budynku plebanii.
Od 1851 co dwa tygodnie w kościele odbywały się również msze katolickie, do czasu budowy w Pasymiu świątyni rzymskokatolickiej w 1876, która była wspierana również przez mieszkańców wyznania ewangelickiego.
W okresie III Rzeszy niektórzy z członków parafii opowiedzieli się za pronazistowskim ruchem Niemieccy Chrześcijanie, jednak większość zborowników poparła opozycyjny Kościół Wyznający. Aktywnym członkiem Kościoła Wyznającego pozostawał duszpasterz parafii w tym okresie, ks. Ernst Burdach. Działalność proboszcza doprowadziła do jego kilkukrotnego aresztowania, a także odebrania zborowi budynku parafialnego, w którym znajdowały się sale do nauki religii.
W styczniu 1945 ogłoszona została ewakuacja ludności w związku ze zbliżaniem się Armii Czerwonej. Proboszcz Burdach opuścił Pasym w dniu zajęcia miasta przez wojska radzieckie 22 stycznia 1945, a następnie wyemigrował do Niemiec. Po przejęciu administracji nad tym terenem przez władze polskie, parafia weszła w skład Kościoła Ewangelicko-Augsburskiego w RP.
W końcu lat 50. XX wieku parafia liczyła około 3000 wiernych, w tym około 1100 w samym Pasymiu i miejscowościach przyległych.
Filiał w Dźwierzutach.
Podobnie jak parafia w Pasymiu, 10 marca 1528 parafia w Dźwierzutach została włączona do biskupstwa pomezańskiego. W 1693 miejscowy kościół został zniszczony podczas pożaru, świątynię odbudowano dwa lata później.
W okresie 1763-1768 funkcję proboszcza pełnił ks. Johann Samuel Gregorovius, będący autorem wydanej w Gdańsku w 1763 "Postylli polskiej w sobie 67 kazań zawierającej".
Od sierpnia 1914 Dźwierzuty zostały zajęte przez wojska rosyjskie, a siedzibą generała korpusu stał się budynek plebanii. Dzięki zabiegom proboszcza ks. Christopha Danielowskiego miejscowość nie ucierpiała podczas działań wojennych.
W okresie narodowego socjalizmu w parafii doszło do podziału, część wiernych popierających ideologię nazistowską wystąpiła z kościoła i została członkami Niemieckich Chrześcijan, inni sympatyzowali z ruchem Kościoła Wyznającego.
Po zajęciu 21 stycznia 1945 wsi przez Armię Czerwoną nastąpiło osiedlanie się tu ludności pochodzącej z Mazowsza oraz Kresów Wschodnich, powróciła też część dawnych mieszkańców miejscowości w wyniku niepowodzenia ewakuacji ich w okolice Gdańska. Rozpoczęły się też prześladowania Mazurów.
Od 1945 parafia ewangelicka w Dźwierzutach została włączona w struktury parafii w Pasymiu jako jej filiał.
Współczesność.
Parafia liczy około 200 wiernych. Nabożeństwa w kościołach w Pasymiu oraz w Dźwierzutach odbywają się w każdą niedzielę w miesiącu oraz w święta. Ponadto w Rekownicy mają miejsce nabożeństwa domowe w co drugą niedzielę i w święta.
Zarówno w kościele w Pasymiu, jak i w Dźwierzutach, odbywają się międzynarodowe koncerty muzyki organowej oraz kameralnej.

</doc>
<doc id="2292641" url="https://pl.wikipedia.org/wiki?curid=2292641" title="Carol Bedö">
Carol Bedö

Carol Bedö (ur. 13 grudnia 1930 w Aiudzie) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 170. miejsce w wieloboju gimnastycznym.

</doc>
<doc id="2292651" url="https://pl.wikipedia.org/wiki?curid=2292651" title="Mihai Botez (gimnastyk)">
Mihai Botez (gimnastyk)

Mihai Botez (ur. 31 maja 1922 w Oradei, zm. 8 grudnia 2011 w Aradzie) – rumuński gimnastyk, uczestnik Igrzysk Olimpijskich 1952 w Helsinkach. Na igrzyskach olimpijskich zajął 124. miejsce w wieloboju gimnastycznym. Uprawiał judo, w 2008 roku wystąpił w mistrzostwach weteranów mając 86 lat .

</doc>
<doc id="2292652" url="https://pl.wikipedia.org/wiki?curid=2292652" title="Mila z Marsa">
Mila z Marsa

Mila z Marsa (tytuł oryginalny: "Мила от Марс") – bułgarski film fabularny z roku 2004 w reżyserii Zornicy Sofii.
Fabuła.
Szesnastoletnia dziewczyna uciekając przed niebezpiecznym mężczyzną dociera do zagubionej wsi, leżącej w pobliżu granicy. We wsi mieszka zaledwie dziewięciu mężczyzn i jedna kobieta. Utrzymują się z uprawy marihuany, a całą plantacją zarządza człowiek, przed którym ucieka. Dziewczyna jednak pozostaje i dostosowuje się do wiejskiej rzeczywistości.
Niskobudżetowy film będący pracą dyplomową Zornicy Sofii, nakręcony kamerą video, głównie w okolicach Mandricy. W 2004 film został zgłoszony jako bułgarski kandydat do nagrody Amerykańskiej Akademii Filmowej w kategorii najlepszego filmu nieanglojęzycznego, ale nie uzyskał nominacji.

</doc>
<doc id="2292654" url="https://pl.wikipedia.org/wiki?curid=2292654" title="Robert Rogalski">
Robert Rogalski

 

</doc>
<doc id="2292660" url="https://pl.wikipedia.org/wiki?curid=2292660" title="Aliz Kertesz">
Aliz Kertesz



</doc>
<doc id="2292661" url="https://pl.wikipedia.org/wiki?curid=2292661" title="Alíz Kertész">
Alíz Kertész

Alíz Kertész (ur. 17 listopada 1935) – węgierska gimnastyczka. Dwukrotna medalistka olimpijska z Melbourne.
Igrzyska w 1956 były jej jedyną olimpiadą. Oba swe medale wywalczyła w drużynie. W tradycyjnej realizacji Węgierki zajęły drugie miejsce, triumfowały w ćwiczeniach z przyborem. Identycznie było na mistrzostwach świata w 1954.

</doc>
<doc id="2292662" url="https://pl.wikipedia.org/wiki?curid=2292662" title="Christian Colbiørnsen">
Christian Colbiørnsen



</doc>
<doc id="2292664" url="https://pl.wikipedia.org/wiki?curid=2292664" title="Michał Kirkor">
Michał Kirkor



</doc>
<doc id="2292666" url="https://pl.wikipedia.org/wiki?curid=2292666" title="Parafia Ewangelicko-Augsburska w Rynie">
Parafia Ewangelicko-Augsburska w Rynie

Parafia Ewangelicko-Augsburska w Rynie – parafia ewangelicko-augsburska w Rynie, należąca do diecezji mazurskiej. Została utworzona w XVI wieku. Mieści się przy ulicy Partyzantów.
Historia.
Reformacja na terenie Rynu została zaprowadzona w maju 1525, za czasu panowania Zygmunta von Daniela, komtura krzyżackiego. W tym czasie istniała kaplica na zamku, a także drewniana kaplica położona na cmentarzu. 10 marca 1528 parafia w Rynie została przyłączona do diecezji z siedzibą w Poznaniu. 
Pierwszy budynek kościoła powstał na podzamczu w 1528. Kolejną świątynię wybudowano w latach 1584-1604. Do przebudowy kościoła na styl neogotycki doszło w latach 1871-1876. Budowa ta została rozpoczęta przez księdza Fryderyka Andersa, a dokończył ją ksiądz Karol Cludius, ufundował również witraże znajdujące się w jego prezbiterium. Podczas przebudowy dostawiono wieżę o wysokości 114 metrów. Wyposażenie świątyni stanowił ołtarz, ambona, chrzcielnica, konfesjonał oraz naczynia liturgiczne ze złota i srebra. W ołtarzu umieszczony był obraz przedstawiający scenę Zmartwychwstania Jezusa. Znajdowały się tam organy produkcji Terleckiego oraz trzy dzwony pochodzące z Królewca. Witraże w oknach kościoła były darem cesarza pruskiego Wilhelma I Hohenzollerna. Wrota na dziedziniec kościelny zostały darowane parafii przez Ludwika Moneta zu Soffiental, właściciela ziemskiego. Przebudowana świątynia została poświęcona przez superintendenta Karla Eduarda Cludiusa 13 sierpnia 1876.
Kolejnym proboszczem został ks. Albert Zapadka, wybudował on budynki parafialne i dom opieki. Dzięki niemu powstał również kościół filialny w Użrankach, gdzie w 1892 powołano samodzielną parafię.
W 1904 do parafii ryńskiej należało 6200 wiernych, z czego w samym mieście zamieszkiwało 2025 luteran.
Do końca XIX wieku instytucje szkolne znajdujące się w mieście były zarządzane przez parafię i zatrudniały ponad dwudziestu nauczycieli.
Ksiądz Albert Zapadka zmarł podczas I wojny światowej.
W dwudziestoleciu międzywojennym nastąpiła budowa kaplic na cmentarzu oraz przy ul. Kościuszki. Własnością parafii pozostawały wszystkie budynki położone przy ul. Partyzantów oraz cztery do pięciu innych domów na terenie miasta. Podlegało jej 50 hektarów ziemi oraz dwadzieścia cmentarzy. Posługiwało od dwóch do trzech duchownych, istniało stanowisko pierwszego i drugiego proboszcza. Prowadzone były dwa nabożeństwa - o godz. 9:30 w języku niemieckim oraz o 12:00 w języku polskim. Do parafii należało w tym okresie około 6000 członków.
Kościół spłonął 24 grudnia 1940. Miejsce sprawowania nabożeństw przeniesiono do kaplicy położonej na zamku, odbywały się one od tego czasu jedynie w języku niemieckim.
Po zakończeniu II wojny światowej w parafii pozostało około 3000-4000 wiernych, pozbawionych stałej opieki duszpasterskiej. Z kościoła pozostały jedynie zgliszcza, natomiast nieruchomości parafialne pozostawały zamieszkiwane przez ludzi niezwiązanych z kościołem. 
Nabożeństwa przeniesione zostały z zamku do kaplicy położonej przy ul. Kościuszki. W pozostałościach spalonego kościoła odbywały się uroczyste nabożeństwa świąteczne.
Pierwszym stałym duszpasterzem po wojnie został Maksymilian Cybulla. Pierwsze nabożeństwo odprawił 14 września 1952. Następnie parafią administrowali ks. Eugieniusz Sauter i ks. Antoni Komendera. Funkcję proboszcza w latach 1959-1970 pełnił ks. Paweł Kubiczek, od 1966 senior diecezji mazurskiej.
Do około 1965 prowadzone były starania o odbudowę kościoła, jednak ze względu na wciąż malejącą liczbę wiernych w parafii związaną z masowymi wyjazdami miejscowej ludności do Europy Zachodniej, nie było to możliwe. Od lipca 1970 roku do 1975 urząd proboszcza sprawował ks. Fryderyk Tegler.
W 1970 Urząd do Spraw Wyznań zatwierdził decyzję Powiatowej Rady Narodowej o przekazaniu gruzowiska pokościelnego na potrzeby państwowego gospodarstwa rolnego. Mury dawnego kościoła zostały rozebrane w 1971. Jednak 29 maja 1972 teren ten został zwrócony parafii, jednak ta sprzedała go 29 października 1975 r. Przedsiębiorstwu Turystycznemu „Mazur – Tourist” pod budowę zajazdu.
W latach 1976-1986 parafia ryńska administrowana była przez proboszcza parafii w Giżycku, księdza Janusza Jaguckiego. W 1986 proboszczem został Erwin Jurczok, pełniący tę funkcję do końca czerwca 1998. Jego następcą został w lipcu 1998 ks. Jan Neumann.
Na początku lat dwutysięcznych parafia liczyła około dwustu wiernych.
Filiały.
Koczarki.
Koczarki należały do parafii w Nakomiadach. W 1978 tamtejszy kościół ewangelicki został sprzedany katolikom, a wierni zaczęli dojeżdżać na nabożeństwa do kościoła w Kętrzynie. Kętrzyńska parafia na początku lat 2000 pozyskała dawny mazurski dom w Koczarkach, w którym urządzona została kaplica. W 2003 został tu powołany filiał parafii w Kętrzynie, obsługiwany do listopada 2013 przez ks. Pawła Hause. W związku z decyzją kętrzyńskiej parafii i podjęciem stosownej uchwały 1 marca 2014 przez Synod Diecezji Mazurskiej, 28 marca 2014 Konsystorz zatwierdził formalne przyłączenie filiału Koczarki do parafii w Rynie.
Sterławki Wielkie.
Parafia ewangelicka w Sterławkach Wielkich powstała w 1598. Miejscowy kościół został spalony w lutym 1657 przez wojska armii polsko-litewskiej pod przywództwem Aleksandra Hilarego Połubińskiego, współpracującego z hetmanem Wincentym Aleksandrem Gosiewskim i królem Janem Kazimierzem. Kościół został następnie prowizorycznie odbudowany. Do powstania nowego budynku kościoła doszło w 1832 i został on wybudowany według projektu Karola Fryderyka Schinkla. Wykorzystano wówczas fundamenty starego obiektu i materiały z jego rozbiórki. Nowy kościół został wyremontowany w 1884, wtedy też została do niego dobudowana wieża z cegły o wysokości 38 metrów. W latach 20. XX wieku parafia w Sterławkach Wielkich skupiała 2133 wiernych, a na jej terenie działały cztery szkoły.
W 1945 kościół i plebania zostały zajęte przez katolików, w związku z czym prowadzenie nabożeństw ewangelickich zostało przeniesione do małego pokoju w domu prywatnym. Opiekę duszpasterska nad wiernymi sprawował ks. Emil Dawid, dojeżdżający tu z Giżycka do 8 sierpnia 1951, po nim Sterławki Wielkie obsługiwał ks. Rudolf Mrowiec, wspierany przez siostrę Dorkę. Kolejnym duszpasterzem został po 24 kwietnia 1954 ks. Jan Szczech.
13 maja 1959 dawna plebania ewangelicka wraz z ziemią należącą do parafii została przejęta oficjalnie przez Gminną Radę Narodową w Sterławkach Wielkich. Na potrzeby ewangelików zostały przeznaczone trzy pomieszczenia znajdujące się na parterze budynku.
Od 1 lipca 1962 duszpasterstwo w Sterławkach Wielkich przejął ks. Jan Szarek. W 1965 tutejszy zbór liczył 130 wiernych. Od 1966 został przyłączony jako filiał do parafii w Rynie i od tej pory był obsługiwany przez tamtejszego proboszcza, ks. Pawła Kubiczka. W związku z jego przeniesieniem się do parafii w Szczytnie w 1970, przez kolejne pięć lat Sterławki obsługiwał kolejny ryński proboszcz, ks. Fryderyk Tegler. W 1975 filiał zrzeszał 50 wiernych.
W 1975 cała parafia w Rynie przeszła pod administrację parafii w Giżycku, w związku z czym filiał w Sterławkach Wielkich zaczął być obsługiwany przez tamtejszego proboszcza ks. Janusza Jaguckiego, którego wspomagali odbywający praktyki kandydackie Janusz Sikora, Waldemar Szczugieł i Jerzy Below.
1 lipca 1986 stanowisko proboszcza-administratora parafii w Rynie objął ks. Erwin Jurczok i od tego czasu przejął on opiekę duszpasterską nad Sterławkami.
W listopadzie 1994 parafia dokonała wykupu pozostałej części budynku plebanii w Sterławkach, należącej do tego czasu do prywatnego właściciela, stając się posiadaczem całego obiektu.
Od 1 lipca 1998 pracę w filiale prowadzi kolejny proboszcz ryńskiej parafii, ks. Jan Neumann.
Współczesność.
Nabożeństwa w Rynie odbywają się w każdą niedzielę oraz święta w kaplicy ewangelickiej urządzonej w budynku dawnej plebanii. W okresie pasyjnym prowadzone są również nabożeństwa tygodniowe.
Do parafii należą ponadto kaplice filialne w Sterławkach Wielkich oraz Koczarkach, gdzie nabożeństwa prowadzone są dwa razy w miesiącu oraz w święta.
Odbywają się godziny biblijne, spotkania młodzieżowe oraz szkółki niedzielne. Prowadzona jest również wypożyczalnia sprzętu rehabilitacyjnego.

</doc>
<doc id="2292668" url="https://pl.wikipedia.org/wiki?curid=2292668" title="Pysznokwiat wspaniały">
Pysznokwiat wspaniały



</doc>
<doc id="2292670" url="https://pl.wikipedia.org/wiki?curid=2292670" title="Michał Kirkor (generał)">
Michał Kirkor (generał)

Michał Kirkor (ur. 1748 – zm. po 1800) – generał adiutant Stanisława Augusta Poniatowskiego.
Życiorys.
Był Tatarem pochodzącym z Litwy. Dworzanin królewski i oficer lekkokonnego pułku tatarskiego. W 1783 został pułkownikiem i fligeladiutantem króla. W 1790 mianowany generałem adiutantem i szefem pułku. Uczestnik wojny polsko-rosyjskiej 1792, walczył m.in. pod Mirem i Mścibowem. Po wybuchu insurekcji kościuszkowskiej przyłączył się do niej. Towarzyszył królowi w Grodnie i w czasie jego pobytu w Petersburgu. Obecny na koronacji cesarza Pawła I.
W XVIII wieku był członkiem loży wolnomularskiej Świątynia Izis.

</doc>
<doc id="2292671" url="https://pl.wikipedia.org/wiki?curid=2292671" title="Flowers and Trees">
Flowers and Trees



</doc>
<doc id="2292674" url="https://pl.wikipedia.org/wiki?curid=2292674" title="Walenty Dąbrowski">
Walenty Dąbrowski

Walenty Dąbrowski (ur. 14 lutego 1847 w Gowinie, zm. 15 lutego 1931 w Wejherowie) – duchowny katolicki, kaszubski działacz społeczno-kulturalny i charytatywny. 
Życiorys.
Uczęszczał do gimnazjum w Wejherowie. Po maturze studiował w Wyższym Seminarium Duchownym w Pelplinie i na uniwersytetach we Fryburgu Bryzgowijskim oraz w Münster. Święcenia kapłańskie otrzymał 12 lipca 1874 w Pelplinie. Następnie był przez 13 lat nauczycielem religii. Od 1887 został proboszczem parafii w Wejherowie. Był też delegatem biskupim i dziekanem dekanatu puckiego. W 1895 został także pierwszym dziekanem nowo utworzonego dekanatu wejherowskiego. W 1924 przeszedł na emeryturę. Przemawiał do zgromadzonych w Wejherowie pątników w języku kaszubskim.
Od 1915 był kanonikiem honorowym kapituły chełmińskiej. Władze kościelne przyznały mu również godność szambelana papieskiego (prałata). 2 maja 1923 został odznaczony Krzyżem Oficerskim Orderu Odrodzenia Polski. W 1927 otrzymał Krzyż Pro Ecclesia et Pontifice.

</doc>
<doc id="2292678" url="https://pl.wikipedia.org/wiki?curid=2292678" title="Robert Rogalski (1920–2020)">
Robert Rogalski (1920–2020)

Robert Rogalski (ur. 15 grudnia 1920 w Siedlcach, zm. 4 lipca 2020 w Niwiskach) – polski aktor teatralny i filmowy.
Życiorys.
Syn podoficera zawodowego Wojska Polskiego. Absolwent szkoły powszechnej i gimnazjum w Siedlcach. Naukę w Liceum Pedagogicznym w Leśnej Podlaskiej przerwała wojna. W czasie okupacji pracował jako pomocnik murarza niedaleko kolei w Siedlcach. Widział, jak na rampę kolejową wjeżdżały pociągi, jadące do Treblinki. W 1940 wstąpił do ZWZ/AK. 
W 1951 ukończył studia na PWST w Warszawie. Trzy lata wcześniej, 13 października 1948 miał miejsce jego debiut teatralny. Występował w teatrach:
Jest autorem książki „Siedlce – okupacja – teatr. Wspomnienia z lat 1920–2018” wydanej przez Miejsko-Gminny Ośrodek Kultury w Kosowie Lackim.
Jego żoną była aktorka i inspicjentka teatralna Barbara Rogalska (1929-2018). Zmarł 4 lipca 2020 w wieku 99 lat. W ostatnich latach życia był najstarszym aktywnym zawodowo polskim aktorem.
Pogrzeb Roberta Rogalskiego odbył się 10 lipca. Po mszy św. w kościele pw. Wniebowzięcia NMP w Niwiskach (w gminie Mokobody niedaleko Siedlec) został pochowany w grobie rodzinnym na miejscowym cmentarzu parafialnym.

</doc>
<doc id="2292682" url="https://pl.wikipedia.org/wiki?curid=2292682" title="Parafia św. Katarzyny i św. Stanisława w Kleczanowie">
Parafia św. Katarzyny i św. Stanisława w Kleczanowie

Parafia św. Katarzyny i św. Stanisława w Kleczanowie - parafia rzymskokatolicka znajdująca się w diecezji sandomierskiej w dekanacie Klimontów. 
Na podstawie monografii ks. Jana Wiśniewskiego parafia istniała już w XI wieku.
Do parafii przynależą: Dobrocice, Kleczanów, Komorna, Międzygórz, Święcica, Zdanów.

</doc>
<doc id="2292683" url="https://pl.wikipedia.org/wiki?curid=2292683" title="Teatr ogromny">
Teatr ogromny



</doc>
<doc id="2292685" url="https://pl.wikipedia.org/wiki?curid=2292685" title="Noriyuki Haga">
Noriyuki Haga

 – japoński motocyklista.
Kariera.
Początki (1993–1997).
Noriyuki karierę rozpoczął w roku 1993, od udziału w japońskich mistrzostwach Superbike’ów. Po dwóch latach startów na włoskiej maszynie Ducati, Haga w sezonie 1995 dosiadł motocykla Yamahy. W 1997 roku sięgnął po tytuł mistrzowski. W roku 1996 wraz z Amerykaninem Colinem Edwardsem zwyciężył w długodystansowym wyścigu – Suzuka 8h.
World Superbike (1996–2000).
Japończyk w 1996 roku zadebiutował w mistrzostwach świata Superbike’ów, na motocyklu Yamaha. Dzięki „dzikiej karcie” wystartował na rodzimym torze w Sugo. W pierwszym wyścigu stanął na podium, zajmując drugie miejsce. Uzyskał również najszybszy czas okrążenie. Zdobyte punkty sklasyfikowały go na 22. miejscu w ogólnej punktacji.
W kolejnym sezonie (ponownie na Yamasze) Haga wystartował w czterech wyścigach (zastąpił niedysponowanego Colina Edwardsa). Podczas zmagań w Japonii i Indonezji trzykrotnie dojeżdżał na podium, w tym po raz pierwszy na najwyższym stopniu (w drugim wyścigu na japońskim obiekcie). Dzięki zdobytym punktom w klasyfikacji znalazł się na 13. lokacie.
Obiecujące wyniki pozwoliły mu wystartować w całym sezonie. W ekipie trzech skrzyżowanych kamertonów zastąpił odchodzącego do Hondy Edwardsa. Haga w fantastyczny sposób rozpoczął sezon, wygrywając w trzech z czterech pierwszych wyścigów (dwukrotnie w Wielkiej Brytanii oraz w jednym z wyścigów w Australii). Nie był jednak w stanie utrzymać się na pozycji lidera przez cały sezon. Ostatecznie triumfował jeszcze dwukrotnie (w USA oraz w Japonii), a podczas zmagań w Hiszpanii po raz pierwszy sięgnął po pole position. W klasyfikacji generalnej zajął 6. miejsce.
W sezonie 1999 odniósł jedno zwycięstwo, w pierwszym wyścigu w Hiszpanii. Ostatecznie został sklasyfikowany na 7. pozycji.
W roku 2000 Noriyuki po raz pierwszy realnie liczył się w walce o tytuł mistrzowski. Po drugim wyścigu w RPA, Japończyk został jednak poddany badaniom, które stwierdziły w jego organizmie niedozwolony środek dopingowy (suplement efedryna), pochodzący z ziół stosowanych w Huang Ma. W tej sytuacji wyniki Japończyka z pierwszej rundy zostały anulowane, a kara absencji miała obowiązywać począwszy od 5 czerwca. Po serii odwołań, rezultat pierwszego wyścigu został jednak przywrócony, a karę wykluczenia przesunięto i skrócono do dwóch tygodni. W efekcie Haga nie mógł wystartować w ostatniej rundzie, na brytyjskim torze Brands Hatch i ostatecznie przegrał mistrzostwo, nie mogąc odrobić strat do Amerykanina Colina Edwardsa. W ciągu sezonu jedenastokrotnie stawał na podium, z czego cztery razy na najwyższym stopniu.
MotoGP.
W roku 1998, za sprawą „dzikiej karty”, Japończyk zadebiutował w motocyklowych mistrzostwach świata. Dosiadając maszynę Yamahy w pierwszej rundzie, na torze w Japonii, Noriyuki zajął najniższy stopnień podium. Pomimo sukcesu Haga nie dostał już kolejnej szansy startu. Dzięki szesnastu punktom zmagania zakończył na 20. pozycji.
Po kontrowersyjnym sezonie 2000 w WSBK Japończyk przeszedł do wyścigów Grand Prix, podpisując kontrakt z Red Bull Yamaha. Debiut w pełnym wymiarze nie był jednak udany dla Hagi, który tylko dwukrotnie znalazł się w pierwszej ósemce. Najlepiej spisał się podczas GP Wielkiej Brytanii, gdzie zajął czwartą pozycję. Uzyskane punkty sklasyfikowały go na 14. lokacie, ex-equo z Francuzem Olivierem Jacque.
Po roku przerwy Nori powrócił do serii, tym razem nawiązując współpracę z włoską stajnią Alice Aprilia, z którą startował w Superbike’ach. Będąc partnerem rywala z WSBK Edwardsa, Japończyk ponownie nie miał udanego sezonu, będąc tylko dwukrotnie w pierwszej dziesiątce. Podczas ulewnego GP Francji Haga uzyskał najszybsze okrążenie wyścigu, który zakończył na ósmej lokacie. Oczko wyżej był na brytyjskim torze Donington Park. Ostatecznie został sklasyfikowany ponownie na 14. pozycji, za amerykańskim motocyklistą.
World Superbike (2002, 2004–).
Po nieudanym sezonie w MotoGP, Haga powrócił do WSBK. Reprezentując debiutującą w serii włoską stajnię Aprilia, Japończyk zakończył rywalizację na 4. pozycji. Siedmiokrotnie stawał na podium, jednakże ani razu nie udało mu się zwyciężyć. Po zaledwie jednym roku startów, Japończyk przeniósł się do wyścigów Grand Prix wraz z włoską ekipą.
Gdy kolejna próba zasłynięcia w MotoGP uległa niepowodzeniu, Noriyuki postanowił więc na stałe powrócić do mistrzostw świata Superbike’ów. Podpisał kontrakt z włoską stajnią Ducati Renegade Koji. Powrót do serii był bardzo udany, gdyż Haga sześciokrotnie sięgał po zwycięstwo. Mniej stabilna forma od rywali nie pozwoliła mu jednak wywalczyć tytułu i ostatecznie zajął 3. miejsce w końcowej klasyfikacji.
W roku 2005 Japończyk dołączył do włoskiej ekipy Yamaha Motor Italia. Dzięki mocnej końcówce sezonu (osiem miejsc na podium z rzędu, z czego dwa zwycięstwa odniesione na torze w Czechach i Wielkiej Brytanii) Nori ponownie wywalczył 3. pozycję na koniec sezonu.
W sezonie 2006 Haga przez większą część rywalizacji utrzymywał się na drugiej lokacie. W ostateczności jednak Japończyk spadł oczko niżej, będąc po raz trzeci z rzędu sklasyfikowanym na 3. miejscu. W trakcie rywalizacji jedenastokrotnie znalazł się na podium, w tym raz na najwyższym stopniu (na Brands Hatch). Po raz drugi w karierze sięgnął również po pierwsze pole startowe. Sukces miał miejsce na czeskim torze Masaryk Circuit.
W 2007 roku Noriyki przegrał mistrzostwo najmniejszą w historii tej serii liczbą punktów z Brytyjczykiem Jamesem Toselandem (dwa punkty). W ciągu sezonu piętnastokrotnie stawał na podium, z czego sześć razy na pierwszym miejscu. Poza tym dwukrotnie zdobył pole position (na torach we Włoszech oraz w Czechach). Razem z Troyem Corserem sięgnął po tytuł mistrzowski w klasyfikacji konstruktorów.
Sezon 2008 był ostatnim dla Hagi w tym zespole. Walkę o tytuł uniemożliwiła mu bardzo nierówna forma. Japończyk zwyciężył w aż siedmiu wyścigach, jednakże sukcesy przeplatały się z kiepskimi wynikami, co w efekcie dało 3. lokatę, za zespołowym partnerem Corserem.
W roku 2009 Japończyk podpisał kontrakt z mistrzowską ekipą Ducati Corse, w której zastąpił kończącego karierę Troya Baylissa. Po raz trzeci w karierze Haga został wicemistrzem świata, po zaciętym pojedynku z debiutantem Benem Spiesem (tytuł przegrał różnicą sześciu oczek). Dzięki równej i konsekwentnej jeździe Noriyuki prowadził przez większą część zmagań (jego przewaga w pewnym momencie sięgała nawet blisko sto punktów). Punktem kulminacyjnym sezonu okazał się jednak ciężki wypadek podczas drugiego wyścigu, na torze Donington Park, w którym Nitro-Nori o mało nie doznał złamania kręgosłupa. Dzięki miesięcznej przerwie w kalendarzu Haga mógł wystartować na torze Masaryk Circuit, jednakże nie był w stanie walczyć o czołowe lokaty. Kolizja z Jonathanem Reą (na torze w Niemczech) spowodował, iż Japończyk spadł na drugą pozycję w klasyfikacji generalnej. W kolejnych wyścigach Haga spisywał się jednak lepiej od Amerykanina i na rundę przez zakończeniem sezonu prowadził z przewagą dziesięciu punktów. Wypadek Noriego w pierwszym wyścigu w Portugalii, przy zwycięstwie Spiesa, pozwolił Benowi dojechać bez presji na piątym miejscu w drugim podejściu, dzięki czemu sięgnął po tytuł mistrza świata. W trakcie rywalizacji Haga aż dziewiętnastokrotnie stawał na podium, z czego osiem razy zwyciężał.
W roku 2010 Japończyk nie liczył się w walce o mistrzostwo. Noriyuki sześciokrotnie znalazł się w pierwszej trójce, w tym dwukrotnie na najwyższym stopniu, co w efekcie dało mu 6. lokatę. Po sezonie bolońska ekipa postanowiła zakończyć działalność w serii.
Na sezon 2011 Japończyk związał się z włoskim zespołem PATA Racing Team Aprilia.

</doc>
<doc id="2292686" url="https://pl.wikipedia.org/wiki?curid=2292686" title="Milen Radukanow">
Milen Radukanow

Milen Radukanow (ur. 12 grudnia 1972 w Widinie) – bułgarski piłkarz grający na pozycji obrońcy, oraz trener piłkarski.
Kariera piłkarska.
Jest wychowankiem Bdinu Widin, ale już w wieku dwudziestu lat został sprowadzony do CSKA Sofia. Trafił na słabszy okres w historii tego klubu, bo w czasie czteroletniego pobytu zdołał wywalczyć z nim tylko jedno trofeum: Puchar Bułgarii. Osiągnięcie to powtórzył także w czasie gry w Lewskim Sofia. Ponadto w czasie osiemnastoletniej kariery piłkarskiej występował m.in. w Spartaku Plewen, Lokomotiwie Sofia oraz klubach greckich i rumuńskich.
Jeden raz zagrał w reprezentacji Bułgarii. W towarzyskim spotkaniu z Algierią (0:0), 5 czerwca 1998, w 48 minucie zmienił na boisku Malina Oraczewa.
Kariera szkoleniowa.
2010–2011: CSKA Sofia.
Działalność szkoleniową rozpoczął na początku 2010, rok po oficjalnym zakończeniu kariery piłkarskiej. Został zatrudniony w sztabie CSKA Sofia jako asystent pierwszego trenera. W ciągu kolejnych miesięcy współpracował z Ioanem Andone, Dimityrem Penewem, Pawłem Doczewem i Gjore Jowanowskim.
Po zwolnieniu tego ostatniego, w październiku 2010, otrzymał propozycję samodzielnego prowadzenia pierwszej drużyny. W pierwszym sezonie swojej pracy doprowadził CSKA do trzeciego miejsca w lidze oraz – pierwszego od pięciu lat – zwycięstwa w Pucharze Bułgarii. W finale tych rozgrywek jego podopieczni wygrali 1:0 ze Slawią Sofia.
Jednak już na początku kolejnego sezonu został zdymisjonowany; nie pomogły my dobre wyniki w lidze (7 zwycięstw ligowych w 9 meczach i pozycja wicelidera ligi). Według mediów jego odejścia oczekiwał Dimityr Penew, honorowy prezes klubu, który chciał zająć jego miejsce. Tak też się stało.
od 2011: Botew Płowdiw.
Radukanow szybko znalazł zatrudnienie w grającym w pierwszej lidze Botewie Płowdiw. Jego celem był awans z tym klubem do ekstraklasy.

</doc>
<doc id="2292688" url="https://pl.wikipedia.org/wiki?curid=2292688" title="Ratusz w Rawiczu-Sarnowej">
Ratusz w Rawiczu-Sarnowej

Ratusz w Rawiczu-Sarnowej – dawny ratusz Sarnowej, niegdyś miasta, od 1973 dzielnicy Rawicza.
Historia.
Klasycystyczny budynek został wybudowany na środku sarnowskiego rynku w 1837. W 1870 podczas przebudowy ratusz wzbogacił się o bogato zdobioną wieżę zegarową w stylu neogotyckim. Od 1970 budynek figuruje w rejestrze zabytków. Włączenie Sarnowej do Rawicza 1 stycznia 1973 pozbawiło budynek pierwotnej funkcji i był przez pewien czas opuszczony. Ostatecznie stał się siedzibą biblioteki.
Architektura.
Budynek został wybudowany jako piętrowy na planie prostokąta, z cegły i otynkowany. Główna fasada, siedmioosiowa, jest skierowana na zachód. Kondygnacje wieńczą gzymsy kordonowe. Dach ratusza jest dwuspadowy z naczółkami. 
Dobudowana na planie ośmioboku wieża, w przeciwieństwie do głównego budynku, była murowana z czerwonej cegły i nie została otynkowana. Neogotycki jest również stanowiący podstawę ryzalit z attyką ze sterczynami. Na wejściem umieszczono herb Sarnowej. Wieżę zdobią postacie, zegar, pilastry i gzymsy.

</doc>
<doc id="2292691" url="https://pl.wikipedia.org/wiki?curid=2292691" title="Kandydaci na szaleńców">
Kandydaci na szaleńców

Kandydaci na szaleńców – trzeci album studyjny polskiego rapera i producenta muzycznego Mesa. Płyta ukazała się 16 kwietnia 2011 roku nakładem wytwórni muzycznej Alkopoligamia.com.
Płyta zadebiutowała na 2. miejscu listy OLiS w Polsce i uzyskała certyfikat złotej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2292692" url="https://pl.wikipedia.org/wiki?curid=2292692" title="Marianków (Walce)">
Marianków (Walce)

Marianków – część wsi Walce w Polsce, położona w województwie opolskim, w powiecie krapkowickim, w gminie Walce.
W latach 1975–1998 Marianków administracyjnie należał do ówczesnego województwa opolskiego.

</doc>
<doc id="2292695" url="https://pl.wikipedia.org/wiki?curid=2292695" title="Parafia Wniebowzięcia Najświętszej Maryi Panny w Mydłowie">
Parafia Wniebowzięcia Najświętszej Maryi Panny w Mydłowie

Parafia Wniebowzięcia Najświętszej Maryi Panny w Mydłowie - parafia rzymskokatolicka znajdująca się w diecezji sandomierskiej w dekanacie Klimontów.
Pierwsze wzmianki o parafii pochodzą sprzed roku 1326, wtedy już wspominana jest przez historyka Jana Długosza. 
Do parafii należą wierni z miejscowości: Beradz, Boduszów, Borków, Garbowice, Kaczyce, Kamieniec, Kopiec, Krępa, Mydłowiec, Mydłów, Płaczkowice i Przepiórów.

</doc>
<doc id="2292697" url="https://pl.wikipedia.org/wiki?curid=2292697" title="Paulina Appenszlak">
Paulina Appenszlak

Paulina Appenszlak (ur. ok. 1900, zm. 1976 w Izraelu) – polska i izraelska feministka i dziennikarka żydowskiego pochodzenia.
Życiorys.
Urodziła się około 1900 roku, prawdopodobnie w Warszawie. Była założycielką i redaktorką naczelną polskojęzycznego pisma „Ewa”, skierowanego do Żydówek, wydawanego w Warszawie od 1928 przez pięć kolejnych lat. W swoich tekstach namawiała Żydówki do korzystania z czynnego prawa wyborczego i walki o miejsca w parlamencie oraz przestrzeni publicznej. Na łamach „Ewy” prowadziła także kampanię świadomego macierzyństwa.
Jej mężem był Jakub Appenszlak, dziennikarz, krytyk literackiego i jeden z głównych redaktorów syjonistycznego „Naszego Przeglądu”. Sama także należała do redakcji dziennika i pisywała artykuły na temat równouprawnienia kobiet w społeczności żydowskiej. Po wybuchu II wojny światowej, 4 września razem z synem Henrykiem udało jej się uciec z Warszawy i ostatecznie przedostać do Palestyny. Tam starała się nawiązać do swojej działalności w Polsce i została dziennikarką pisma „Olam Ha-Isha”.

</doc>
<doc id="2292699" url="https://pl.wikipedia.org/wiki?curid=2292699" title="Teatr mieszczański">
Teatr mieszczański



</doc>
<doc id="2292700" url="https://pl.wikipedia.org/wiki?curid=2292700" title="Rezolucja Rady Bezpieczeństwa ONZ nr 48">
Rezolucja Rady Bezpieczeństwa ONZ nr 48

Rezolucja Rady Bezpieczeństwa ONZ nr 48 została uchwalona 23 kwietnia 1948 w trakcie 287 sesji Rady Bezpieczeństwa ONZ.
Rezolucja odnosiła się do Rezolucji RB ONZ nr 46 z dnia 17 kwietnia 1948, która wzywała wszystkie strony Wojny domowej w Mandacie Palestyny do przestrzegania szczególnych warunków rozejmu w Mandacie Palestyny.
Za przyjęciem Rezolucji głosowało wszystkich ośmiu obecnych członków Rady, przy nieobecności przedstawicieli Kolumbii, Ukraińskiej Socjalistycznej Republiki Radzieckiej i Związku Socjalistycznych Republik Radzieckich.

</doc>
<doc id="2292703" url="https://pl.wikipedia.org/wiki?curid=2292703" title="Francisc Cociş">
Francisc Cociş

Francisc Cociş (ur. 19 maja 1930 w Giungi) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 157. miejsce w wieloboju gimnastycznym.

</doc>
<doc id="2292704" url="https://pl.wikipedia.org/wiki?curid=2292704" title="Tramwaje w Krajowie">
Tramwaje w Krajowie

Tramwaje w Krajowie – system komunikacji tramwajowej działający w rumuńskim mieście Krajowa. Tramwaje na ulice Krajowy wyjechały 24 września 1987. Trasa łączy dzielnice przemysłowe.
Linie.
Tramwaje na najkrótszej linii nr 100 kursują co kilka minut, natomiast tramwaje na najdłuższej linii nr 102 – co 30 min. Linia 101 jest linią szczytową. Końcowy fragment linii 102 wychodzi poza Krajową i kończy się w miejscowości Ișalnița.
Stan z 9 kwietnia 2020 r.
Tabor.
Od początku istnienia do obsługi trasy tramwajowej posiadano 49 składów Timiș 2. W 1998 sprowadzono 10 tramwajów Tatra KT4D z Berlina. Kolejne tramwaje, które zakupiono w 2001 były używanymi tramwajami Tatra T4D z Lipska, a w 2007 z Drezna. Dodatkowo sprowadzono po kilka sztuk tramwajów: M5+m5 z Monachium oraz SGP E1 z Rotterdamu. Ostatnie tramwaje Timiș 2 wycofano prawdopodobnie w 2007.
17 lipca 2021 władze Krajowy z podpisały «Pesą» umowę na dostawę 17 tramwajów "Twist Tram.eu". Dostawa pierwszego składu nastąpiła 1 grudnia 2022. Po homologacji i dopuszczeniu technicznym pierwszy tramwaj wyjechał w ruchu liniowym na ulice Krajowy 16 marca 2023.
Tabor eksploatowany liniowo według stanu z 9 kwietnia 2020 r.:

</doc>
<doc id="2292706" url="https://pl.wikipedia.org/wiki?curid=2292706" title="Australia na Letnich Igrzyskach Olimpijskich 1952">
Australia na Letnich Igrzyskach Olimpijskich 1952

Australię na Letnich Igrzyskach Olimpijskich 1952 reprezentowało 81 zawodników, 71 mężczyzn i 10 kobiet.

</doc>
<doc id="2292707" url="https://pl.wikipedia.org/wiki?curid=2292707" title="Andrei Kerekeș">
Andrei Kerekeș

Andrei Kerekeș (ur. 4 stycznia 1925 w Reșicie, zm. 31 stycznia 1997 tamże) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 72. miejsce w wieloboju gimnastycznym.

</doc>
<doc id="2292708" url="https://pl.wikipedia.org/wiki?curid=2292708" title="Stojczo Stoew">
Stojczo Stoew

Stojczo Zacharijew Stoew (ur. 15 sierpnia 1965) – bułgarski piłkarz grający na pozycji ofensywnego pomocnika, oraz trener piłkarski.
Kariera piłkarska.
Jest wychowankiem Lokomotiwu Sofia, w którym występował przez większą część swojej kariery. W ciągu dziewięciu lat gry w tym klubie zdobył Puchar Bułgarii (1982) oraz trzykrotnie – w sezonach 1982–1983, 1984–1985 i 1986–1987 – kończył rozgrywki na czwartym miejscu, gwarantującym grę w europejskich pucharach. W zespole Lokomotiwu rozegrał blisko dwieście meczów.
Po upadku komunizmu wyjechał za granicę, do greckiego Panserraikosu, jednak już po trzech latach, z powodu ciężkiej kontuzji, musiał zakończyć karierę.
Dwa razy zagrał w reprezentacji Bułgarii.
Kariera szkoleniowa.
Działalność szkoleniową rozpoczął w 1998, kiedy został asystentem Christo Bonewa w Lokomotiwie Sofia. Później samodzielnie prowadził reprezentację Bułgarii juniorów oraz zespoły z niższych lig: Akademik Swisztow i Czawdar Etropole. Z tym ostatnim odniósł pierwszy poważny sukces w swojej karierze. W sezonie 2007–2008 drugoligowy Czawdar dotarł do 1/8 finału Pucharu Bułgarii, co do 2010 było najlepszym wynikiem w historii tego klubu.
Pod koniec 2009 roku Stoew został zatrudniony w zespole beniaminka I ligi, Sportiście Swoge. Pracował w nim przez całą rundę wiosenną, jednak nie został uratować go przed spadkiem do II ligi. Na koniec sezonu klub był przedostatni w lidze.
Stoew powrócił do ekstraklasy już w kolejnym sezonie, kiedy po piątej kolejce zastąpił Antona Wełkowa na stanowisku trenera Minioru Pernik. Na koniec rozgrywek 2010–2011 zajął z nim dziewiąte miejsce, gwarantujące bezpieczne pozostanie w lidze.
Sukcesy.
Kariera piłkarska

</doc>
<doc id="2292710" url="https://pl.wikipedia.org/wiki?curid=2292710" title="Chachar Youyi Houqi">
Chachar Youyi Houqi



</doc>
<doc id="2292711" url="https://pl.wikipedia.org/wiki?curid=2292711" title="Józef Wójcik (wojskowy)">
Józef Wójcik (wojskowy)

Józef Robert Wójcik (ur. 27 maja 1913 w Bochni, zm. 31 lipca 2002 w Łodzi) – dowódca 3 kompanii 1 batalionu 2 Pułku Piechoty Legionów 2 Dywizji Piechoty Legionów Armii „Łódź” w czasie II wojny światowej.
Życiorys.
Za datę urodzenia Józefa Wójcika powszechnie uznaje się rok 1913. Jednakże w różnych dokumentach pojawia się także rok 1912 oraz 1911. Był synem Józefa i Elżbiety (zd. Gajdeckiej). Miał dwóch braci i dwie siostry; najstarszy brat – Stanisław był członkiem Armii Krajowej. Józef Wójcik uczęszczał do szkół w Chełmnie i Lwowie. W czasie kampanii wrześniowej brał udział w walkach Armii „Łódź”. Dostał się do niewoli 30 września 1939 w Modlinie, skąd został przewieziony do obozu jenieckiego w Woldenbergu. Według jego relacji, pozostali żołnierze z jego kompanii zostali rozstrzelani przez Niemców wbrew ustaleniom Konwencji Genewskiej. Po wojnie wrócił do ojczyzny, osiadł w Łodzi, pracował w drukarni. Założył rodzinę z żoną Wandą; mieli czworo dzieci: Andrzeja, Elżbietę, Annę i Macieja. Zmarł w Łodzi 31 lipca 2002, pochowany na Cemantarzu Doły.
Kariera wojskowa.
W latach dwudziestych uczęszczał do Korpusu Kadetów w Chełmnie i Lwowie. W czasie II wojny światowej walczył w Armii Łódź jako dowódca 3 kompanii 2 Pułku Piechoty Legionów. Brał udział w działaniach wojennych w rejonie Koluszek, w Piotrkowie Trybunalskim, Borowych Górach, Pabianicach, Rozprzy, Brzezinach, Puszczy Kampinoskiej, Zakroczymiu, Modlinie oraz Skierniewicach. 28 września 1939 został ranny i 30 września 1939 dostał się w ręce niemieckiej armii. Odtąd, aż do zakończenia II wojny światowej przebywał m.in. w niemieckim Oflagu II C w Woldenbergu. 12 października 1978 został awansowany na stopień podpułkownika.

</doc>
<doc id="2292712" url="https://pl.wikipedia.org/wiki?curid=2292712" title="Chachar Youyi Zhongqi">
Chachar Youyi Zhongqi



</doc>
<doc id="2292713" url="https://pl.wikipedia.org/wiki?curid=2292713" title="Chachar Youyi Qianqi">
Chachar Youyi Qianqi



</doc>
<doc id="2292714" url="https://pl.wikipedia.org/wiki?curid=2292714" title="Valdemar Borovskij">
Valdemar Borovskij

Valdemar Borovskij (ur. 2 maja 1984 w Wilnie) – litewski piłkarz, od 2011 roku grający w FK Sūduva. Występuje na pozycji obrońcy. W reprezentacji Litwy zadebiutował w 2011 roku. Do tej pory rozegrał w niej jedno spotkanie (stan na 6 kwietnia 2012r.).

</doc>
<doc id="2292715" url="https://pl.wikipedia.org/wiki?curid=2292715" title="63rd Drive – Rego Park">
63rd Drive – Rego Park

63rd Drive – Rego Park – stacja metra nowojorskiego, na linii E, M i R. Znajduje się w dzielnicy Queens, w Nowym Jorku. Została otwarta 31 grudnia 1936.

</doc>
<doc id="2292717" url="https://pl.wikipedia.org/wiki?curid=2292717" title="Woodhaven Boulevard (stacja metra na Queens Boulevard Line)">
Woodhaven Boulevard (stacja metra na Queens Boulevard Line)

Woodhaven Boulevard – stacja metra nowojorskiego, na linii E, M i R. Znajduje się w dzielnicy Queens, w Nowym Jorku. Została otwarta 31 grudnia 1936.

</doc>
<doc id="2292719" url="https://pl.wikipedia.org/wiki?curid=2292719" title="Parafia św. Jerzego w Szczeglicach">
Parafia św. Jerzego w Szczeglicach

Parafia św. Jerzego w Szczeglicach – parafia rzymskokatolicka znajdująca się w diecezji sandomierskiej w dekanacie Klimontów.
Do parafii przynależą: Domoradzice, Grzybów, Grzybów Kolonia, Łukawica, Pęcławice Górne, Kolonia Pęcławice, Pęcławska Kolonia, Szczeglice, Wagnerówka, Wolica, Wysoki Duże, Wysoki Małe, Wysoki Średnie, Zagorzyce.

</doc>
<doc id="2292720" url="https://pl.wikipedia.org/wiki?curid=2292720" title="Mihai Botez (polityk)">
Mihai Botez (polityk)

Mihai Botez (ur. 1940, zm. 11 lipca 1995) – rumuński antykomunistyczny działacz, po rewolucji w 1989 ambasador Rumunii w Waszyngtonie.
Życiorys.
Naukowiec, wykładowca na Wydziale Matematyki w Bukareszcie. W latach 1974-1977 był dyrektorem Międzynarodowego Centrum metodologii badań na temat przyszłości i rozwoju. W 1977 stracił stanowisko z powodu wyrażenia sprzeciwu wobec reżimu Nicolae Ceauşescu.
W Bukareszcie znajduje się szkoła nazwana jego imieniem.

</doc>
<doc id="2292723" url="https://pl.wikipedia.org/wiki?curid=2292723" title="Australia na Letnich Igrzyskach Olimpijskich 1948">
Australia na Letnich Igrzyskach Olimpijskich 1948

Australię na Letnich Igrzyskach Olimpijskich 1948 reprezentowało 75 zawodników, 66 mężczyzn i 9 kobiet.

</doc>
<doc id="2292729" url="https://pl.wikipedia.org/wiki?curid=2292729" title="Nowe Santander">
Nowe Santander

Nowe Santander – dawna prowincja Nowej Hiszpanii, znajdująca się na wybrzeżu Zatoki meksykańskiej, na południe od Téjasu, a na wschód on Nowego Leonu. Terytorium stworzono we wrześniu roku 1746, a nazwano na cześć miejsca pochodzenia pomysłodawcy tj. José de Escandón.
Ideą założycielską dla Nowej Santander był pomysł stworzenia pasa osiedleńczego który odgradzałby wnętrze Meksyku od najazdów koczowniczych wojowników prerii.

</doc>
<doc id="2292730" url="https://pl.wikipedia.org/wiki?curid=2292730" title="Taobei">
Taobei

Taobei (chiń. 洮北区; pinyin: "Táoběi Qū") – dzielnica i siedziba prefektury miejskiej Baicheng, w północno-wschodnich Chinach, w prowincji Jilin. W 1999 roku liczba mieszkańców dzielnicy wynosiła 474 358.

</doc>
<doc id="2292731" url="https://pl.wikipedia.org/wiki?curid=2292731" title="Kiczora (806 m)">
Kiczora (806 m)

Kiczora – szczyt w Pasmie Jaworzyny w Beskidzie Sądeckim. Znajduje się w grzbiecie odchodzącym na południowy zachód od szczytu nad Łabowską Halą (1064 m) w głównej grani Pasma Jaworzyny i opadającym do doliny Popradu. Grzbiet ten oddziela dolinę Łomniczanki (po zachodniej stronie) od doliny Wierchomlanki (po wschodniej stronie). W kolejności z północy na południe znajdują się w nim: Wargulszańskie Góry (1035 m), Parchowatka (1004 m), Łaziska (941 m), Kiczora (806 m) i Drapa (717 m).
Kiczora to nazwa pochodzenia wołoskiego, w Karpatach spotykana dość często. Ta Kiczora wznosi się nad miejscowościami Łomnica-Zdrój i Wierchomla Wielka. Jest w większości zalesiona. Jedynie dolną część północno-wschodnich oraz zachodnich stoków zajmują pola uprawne i zabudowanie tych miejscowości. Nie prowadzi przez nią żaden znakowany szlak turystyki pieszej, ale drogami polnymi i leśnymi wyznakowano szlak turystyki konnej.

</doc>
<doc id="2292732" url="https://pl.wikipedia.org/wiki?curid=2292732" title="Ningjiang">
Ningjiang

Ningjiang (chiń. 宁江区; pinyin: "Níngjiāng Qū") – dzielnica i siedziba prefektury miejskiej Songyuan, w północno-wschodnich Chinach, w prowincji Jilin. W 1999 roku liczba mieszkańców dzielnicy wynosiła 506 259.

</doc>
<doc id="2292733" url="https://pl.wikipedia.org/wiki?curid=2292733" title="Parafia św. Jadwigi Śląskiej w Świątnikach">
Parafia św. Jadwigi Śląskiej w Świątnikach

Parafia św. Jadwigi Śląskiej w Świątnikach - parafia rzymskokatolicka znajdująca się w diecezji sandomierskiej w dekanacie Klimontów. 
Parafia została erygowana 31 marca 1946 roku przez biskupa sandomierskiego, a pierwszym proboszczem został ks. Franciszek Drewnowski.
Do parafii przynależą: Bilcza, Jugoszów, Krobielice, Krzeczkowice, Nasławice, Piekary, Świątniki.

</doc>
<doc id="2292735" url="https://pl.wikipedia.org/wiki?curid=2292735" title="Antoni Zdrawkow">
Antoni Zdrawkow

Antoni Iwanow Zdrawkow (ur. 20 sierpnia 1964 w Sofii) – bułgarski piłkarz grający na pozycji pomocnika, oraz trener piłkarski.
Kariera piłkarska.
Jest wychowankiem Lewskiego Sofia, z którym też odnosił największe sukcesy w swojej karierze. Zdobył z nim mistrzostwo (1985) oraz Puchar kraju (1986). Później z mniejszymi osiągnięciami występował w Łokomotiwie Sofia.
Po upadku komunizmu wyjechał za granicę. Przez dwa lata grał w Portugalii (m.in. w Benfice Lizbona), ale nie zanotował w tym okresie większych sukcesów. Po powrocie do kraju w 1993 występował głównie w klubach z niższych lig.
Na początku kariery trzykrotnie wystąpił w reprezentacji Bułgarii.
Kariera szkoleniowa.
Kilka lat po zakończeniu kariery piłkarskiej rozpoczął pracę szkoleniową. Związał się z zespołem Kaliakra Kawarna: tam zaczynał jako asystent Welisława Wucowa, który poprowadził go do największego sukcesu w jego historii: półfinału Pucharu Bułgarii w sezonie 2007–2008. Drugoligowiec z Kawarny wyeliminował m.in. Czawdar Etropole i Łokomotiw Płowdiw, przegrał dopiero z Czerno More Warna. W lidze zaś zespół zajął drugą pozycję, co umożliwiło mu grę o miejsce w ekstraklasie w barażach. Tu jednak mocniejszy okazał się Minior Pernik, który wygrał po rzutach karnych.
Po odejściu Wucowa Zdrawkow krótko samodzielnie trenował Kaliakrę.
Na początku sezonu 2009–2010 otrzymał propozycję pracy w Lewskim Sofia, jako asystent Georgiego Iwanowa. Jednak Iwanow nie posiadał oficjalnej licencji szkoleniowej UEFA, dlatego też do protokołów wpisywane było nazwisko Zdrawkowa. Duet Iwanow-Zdrawkow doprowadził klub do trzeciego miejsca w lidze, gwarantującego grę w Lidze Europejskiej. Ich misja skończyła się wraz z zakończeniem rozgrywek; nowym szkoleniowcem Lewskiego został Jasen Petrow.
Zdrawkow powrócił do Kaliakry, która w tym czasie grała już w ekstraklasie. Na koniec sezonu 2010–2011 zajął z nią dwunaste miejsce, gwarantujące pozostanie w lidze. Jednak ten wynik nie zadowolił działaczy, którzy w maju 2011 wręczyli trenerowi wymówienie. Jego następcą został Adałbert Zafirow. Później przez kilka miesięcy ponownie współpracował z Iwanowem jako jego asystent w Lewskim, a od grudnia 2011 jest trenerem Botewu Wraca.
Sukcesy.
Kariera piłkarska

</doc>
<doc id="2292736" url="https://pl.wikipedia.org/wiki?curid=2292736" title="Świat Brudasi">
Świat Brudasi

Świat Brudasi (ang. "Dirtgirlworld") – kanadyjsko-australijski serial animowany, który swoją premierę w Polsce miał 18 kwietnia 2011 roku na kanale CBeebies.
Opis fabuły.
Serial opisuje przygody Brudasi i jej przyjaciół, którzy żyją w świecie robali, podziemnych tuneli i chrząszczy kaskaderów.

</doc>
<doc id="2292738" url="https://pl.wikipedia.org/wiki?curid=2292738" title="Leoben Hauptbahnhof">
Leoben Hauptbahnhof

Leoben Hauptbahnhof – stacja kolejowa w Leoben, w kraju związkowym Styria, w Austrii. Jest głównym punktem przesiadkowym na trasach wewnątrz Austrii i łączy m.in. Wiedeń, Klagenfurt am Wörthersee i Villach, jak również Graz w Górnej Styrii i Salzburg.
Historia.
W dniu 1 września 1868 zbudowano linię kolejową Bruck an der Mur–Leoben, a wraz z nią główny dworzec kolejowy. Obecnie jest to część Südbahn. W dniu 1 grudnia tego samego roku otwarto trasę St. Michael-Leoben, część Rudolfsbahn. W wyniku tego poprawiła się dostępność do Leoben. Pozwoliło to, aby przemysłowe i uniwersyteckie Leoben stało się ważnym węzłem dla Górnej Styrii, Salzburga i Klagenfurt am Wörthersee. W 1872 pierwsza część Erzbergbahn została otwarta.
Budynek.
Pomiędzy 1970-75 stary budynek został zburzony i zastąpiony nowym budynkiem przez architekta Bruno Rieglera. Nowa Hala dworcowa została zaprojektowana wraz z artystycznymi rzeźbionymi listwami Rudolfa Kedal, jak również dwoma obrazami Giselberta Hoke. Na placu przed dworcem znajduje się rzeźba Helmutha Gsöllpointnera.
Od 2003 do 2005 r. budynek dworca, perony, przejście podziemne i plac dworcowy zostały zmodernizowane. W hali dworca zachowano historyczne dzieła sztuki. Nowy budynek dworca stał się przyjazny dla pasażerów. Ważnym zadaniem była przebudowa przejścia podziemnego, które połączyło stację z miastem.

</doc>
<doc id="2292740" url="https://pl.wikipedia.org/wiki?curid=2292740" title="Tamara Zamotajłowa">
Tamara Zamotajłowa

Tamara Luchina-Zamotajłowa (ur. 11 maja 1939) – radziecka gimnastyczka. Wielokrotna medalistka olimpijska.
Brała udział w dwóch igrzyskach (IO 60, IO 64), na obu zdobywała medale - łącznie cztery. Na obu triumfowała w drużynie, w 1960 sięgnęła również po dwa brązowe medale w konkurencjach indywidualnych - ćwiczeniach wolnych i na poręczach.

</doc>
<doc id="2292741" url="https://pl.wikipedia.org/wiki?curid=2292741" title="Tamara Ljuchina-Zamotajłowa">
Tamara Ljuchina-Zamotajłowa



</doc>
<doc id="2292742" url="https://pl.wikipedia.org/wiki?curid=2292742" title="Tamara Liuchina">
Tamara Liuchina



</doc>
<doc id="2292743" url="https://pl.wikipedia.org/wiki?curid=2292743" title="Kondrat Mielnik">
Kondrat Mielnik

Kondrat Siemionowicz Mielnik, ros. Кондрат Семёнович Мельник; ukr. Кондрат Семенович Мельник, "Kondrat Semenowycz Melnyk" (ur. w Iwankowie, zm. 3 maja 1971 w Moskwie) – radziecki wojskowy pochodzenia ukraińskiego, generał porucznik.
Życiorys.
Urodził się w miejscowości Iwanków w obwodzie kijowskim na Ukrainie.
W 1919 roku wstąpił do Armii Czerwonej. Brał udział w walkach na Froncie Południowo-Zachodnim, początkowo jako szeregowy, a następnie dowódca szwadronu kawalerii.
W latach 1921–1926 dowódca szwadronu, a następnie dowódca szkoły pułkowej. W 1926 roku ukończył szkołę dowódców kawalerii. Po jej ukończeniu w latach 1927–1930 był szefem sztabu a następnie dowódca pułku kawalerii. W latach 1930–1933 studiował w Akademii Wojskowej im. M Frunzego. Następnie w latach 1933–1935 szef sztabu 4 Samodzielnej Brygady Kawalerii, a w latach 1936–1937 szef sztabu 16 Samodzielnej Dywizji Kawalerii, od lipca do grudnia 1937 roku dowódca 30 Dywizji Kawalerii. Od stycznia do lipca 1938 roku komendant garnizonu Leningradzkiego.
W lipcu 1938 roku został zastępcą szefa sztabu Frontu Dalekowschodniego, brał udział w walkach nad jez. Chasan. Od września 1938 do lipca 1939 roku szef sztabu 2 Samodzielnej Armii. Od sierpnia 1939 do lipca 1941 roku starszy wykładowca Akademii Wojskowej im. Frunzego.
Od lipca 1941 rok dowódca 53 Samodzielnej Dywizji Kawalerii, na czele której wziął w walkach w rejonie Smoleńska i w bitwie pod Moskwą. W grudniu 1941 roku uczestniczył w rajdzie grupy kawalerii gen. Lwa Dowatora na tyły frontu.
W marcu 1942 roku został dowódcą 15 Korpusu Kawalerii Frontu Zakaukaskiego, który stacjonował na terenie Iranu i wchodził w skład wojsk okupacyjnych. W październiku 1942 roku mianowany dowódcą 44 Armii w składzie północnej grupy wojsk Frontu Zakaukaskiego uczestniczył w walkach w nad rzeką Terek i w rejonie miasta Gudermes. W listopadzie 1942 roku został dowódcą 58 Armii, która prowadziła walki obronne na podejściach do Kaukazu. Następnie wzięła udział w natarciu na kierunku stawropolskim oraz w operacji wyzwolenia Krasnodaru.
W październiku 1943 roku został dowódcą 56 Armii, która wzięła udział w operacji noworosyjsko-tamańskiej. W listopadzie został zastępcą dowódcy a w kwietniu 1944 roku dowódcą Samodzielnej Armii Nadmorskiej. Brał udział w walkach o wyzwolenie Krymu.
Po zakończeniu wojny został dowódcą utworzonego na bazie dowództwa armii Taurydzkiego Okręgu Wojskowego, którym dowodził do 1946 roku, a następnie pełnił służbę w Ministerstwie Obrony ZSRR.
Od marca 1952 roku główny doradca wojskowym armii rumuńskiej i równocześnie attaché wojskowy przy poselstwie ZSRR w Rumunii. W 1958 roku wraca do ZSRR i został szefem wyszkolenia wojskowego Komitetu Centralnego DOSAAF.
W 1961 roku przeniesiony do rezerwy. Mieszkał w Moskwie, gdzie zmarł.

</doc>
<doc id="2292748" url="https://pl.wikipedia.org/wiki?curid=2292748" title="Lidija Iwanowa">
Lidija Iwanowa

Lidija Kalinina-Iwanowa (ur. 27 stycznia 1937) – radziecka gimnastyczka. Trzykrotna medalistka olimpijska.
Brała udział w dwóch igrzyskach (IO 56, IO 60), na obu zdobywała medale - łącznie trzy. Na obu triumfowała w drużynie, w 1956 sięgnęła również po brąz w ćwiczeniach zespołowych z przyborem. W drużynie była mistrzynią świata w 1958.
Po zakończeniu kariery sportowej została sędzią, w tej roli brała udział w kolejnych igrzyskach. Jej mąż, piłkarz Walentin Iwanow, również był złotym medalistą olimpijskim. Ich syn był piłkarskim sędzią międzynarodowym.

</doc>
<doc id="2292749" url="https://pl.wikipedia.org/wiki?curid=2292749" title="Lidia Kalinina">
Lidia Kalinina



</doc>
<doc id="2292750" url="https://pl.wikipedia.org/wiki?curid=2292750" title="Lidia Kalinina-Iwanowa">
Lidia Kalinina-Iwanowa



</doc>
<doc id="2292752" url="https://pl.wikipedia.org/wiki?curid=2292752" title="Georgie Gent">
Georgie Gent

Georgie Gent (poprzednio "Stoop", ur. 13 stycznia 1988 w Cambridge), brytyjska tenisistka.
Starty w zawodowych turniejach rozpoczęła już cztery dni po ukończeniu czternastu lat, 17 stycznia 2004 roku. Zagrała kwalifikacje do turnieju ITF w Hull, które wygrała i wystąpiła w turnieju głównym. Przegrała jednak w pierwszym meczu z Suriną de Beer z RPA i odpadła z turnieju. Pierwsze poważniejsze sukcesy odniosła w następnym roku, na turnieju w Bournemouth, gdzie wystąpiła zarówno w grze singlowej jak i deblowej. W singlu osiągnęła finał imprezy, który przegrała ze Szwajcarką Gaelle Widmer a w deblu - półfinał, w parze z Natashą Khan. W 2006 roku wygrała dwa turnieje deblowe, w Frinton i Nottingham, na których dotarła także do finałów gry pojedynczej a które przegrała odpowiednio z Irena Pavlovic i Anną Smith. Pierwszy singlowy turniej wygrała jeszcze tego samego roku w Nuriootpa, w Australii, gdzie w finale pokonała Amerykankę Raquel Kops-Jones. W sumie wygrała dwa turnieje w grze pojedynczej i dwa w grze podwójnej rangi ITF.
W czerwcu 2006 roku otrzymała od organizatorów dziką kartę do udziału w kwalifikacjach turnieju WTA, AEGON International w Eastbourne, ale przegrała w pierwszej rundzie z Akiko Morigami. Tydzień później, również z dziką kartą wystartowała w kwalifikacjach do turnieju wielkoszlemowego w Wimbledonie ale i tym razem przegrała już w pierwszym meczu, ulegając Stéphanie Cohen-Aloro. W 2008 roku ponownie z dziką kartą zagrała, w parze z Anną Smith, w kwalifikacjach Wimbledonu w grze podwójnej. Po wygraniu pierwszej rundy z parą Ani Maret/Séverine Brémond przegrały drugą, decydującą z parą Andrea Hlaváčková/Olha Sawczuk, ale i tak awansowały do turnieju głównego jako tzw. "Lucky loser" (szczęśliwy przegrany). Przegrały jednak w pierwszej rundzie z hiszpańską parą Nuria Llagostera Vives/María José Martínez Sánchez. Grała tam także w grze pojedynczej ale odpadła w pierwszej rundzie kwalifikacji. W 2009 roku zagrała kwalifikacje gry singlowej do trzech turniejów wielkoszlemowych, ale oprócz Australian Open, gdzie wygrała pierwszy mecz z Alexą Glatch w pozostałych turniejach, tzn. Roland Garros i US Open przegrywała w pierwszej rundzie. Do turnieju w Wimbledonie nie grała kwalifikacji ale dzięki dzikiej karcie wystąpiła od razu w turnieju głównym, w którym przegrała po trzysetowym meczu z Wierą Zwonariową. Na tych samych zasadach zagrała też w grze podwójnej, gdzie w parze z Laurą Robson wygrały pierwszą rundę, pokonując parę Jade Curtis/Anna Smith, ale przegrały drugą z Swietłaną Kuzniecową i Amélie Mauresmo.
4 maja 2009 roku osiągnęła swoją najwyższą pozycję w światowym rankingu WTA - miejsce 178.

</doc>
<doc id="2292753" url="https://pl.wikipedia.org/wiki?curid=2292753" title="Linxi">
Linxi



</doc>
<doc id="2292754" url="https://pl.wikipedia.org/wiki?curid=2292754" title="Port lotniczy Uchta">
Port lotniczy Uchta

Port lotniczy Uchta (IATA: UCT, ICAO: UUYH) – port lotniczy położony 5 km na wschód od Uchty, w pobliżu Sosnogorska, w Republice Komi, w Rosji.

</doc>
<doc id="2292758" url="https://pl.wikipedia.org/wiki?curid=2292758" title="Rezolucja Rady Bezpieczeństwa ONZ nr 50">
Rezolucja Rady Bezpieczeństwa ONZ nr 50

Rezolucja Rady Bezpieczeństwa ONZ nr 50 została uchwalona 29 maja 1948 w trakcie 310 sesji Rady Bezpieczeństwa ONZ.
Rezolucja dążyła do wstrzymania działań wojennych w Palestynie bez uszczerbku praw, roszczeń i pozycji Arabów i Żydów.
Rezolucja została przyjęta w części. Nie odbyło się głosowanie nad całością Rezolucji.

</doc>
<doc id="2292760" url="https://pl.wikipedia.org/wiki?curid=2292760" title="Bzik tropikalny">
Bzik tropikalny

Bzik tropikalny – spektakl Grzegorza Jarzyny z 1997 roku. 
Datę premiery "Bzika tropikalnego" do dziś uważa się za cezurę w najnowszych dziejach polskiego teatru. Spektakl okrzyknięto wydarzeniem, jednym z najgłośniejszych debiutów teatralnych i najciekawszą inscenizacją Witkacego w Polsce od wielu sezonów. Grzegorz Jarzyna wyreżyserował "Bzika" pod pseudonimem Grzegorz Horst D’Albertis.
Premiera odbyła się 18 stycznia 1997 w Teatrze Rozmaitości (dziś TR Warszawa). Po ośmiu sezonach, 21 grudnia 2005 odbyło się ostatnie wystawienie "Bzika tropikalnego".
Treść.
Bzik tropikalny oparty jest na połączeniu dwóch dramatów Stanisława Ignacego Witkiewicza z 1920 roku – Mister Price’a oraz Nowego Wyzwolenia. Część Mister Price’a stanowi realistyczną tkankę zdarzeń, fragmenty Nowego Wyzwolenia ilustrują natomiast narkotyczne wizje i obsesję bohaterów. Podziałowi literackiemu odpowiadają dwa plany scenografii. Pierwszy, to tropikalna kawiarenka z plecioną z wikliny ścianą, gdzie spotyka się rodzina słowiańskich biznesmenów Brzechajłów. Ich syn, Jack, przeżywa w tropikach inicjację erotyczną i narkotyczną - wprowadzany w świat dzikich doznań przez pogromczynię silnych męskich osobników, Ellinor Fierce Golders. O jej miłość walczą również mąż, Ryszard Golders, boss jednej z gigantycznych zamorskich kampanii zajmującej się handlem kauczukiem i kawą, a także zakochujący się od pierwszego wejrzenia w Ellinor – Sydney Price, początkująca gwiazda marketingu, poeta nowoczesnej ekonomii, autor szalonych biznesplanów. Miejscem ich zmagań jest zaznaczony na scenie kanapą salon wilii Goldersów, a gdy Ellinor zdradzi męża – wykrojony światłem reflektora pokoik z żelaznym łóżkiem. Drugi plan sceny tworzy ścinająca ją ukośnie jasna ceglana ściana. Stanowi ona oprawę dla wnęki, gdzie przy wyciemnieniu świateł rozgrywają się senne koszmary bohaterów spektaklu. Pojawią się tam groteskowe postaci Mima, króla, Zabawnisi i Florestana Wężymorda, dręczących się wymyślnymi słownymi torturami.

</doc>
<doc id="2292761" url="https://pl.wikipedia.org/wiki?curid=2292761" title="Kekexili Shan">
Kekexili Shan



</doc>
<doc id="2292762" url="https://pl.wikipedia.org/wiki?curid=2292762" title="Maria Bechczyc-Rudnicka">
Maria Bechczyc-Rudnicka

Maria Ksenia Bechczyc-Rudnicka z Mataftinów, 2° voto Wrocka (ur. 1 lutego 1888 w Warszawie, zm. 6 czerwca 1982 w Lublinie) – pisarka, tłumaczka i krytyk teatralny.
W 1907 roku rozpoczęła studia na Wydziale Historyczno-Filologicznym Wyższych Żeńskich Kursów im. Bestużewa w Petersburgu. Wśród jej profesorów byli między innymi historyk Eugeniusz Tarle oraz filolodzy Jan Baudouin de Courtenay i Tadeusz Zieliński. W 1911 roku wyjechała na rok do Paryża, by kontynuować studia nad historią Wielkiej Rewolucji Francuskiej i administracji państwowej czasów Napoleona I. Ich wyniki opublikowała w Petersburgu w postaci dwóch rozpraw naukowych: "Z historii opinii publicznej we Francji w okresie rewolucji (paźdz. 1792 – styczeń 1793)" oraz "Napoleon i prefekci: wstęp do historii administracji za Napoleona I".
Po powrocie do Polski zamieszkała w Warszawie wraz z pierwszym mężem, Antonim Bechczyc-Rudnickim. Pracowała jako nauczycielka języka francuskiego w gimnazjum, tłumaczka oraz publicystka. W 1935 roku opublikowała antyfaszystowską powieść "Sol lucet Germaniae". W tym samym i następnym roku przebywała na wykopaliskach archeologicznych w Biskupinie. Efektem pobytu był cykl artykułów w prasie, w których propagowała prasłowiańską historię grodziska. W podobnym tonie utrzymana była napisana wspólnie z mężem powieść "Dziw" (1937). Do wybuchu II wojny światowej wydane zostały jeszcze: powieść "Niezwykłe przygody zwykłego człowieka" (1936), dwujęzyczna, włosko-polska opowieść "Malarza raweńskiego owieczek dwanaście" i, wspólny z mężem, zbiór nowel "W retorcie życia" (1938). Podczas okupacji pracowała nad przekładami tekstów muzyki wokalnej na język polski, między innymi pierwszego polskiego tłumaczenia "Pasji według św. Mateusza".
Po upadku powstania warszawskiego opuściła miasto wraz z drugim mężem, Edwardem Wrockim, muzykologiem, byłym dyrektorem Biblioteki Operowej. 1 października 1944 roku dotarła do Lublina, gdzie z ramienia PKWN zorganizowała Wojewódzki Wydział Kultury i Sztuki. Współpracowała z Janem Parandowskim przy reaktywacji PEN Clubu i przez kolejnych kilkanaście lat wchodziła w skład jego kierownictwa. W latach 1947–1964 była kierownikiem literackim Państwowego Teatru im. Juliusza Osterwy, 1949–1952 prezesem oddziału Związku Literatów Polskich, 1960–1965 redaktorem naczelnym "Kameny". Była recenzentem teatralnym tego pisma oraz "Teatru", należała do Klubu Krytyki Teatralnej. Dwa zbiory jej publikacji prasowych ukazały się w latach 1966 i 1974, pod tytułami: "Godziny osobliwe" i "Uchylanie masek". W 1979 roku wydano zbiór opowiadań "Nagłe zamyślenia". Ponadto tłumaczyła sztuki teatralne z francuskiego (między innymi, wspólnie z Konradem Eberhardtem, "Krzesła") i rosyjskiego oraz prowadziła prace redakcyjne.
Była odznaczona między innymi Krzyżem Kawalerskim i Komandorskim Orderu Odrodzenia Polski i odznaką Zasłużony Działacz Kultury.

</doc>
<doc id="2292763" url="https://pl.wikipedia.org/wiki?curid=2292763" title="Joseph Bonanno">
Joseph Bonanno

Joe Bonanno lub Joe Bananas, właśc. Joseph Charles Bonanno senior (ur. 18 stycznia 1905, zm. 11 maja 2002) – włosko-amerykański gangster, czołowa postać zorganizowanej przestępczości w Stanach Zjednoczonych tzw. Syndykatu. Wieloletni boss jednej z nowojorskich rodzin mafijnych.
Życiorys.
Pochodził z sycylijskiego miasteczka Castellammare del Golfo, gdzie spędził pierwsze lata swojego życia. Do Stanów Zjednoczonych przybył w 1922 po przejęciu władzy we Włoszech przez faszystów pod wodzą Benito Mussoliniego. Później przebywał na Kubie do 1925. Osiadł w dzielnicy Williamsburg (Brooklyn, Nowy Jork). Swoją przestępczą karierę rozpoczął w latach 30. Zajmował się sprzedażą ‘trefnego’ alkoholu, zmuszał właścicieli lokali i melin do jego zakupu.
Około 1927 do Nowego Jorku przybył Salvatore Maranzano jako wysłannik bossa mafii sycylijskiej Don Vito Cascio Ferro. Niebawem wybuchła wojna z Giuseppe „Joe Boss” Masserią tzw. wojna castellammaryjska, w której Bonanno stał się lojalnym sojusznikiem Maranzano.
Po śmierci szefa (10 września 1931) objął przywództwo w rodzinie, która z biegiem czasu przyjęła nazwę Rodzina Bonanno (obok Luciano, Gagliano, Profaci i Mangano).
Jako jeden z niewielu mafiosów przywiązywał uwagę do mafijnych tradycji.
W 1931 (po zakończeniu wojny castellammaryjskiej) ożenił się z Fay Labruzzo, z którą miał troje dzieci: Salvatore „Bill” Bonanno (ur. 1932), Catherine (ur. 1934) I Joseph Charles Junior (ur. 1945).
W 1964 rozpoczął słynną wojnę w amerykańskim świecie przestępczym – wojnę bananową. Trwała ona do 1969, ostatecznie nie zdołał pokonać (wyeliminować) innych bossów nowojorskich rodzin Carlo Gambino i Tommy Lucchese oraz Franka DeSimone z Los Angeles i Stefano Magaddino z Buffalo. Następnie odszedł na emeryturę.
11 maja 2002 zmarł na niewydolność serca w szpitalu Tacoma (Arizona). Był ostatnim z pierwszych bossów Nowej Mafii amerykańskiej.

</doc>
<doc id="2292764" url="https://pl.wikipedia.org/wiki?curid=2292764" title="Forevermore (album Shadows Fall)">
Forevermore (album Shadows Fall)

Forevermore – minialbum amerykańskiego zespołu Shadows Fall, wydany nakładem wytwórni Atlantic Records.

</doc>
<doc id="2292768" url="https://pl.wikipedia.org/wiki?curid=2292768" title="Atanas Dżambazki">
Atanas Dżambazki

Atanas Dżambazki (bułg Атанас Джамбазки, ur. 4 lipca 1969 roku) – bułgarski piłkarz grający na pozycji obrońcy oraz trener piłkarski.
Kariera szkoleniowa.
Po zakończeniu kariery piłkarskiej, w wieku trzydziestu jeden lat rozpoczął pracę szkoleniową. Przez wiele lat związany był z Slawią Sofia: najpierw jako asystent, a następnie - dwukrotnie - jako pierwszy trener. Później pracował w klubach drugoligowych.
Do ekstraklasy powrócił zimą 2009 roku, kiedy po rundzie jesiennej zastąpił Stewicę Kuzmanowskiego na stanowisku trenera beniaminka ligi, FK Montana. Na koniec sezonu 2010–2011 zajął z nim dziesiąte miejsce, gwarantujące pozostanie w lidze. Niedługo później ogłosił, że nie przedłuży, wygasającego wraz z końcem rozgrywek, kontraktu z tym klubem.
Po rozstaniu z Montaną media podały, że zwiąże się z Łokomotiwem Płowdiw, ale ostatecznie do tego klubu trafił Dragan Kanatlarowski. Ostatecznie w połowie września 2011 przyjął propozycję Botewu Wraca, jednak już miesiąc później otrzymał ofertę pracy w znacznie bardziej utytułowanym Liteksie Łowecz. W trybie natychmiastowym rozwiązał kontrakt z Botewem i podpisał umowę z Liteksem.
Jednak w klubie z Łoweczu pracował tylko do końca rundy jesiennej: słabe wyniki w meczach ligowych i dopiero siódme miejsce w tabeli sprawiły, że został zdymisjonowany.

</doc>
<doc id="2292769" url="https://pl.wikipedia.org/wiki?curid=2292769" title="Walter Erviti">
Walter Erviti

Walter Daniel Erviti Roldán (ur. 12 czerwca 1980 w Mar del Plata) – argentyński piłkarz występujący na pozycji pomocnika. Zawodnik klubu Independiente.
Posiada również obywatelstwo włoskie (ze względu na pochodzenie przodków).
Kariera klubowa.
Erviti zawodową karierę rozpoczynał w 1999 roku w zespole San Lorenzo de Almagro z Primera División Argentina. W 2001 roku zdobył z nim mistrzostwo fazy Clausura oraz Copa Mercosur, a w 2002 roku Copa Sudamericana. W San Lorenzo spędził 3 lata.
W 2002 roku Erviti podpisał kontrakt z meksykańskim Monterrey. W 2003 roku wywalczył z nim mistrzostwo fazy Clausura, a w 2004 oraz w 2005 wicemistrzostwo fazy Apertura. W Monterrey grał przez 3 lata. W 2008 roku wrócił do Argentyny, gdzie został graczem zespołu Banfield z Primera División. Zadebiutował tam 9 sierpnia 2008 roku w przegranym 1:2 pojedynku z Godoy Cruz. W 2009 roku zdobył z zespołem mistrzostwo fazy Apertura.
Na początku 2011 roku podpisał kontrakt z Boca Juniors, także grającym w Primera División. Zadebiutował tam 13 lutego 2011 roku w przegranym 1:4 spotkaniu z Godoy Cruz, w którym strzelił także gola.
Kariera reprezentacyjna.
W reprezentacji Argentyny Erviti zadebiutował 27 stycznia 2010 roku w wygranym 3:2 towarzyskim meczu z Kostaryką.

</doc>
<doc id="2292771" url="https://pl.wikipedia.org/wiki?curid=2292771" title="Rower elektryczny">
Rower elektryczny

Rower elektryczny – rodzaj pojazdu jednośladowego napędzanego siłą mięśni i silnikiem elektrycznym.
Co roku w Holandii sprzedaje się około milion rowerów, z czego rowery elektryczne już w 2014 r. stanowiły ponad 20%. W 2017 ten współczynnik wynosił już 31%.
Rower elektryczny na gruncie polskiego prawa.
Przed nowelizacją prawa z 2011 roku rower elektryczny o przeciętnych parametrach był pojazdem, który prawdopodobnie spełniał definicję roweru (ówczesna definicja nie uwzględniała istnienia silników mogących dodatkowo wspomagać rowerzystę).
Zgodnie z obecnie obowiązującą nowelizacją Prawa o ruchu drogowym z 1 kwietnia 2011 roku rowery elektryczne o określonych parametrach należą do kategorii rowerów, ponieważ ustawodawca wprowadził następującą definicję: "Pojazd o szerokości nieprzekraczającej 0,9 m poruszany siłą mięśni osoby jadącej tym pojazdem; rower może być wyposażony w uruchamiany naciskiem na pedały pomocniczy napęd elektryczny zasilany prądem o napięciu nie wyższym niż 48 V o znamionowej mocy ciągłej nie większej niż 250 W, którego moc wyjściowa zmniejsza się stopniowo i spada do zera po przekroczeniu prędkości 25 km/h”.
Kryterium dotyczące mocy wyjściowej, która powinna "zmniejszać się stopniowo i spadać do zera po przekroczeniu prędkości 25 km/h" wprowadza specyficzny wymóg techniczny, który w praktyce nie jest uwzględniany przez producentów ani przez organy egzekwujące przepisy. Silniki w rowerze elektrycznym generują większą moc przy szybszym pedałowaniu, a rowery wyposażone w czujnik momentu obrotowego zwiększają moc w silniku, gdy rowerzysta napotyka większe opory (np. podczas wjazdu na wzniesienie). Opisany fragment nowej definicji stanowi martwe prawo.
Zgodnie z ustawą, która obowiązuje od 2012 roku, zmianie uległa m.in. definicja motoroweru, która spowodowała, że rower elektryczny niespełniający definicji roweru z powodu zbyt dużej mocy silnika, będzie w niektórych przypadkach traktowany jako motorower – jeśli spełnieni kryteria dotyczących mocy silnika motoroweru (limit mocy jest wielokrotnie wyższy od zastosowanego w przypadku roweru – wynosi 4000 W) oraz jeśli maksymalna prędkość nie przekroczy 45 km/h (przed nowelizacją prawa motorower musiał być wyposażony w silnik spalinowy). Spełnienie definicji motoroweru wiąże się z dodatkowymi wymogami i ograniczeniami, np. konieczność rejestracji pojazdu oraz zakaz poruszania się po drogach dla rowerów. W przypadku, gdy silnik jest jeszcze mocniejszy niż przewiduje to definicja motoroweru, wtedy najwęższa definicja, którą spełnia pojazd to definicja motocykla.
Cechy użytkowe rowerów elektrycznych.
Koszt pracy silnika elektrycznego jest niższy niż w przypadku silnika spalinowego, generuje dźwięk o mniejszym natężeniu, nie wydziela spalin oraz nie generuje wibracji.
Rowery elektryczne są zazwyczaj cięższe od tradycyjnych, lecz ich waga jest obniżana wraz z rozwojem rynku, obecnie oscyluje najczęściej w granicach 20-25 kg. Żywotność akumulatora jest ograniczona i musi on zostać wymieniony po określonej ilości cykli ładowań i rozładowań; jego wydajność z czasem się obniża, spada również w niższych temperaturach. Jednakże parametry akumulatorów również są polepszane – obecnie dostępne akumulatory litowo-jonowe posiadają dużą tolerancję na wahania temperatur i pozwalają na wydajną pracę przez ok. 1000 cykli.
Wpływ rowerów na środowisko.
W badaniu z 2011 r. przeprowadzonym przez Europejską Federację Rowerową (European Cycling Federation – ECF) porównano średnie emisje rowerów zwykłych i elektrycznych z innymi środkami transportu, biorąc przy tym pod uwagę środowiskowy koszt ich produkcji oraz użytkowania. W przypadku rowerów uwzględniono też dodatkowy wydatek energetyczny samych użytkowników w postaci spalonych kalorii. Według obliczeń emisja na każdy kilometr pokonany zwykłym rowerem wynosi 21 gramów CO2, a rowerem elektrycznym 1 gram więcej. W przypadku samochodów wynik to 271 gram na kilometr na osobę oraz 101 gram na kilometr na pasażera autobusów.

</doc>
<doc id="2292772" url="https://pl.wikipedia.org/wiki?curid=2292772" title="Tramwaje w Starym Oskole">
Tramwaje w Starym Oskole

Tramwaje w Starym Oskole − system komunikacji tramwajowej działający w rosyjskim mieście Stary Oskoł. 
Historia.
W marcu 1976 rozpoczęto budowę linii tramwajowej. Linię tramwajową oddano do eksploatacji 4 stycznia 1981. Natomiast 29 października otwarto ostatnią część trasy do pętli OEMK. Do 2003 tramwaje były własnością zakładów metalurgicznych. Zajezdnię tramwajową w Starym Oskole zbudowano na 200 wagonów. 
Linie.
W Starym Oskole istnieją trzy linie:
Tabor.
W Starym Oskole pierwszymi eksploatowanymi tramwajami były wagony KTM-5. Najwięcej tramwajów posiadano w 1990 r. – 76 wagony liniowe. Obecnie tabor składa się z 76 wagonów liniowych:
Tabor techniczny składa się z 10 wagonów.

</doc>
<doc id="2292775" url="https://pl.wikipedia.org/wiki?curid=2292775" title="Bitwy o Jerozolimę (1948)">
Bitwy o Jerozolimę (1948)

Bitwy o Jerozolimę – seria bitew stoczonych pomiędzy Siłami Obronnymi Izraela (wcześniej żydowską organizacją paramilitarną Hagana) a różnymi siłami arabskimi o Jerozolimę podczas I wojny izraelsko-arabskiej (15 maja – 19 lipca 1948 r.). Bitwa zakończyła się sytuacją patową, w której Jordańczycy przejęli kontrolę nad Wschodnią Jerozolimą (włącznie ze Starym Miastem), natomiast Izraelczycy przerwali oblężenie miasta i utrzymali Zachodnią Jerozolimę.
Tło wydarzeń.
Uchwalona 29 listopada 1947 roku Rezolucja Zgromadzenia Ogólnego ONZ nr 181 zakładała, że miasta Jerozolima i Betlejem znajdą się w międzynarodowej strefie pozostającej pod administracją ONZ. Takie rozwiązanie miało zapewnić bezpieczeństwo Jerozolimy, w którym znajdowały się najświętsze miejsca chrześcijaństwa, judaizmu i islamu. Jednakże region Jerozolimy stanowił najsilniejszy punkt sporny pomiędzy społecznością żydowską a arabską w Palestynie. Żydzi nie mogli pogodzić się z faktem, że Jerozolima nie będzie stolicą państwa żydowskiego. Również Arabowie nie godzili się z faktem, że miasto nie będzie znajdować się pod ich kontrolą. Miasto poza znaczeniem politycznym, religijnym i społeczno-kulturalnym, miało także duże znaczenie militarne, ponieważ kontrola nad Jerozolimą dawała również kontrolę nad całą górzystą okolicą. Obie strony przygotowując się do nadchodzącej konfrontacji zbrojnej uważały, że zwycięstwo w Jerozolimie będzie oznaczać zwycięstwo w całej wojnie. Wszyscy zdawali sobie sprawę, że walki o miasto będą oznaczać walki w całym obszarze Jerozolimy. Jerozolima liczyła wówczas około 165 tys. mieszkańców, w tym ponad 99 tys. Żydów i prawie 34 tys. Arabów. Jednak biorąc pod uwagę liczbę mieszkańców miasta oraz jego okolic to Arabowie mieli przewagę.
Egzystencja społeczności żydowskiej w Jerozolimie była uzależniona od płynności dostaw z nadmorskiej równiny Szaron i miasta Tel Awiw. Utrzymanie tej komunikacji było dla jerozolimskich Żydów sprawą życia i śmierci. Arabowie ze swojej strony dobrze rozumieli, że przecięcie dróg transportu do Jerozolimy może okazać się kluczową kwestią w całej wojnie. Dlatego od pierwszych dni wojny domowej w Mandacie Palestyny koncentrowali większość swoich wysiłków na blokowaniu żydowskiej komunikacji z miastem. Żydowska organizacja paramilitarna Hagana wyznaczyła Miszael Shahama (ps. „Azarja”) do organizowania konwojów do Jerozolimy. Za obronę rejonu Jerozolimy odpowiadała Brygada Ecjoni, a konwoje ochraniała Brygada Harel. Między grudniem 1947 roku a lutym 1948 roku do Jerozolimy dotarło 236 konwojów, w których do miasto dojechało 2160 ciężarówek, dostarczając prawie 9 tys. ton zaopatrzenia. W tym czasie doszło do 70 ataków na konwoje, w wyniku których zginęło 37 osób, a 8 pojazdów zostało zniszczonych.
Pierwsze strzały w Jerozolimie padły wieczorem 30 listopada 1947 roku. Arabowie ostrzelali autobus linii nr 9 w dzielnicy Asz-Szajch Dżarrah, raniąc kierowcę i 9 pielęgniarek. Następnego dnia, 1 grudnia, "Arabski Wysoki Komitet" ogłosił strajk powszechny w całym Mandacie Palestyny, który trwał przez trzy kolejne dni. Podczas strajku doszło w Jerozolimie do demonstracji przeciwko utworzeniu państwa żydowskiego w Palestynie. Demonstracja przekształciła się w gwałtowne zamieszki w Jerozolimie, podczas których doszło do plądrowania i podpalania żydowskich sklepów i domów. W trakcie plądrowania centrum handlowego „Manila” doszło do pierwszej wymiany ognia pomiędzy arabskimi bandami a członkami żydowskiej organizacji paramilitarnej Hagana. Brytyjskie władze mandatowe nie reagowały, pozwalając na swobodny rozwój wydarzeń. W kolejnych dniach dochodziło do coraz częstszych strzelanin, podpaleń, a także zamachów bombowych, które paraliżowały normalne funkcjonowanie miasta. 29 grudnia członkowie Irgunu podłożyli bombę w kawiarni przy Bramie Damasceńskiej na Starym Mieście, zabijając 15 Arabów. 6 stycznia 1948 roku doszło do zamachu na hotel Semiramis, w którym zginęło 26 osób. W odwecie 1 lutego Arabowie wysadzili samochód-pułapkę zaparkowany przy wydawnictwie gazety „Palestine Post”. W jej sąsiedztwie znajdował się hotel, w którym odpoczywali Żydzi po przyjeździe konwoju do miasta. W zamachu zginęła 1 osoba, a 20 zostało rannych. W kolejnym arabskim zamachu przeprowadzonym 22 lutego na ulicy Ben Jehuda zniszczone zostały cztery brytyjskie samochody wojskowe, 58 osób zginęło, a 123 zostały ranne (zamach na ulicy Ben Jehuda w Jerozolimie). Wśród ofiar byli członkowie Palmach, którzy prowadzili żydowski konwój do miasta. 11 marca wybuch samochodu pułapki uszkodził budynki amerykańskiego konsulatu i Agencji Żydowskiej. W zamachu zginęło 12 osób, a 44 zostały ranne.
W marcu 1948 roku do Jerozolimy wyruszyło tylko 45 konwojów, w skład których weszło 560 pojazdów. Z tego trzy konwoje zostały rozbite, a pięć zawróciło z powrotem. Do Jerozolimy dotarło jedynie 37 konwojów. W wyniku ataków zginęło 36 ludzi. Warto podkreślić, że ostatnich pięć konwojów w marcu zostało zatrzymanych, a ich straty wyniosły 23 zniszczone ciężarówki. Sytuacja ta była wynikiem faktu, że rejony przez które przebiegała droga łącząca wybrzeże z Jerozolimą, były zamieszkałe w większości przez ludność arabską. Ułatwiało to działalność arabskich milicji, do których niejednokrotnie dołączali się zwykli Arabowie. Dla okolicznej ludności napady na żydowskie konwoje stały się źródłem niemałych dochodów. Dawało się także zauważyć coraz lepszą organizację arabskich sił, dla których dużym wzmocnieniem był napływ zagranicznych ochotników. Natomiast w oblężonym mieście sytuacja znacznie się pogorszyła. 31 marca wprowadzono reglamentację żywności. Dzienna racja na jedną osobę wynosiła: 200 gramów chleba. W kwietniu, podczas święta Pesach tygodniowa racja wynosiła: 2 funty ziemniaków, 2 jajka, pół funta ryb, 4 funty macy, 1,5 uncji suszonych owoców, pół funta mięsa i pół funta mąki. 12 maja wprowadzono racjonowanie wody. Dzienna racja wynosiła 2 galony na osobę, z czego 4 litry było wodą pitną. W czerwcu tygodniowy przydział na osobę wynosił: 100 gramów mąki pszennej, 100 gramów fasoli, 40 gramów sera, 100 gramów kawy, 100 gramów mleka w proszku, 160 gramów chleba, 50 gramów margaryny oraz 2 jajka dla osób chorych. Gdy do miasta nie docierały transporty z żywnością, mieszkańcy zbierali liście malwy, które były bogate w żelazo i witaminy. Jerozolimska stacja radiowa podawała mieszkańcom przepisy gotowania malwy. Jordańczycy przyjęli tę informację jako sygnał, że żydowscy mieszkańcy Jerozolimy umierają z głodu i wkrótce się poddadzą. Jeszcze trudniejsza była sytuacja w odciętych i całkowicie izolowanych żydowskich enklawach w dzielnicy Talpijjot i Dzielnicy Żydowskiej Starego Miasta. W odpowiedzi na skargi przedstawicieli mieszkańców, brytyjskie władze mandatowe zaproponowały przeprowadzenie ewakuacji Żydów z miasta. Było to nie do przyjęcia dla Żydów. Tymczasem dowodzący siłami Hagany w mieście Dawid Sze’alti’el zaproponował dowództwu Hagany skrócenie linii obronnych poprzez ewakuowanie osiedla Atarot, bloku osiedli Gusz Ecjon oraz osiedli położonych w rejonie Morza Martwego. Dowództwo jednak nie wyraziło na to zgody. W samym dowództwie istniała duża rozbieżność zdań odnośnie do sposobów obrony Jerozolimy. Dawid Ben Gurion zajmował nieustępliwe stanowisko, że nie wolno utracić miasta. Szef operacji Sztabu Generalnego Hagany, Jigael Jadin sprzeciwiał się jednak skierowaniu dodatkowych oddziałów w ten rejon. Uważał on, że nadmierna koncentracja wojsk na froncie centralnym może osłabić inne fronty i spowodować pogorszenie sytuacji w innych miejscach. Ostatecznie wygrał pogląd Dawida Ben Guriona i w rejonie drogi do Jerozolimy skoncentrowano trzy bataliony. Były to najlepsze bataliony ściągnięte z różnych brygad piechoty, na czele których stanął Szimon Awidan. Sytuacja ta była niezwykle kłopotliwa. Byli to najlepsi i najbardziej doświadczeni żołnierze, opuszczając jednak swoje macierzyste jednostki, w nowy region przybywali zazwyczaj z niewystarczającym uzbrojeniem. Macierzyste brygady nie chciały po prostu wyzbywać się broni, na której niedostatek wszyscy cierpieli. Dodatkowo, żołnierze przybywając w nowe miejsce, zazwyczaj nie znali okolicy i nie mieli zaufania do swoich nowych dowódców, co rodziło liczne spory i było przyczyną rosnącego braku dyscypliny w oddziałach. Kwestię braków uzbrojenia rozwiązało przypłynięcie statku „Nora” z dostawą uzbrojenia z Czechosłowacji. Siły gromadzone na froncie centralnym otrzymały około 470 karabinów, 250 karabinów maszynowych i milion sztuk amunicji. Siłami tymi postanowiło rozpocząć realizację szeregu operacji militarnych, których celem było odblokowanie komunikacji z Jerozolimą. Punktem zwrotnym okazała się zrealizowana w kwietniu operacja „Nachszon”, podczas której siły żydowskie przeprowadziły błyskawiczny atak i nie napotykając na prawie żaden opór, szybko posuwały się naprzód. Okoliczna ludność arabska wpadła w panikę i uciekła przed zbliżającymi się żydowskimi żołnierzami. W ten sposób do Jerozolimy dotarł konwój 60 ciężarówek, a w kilka dni później drugi konwój z 200 ciężarówkami. Do miasta dostarczono 1800 ton zapasów. Po zakończeniu operacji, dowództwo Hagany nakazało wycofanie się swoich oddziałów. Decyzja ta wydaje się zaskakująca, gdyż umożliwiło to Arabom powrót i wzmocnienie pozycji w rejonie drogi. Ponowne zdobywanie tych samych miejsc stawało się coraz trudniejsze, i było powodem dużych strat w ludziach. Sytuacja taka miała miejsce już w połowie kwietnia, gdy podczas operacji „Harel” do Jerozolimy dotarły trzy konwoje, każdy po 250-300 ciężarówek. Było to bardzo duże wzmocnienie dla sił obrońców w mieście.
W międzyczasie, 9 kwietnia 1948 siły żydowskich organizacji paramilitarnych Irgun i Lechi zaatakowały arabską wieś Dajr Jasin. Doszło wówczas do masakry w Dajr Jasin, w której zginęło około 100-254 arabskich cywilów. Niejasny jest udział Hagany w tych działaniach, jednak jedną z ich konsekwencji była masowa ucieczka Arabów, którzy obawiali się kolejnych pogromów. Natomiast arabskie milicje 13 kwietnia rozbiły w odwecie żydowski konwój medyczny jadący przez Asz-Szajch Dżarrah do Jerozolimy. Zginęło 78 osób personelu medycznego. W kolejnych dniach Irgun i Lehi przeprowadziły cały szereg działań odwetowych, wywołując duże zamieszanie wśród Arabów. Dezorientację i zamieszanie pogłębiała dodatkowo rywalizacja arabskich dowódców o wpływy. Ostatecznie dowódcą sił arabskich działających w rejonie Jerozolimy został iracki pułkownik Fadl Abdullah Rashid, którego poparli zwolennicy wielkiego muftiego Jerozolimy Mohammada Amina al-Husajni (siły Armii Świętej Wojny). Natomiast jordański król Abdullah I mianował komendanta Jerozolimy, którym został Fauzi al-Kawukdżi (dowódca Arabskiej Armii Wyzwoleńczej). Pomimo różnicy w poglądach i wzajemnej rywalizacji, obaj dowódcy współpracowali ze sobą w celu zatrzymania żydowskich konwojów.
Układ sił.
Siły arabskie.
Siły Armii Świętej Wojny zostały w następujący sposób podzielone: (1) w rejonie Jerozolimy operowały cztery jednostki mobilne zwalczające żydowską komunikację, oraz cztery jednostki samoobrony broniące wiosek; (2) w rejonie Betlejem operowało pięć jednostek mobilnych i kilka jednostek samoobrony; (3) w rejonie Ramallah operowały dwie jednostki mobline i sześć jednostek wolontariuszy; (4) w rejonie Liddy, Ramli i Jafy operowały trzy jednostki mobilne i kilka jednostek samoobrony. Pozostałe siły działały na północy i południu kraju. Na ich czele stał Abd al-Qadir al-Husajni, a po jego śmierci 8 kwietnia 1948 dowództwo objął pułkownik Fadl Rashid. Natomiast Arabska Armia Wyzwoleńcza posiadała w tym obszarze następujące siły: (1) dwie kompanie z Regimentu Hittin (około 500-1000 ochotników) stacjonowały w mieście. Ich dowódcą był kapitan Abbas. (2) w rejonie Jerozolimy i Ramallah operował 3 Regiment Jarmouk, posiadający dwie kompanie ochotników. Ich dowódcą był major Abdul Hamid al-Rawi. Do tych sił należy doliczyć oddziały milicji tworzonych przez mieszkańców oraz około 400 byłych funkcjonariuszy policji mandatowej, którymi dowodził Munira Abu al-Fadl. Mniej więcej w tym czasie do Palestyny dotarła grupa około 500 ochotników z Iraku, którzy wzmocnili siły arabskich milicji kontrolujących wioski wzdłuż drogi z wybrzeża do Jerozolimy. W ten sposób stopniowo zmieniała się organizacja i poziom wyszkolenia sił arabskich, które stawały się coraz trudniejszym przeciwnikiem dla Hagany. Pomimo to, kolejnym niewielkim konwojom udawało się przedrzeć przez blokady i dotrzeć do oblężonego miasta. W owym czasie fort policji w Latrun wciąż znajdował się pod kontrolą brytyjskich żołnierzy.
W nocy z 14 na 15 maja 1948 roku oddziały jordańskiego Legionu Arabskiego przeszły przez most Allenby’ego i wkroczyły na terytorium dawnego Mandatu Palestyny. Legion zajął następujące pozycje: (1) 1 Brygada dowodzona przez pułkownika Goldie miała swoją główną kwaterę we wsi Bajtunja. Obejmowała ona: 1 Regiment (pod dowództwem ppłk. Blackdena), który operował w rejonie miasta Nablus; i 3 Regiment (pod dowództwem ppłk. Newmana), który operował w rejonie Ramallah. (2) 3 Brygada dowodzona przez płk. Ashtona miała swoją główną kwaterę we wsi Jalu. Obejmowała ona: 4 Regiment (pod dowództwem ppłk. Habesa Majali’ego), który przejął obronę rejonu Latrun; i 2 Regiment (pod dowództwem majora Slade’a) pozostający w odwodzie. Jego 2 kompania zajęła pozycje obronne na wzniesieniach na północ od Sza’ar ha-Gaj. Wsparcie 3 Brygadzie zapewniała bateria artylerii, która była rozlokowana przy wiosce Bajt Nuba. (3) 4 Brygada dowodzona przez pułkownika Ahmada Sigqi al-Jundi miała swoją główną kwaterę w Ramallah. Brygada ta została sformowana pośpiesznie i nie służyli w niej żadni brytyjscy oficerowie. Obejmowała ona: 5 Regiment (pod dowództwem ppłk. Abd al-Halima al-Sakita); i 6 Regiment (pod dowództwem ppłk. Abdullaha al-Talla), który zajął pozycje we wschodniej części Samarii pomiędzy Jerychem a Tall ad-Damija. Każdy z tych regimentów składał się z tysiąca żołnierzy zorganizowanych w cztery kompanie i jednostkę wsparcia składającą się z 4 samochodów pancernych i armaty 2-funtowej. Dodatkowe wsparcie zapewniało 6 dział przeciwpancernych i 2 moździerze. Ponadto 4 Brygadzie towarzyszyły siły 5 kompanii milicji, liczące 650 arabskich ochotników. We wsi Nabi Samwil rozlokowała się bateria artylerii licząca 4 haubicoarmaty 25-funtowe i 6 ciężkich moździerzy, które były gotowe wesprzeć w walce 1 i 4 Brygadę. Dodatkowo mniejsze jednostki działały samodzielnie. 17 maja wysłano z Jerycha do Jerozolimy na Górę Oliwną 1 i 8 samodzielne kompanie. 15 kompania wzmocniła arabskich ochotników w rejonie miast Lidda i Ramla.
Siły żydowskie.
Położenie geograficzne praktycznie uniemożliwiało utworzenie jednolitej obrony żydowskiej części Jerozolimy. Okoliczne wzgórza i trudno dostępny teren ułatwiały działalność arabskim siłom. Jednak największe trudności przysparzały sąsiednie osiedla, do których obrony musiano oddelegować dodatkowe siły. Za obronę rejonu Jerozolimy odpowiadała Brygada Ecjoni. Jej 61 Batalion zajął pozycje w centrum miasta, 62 Batalion był przygotowany do prowadzenia działań operacyjnych w sektorach północnym, wschodnim i południowym, natomiast 63 Batalion zajął pozycje w części zachodniej miasta. Siły te były przygotowane do działań ofensywnych, natomiast zadania patrolowe i utrzymywania pozycji obronnych powierzono nowo tworzonym kompaniom straży, złożonych z mieszkańców. Siły Brygady „Ecjoni” zostały przy tym mocno osłabione, ponieważ ponad 100 żołnierzy stacjonowało w al-Qastal na wschodnich przedmieściach, a 150 żołnierzy broniło odizolowane enklawy Atarot i Newe Ja’akow na północ od Jerozolimy. Dodatkowo 80 żołnierzy odesłano do obrony osiedli w rejonie Morza Martwego, 150 do obrony osiedli w bloku Gusz Ecjon i następnych 150 do obrony osiedli Moca i Har-Tuw. Szczególną pozycję zajmowała Brygada „Harel”, wchodząca w skład sił Palmach. Nie przyjmowały one rozkazów od dowodzącego obroną miasta Dawida Sze’alti’ela, i podlegały jedynie swojemu dowództwu naczelnemu z siedzibą w Tel Awiwie. Osobnemu dowództwu podlegały także siły organizacji paramilitarnych Irgunu (około 180 żołnierzy) i Lehi (około 80 ludzi). Pomimo licznych trudności, udawało się osiągnąć porozumienie i realizować wspólnymi siłami kolejne zadania operacyjne w obszarze miasta.
Na początku maja 1948 nastąpiło wzmocnienie żydowskich sił. Nowo utworzona 8 Brygada Pancerna i dwa najlepsze bataliony Brygady Giwati zajęły pozycje w rejonie drogi w pobliżu Latrun.
Przebieg bitwy.
Podczas wojny domowej.
Siły żydowskie stały przed dwoma największymi wyzwaniami: pierwszym było otworzenie dróg komunikacyjnych do miasta, a drugim było scalenie izolowanych żydowskich enklaw w jednolity obszar, który byłoby łatwiej bronić. 22 kwietnia 1948 roku rozpoczęto operację Jevussi, której celem było przejęcie kontroli nad północną częścią miasta, aby w ten sposób zabezpieczyć Jerozolimę przed arabską agresją od strony Ramallah i Jerycho. Natarcie napotkało na niespodziewanie dobrze zorganizowaną arabską obronę i osiągnęło jedynie połowiczne cele. Rozwojowi dalszych działań przeszkodził dowódca sił brytyjskich w Palestynie, generał Gordon Holmes MacMillan, który zażądał wycofania sił żydowskich z Szajch Dżarrah. Na poparcie żądań, brytyjscy żołnierze otworzyli ogień do sił Hagany, zmuszając ją do wycofania się z zajętego terenu. Szajch Dżarrah została ogłoszona strefą zdemilitaryzowaną. Tymczasem na południowo-zachodnich obrzeżach miasta do 2 maja trwały walki o wieś Katamon. Żydzi utracili tutaj 10 zabitych i 80 rannych, natomiast Arabowie 80 zabitych i 150 rannych. Po zakończeniu walk żołnierze żydowscy dopuścili się grabieży mienia arabskiego pozostawionego przez mieszkańców, którzy uciekli przed walkami. Zdobycie tej wioski odblokowało komunikację z żydowskim osiedlem Talpijjot. Następnej nocy siły żydowskie podjęły nieudaną próbę opanowania budynku Augusta Victoria leżącego na południe od Góry Skopus. Zdobycie tego rejonu utworzyłoby dogodną linię obrony miasta od północnego wschodu, jednak jak się okazało, budynek był skutecznie broniony przez jordańskich żołnierzy z Legionu Arabskiego. Przebieg walk miał negatywny wpływ na morale sił arabskich przebywających w mieście. Poniosły one znaczne straty, a źródłem dodatkowego niezadowolenia ludzi były walki wewnętrzne prowadzone pomiędzy dowódcami o przywództwo. W tej sytuacji, dowódca Arabskiej Armii Wyzwoleńczej, Fauzi al-Kawukdżi, przysłał do Jerozolimy Abd al-Hamida al-Rawi, którego mianował komendantem wszystkich sił arabskich w mieście. Sprzeciwił się temu dotychczasowy dowódca Fadl Rashid. Ostatecznie Komitet Wojskowy Ligi Arabskiej odwołał ze stanowiska al-Rawi. Konsekwencją takich działań było to, że w późniejszym czasie al-Qawuqji ignorował wezwania o pomoc płynące z Jerozolimy. Podjął on jedynie działania na drodze prowadzącej do miasta. Pomimo tych nieporozumień, al-Qawuqji rozkazał przesunięcie swojej artylerii z rejonu Lajjun i Tulkarm bliżej Jerozolimy.
Tymczasem, 7 maja siły Hagany rozpoczęły operację Machabeusz, której celem było odblokowanie drogi prowadzącej z wybrzeża do Jerozolimy. Podczas tych walk Arabowie wykazali niezwykłą organizację i skuteczność działania. Nacierające siły żydowskie były ostrzeliwane przez artylerię, a w rejon prowadzonych walk oddziały arabskich ochotników dowożono ciężarówkami z odległych regionów kraju. Walki zbiegły się z początkiem wybuchu I wojny izraelsko-arabskiej. Gdy w nocy z 14 na 15 maja jordański Legion Arabski przekroczył rzekę Jordan, siły Arabskiej Armii Wyzwoleńczej opuściły rejon Latrun, otwierając tym samym Żydom drogę do Jerozolimy. Było to następstwem umowy z królem Abdullahem, na mocy której jednostki Arabskiej Armii Wyzwoleńczej miały przegrupować się na północ od Ramallah, gdzie miały przez tydzień odpocząć i uzupełnić zapasy. O zawartym porozumieniu nie zostali powiadomieni jordańscy dowódcy polowi, dla których wycofanie sił dowodzonych przez Fauzi al-Kawukdżi było całkowitym zaskoczeniem. Przegrupowanie jordańskich oddziałów zajęło trzy dni, i dopiero 17 maja rejon Latrun obsadził 4 Regiment. Żydzi, z powodu braku informacji wywiadowczych, nie wykorzystali tego faktu, czego konsekwencją była seria późniejszych krwawych bitew. Wystąpiły także poważne problemy logistyczne z organizacją konwoju. Większość kierowców sabotowała swoje ciężarówki, bojąc się wjechania w niebezpieczne rejony drogi. W rezultacie tylko jedna ciężarówka wyruszyła w drogę i bezpiecznie dotarła do miasta. Konwój ten nazwano Konwojem Sierocym.
W międzyczasie w Jerozolimie trwały usilne działania członków Komisji Rozejmu w Palestynie o ogłoszenie rozejmu w mieście. Dokument w tej kwestii podpisano 8 maja i walki w mieście praktycznie ustały. O północy 14 maja 1948 roku, brytyjskie władze mandatowe ogłosiły zakończenie sprawowania władzy wojskowej i administracyjnej w Jerozolimie. Rano Brytyjczycy zorganizowali dwa konwoje i ewakuowali swoich żołnierzy. Jeden konwój pojechał w stronę Hajfy, natomiast drugi skierował się do Betlejem. Brytyjczycy przedstawili Żydom harmonogram ewakuacji, co pozwoliło na wcześniejsze zaplanowanie przez nich operacji militarnej, której celem miało być opanowanie wszystkich pozycji brytyjskich w mieście, scalenie wszystkich pozycji żydowskich oraz zapewnienie dróg zaopatrzenia. Do przeprowadzenia operacji Kilszon wyznaczono około 760 ludzi z Hagany, Irgunu i Lehi. Natarcie w centralnej i północnej części miasta przeprowadziło 7 plutonów. W pierwszej kolejności zajęły one osiedla Migrasz ha-Rusim i Morasza. Następnie siły żydowskie zajęły Kolonię Amerykańską i większość dzielnicy Szajch Dżarrah położone na północ od Starego Miasta, otwierając drogę do kontynuowania natarcia w stronę Góry Skopus, gdzie zdobyto budynki Akademii Policyjnej. W centrum zajęto główną kwaterę brytyjskiej policji, nazywaną „Bevingrad”, w której podziemiach było więzionych wielu członków żydowskich organizacji paramilitarnych. Przejęto także budynek poczty głównej i budynek szpitala włoskiego. Arabowie nie pozostawali bezczynni i przeprowadzili od północnego wschodu kontratak, zajmując osiedla Wadi al-Dżauz i Bab az-Zahira. Do najcięższych walk doszło w okolicach klasztoru Notre Dame, który ostatecznie pozostał w rękach izraelskich. Natarcie w południowej części miasta przeprowadziło 12 plutonów. Szybko zajęli Hotel King David oraz budynki YMCA, oraz stację kolejową. Opanowane zostały osiedla Komemijjut, Ha-Moszawa ha-Germanit, Ha-Moszawa ha-Jewanit, Ge’ulim i Talpijjot. Duża część tych terenów weszła później w skład Zachodniej Jerozolimy. W rejonie tym także doszło do arabskich kontrataków, w trakcie których Arabowie odbili dworzec kolejowy i leżącą w pobliżu Drukarnię Rządową. Równolegle w centrum miasta przeprowadzono operację „Szfifon”, której celem miało być połączenie Starego Miasta z pozostałą żydowską częścią miasta, a następnie wyburzenie wszelkich budynków wokół żydowskiej części Starego Miasta, aby utworzyć w ten sposób dogodne do obrony przedpole. Jednak siły użyte w tej operacji były zbyt małe i nie osiągnięto większości założonych celów.
Podczas I wojny izraelsko-arabskiej.
Realizowana w dniach 14 i 15 maja żydowska operacja „Kilszon” było powodem napływu do Starego Miasta dużej ilości arabskich mieszkańców, którzy uciekali z terenów zajmowanych przez Haganę. W bardzo szybkim czasie liczba mieszkańców Starego Miasta wzrosła do 60 tys. ludzi. Dzielnica była przeludniona i panował w niej chaos. Dowódcy lokalnej arabskiej obrony – Sajid Munir Abu Fadl i Khalid al-Hussajni – usiłowali przywrócić porządek i powstrzymać dalszy napływ uchodźców. Pod swoimi rozkazami mieli około 700 uzbrojonych ludzi. Naprzeciw siebie, na Starym Mieście mieli około 150 żydowskich obrońców, których sytuację pogarszał fakt, że byli całkowicie odcięci od żydowskiej części miasta. Wykorzystując swoją przewagę 16 maja około 200 arabskich bojowników zaatakowało kwaterę żydowską. Niewiele brakowało, aby Arabowie odnieśli sukces. Pomimo zmuszenia do wycofania się, ujrzeli oni słabość żydowskiej obrony.
15 maja do dawnego Mandatu Palestyny wkroczył jordański Legion Arabski, dowodzony przez brytyjskiego generała John Bagot Glubba. Głównym zadaniem Legionu było opanowanie Zachodniego Brzegu Jordanu i unikanie konfrontacji z siłami żydowskimi w rejonie Jerozolimy, aby nie sprowokować Żydów do ściągnięcia posiłków w ten region. Jednak 17 maja król Abdullah zmienił swoje zdanie i za namową arabskich notabli, podjął decyzję o zaangażowanie się w bitwę o Jerozolimę. Jeszcze tego samego dnia wysłano z Jerycha na Górę Oliwną 1 i 8 samodzielne kompanie. Następnego dnia, od północnego wschodu do dzielnicy Szajch Dżarrah wkroczyły trzy kompanie piechoty 6 Regimentu dowodzone przez ppłk. Abdullaha al-Talla. Tym samym al-Tall objął dowództwo nad wszystkimi siłami arabskimi w mieście. Również arabska administracja cywilna podporządkowała się całkowicie Jordańczykom. Tymczasem siły Hagany podjęły próbę przedarcia się do Starego Miasta i wzmocnienia sił tamtejszych obrońców. Zdecydowano przy tym, aby nie angażować się w trudne walki uliczne i natarcie poprowadzono przez położone na południe od Starego Miasta górę Syjon. Została ona opanowana 18 maja przez oddziały Palmach. Prowadzone równolegle natarcie w stronę bramy Jafy zawiodło, i w nocy oddziały Palmachu musiały kontynuować natarcie docierając do bramy Dawida. Siły obrońców Starego Miasta zostały w ten sposób wzmocnione przez 80 żydowskich ochotników uzbrojonych w 60 karabinów maszynowych. Byli to jednak ludzie słabo wyszkoleni i nie umiejący prowadzić walki w warunkach miejskich. W południe 19 maja kompania jordańskiej piechoty z Legionu Arabskiego przeprowadziła kontratak od strony Wzgórza Oliwnego, i zamknęła wyłom w arabskich liniach obronnych, ponownie odcinając Stare Miasto. Al-Tall zreorganizował pozycje sił arabskich na Starym Mieście, kierując dwa plutony do obrony bramy Dawida i dzielnicy ormiańskiej, jedną kompanię do bramy Nowej i bramy Jafy, cztery plutony rezerwowe zajęły pozycje we wsi At-Tur, a kompania obwodowa rozlokowała się na Wzgórzu Oliwnym. Przybyłe posiłki przesądziły o losach bitwy o Stare Miasto Jerozolimy. We wsi At Tur rozlokowała się bateria jordańskiej artylerii, która rozpoczęła ostrzał dzielnicy żydowskiej, a od 20 maja jordańscy żołnierze przystąpili do systematycznego wyburzania kolejnych domów i niszczenia żydowskich pozycji obronnych. Sytuacja obrońców stała się tak rozpaczliwa, że 28 maja byli zmuszeni poddać dzielnicę.
18 maja do Jerozolimy dotarł ostatni żydowski konwój 35 ciężarówek. Był on przez całą drogę uważnie obserwowany przez jordańskich żołnierzy, którzy jednak go nie ostrzelali. Sytuacja społeczności żydowskiej w Zachodniej Jerozolimie stała się bardzo ciężka. Jerozolimscy Żydzi byli odcięci od dostaw z równiny nadmorskiej. Ich zapasy żywności oraz amunicji szybko malały. Uciekinierzy z Dzielnicy Żydowskiej Starego Miasta potrzebowali pomocy, której z powodu ograniczonych możliwości nie można było im udzielić w wystarczającej ilości. Do miasta napływali także uciekinierzy z okolicznych kibuców. Równocześnie, przez cały czas, największa uwaga obrońców musiała być skupiona na utrzymaniu ciągłości linii obronnych, nieustannie nękanych i ostrzeliwanych przez jordańską artylerię. Jednak Legion Arabski po zdobyciu Starego Miasta wstrzymał swoją aktywność i nie zamierzał rozszerzać swojej działalności na kolejne osiedla. Na styku linii wojsk dochodziło jedynie do nielicznych incydentów zbrojnych. Równocześnie nastąpiło przegrupowanie jordańskich i irackich jednostek na północ od miasta. Irakijczycy wkroczyli do Nablusu, umożliwiając jordańskiemu 1 Regimentowi przegrupowanie się bliżej rejonu ciężkich walk w Latrun. W dniach 22–25 maja na południe od Jerozolimy doszło do bitwy o kibuc Ramat Rachel. Izraelczycy błędnie interpretowali te wszystkie działania i obawiali się, że Legion Arabski szykuje się do zajęcia całej Jerozolimy. Zdawali sobie przy tym sprawę, że ich siły nie będą w stanie powstrzymać natarcia tak zawodowej jednostki. Chwycono się wówczas metody negocjacji. 22 maja przyjęta została Rezolucja Rady Bezpieczeństwa ONZ nr 49, która nadała najwyższy priorytet negocjacjom i utrzymaniu zawieszenia broni w Jerozolimie. Działania w tym celu rozpoczęła Komisja Rozejmu w Palestynie, w skład której weszli przedstawiciele członków Rady Bezpieczeństwa ONZ będący zawodowymi urzędnikami konsularnymi. Jednak już w nocy z 22 na 23 maja w Zachodniej Jerozolimie został zamordowany amerykański konsul generalny i członek Komisji Rozejmu w Palestynie, Thomas C. Wasson. Obie strony konfliktu wzajemnie oskarżyły się o to zabójstwo, nigdy jednak nie ujęto sprawców. Pomimo tych trudności, Komisja Rozejmu w Palestynie przedstawiła propozycję dwudniowego zawieszenia broni w Jerozolimie. Strona izraelska zasygnalizowała gotowość do przyjęcia rozejmu, jednak strona arabska odmówiła, ponieważ miała nadzieję na szybkie zwycięstwo. Pomimo to, prowadzone negocjacje uniemożliwiły prowadzenie Legionowi Arabskiemu swobodnych działań militarnych w mieście.
Dawid Ben Gurion zdecydował się wówczas poradzić zawodowego amerykańskiego oficera Dawida Marcusa, który dostrzegł szansę obrony miasta w szybkim przywróceniu normalnego zaopatrzenia i wzmocnieniu sił obrońców. W dniach 24–25 maja izraelskie siły przeprowadziły w rejonie fortu Latrun operację „Bin Nun Alef”. O ile Legion Arabski działając w Jerozolimie napotykał na liczne utrudnienia polityczne, to poza miastem mógł swobodnie realizować swoje założenia taktyczne i wykorzystywał wszystkie swoje możliwości. Izraelczycy wielokrotnie ponawiali ataki na umocnione jordańskie pozycje, musieli jednak wycofywać się i ponosili bardzo duże straty. Kolejne operacje (operacja Bin Nun Bet i operacja Joram) również zakończyły się niepowodzeniem. W ten sposób Zachodnia Jerozolima wciąż pozostawała odcięta, a Legion Arabski utrzymywał swoje pozycje w Latrun. Żydzi poszukiwali jednak innych możliwości dostarczenia zapasów do miasta i 10 czerwca ukończyli budowę Drogę Birmańską, która w całości przebiegała przez terytorium kontrolowane przez siły izraelskie. Następnie wybudowano wodociąg, dostarczając tą drogą żywność, wodę, leki, paliwo, uzbrojenie i amunicję do oblężonego miasta.
25 maja, hrabia Folke Bernadotte zwrócił się do Rady Bezpieczeństwa ONZ, aby mógł działać jako mediator ONZ w Palestynie. Cztery dni później przyjęto rezolucję Rady Bezpieczeństwa ONZ nr 50, która ogłaszała trwające cztery tygodnie zawieszenie broni. W piątym punkcie Rezolucja wzywała wszystkie rządy i organizacje do podjęcia wszelkich możliwych środków ostrożności w celu ochrony miejsc świętych w mieście Jerozolimie, oraz umożliwienia dostępu wszystkim upoważnionym osobom do wszystkich miejsc kultu. W trakcie pierwszego rozejmu (11 czerwca – 8 lipca 1948) siły żydowskie w Jerozolimie uległy wzmocnieniu. Dzięki nadzorowi i ochronie międzynarodowych obserwatorów UNTSO dostawy żywności mogły w niezakłócony sposób docierać do miasta normalną drogą przez Latrun. Natomiast dostawy broni i amunicji docierały potajemnie Drogą Birmańską. Dzięki temu żołnierze otrzymali normalne umundurowanie oraz uzbrojenie. Dostawy broni umożliwiły wydzielenie z każdego batalionu jednej kompanii wsparcia, które uzbrojono w ciężkie karabiny maszynowe i moździerze. Utworzono siedem pełnoetatowych batalionów piechoty, które od 15 czerwca mogły korzystać ze wsparcia baterii czterech moździerzy wielkokalibrowych, do których następnie dołączono działa kaliber 75 mm. W Jerozolimie znajdowało się także 10 plutonów Irgunu oraz 4 plutony Lehi.
Wraz z zakończeniem 9 lipca zawieszenia broni, Izraelczycy rozpoczęli operację „Danny”, po raz kolejny bez powodzenia szturmując arabskie pozycje w Latrun. Natomiast w samej Jerozolimie, siły żydowskie opanowały w dniach 8–10 lipca obszar dzisiejszego Wzgórza Herzla. Tymczasem Jordańczycy wstrzymywali się od prowadzenia jakichkolwiek działań zaczepnych, ograniczając swoją aktywność do ostrzału artyleryjskiego Zachodniej Jerozolimy. Izraelskie działa usiłowały im odpowiadać, nie dysponowały jednak wystarczającym zasięgiem i siłą ognia. Jordański major Abd Allah at-Tall, wbrew rozkazom własnego dowództwa, podjął decyzję o rozpoczęciu natarcia ze Starego Miasta celem zajęcia całej żydowskiej części Jerozolimy. Doszło wówczas do bitwy o Bramę Mandelbauma (9–19 lipca), która zakończyła się bez żadnego rozstrzygnięcia. Jedynym jej rezultatem były rosnące straty po obu stronach. Po stronie żydowskich obrońców również doszło do przypadków braku dyscypliny. Dowodzący obroną miasta Dawid Sze’alti’el, wbrew rozkazom własnego dowództwa, podjął decyzję o podjęciu próby odzyskania Starego Miasta. W tym celu zaproponował Irgunowi zajęcie położonej na południowy zachód od miasta arabskiej wioski al-Malha, co odciągnęłoby uwagę jordańskiego dowództwa od Starego Miasta. Żołnierze zaatakowali wieś 14 lipca, jednak starcie przerodziło się w zaciętą bitwę, której przebieg wykazał niezdolność Irgunu do przeprowadzania samodzielnych operacji militarnych. W rezultacie Siły Obronne Izraela udzieliły wsparcia w postaci batalionu piechoty Brygady „Ecjoni”. Po ciężkich walkach wieś al-Malha została zdobyta 15 lipca, jednak starcia w tym rejonie trwały jeszcze przez następny dzień. Mieszkańcy al-Malhy uciekli do pobliskiego miasta Betlejem. W nocy z 16 na 17 lipca przeprowadzono wspólną operację „Kedem”, usiłując bez powodzenia odzyskać Stare Miasto Jerozolimy. W rezultacie Dawid Sze’alti’el został 23 lipca odwołany, i zastąpiony przez Moszego Dajana. 17 lipca Legion Arabski przeprowadził kontratak w północnej części miasta. Powstałą sytuację wykorzystała Brygada Ecjoni, która zaatakowała siłami batalionu piechoty górzyste tereny rozciągające się na południowy zachód od miasta. Zajęto wioski En Kerem (poszerzenie korytarza Drogi Birmańskiej) i Battir (przejęcie kontroli nad wschodnim odcinkiem linii kolejowej z Tel Awiwu do Jerozolimy).
Reakcje i następstwa.
Bitwa o Jerozolimę zakończyła się bez ostatecznego rozstrzygnięcia przyszłego statusu miasta. Jordańczycy utrzymali arabską kontrolę nad Wschodnią Jerozolimą ze Starym Miastem, natomiast Izraelczycy utrzymali swoje pozycje w Zachodniej Jerozolimie. Żadna ze stron konfliktu nie zdołała przechylić wagi zwycięstwa na swoją stronę.
Podczas drugiego rozejmu, izraelski rząd negocjował z mediatorem ONZ hrabią Bernadotte sprawę statusu Jerozolimy. Po odmowie przez stronę arabską rozpoczęcia bezpośrednich negocjacji pokojowych, Dawid Ben Gurion 1 sierpnia formalnie uznał Jerozolimę za „terytorium okupowane” i powołał dr Josefa Dov na wojskowego gubernatora Jerozolimy. Decyzję tę podjęto w obawie, że Bernadotte może doprowadzić do umiędzynarodowienia Jerozolimy. 17 września Bernadotte został zamordowany przez ludzi z Lechi. W listopadzie ustały wszelkie walki w rejonie Jerozolimy. Wschodnia Jerozolima do 1967 roku znajdowała się pod jordańską władzą.

</doc>
<doc id="2292778" url="https://pl.wikipedia.org/wiki?curid=2292778" title="Paolo Goltz">
Paolo Goltz

Paolo Duval Goltz (ur. 12 maja 1985 w Hasenkamp) – argentyński piłkarz pochodzenia niemieckiego występujący na pozycji obrońcy. Zawodnik Boca Juniors.
Kariera klubowa.
Goltz zawodową karierę rozpoczynał w 2002 roku w zespole Huracán z Primera División Argentina. W tych rozgrywkach zadebiutował 24 listopada 2002 roku w zremisowanym 0:0 pojedynku z Gimnasią La Plata. W 2003 roku spadł z zespołem do Primera B Nacional. W 2007 roku wrócił z nim do Primera División. 5 listopada 2007 roku w zremisowanym 1:1 spotkaniu z San Lorenzo de Almagro strzelił pierwszego gola w Primera División. W 2009 roku wywalczył z zespołem wicemistrzostwo fazy Clausura.
W 2010 roku Goltz podpisał kontrakt z Lanúsem, także występującym w Primera División. Pierwszy ligowy mecz zaliczył tam 5 września 2010 roku przeciwko Gimnasii La Plata (2:0).
Kariera reprezentacyjna.
W reprezentacji Argentyny Goltz zadebiutował 6 maja 2010 roku w wygranym 4:0 towarzyskim meczu z Haiti.

</doc>
<doc id="2292780" url="https://pl.wikipedia.org/wiki?curid=2292780" title="Brahmarszi">
Brahmarszi

Brahmarszi (sansk. ब्राह्मर्षि, "wieszcz bramiński") – nazwa zbiorowa dla klasy wedyjskich wieszczów i mędrców (ryszi), popularnych również w hinduizmie powedyjskim. Źródła nie są zgodne co do zasad kategoryzowania części ryszich jako brahmarszich, jak również co do liczebności wieszczów noszących taki tytuł.
Traktat "Manudhrmaśastra" objaśnia, iż kraj brahmarszich (brahmarszideśa) to obszar leżący w dzisiejszych północnych Indiach pomiędzy stanami: Pendżab, Madhya Pradesh i Uttar Pradesh. "Manusmryti" wymienia w nim takie rejony jak Kurukszetra, kraj Pańćalów, kraj Śurasenów i kraj Matsjów.
Doskonalszym od kraju brahmarszich i dawanym za wzorcowy przykład jest Brahmawarta,
który odpowiadałby Pendżabowi, rozumianemu jako kraina Indii północno-wschodnich zanim nastąpiło wyodrębnienie Pakistanu.
Grupy sformalizowane.
Grupa brahmarszich bywa identyczna lub częściowo wspólna z następującymi grupami mędrców i synów Brahmy (hinduistycznego boga stwórcy):
Pochodzenie klanowe.
Przyporządkowanie do grupy wieszczów bramińskich może bazować na przynależności do klanu (sanskr. gotra). Tytuł brahmarszi przysługuje wtedy dla klanów następujących pięciu postaci:
Recepcja w nurtach hinduistycznych.
Vishwakarma Brahman Community.
Pięciu brahmarszich wskazywanych jest z imienia jako formy boga Wiśwakarmana:
Śaktyzm.
Postać z dzieła "Ćandi Sapta Śati" ("Dewimahathmja"), guru Sumedha, jest wskazywany jako przynależący do klasy brahmarszich.

</doc>
<doc id="2292783" url="https://pl.wikipedia.org/wiki?curid=2292783" title="Aurel Loşniţă">
Aurel Loşniţă

Aurel Loşniţă (ur. 2 listopada 1927) – rumuński gimnastyk, uczestnik Igrzysk Olimpijskich w 1952 w Helsinkach. Na igrzyskach olimpijskich zajął 172. miejsce w wieloboju gimnastycznym.

</doc>
<doc id="2292785" url="https://pl.wikipedia.org/wiki?curid=2292785" title="Frederic Orendi">
Frederic Orendi

Frederic Orendi (ur. 12 marca 1930 w Mediaș, zm. w 1998) – rumuński gimnastyk, uczestnik Igrzysk Olimpijskich w 1952 w Helsinkach i Igrzysk Olimpijskich w 1964 w Tokio. Na igrzyskach olimpijskich w Helsinkach zajął 71. miejsce w wieloboju gimnastycznym, natomiast w Tokio był 31. W 1973 został nagrodzony tytułem Mistrza Sportu.

</doc>
<doc id="2292786" url="https://pl.wikipedia.org/wiki?curid=2292786" title="Lista planetoid 269701-269800">
Lista planetoid 269701-269800



</doc>
<doc id="2292787" url="https://pl.wikipedia.org/wiki?curid=2292787" title="Lista planetoid 269801-269900">
Lista planetoid 269801-269900



</doc>
<doc id="2292788" url="https://pl.wikipedia.org/wiki?curid=2292788" title="Lista planetoid 269901-270000">
Lista planetoid 269901-270000



</doc>
<doc id="2292789" url="https://pl.wikipedia.org/wiki?curid=2292789" title="Lista planetoid 270001-270100">
Lista planetoid 270001-270100



</doc>
<doc id="2292790" url="https://pl.wikipedia.org/wiki?curid=2292790" title="Gabriel Hauche">
Gabriel Hauche

Gabriel Agustín Hauche (ur. 27 listopada 1986 w Remedios de Escalada) – argentyński piłkarz występujący na pozycji napastnika. Zawodnik meksykańskiego Deportivo Toluca.
Kariera klubowa.
Hauche zawodową karierę rozpoczynał w 2004 roku w zespole Temperley z Primera B Metropolitana. Jego barwy reprezentował przez 2 lata. W 2006 roku trafił do Argentinos Juniors z Primera División Argentina. W tych rozgrywkach zadebiutował 12 sierpnia 2006 roku w przegranym 2:3 pojedynku z Nuevą Chicago. 16 września 2006 roku w zremisowanym 1:1 spotkaniu z Quilmes strzelił pierwszego gola w Primera División. W Argentinos Juniors spędził 4 lata.
Na początku 2010 roku Hauche odszedł do zespołu Racing Club, także występującego w Primera División. Pierwszy ligowy mecz zaliczył tam 30 stycznia 2010 roku przeciwko Rosario Central (3:0).
Kariera reprezentacyjna.
W reprezentacji Argentyny Hauche zadebiutował 1 października 2009 roku w wygranym 2:0 towarzyskim meczu z Ghaną. 21 kwietnia 2011 roku w zremisowanym 2:2 towarzyskim spotkaniu z Ekwadorem strzelił pierwszego gola w drużynie narodowej.

</doc>
<doc id="2292791" url="https://pl.wikipedia.org/wiki?curid=2292791" title="Lista planetoid 270001–271000">
Lista planetoid 270001–271000

Lista obejmuje 1000 kolejnych planetoid posiadających numery, zaczynając od 270001. takiego obiektu. Planetoidy te zostały odkryte w okresie od 19 marca 1993 do 2 listopada 2007. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292793" url="https://pl.wikipedia.org/wiki?curid=2292793" title="Lista planetoid 270101-270200">
Lista planetoid 270101-270200



</doc>
<doc id="2292795" url="https://pl.wikipedia.org/wiki?curid=2292795" title="Lista planetoid 270201-270300">
Lista planetoid 270201-270300



</doc>
<doc id="2292796" url="https://pl.wikipedia.org/wiki?curid=2292796" title="Lista planetoid 270301-270400">
Lista planetoid 270301-270400



</doc>
<doc id="2292797" url="https://pl.wikipedia.org/wiki?curid=2292797" title="Ulica Bodzentyńska w Kielcach">
Ulica Bodzentyńska w Kielcach

Ulica Bodzentyńska w Kielcach – jedna z ulic Kielc, prawdopodobnie najstarsza w mieście. Biegnie od Rynku do Alei IX Wieków Kielc. 
Początkowo ulica nazywała się Bożęcka, co było nawiązaniem do miasta Bożęcin – obecnego Bodzentyna. Później występowała jako Bodzęcka, a od 1918 roku jako Bodzentyńska. Po zakończeniu II wojny światowej nosiła imię Armii Czerwonej, natomiast do nazwy Bodzentyńska wróciła we wrześniu 1989 roku.
W początkach XX wieku przy ulicy mieściło się żeńskie gimnazjum Emilii Znojkiewiczowej, które działało przez kilkanaście lat. Znajdowały się tu również piekarnie, jatki oraz zakłady rzemieślnicze. W jednym z domów swoją siedzibę miała redakcja "Ech Kieleckich". Przy ulicy mieści się także zabytkowy spichlerz z XVIII wieku oraz (u zbiegu z ulicą Tadeusza Kościuszki) klasycystyczny dworek (I połowa XIX wieku). 
W dawnych Kielcach stanowiła jedną z głównych wylotowych dróg, w trakcie okupacji hitlerowskiej przechodziła przez kieleckie getto. Jej rola spadła po zakończeniu II wojny światowej, gdy miasto wprowadziło nowy układ komunikacyjny. Obecnie łączy Rynek z Aleją IX Wieków Kielc. 
W 2002 ulica została wyremontowana, rok później zamontowano przy niej oświetlenie. Zachowała jednak swój dawny charakter (parterowe domy, kocie łby).
Przy ulicy znajduje się cerkiew prawosławna pw. św. Mikołaja (nr 46).

</doc>
<doc id="2292798" url="https://pl.wikipedia.org/wiki?curid=2292798" title="Lista planetoid 270401-270500">
Lista planetoid 270401-270500



</doc>
<doc id="2292799" url="https://pl.wikipedia.org/wiki?curid=2292799" title="Australia na Letnich Igrzyskach Olimpijskich 1936">
Australia na Letnich Igrzyskach Olimpijskich 1936

Australię na Letnich Igrzyskach Olimpijskich 1936 reprezentowało 32 zawodników, 28 mężczyzn i 4 kobiety.

</doc>
<doc id="2292800" url="https://pl.wikipedia.org/wiki?curid=2292800" title="Lista planetoid 270501-270600">
Lista planetoid 270501-270600



</doc>
<doc id="2292801" url="https://pl.wikipedia.org/wiki?curid=2292801" title="Lista planetoid 270601-270700">
Lista planetoid 270601-270700



</doc>
<doc id="2292802" url="https://pl.wikipedia.org/wiki?curid=2292802" title="Lista planetoid 270701-270800">
Lista planetoid 270701-270800



</doc>
<doc id="2292803" url="https://pl.wikipedia.org/wiki?curid=2292803" title="Lista planetoid 270801-270900">
Lista planetoid 270801-270900



</doc>
<doc id="2292804" url="https://pl.wikipedia.org/wiki?curid=2292804" title="Lista planetoid 270901-271000">
Lista planetoid 270901-271000



</doc>
<doc id="2292805" url="https://pl.wikipedia.org/wiki?curid=2292805" title="Ryszard Pracz">
Ryszard Pracz

Ryszard Pracz (ur. 17 marca 1932 w Warszawie) – polski aktor teatralny i filmowy, autor dwóch książek - wspomnień o teatrze STS.
Życiorys.
W latach 1955-1975 występował w Studenckim Teatrze Satyryków, w latach 1959-1964 sprawował funkcję dyrektora naczelnego tego teatru. Był aktorem teatrów warszawskich: Rozmaitości (1975-1982) i Komedia (1982-1992) przemianowanego w roku 1991 na Teatr Północny. 

</doc>
<doc id="2292806" url="https://pl.wikipedia.org/wiki?curid=2292806" title="Lista planetoid 271001-271100">
Lista planetoid 271001-271100



</doc>
<doc id="2292807" url="https://pl.wikipedia.org/wiki?curid=2292807" title="Lista planetoid 271001–272000">
Lista planetoid 271001–272000

Lista obejmuje 1000 kolejnych planetoid posiadających numery, zaczynając od 271001. takiego obiektu. Planetoidy te zostały odkryte w okresie od 12 stycznia 2000 do 9 lutego 2005. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292808" url="https://pl.wikipedia.org/wiki?curid=2292808" title="Lista planetoid 271101-271200">
Lista planetoid 271101-271200



</doc>
<doc id="2292810" url="https://pl.wikipedia.org/wiki?curid=2292810" title="Lista planetoid 271201-271300">
Lista planetoid 271201-271300



</doc>
<doc id="2292811" url="https://pl.wikipedia.org/wiki?curid=2292811" title="Köksu (góry)">
Köksu (góry)

Köksu (kaz.: Көксу жотасы, "Köksu żotasy") – góry w zachodnim Ałtaju, na granicy Kazachstanu i Republiki Ałtaju w Rosji. Rozciągają się na długości ok. 70 km, średnia wysokość wynosi ok. 2000-2100 m n.p.m. (najwyższy szczyt osiąga wysokość 2598 m n.p.m.). Zbudowane z łupków krystalicznych i metamorficznych, gnejsów oraz skał tufogenicznych. Stoki północne poniżej wysokości 1700 m n.p.m. porośnięte lasem jodłowo-świerkowo-cedrowym, natomiast na stoki południowe łąkami. Na wysokości 1700-1800 m n.p.m. rosną lasy cedrowo-modrzewiowe, wyżej znajdują się łąki subalpejskie i alpejskie. Powyżej 2200 m n.p.m. przeważają porosty.

</doc>
<doc id="2292812" url="https://pl.wikipedia.org/wiki?curid=2292812" title="Köksu żotasy">
Köksu żotasy



</doc>
<doc id="2292813" url="https://pl.wikipedia.org/wiki?curid=2292813" title="Lista planetoid 271301-271400">
Lista planetoid 271301-271400



</doc>
<doc id="2292814" url="https://pl.wikipedia.org/wiki?curid=2292814" title="Lista planetoid 271401-271500">
Lista planetoid 271401-271500



</doc>
<doc id="2292815" url="https://pl.wikipedia.org/wiki?curid=2292815" title="Lista planetoid 271501-271600">
Lista planetoid 271501-271600



</doc>
<doc id="2292817" url="https://pl.wikipedia.org/wiki?curid=2292817" title="Lista planetoid 271601-271700">
Lista planetoid 271601-271700



</doc>
<doc id="2292818" url="https://pl.wikipedia.org/wiki?curid=2292818" title="Lista planetoid 271701-271800">
Lista planetoid 271701-271800



</doc>
<doc id="2292819" url="https://pl.wikipedia.org/wiki?curid=2292819" title="Lista planetoid 271801-271900">
Lista planetoid 271801-271900



</doc>
<doc id="2292825" url="https://pl.wikipedia.org/wiki?curid=2292825" title="Lista planetoid 271901-272000">
Lista planetoid 271901-272000



</doc>
<doc id="2292826" url="https://pl.wikipedia.org/wiki?curid=2292826" title="Australia na Letnich Igrzyskach Olimpijskich 1932">
Australia na Letnich Igrzyskach Olimpijskich 1932

Australię na Letnich Igrzyskach Olimpijskich 1932 reprezentowało 13 zawodników, 9 mężczyzn i 4 kobiety.
Skład reprezentacji.
Lekkoatletyka.
Mężczyźni
Kobiety
Pływanie.
Mężczyźni
Kobiety
Zapasy.
Styl wolny

</doc>
<doc id="2292827" url="https://pl.wikipedia.org/wiki?curid=2292827" title="Lista planetoid 272001-272100">
Lista planetoid 272001-272100



</doc>
<doc id="2292828" url="https://pl.wikipedia.org/wiki?curid=2292828" title="Lista planetoid 272001–273000">
Lista planetoid 272001–273000

Lista obejmuje 1000 kolejnych planetoid posiadających numery, zaczynając od 272001. takiego obiektu. Planetoidy te zostały odkryte w okresie od 15 stycznia 1996 do 24 lutego 2006. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292830" url="https://pl.wikipedia.org/wiki?curid=2292830" title="Lista planetoid 272101-272200">
Lista planetoid 272101-272200



</doc>
<doc id="2292831" url="https://pl.wikipedia.org/wiki?curid=2292831" title="Eparchia stawropolska">
Eparchia stawropolska

Eparchia stawropolska – jedna z eparchii Rosyjskiego Kościoła Prawosławnego z siedzibą w Stawropolu. Jej obecnym ordynariuszem jest metropolita Cyryl (Pokrowski), zaś funkcję katedry pełni sobór Kazańskiej Ikony Matki Bożej w Stawropolu. Eparchia obejmuje obszar Kraju Stawropolskiego z wyłączeniem rejonów minierałowodskiego, priedgornego i kirowskiego. 
Eparchia powstała w 1842 lub 1843 pod nazwą "kaukaska i czarnomorska", została wydzielona z eparchii astrachańskiej. Następnie nosiła kolejno nazwy:
W momencie powstania eparchia prowadziła 192 placówki duszpasterskie. Jej pierwszym ordynariuszem został biskup Jeremiasz (Sołowjow), który zainicjował budowę kolejnych cerkwi, zaś w 1846 powołał w Stawropolu seminarium duchowne. W 1885 z obszaru eparchii kaukaskiej wydzielono samodzielną eparchię władykaukaską i mozdocką (działała do 1920), zaś w 1919 decyzją Wyższego Zarządu Cerkiewnego Południa Rosji – eparchię kubańską i jekatierinodarską. W latach 20. i 30. XX wieku, podobnie jak inne instytucje Rosyjskiego Kościoła Prawosławnego, eparchia została poddana gwałtownym represjom – z polecenia władz bolszewickich doszło do ataków na duchowieństwo i zniszczenia większości świątyń. W Stawropolu z ponad 20 cerkwi czynnych przed rewolucją październikową czynna pozostawała jedna. Częściowe odrodzenie życia religijnego w regionie miało miejsce po zmianie polityki władz ZSRR wobec Kościoła prawosławnego w czasie II wojny światowej oraz po objęciu godności biskupa stawropolskiego przez metropolitę Antoniego (Romanowskiego). Doszło wówczas do otwarcia szeregu nieczynnych cerkwi oraz reaktywacji pracy seminarium duchownego w Stawropolu. Zostało ono zamknięte ponownie w latach 60. XX wieku. Sytuacja eparchii zmieniła się całkowicie po upadku ZSRR. W czasie sprawowania urzędu biskupa stawropolskiego przez Gedeona (Dokukina) w latach 1990–2003 liczba czynnych świątyń wzrosła czterokrotnie, otwarto również seminarium duchowne oraz prywatne szkoły prawosławne. 
W 1995 i 1998 z terytorium eparchii stawropolskiej wydzielano odpowiednio eparchię elisteńską i kałmucką oraz eparchię bakijską i nadkaspijską. W 2011 eparchia stawropolska i władykaukaska została rozdzielona na stawropolską i niewinnomysską, piatigorską i czerkieską oraz władykaukaską i machaczkalską. W 2012 wydzielono z niej eparchię gieorgijewską. 
W 2010 w eparchii działało 356 cerkwi parafialnych, ponadto również 47 kaplic, 50 cerkwi filialnych, 20 domów modlitewnych i 19 cerkwi domowych, obsługiwanych przez 483 kapłanów.

</doc>
<doc id="2292833" url="https://pl.wikipedia.org/wiki?curid=2292833" title="Lista planetoid 272201-272300">
Lista planetoid 272201-272300



</doc>
<doc id="2292834" url="https://pl.wikipedia.org/wiki?curid=2292834" title="Lista planetoid 272301-272400">
Lista planetoid 272301-272400



</doc>
<doc id="2292835" url="https://pl.wikipedia.org/wiki?curid=2292835" title="Lista planetoid 272401-272500">
Lista planetoid 272401-272500



</doc>
<doc id="2292836" url="https://pl.wikipedia.org/wiki?curid=2292836" title="Lista planetoid 272501-272600">
Lista planetoid 272501-272600



</doc>
<doc id="2292837" url="https://pl.wikipedia.org/wiki?curid=2292837" title="Lista planetoid 272601-272700">
Lista planetoid 272601-272700



</doc>
<doc id="2292838" url="https://pl.wikipedia.org/wiki?curid=2292838" title="Lista planetoid 272701-272800">
Lista planetoid 272701-272800



</doc>
<doc id="2292839" url="https://pl.wikipedia.org/wiki?curid=2292839" title="IAAF Race Walking Challenge Taicang 2011">
IAAF Race Walking Challenge Taicang 2011

IAAF Race Walking Challenge Taicang 2011 – zawody lekkoatletyczne w chodzie sportowym, które odbyły się 22 kwietnia w chińskim Taicang. Rywalizowano na dystansie 20 kilometrów.

</doc>
<doc id="2292841" url="https://pl.wikipedia.org/wiki?curid=2292841" title="Lista planetoid 272801-272900">
Lista planetoid 272801-272900



</doc>
<doc id="2292842" url="https://pl.wikipedia.org/wiki?curid=2292842" title="Australia na Letnich Igrzyskach Olimpijskich 1928">
Australia na Letnich Igrzyskach Olimpijskich 1928

Australię na Letnich Igrzyskach Olimpijskich 1928 reprezentowało 18 zawodników, 14 mężczyzn i 4 kobiety.
Skład reprezentacji.
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Pływanie.
Mężczyźni
Kobiety
Skoki do wody.
Mężczyźni
Zapasy.
Styl wolny

</doc>
<doc id="2292843" url="https://pl.wikipedia.org/wiki?curid=2292843" title="Lista planetoid 272901-273000">
Lista planetoid 272901-273000



</doc>
<doc id="2292844" url="https://pl.wikipedia.org/wiki?curid=2292844" title="Lista planetoid 273001-273100">
Lista planetoid 273001-273100



</doc>
<doc id="2292845" url="https://pl.wikipedia.org/wiki?curid=2292845" title="Lista planetoid 273001–274000">
Lista planetoid 273001–274000

Lista obejmuje 1000 kolejnych planetoid posiadających numery, zaczynając od 273001. takiego obiektu. Planetoidy te zostały odkryte w okresie od 13 października 1994 do 4 sierpnia 2007. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292846" url="https://pl.wikipedia.org/wiki?curid=2292846" title="Lista planetoid 273101-273200">
Lista planetoid 273101-273200



</doc>
<doc id="2292849" url="https://pl.wikipedia.org/wiki?curid=2292849" title="Lista planetoid 273201-273300">
Lista planetoid 273201-273300



</doc>
<doc id="2292850" url="https://pl.wikipedia.org/wiki?curid=2292850" title="Lista planetoid 273301-273400">
Lista planetoid 273301-273400



</doc>
<doc id="2292851" url="https://pl.wikipedia.org/wiki?curid=2292851" title="Lista planetoid 273401-273500">
Lista planetoid 273401-273500



</doc>
<doc id="2292852" url="https://pl.wikipedia.org/wiki?curid=2292852" title="Lista planetoid 273501-273600">
Lista planetoid 273501-273600



</doc>
<doc id="2292853" url="https://pl.wikipedia.org/wiki?curid=2292853" title="Lista planetoid 273601-273700">
Lista planetoid 273601-273700



</doc>
<doc id="2292854" url="https://pl.wikipedia.org/wiki?curid=2292854" title="Skrzynka (Nowiny)">
Skrzynka (Nowiny)

Skrzynka – kolonia wsi Nowiny w Polsce, położona w województwie lubelskim, w powiecie radzyńskim, w gminie Borki.
W latach 1975–1998 kolonia należała administracyjnie do województwa lubelskiego.

</doc>
<doc id="2292855" url="https://pl.wikipedia.org/wiki?curid=2292855" title="Lista planetoid 273701-273800">
Lista planetoid 273701-273800



</doc>
<doc id="2292856" url="https://pl.wikipedia.org/wiki?curid=2292856" title="Lista planetoid 273801-273900">
Lista planetoid 273801-273900



</doc>
<doc id="2292857" url="https://pl.wikipedia.org/wiki?curid=2292857" title="Lista planetoid 273901-274000">
Lista planetoid 273901-274000



</doc>
<doc id="2292858" url="https://pl.wikipedia.org/wiki?curid=2292858" title="Lista planetoid 274001-274100">
Lista planetoid 274001-274100



</doc>
<doc id="2292860" url="https://pl.wikipedia.org/wiki?curid=2292860" title="Lista planetoid 274001–275000">
Lista planetoid 274001–275000

Lista obejmuje 1000 kolejnych planetoid posiadających numery, zaczynając od 274001. takiego obiektu. Planetoidy te zostały odkryte w okresie od 16 stycznia 1997 do 15 października 2009. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292861" url="https://pl.wikipedia.org/wiki?curid=2292861" title="Krzywie (Wola Osowińska)">
Krzywie (Wola Osowińska)

Krzywie – część wsi Wola Osowińska w Polsce, położona w województwie lubelskim, w powiecie radzyńskim, w gminie Borki, nad Bystrzycą przy granicy z gminą Wojcieszków.
W latach 1975–1998 Krzywie administracyjnie należało do ówczesnego województwa lubelskiego.

</doc>
<doc id="2292862" url="https://pl.wikipedia.org/wiki?curid=2292862" title="Lista planetoid 274101-274200">
Lista planetoid 274101-274200



</doc>
<doc id="2292863" url="https://pl.wikipedia.org/wiki?curid=2292863" title="Australia na Letnich Igrzyskach Olimpijskich 1924">
Australia na Letnich Igrzyskach Olimpijskich 1924

Australię na Letnich Igrzyskach Olimpijskich 1924 reprezentowało 36 zawodników: 35 mężczyzn i 1 kobieta.
Skład reprezentacji.
Lekkoatletyka.
Konkurencje biegowe
Konkurencje techniczne
Pływanie.
Mężczyźni
Skoki do wody.
Mężczyźni

</doc>
<doc id="2292864" url="https://pl.wikipedia.org/wiki?curid=2292864" title="Lista planetoid 274201-274300">
Lista planetoid 274201-274300



</doc>
<doc id="2292865" url="https://pl.wikipedia.org/wiki?curid=2292865" title="Hahaha">
Hahaha

Hahaha (kor. 하하하) – południowokoreański film z 2010 roku w reżyserii Hong Sang-soo. To kolejny obraz tego twórcy o powikłanych relacjach międzyludzkich. Film zdobył nagrodę główną w sekcji Un Certain Regard na 63. MFF w Cannes.
Treść.
Reżyser filmowy Jo Moon-kyeong planuje opuścić Seul i Koreę, by zamieszkać w Kanadzie u ciotki. Kilka dni przed wyjazdem niespodziewanie spotyka swojego przyjaciela, krytyka filmowego Bang Joong-sika. Po kilku wypitych kolejkach soju postanawiają opowiedzieć o swoich niedawnych podróżach, ale jest jeden warunek, będą to tylko przyjemne wspomnienia. Wkrótce okazuje się, że obaj przebywali w tym samym czasie w niewielkiej, nadmorskiej miejscowości Tongyeong, z tymi samymi ludźmi.

</doc>
<doc id="2292866" url="https://pl.wikipedia.org/wiki?curid=2292866" title="Lista planetoid 274301-274400">
Lista planetoid 274301-274400



</doc>
<doc id="2292867" url="https://pl.wikipedia.org/wiki?curid=2292867" title="Lista planetoid 274401-274500">
Lista planetoid 274401-274500



</doc>
<doc id="2292868" url="https://pl.wikipedia.org/wiki?curid=2292868" title="Lista planetoid 274501-274600">
Lista planetoid 274501-274600



</doc>
<doc id="2292869" url="https://pl.wikipedia.org/wiki?curid=2292869" title="Lista planetoid 274601-274700">
Lista planetoid 274601-274700



</doc>
<doc id="2292870" url="https://pl.wikipedia.org/wiki?curid=2292870" title="Pokémon Gold">
Pokémon Gold



</doc>
<doc id="2292871" url="https://pl.wikipedia.org/wiki?curid=2292871" title="Pokémon Silver">
Pokémon Silver



</doc>
<doc id="2292872" url="https://pl.wikipedia.org/wiki?curid=2292872" title="Lista planetoid 274701-274800">
Lista planetoid 274701-274800



</doc>
<doc id="2292873" url="https://pl.wikipedia.org/wiki?curid=2292873" title="Lista planetoid 274801-274900">
Lista planetoid 274801-274900



</doc>
<doc id="2292875" url="https://pl.wikipedia.org/wiki?curid=2292875" title="Lista planetoid 274901-275000">
Lista planetoid 274901-275000



</doc>
<doc id="2292877" url="https://pl.wikipedia.org/wiki?curid=2292877" title="Lista planetoid 275001-275100">
Lista planetoid 275001-275100



</doc>
<doc id="2292878" url="https://pl.wikipedia.org/wiki?curid=2292878" title="Lista planetoid 275001–276000">
Lista planetoid 275001–276000

Lista obejmuje 1000 kolejnych planetoid posiadających numery, zaczynając od 275001. takiego obiektu. Planetoidy te zostały odkryte w okresie od 24 września 1960 do 16 lipca 2010. Spis nie zawiera wszystkich asteroid odkrytych w tym czasie, gdyż nie każda jednakowo szybko otrzymuje kolejny numer. 
Uwaga. W kolumnie "Odległość" podano średnią odległość obiektu od Słońca, wyrażoną w jednostkach astronomicznych.

</doc>
<doc id="2292879" url="https://pl.wikipedia.org/wiki?curid=2292879" title="Lista planetoid 275101-275200">
Lista planetoid 275101-275200



</doc>
<doc id="2292880" url="https://pl.wikipedia.org/wiki?curid=2292880" title="Pokémon HeartGold">
Pokémon HeartGold



</doc>
<doc id="2292882" url="https://pl.wikipedia.org/wiki?curid=2292882" title="Pokémon SoulSilver">
Pokémon SoulSilver



</doc>
<doc id="2292883" url="https://pl.wikipedia.org/wiki?curid=2292883" title="Lista planetoid 275201-275300">
Lista planetoid 275201-275300



</doc>
<doc id="2292884" url="https://pl.wikipedia.org/wiki?curid=2292884" title="Lista planetoid 275301-275400">
Lista planetoid 275301-275400



</doc>
<doc id="2292885" url="https://pl.wikipedia.org/wiki?curid=2292885" title="Australia na Letnich Igrzyskach Olimpijskich 1920">
Australia na Letnich Igrzyskach Olimpijskich 1920

Australię na Letnich Igrzyskach Olimpijskich 1920 reprezentowało 13 zawodników, 12 mężczyzn i 1 kobietę.
Skład reprezentacji.
Lekkoatletyka.
Konkurencje biegowe
Pływanie.
Mężczyźni
Kobiety
Skoki do wody.
Kobiety

</doc>
<doc id="2292886" url="https://pl.wikipedia.org/wiki?curid=2292886" title="Lista planetoid 275401-275500">
Lista planetoid 275401-275500



</doc>
<doc id="2292890" url="https://pl.wikipedia.org/wiki?curid=2292890" title="Naryn (góry w Kazachstanie)">
Naryn (góry w Kazachstanie)

Naryn (kaz.: Нарын жотасы, "Naryn żotasy") – góry w południowym Ałtaju, w północno-wschodnim Kazachstanie. Rozciągają się na długości ok. 120 km, najwyższy szczyt osiąga 2533 m n.p.m. Zbudowane z paleozoicznych piaskowców, zlepieńców, łupków ilastych i tufów, poprzecinanych intruzjami granitu. Do wysokości ok. 1300 m n.p.m. strome zbocza północne porośnięte są brzozami; wyżej rosną modrzewie. W dolinach występują lasy świerkowo-jodłowo-cedrowe. Stoki południowe porośnięte są krzewami i roślinnością stepową. Powyżej 1800 m n.p.m. znajdują się rzadkie lasy i łąki alpejskie.

</doc>
<doc id="2292892" url="https://pl.wikipedia.org/wiki?curid=2292892" title="Pokémon Black">
Pokémon Black



</doc>
<doc id="2292893" url="https://pl.wikipedia.org/wiki?curid=2292893" title="Bill Owen">
Bill Owen

Bill Owen, właśc. William Rowbotham (ur. 14 marca 1914 w Londynie, zm. 12 lipca 1999 tamże) – brytyjski aktor i autor piosenek, współcześnie pamiętany przede wszystkim jako odtwórca jednej z głównych ról w serialu "Babie lato", w którym występował przez 28 lat.
Życiorys.
Pochodzenie i młodość.
Pochodził z niezbyt zamożnej rodziny, jego ojciec pracował w londyńskiej komunikacji miejskiej jako kierowca autobusu. Jako nastolatek młody Bill zapisał się na kurs aktorski, którego koszty musiał pokryć z własnej kieszeni, w związku z czym pracował dorywczo jako pomocnik drukarza. W wieku 19 lat zadebiutował w profesjonalnym teatrze w Cambridge. Początkowo występował pod swoim prawdziwym nazwiskiem Bill Rowbotham (Bill to popularne zdrobnienie imienia William). Już od czasów młodości miał zdecydowanie lewicowy światopogląd, stąd w 1939 dołączył do kompanii teatralnej Unity Theatre Company, działającej w obrębie teatru niezależnego i znanej z wyjątkowego zaangażowania politycznego. Ich przedstawienia ukazywały najczęściej niedolę niższych klas, zwłaszcza robotników, i piętnowały nierówności społeczne. Bill Rowbotham początkowo był związany z Unity tylko jako aktor, później zaczął również reżyserować spektakle, a nawet pisać własne sztuki. Jego współpraca z kompanią trwała do 1952, z przerwą na służbę wojskową, która zakończyła się zwolnieniem z armii z powodów medycznych po tym, jak aktor został ranny w eksplozji materiałów wybuchowych podczas ćwiczeń.
U szczytu kariery.
Praca w Unity nie przynosiła wystarczających dochodów, dlatego równolegle Rowbotham występował w komercyjnym teatrze głównego nurtu, w tym na West Endzie, gdzie zadebiutował w 1943 w sztuce "Mr Bolfry". W 1945 zadebiutował w filmie pełnometrażowym (miał już za sobą rolę w krótkim metrażu) "Tank Patrol". W drugiej połowie lat 40. stał się wziętym aktorem filmowym, od 1947 występującym już jako Bill Owen. W 1950 po raz pierwszy wystąpił na Broadwayu. W latach 50. nadal sporo grywał w kinie, m.in. we wczesnych filmach z popularnego cyklu "Cała naprzód", m.in. "Szeregowcu do dzieła" czy "Siostro do dzieła". Równolegle coraz częściej pojawiał się także w telewizji, przede wszystkim w rolach komediowych.
Lata 60..
W latach 60. w jego karierze aktorskiej nastąpiło poważne spowolnienie, liczba propozycji znacznie spadła. Zajął się wówczas pisaniem piosenek dla wielu popularnych wówczas wykonawców. Dwukrotnie jego kompozycje znajdowały się w pierwszej trzydziestce najpopularniejszych singli w Wielkiej Brytanii: najpierw w 1968 trafiła tam "Marianne" śpiewana przez Cliffa Richarda, a trzy lata później podobny sukces odniosło "Broken Hearted" w wykonaniu Kena Dodda. W 1969 w jego karierze otworzył się nowy etap, kiedy to po raz pierwszy raz został obsadzony w roli gdzie, samemu będąc rodowitym londyńczykiem, musiał grać z charakterystycznym akcentem z Yorkshire. Zrobił to tak przekonująco, że tego typu postacie stały się odtąd jego specjalnością i przywróciły mu zainteresowanie reżyserów i producentów.
"Babie lato".
W 1972 został zaproszony do obsady nowego serialu "Babie lato", opowiadającego o perypetiach trójki emerytów z Yorkshire. Owen został tam obsadzony jako Compo Simmonite – człowiek bardzo niechlujny, leniwy, obleśny, wręcz odrażający, a jednak dzięki swojej niemal dziecięcej radości życia i otwartości na przygody, mogący liczyć na sympatię widzów. Według wspomnień współpracowników, Compo był niemal zupełnym przeciwieństwem samego Owena, który był bardzo kulturalnym, nienagannie ubranym, nieco starszym już wówczas panem o starannej angielszczyźnie. Relacje Owena z innymi aktorami nie zawsze były przyjazne ze względu na jego radykalnie lewicowe poglądy, kontrastujące z bardziej zachowawczym światopoglądem kolegów. Głośna stała się zwłaszcza jego niezwykle ostra dysputa z Michaelem Batesem, gorącym zwolennikiem Partii Konserwatywnej, po której aż do odejścia Batesa z serialu obaj panowie zawsze mieszkali podczas zdjęć w innych hotelach. Z drugiej strony, choć relacje ekipy serialu z mieszkańcami miasteczka Holmfirth, gdzie kręcono serial, były momentami trudne, Owen znany był ze szczególnie ciepłych stosunków łączących go z miejscowymi.
Śmierć.
Compo z "Babiego lata" stał się najważniejszą rolą Owena, choć aktor nadal pozostawał aktywny w teatrze. Grał w serialu do końca życia, po raz ostatni pojawiając się w nim w wieku 85 lat. Odmówił odejścia z obsady nawet po tym, jak zdiagnozowano u niego raka trzustki. Łącznie zagrał w 185 odcinkach, z czego ostatnie cztery wyemitowano już po jego śmierci.
Zmarł na raka 12 lipca 1999. Zgodnie z jego życzeniem, jego ciało zostało przewiezione z Londynu do Holmfirth i pogrzebane na cmentarzu parafialnym w sąsiedniej wiosce Upperthong. Specjalna uroczystość żałobna odbyła się także w Broadcasting House, historycznej siedzibie BBC, będącego producentem i nadawcą serialu. 7 maja 2000 wyemitowany został specjalny odcinek "Just a Small Funeral" (w chronologii serialu jest to odc. 188 lub odc. 6 serii 21), ukazujący pogrzeb Compo i będący hołdem dla Owena. Po jego śmierci do obsady serialu dołączył jego syn Tom Owen, również będący aktorem. Grał on oczywiście syna Compo.
Życie prywatne i wyróżnienia.
Był dwukrotnie żonaty. W latach 1946–1964 jego małżonką była Edith Stevenson, z którą miał dwoje dzieci, przy czym związek ten zakończył się rozwodem. W 1977 poślubił Kathleen O’Donoghue, z którą pozostał aż do śmierci.
W 1976 otrzymał Order Imperium Brytyjskiego V klasy (MBE). W 1995 wydał autobiografię "Summer Wine and Vintage Years". Przez całe życie był blisko związany z Partią Pracy, którą aktywnie wspierał. Figura przedstawiająca Owena jako Compo stoi przed serialową, ale istniejącą także naprawdę, kawiarnią w Holmfirth.

</doc>
<doc id="2292894" url="https://pl.wikipedia.org/wiki?curid=2292894" title="Pokémon White">
Pokémon White



</doc>
<doc id="2292895" url="https://pl.wikipedia.org/wiki?curid=2292895" title="Australia na Letnich Igrzyskach Olimpijskich 1904">
Australia na Letnich Igrzyskach Olimpijskich 1904

Australię na Letnich Igrzyskach Olimpijskich 1904 reprezentowało 3 zawodników, wyłącznie mężczyzn. Wszystkie medale dla Australii zdobył pływak - Francis Gailey, który do 2009 roku był uznawany za Amerykanina.

</doc>
<doc id="2292897" url="https://pl.wikipedia.org/wiki?curid=2292897" title="Welisław Wucow">
Welisław Wucow

Welisław Iwanow Wucow (bułg Велислав Вуцов, ur. 19 lipca 1967) – bułgarski piłkarz oraz trener piłkarski.
Jest synem piłkarza i byłego dwukrotnego selekcjonera reprezentacji Bułgarii, Iwana Wucowa.
Kariera szkoleniowa.
Jest wychowankiem Lewskiego Sofia, jednak ani w tym, ani w żadnym innym zespole, w którym grał, nie osiągnął znaczących sukcesów. W ciągu trwającej trzynaście lat kariery piłkarskiej zmieniał kluby średnio raz na sezon. Występował m.in. w Slawii Sofia, Czerno More Warna i w kilku drużynach z niższych lig.
W wieku trzydziestu dwu lat rozpoczął pracę szkoleniową w grającym w ekstraklasie Spartaku Warna. Z kolejnym klubem, Spartakiem Plewen, zanotował pierwsze poważne osiągnięcie w trenerskiej karierze: awans do ekstraklasy w sezonie 2000–2001. Jednak już w kolejnych rozgrywkach zespół ponownie powrócił na jej zaplecze.
Bez większych osiągnięć prowadził także Czerno More Warna i Marka Dupnicę.
W 2006 roku został trenerem drugoligowej Kaliakry Kawarna i wraz ze swoim asystentem, Antonim Zdrawkowem, poprowadził ją do największego sukcesu w jej historii: półfinału Pucharu Bułgarii. Drugoligowiec z Kawarny wyeliminował m.in. Czawdar Etropole i Łokomotiw Płowdiw, przegrał dopiero z Czerno More Warna. W lidze zaś zespół zajął drugą pozycję, co umożliwiło mu grę o miejsce w ekstraklasie w barażach. Tu jednak mocniejszy okazał się Minior Pernik, który wygrał po rzutach karnych.
Udana działalność w Kawarnie stała się przepustką do pracy w Lewskim Sofia. Po tym, jak latem 2008 roku zdymisjonowany został Stanimir Stoiłow, Wucow został jego następcą. Wcześniej wielokrotnie podkreślał, że Lewski, klub, z którym przez wiele lat związany był jego ojciec, to jego wymarzone miejsce pracy. Jednak jego przygoda z tym zespołem była znacznie krótsza: został zwolniony już po dwu meczach nowego sezonu, kiedy Lewski przegrał po 0:1 z Wichrenem Sandanskim (liga) i białoruskim BATE Borysów (eliminacje do fazy grupowej Ligi Europy). Wucow został zmieniony przez swojego asystenta, Emila Welewa.
Nieudana okazała się także praca w Slawii Sofia; został zwolniony po zajęciu z nią szóstego miejsca w lidze w sezonie 2009–2010. Jego miejsce ponownie zajął Welew.

</doc>
<doc id="2292900" url="https://pl.wikipedia.org/wiki?curid=2292900" title="O Miłości">
O Miłości

O Miłości – czwarty album zespołu Kombii, wydany 28 maja 2010 roku przez wydawnictwo muzyczne Universal Music Polska. Album zawiera 10 premierowych utworów oraz jeden bonus w postaci przeboju „Gdzie jesteś dziś” w formie dance.
Grzegorz Skawiński i Waldemar Tkaczyk powiedzieli o swoim albumie: "Płyta zawiera dziesięć utworów o miłości, każdy o innym jej kolorze i odcieniu. Jest to koncept album, na którym opowiadamy dziesięć historii z życia wziętych, które mogłyby się przydarzyć każdemu z nas".
Nagrania uzyskały certyfikat złotej płyty.
Lista utworów.
Opracowano na podstawie materiału źródłowego.

</doc>
<doc id="2292902" url="https://pl.wikipedia.org/wiki?curid=2292902" title="Huang Xing (dyplomata)">
Huang Xing (dyplomata)

Huang Xing () – chiński dyplomata i urzędnik.
Urodził się w Pekinie. W latach 1979 - 1983 był attaché w ambasadzie w USA. Od 1992 do 1995 pełnił funkcję radcy w chińskiej placówce w Kanadzie, natomiast od 2000 do 2001 pracował w przedstawicielstwie ChRL w Belgii i przy UE (jako radca - minister). W 2005 został mianowany ambasadorem w Trynidadzie i Tobago. Cztery lata później przeniesiono go na stanowisko ambasadora w Finlandii.
Pracował również w administracji rządowej (między innymi w Ministerstwie Nauki i Technologii).

</doc>
<doc id="2292904" url="https://pl.wikipedia.org/wiki?curid=2292904" title="El Cool Magnifico">
El Cool Magnifico

El Cool Magnifico – piąty studyjny album amerykańskiego rapera Coolio. Został wydany 15 października, 2002 roku.

</doc>
<doc id="2292907" url="https://pl.wikipedia.org/wiki?curid=2292907" title="De Havilland DH.87 Hornet Moth">
De Havilland DH.87 Hornet Moth



</doc>
<doc id="2292909" url="https://pl.wikipedia.org/wiki?curid=2292909" title="De Havilland DH.87">
De Havilland DH.87



</doc>
<doc id="2292912" url="https://pl.wikipedia.org/wiki?curid=2292912" title="The Return of the Gangsta">
The Return of the Gangsta

The Return of the Gangsta – szósty studyjny album amerykańskiego rapera Coolio. Został wydany 16 października, 2006 roku. Singlem promującym album był utwór „Gangsta Walk” z udziałem Snoop Dogga.

</doc>
<doc id="2292913" url="https://pl.wikipedia.org/wiki?curid=2292913" title="Mistrzostwa Australii w Lekkoatletyce 2011">
Mistrzostwa Australii w Lekkoatletyce 2011

89. Mistrzostwa Australii w Lekkoatletyce – zawody lekkoatletyczne, które odbyły się w Melbourne między 15 i 17 kwietnia 2011. Impreza była krajową eliminacją do składu reprezentacji Australii na mistrzostwa świata, które odbędą się na przełomie sierpnia i września.

</doc>
<doc id="2292914" url="https://pl.wikipedia.org/wiki?curid=2292914" title="Betulina">
Betulina

Betulina – organiczny związek chemiczny z grupy trójterpenów, pięciocykliczny diol (dwuhydroksylowa pochodna lupenu) występujący w znacznych ilościach (do 30% w suchej masie) w korze brzozy (łac. "Betula"), od której wziął swą nazwę. 
Betulinie przypisuje się charakterystyczny biały kolor kory brzozy. Kora ta stanowi płaszcz ochronny brzozy, który zapewnia odporność zarówno na silne nasłonecznienie, jak i niekorzystne temperatury. Betulinę można wyizolować z białej kory brzozy z wydajnością ok. 20% poprzez ekstrakcję chloroformem (do ekstrakcji można też użyć proste alkohole). Po raz pierwszy została uzyskana w roku 1788 przez rosyjskiego naukowca Tobiasa Lowitza (ros. Товий Егорович Ловиц).
Betulina wykazuje właściwości lecznicze wobec wielu schorzeń, także przeciwnowotworowe. Wchodzi w interakcje z białkami wiążącymi czynnik regulujący sterole (ang. "Sterol Regulatory Element-Binding Proteins", SREBP), które pełnią ważną rolę w aktywowaniu ekspresji genów zaangażowanych w syntezę cholesterolu, kwasów tłuszczowych i trójglicerydów, czego skutkiem jest obniżenie poziomu cholesterolu we krwi i zdolność zapobiegania otyłości. Betulina zwiększa również wrażliwość komórek na insulinę. Stanowi produkt wyjściowy do syntezy kwasu betulinowego (w którym pierwszorzędowa grupa hydroksylowa −CH2OH betuliny utleniona jest do grupy karboksylowej −COOH). Na tych dwóch substancjach opierają się lecznicze właściwości brzóz – zawierają je preparaty lecznicze i kosmetyczne uzyskiwane z brzozy, a także z kitu pszczelego i z pasożytniczych grzybów rosnących na brzozach.

</doc>
<doc id="2292918" url="https://pl.wikipedia.org/wiki?curid=2292918" title="De Havilland DH.108">
De Havilland DH.108



</doc>
<doc id="2292920" url="https://pl.wikipedia.org/wiki?curid=2292920" title="Pod jarzmem">
Pod jarzmem

Pod jarzmem (oryg. bułg. "Под игото") – powieść Iwana Wazowa wydana po raz pierwszy w 1894.
Okoliczności powstania utworu.
Iwan Wazow podjął pracę nad powieścią w okresie swojego pobytu w Rosji. Wyjazd z Bułgarii skłonił go do refleksji nad położeniem politycznym kraju, jego przeszłością i teraźniejszością oraz wewnętrznymi problemami. Pisarz odczuwał ponadto ogromną tęsknotę za ojczyzną. Jak wspominał sam Wazow, to z tego uczucia powstała inspiracja do napisania powieści rozgrywającej się w Bułgarii w okresie powstania kwietniowego.
Pisząc powieść, Wazow nie posiadał żadnych wzorców na gruncie literatury rodzimej - starsza proza nowobułgarska nie obfitowała w utwory o wysokiej wartości literackiej. Dlatego w kwestiach formalnych Wazow wzorował się na powieściach rosyjskich oraz na twórczości Victora Hugo. Sam podkreślał, iż w momencie podjęcia pracy nad powieścią rozważał stworzenie dzieła podobnego do jego powieści "Nędznicy". Edward Możejko wskazuje również na innych francuskich autorów, których twórczość mogła mieć wpływ na konstrukcję "Pod jarzmem": Eugene'a Sue oraz Aleksandra Dumasa. Z kolei w sferze konstrukcji postaci doszukuje się on wpływu autorów rosyjskich: Nikołaja Czernyszewskiego oraz Iwana Turgieniewa.
Treść.
Akcja dzieła toczy się między wiosną 1875 a kwietniem 1876. Do miasteczka Biała Cerkiew przybywa Iwan Kralicz, działacz bułgarskiego ruchu narodowego, zbieg z ciężkiego więzienia w Diyarbakır. Z pomocą miejscowego zamożnego gospodarza Marka Iwanowa, mnichów z miejscowego monasteru oraz doktora Sokołowa, mimo intryg nieprzyjaznego mu Kiriaka Stefczowa udaje mu się ukryć przed pogonią turecką i zamieszkać w miejscowości pod fałszywym nazwiskiem Bojczo Ognianow. Zaczyna organizować grupę spiskowców, część ogólnobułgarskiego sprzysiężenia dążącego do organizacji zbrojnego powstania niepodległościowego. Początkowo ma po swojej stronie poparcie jedynie niewielkiej grupy patriotów, z czasem jednak idea walki o wolną Bułgarię przenika do większości rodzin w Białej Cerkwi, w organizację powstania angażują się kobiety, młodzież, duchowni i zamożni gospodarze. Kralicz zakochuje się również z wzajemnością w Radzie Gospożynie, ubogiej, patriotycznie nastawionej nauczycielce.
Gdy zostaje ostatecznie wyznaczony termin powstania, nie osiąga ono spodziewanego zasięgu i poparcia. Nieliczni powstańcy zostają pokonani przez oddziały tureckie, kilka tysięcy Bułgarów traci życie w czasie akcji represyjnych wymierzonych w ludność cywilną. Po klęsce swojego oddziału Iwan Kralicz, doktor Sokołow i Rada zostają zaskoczeni w ruinach młyna przez Turków i giną po wymianie ognia.
Cechy utworu.
Głównym tematem dzieła jest opis przygotowań do powstania kwietniowego, które Wazow całkowicie popierał. Stąd cała charakterystyka bohaterów utworu podporządkowana jest kwestii powstania, zaś jedynym kryterium ich podziału na pozytywnych i negatywnych jest stosunek do wystąpienia zbrojnego. Osoby opowiadające się za walką mają każdorazowo rację i poddane zostają idealizacji, podczas gdy pisarz demonizuje bohaterów niewykazujących uczuć patriotycznych. Powstańcy i ich zwolennicy są ukazani jako ludzie pełni gotowości do poświęceń, szlachetni i bezinteresowni, podczas gdy przeciwnicy walki są egoistami, gotowymi do każdej podłości w celu obrony własnych interesów materialnych. W utworze występuje ponad czterdzieści postaci, reprezentujących wszystkie warstwy społeczne i różne zawody, z których każda jest jednoznacznie scharakteryzowana jako dobra lub zła, przy czym charakterystyka ta towarzyszy już pierwszym opisom danego bohatera w utworze i jest jedynie potwierdzana przez jego dalsze czyny. Bohaterowie ukazani są w sposób realistyczny i stypizowani. Najważniejsze postacie pozytywne i negatywne zostały skojarzone w pary przeciwieństw: Kralicz-Ognianow skontrastowany jest z chytrym intrygantem Stefczowem, zaś szlachetny patriota i dobry ojciec Marko Iwanow - ze sprzedajnym gospodarzem Jurdanem Diamandijewem. Szczególnej idealizacji, bliskiej sentymentalizmowi, Wazow poddał postać Ognianowa, który jawi się nie tylko jako człowiek wyjątkowej odwagi i szlachetności, ale i pełen wrażliwości kochanek. Specyficzną cechą świata przedstawionego w powieści jest również mnogość pozytywnych bohaterek kobiecych - jedynie plotkarka i intrygantka mniszka Rowoama nie jest ukazana jako szlachetna patriotka.
W ocenie Edwarda Możejki szczególnie udaną kreacją Wazowa jest Marko Iwanow, realistycznie oddający cechy współczesnego mieszczaństwa bułgarskiego - bohater ten łączy miłość do ojczyzny z troską o rodzinę, która przez dłuższy czas zniechęca go do uczestnictwa w ruchu spiskowym w obawie przed represjami wobec najbliższych. Tworząc tę postać Wazow nawiązywał do postawy swojego ojca. Inną postacią przywołaną przez Możejkę jest kreacja Iwana Borimeczki, chłopa walczącego w powstaniu, będącego uosobieniem krzepkości i prawości chłopstwa, dzięki postawie którego Bułgarzy nie ulegli pełnemu wynarodowieniu. Wyrazem wiary w siłę chłopów jest fakt, iż Iwan, w odróżnieniu od głównych spiskowców, nie ginie, lecz ucieka do Rumunii. Inny charakter ma postać Kandowa, studenta jednej z uczelni w Rosji, socjalisty, którego poglądy pisarz uznaje za utopijne i niezgodne z charakterem Bułgarów. Wyrazem błędności ocen tej postaci, odrzucającej początkowo walkę narodowowyzwoleńczą, są w powieści jego rozmowy z Ognianowem, następnie zaś porzucenie pierwotnych poglądów i pełne zaangażowanie w spisek, zakończone śmiercią w powstaniu.
Ze szczególną starannością Wazow oddał życie codzienne bułgarskich wsi i małych miasteczek, opisując rodzinny posiłek w domu Marka Iwanowa, przedstawienie "Nieszczęśliwa Genowefa" w wykonaniu amatorskiego zespołu z Białej Cerkwi, wieczornicę wiejską, życie w monasterze, spory polityczne w kawiarni. We wszystkich scenach rodzajowych obecny jest wątek rewolucyjny (mnisi wspierający finansowo patriotów, udział agitatora Ognianowa we wieczornicy), co podkreśla siłę bułgarskiego ruchu narodowego i nastrój panujący przed wybuchem walk. Słabszy artystycznie z powodu swojego melodramatyzmu jest wątek miłosny.

</doc>
<doc id="2292921" url="https://pl.wikipedia.org/wiki?curid=2292921" title="Janusz Ratajczak">
Janusz Ratajczak

Janusz Ratajczak (ur. 10 grudnia 1929 w Miasteczku Krajeńskim, zm. 4 lutego 1992 w Gdyni) – polski lekkoatleta, skoczek w dal.
Wystąpił w skoku w dal na mistrzostwach Europy w 1954 w Bernie, gdzie w finale zajął 8. miejsce z wynikiem 7,23 m. Był trzykrotnym medalistą mistrzostw Polski: złotym w skoku w dal w 1954 oraz brązowym w skoku w dal w 1953 i w sztafecie 4 × 100 m w 1955.
Rekord życiowy Ratajczaka w skoku w dal wynosił 7,36 m (21 lipca 1954, Warszawa).
Był zawodnikiem Ogniwa Cieszyn i Kolejarza Piotrowice.
Został pochowany na Cmentarzu komunalnym w Sopocie (sektor N3_II, rząd 7 nr grobu 41).

</doc>
<doc id="2292923" url="https://pl.wikipedia.org/wiki?curid=2292923" title="Pradźapati (praojcowie)">
Pradźapati (praojcowie)

Pradźapati – nazwa dla hinduistycznych praojców ludzkości. To istoty niebiańskie, twórcy wszystkiego co istnieje. Zadaniem Pradźapatich było zapełnienie naszej planety istotami. Źródła nie są zgodne co do liczebności postaci noszących taki tytuł. Najczęściej listy pradźapatich zawierają 7, 10 lub 21 imion.
Pochodzenie.
Pierwszym z czternastu praojców tytułowanych jako Manu jest Swajambhuwamanu. Jemu niektóre źródła przypisują stworzenie siedmiu pradźapatich, którym następnie przekazał Manusmryti - traktat o powinnościach religijnych hinduizmu.
Klasyfikacja.
Źródła nie są zgodne co do liczby postaci noszących tytuł pradźapati.
Dwudziestu jeden pradźapatich.
Listy zawierające 21 postaci podają następujące imiona praojców:

</doc>
<doc id="2292924" url="https://pl.wikipedia.org/wiki?curid=2292924" title="Stiftsgarden">
Stiftsgarden



</doc>
<doc id="2292925" url="https://pl.wikipedia.org/wiki?curid=2292925" title="Steal Hear">
Steal Hear

Steal Hear – siódmy studyjny album amerykańskiego rapera Coolio. Został wydany 28 października 2008 roku.
Lista utworów.
Opracowano na podstawie źródła.

</doc>
<doc id="2292926" url="https://pl.wikipedia.org/wiki?curid=2292926" title="Australia na letnich igrzyskach olimpijskich">
Australia na letnich igrzyskach olimpijskich

Australia startuje na letnich IO od 1896 roku. Najwięcej medali Australia zdobyła w roku 2000.

</doc>
<doc id="2292935" url="https://pl.wikipedia.org/wiki?curid=2292935" title="Kodry">
Kodry

Kodry (rum. "Podișul Codru") – wyżyna w środkowej części Mołdawii położona między rzekami Prut i Reut, najwyższa część Wyżyny Besarabskiej. Wznosi się do 429 m n.p.m. i biegnie z północnego zachodu na południowy wschód na przestrzeni 100 km. Zbudowana jest z trzeciorzędowych piasków, glin i wapieni. Rozcinają ją głębokie jary rzeczne. Rosnące tu lasy są przeważnie dębowe i grabowe, na północnym zachodzie – bukowe.

</doc>
<doc id="2292937" url="https://pl.wikipedia.org/wiki?curid=2292937" title="From The Bottom 2 The Top">
From The Bottom 2 The Top

From The Bottom 2 The Top – ósmy studyjny album amerykańskiego rapera Coolio. Został wydany 16 lutego, 2009 roku.
Lista utworów.
Opracowano na podstawie źródła.

</doc>
<doc id="2292943" url="https://pl.wikipedia.org/wiki?curid=2292943" title="WC and the Maad Circle">
WC and the Maad Circle

WC and the Maad Circle – zespół hip-hopowy pochodzący z Los Angeles w stanie Kalifornia w którego skład wchodzili WC, Coolio, Sir Jinx i DJ Crazy Toones.
Zespół wydał dwa albumy, "Ain't a Damn Thang Changed" w 1991 roku i "Curb Servin" w 1995.

</doc>
<doc id="2292944" url="https://pl.wikipedia.org/wiki?curid=2292944" title="Kročehlavy">
Kročehlavy

Kročehlavy (po polsku Kroczehlawy) – dzielnica miasta Kladno w Czechach, wcześniej samodzielna wieś.
Historia.
Pierwsze wzmianki pochodzą z roku 1316, ale wieś była założona wcześniej. Od początku była małą wsią. Jej większy rozwój nastąpił dopiero po odbudowaniu miejscowego folwarku na początku XVIII wieku, wtedy liczba domów wynosiła 11. Jeszcze w połowie XIX wieku miały Kroczehlawy jedynie 139 mieszkańców. W 1847 roku na terenie Kroczehlaw odkryto znalezisko węgla, co spowodowało otwarcie w okolicy licznych kopalni i przyczyniło do gwałtownego powiększenia liczby mieszkańców, dlatego już na początku XX wieku żyło tutaj ponad 8 000 ludzi. Z powodu rosnącej liczby ludności w 1931 roku Kroczehlawy podniesiono do rangi miasta. Rok wcześniej w miejscowości zbudowano kościół. Po II wojnie światowej połączono Kroczehlawy z Kladnem.

</doc>
<doc id="2292946" url="https://pl.wikipedia.org/wiki?curid=2292946" title="William i Kate">
William i Kate

William i Kate ("William &amp; Kate", 2011) – amerykański film telewizyjny w reżyserii Marka Rosmana. Wyprodukowany przez kanał telewizyjny Lifetime; w Polsce emitowany jest za pośrednictwem kanału TVN. Nakręcony z okazji ślubu księcia Wilhelma i Catherine Middleton.
Fabuła.
Film opowiada historię od czasu jak książę Wilhelm poznał Catherine Middleton do ich zaręczyn.
Młody książę Wilhelm, zwany Willem, ma problemy na studiach. Pomaga mu koleżanka, Kate Middleton. Para przyjaźni się, a z czasem uczucie to zmienia się w miłość. Kate i Will zaczynają pokazywać się jako para, ale wszechobecne media i królewskie zobowiązania księcia przeszkadzają Kate. Z czasem dziennikarze nazywają ją „Waitie Katie”, jako że długo czeka na ślub z księciem. Para zrywa, lecz wracają do siebie po jakimś czasie. Film kończy się w chwili zaręczyn Kate i Willa.

</doc>
<doc id="2292947" url="https://pl.wikipedia.org/wiki?curid=2292947" title="Uchoa">
Uchoa

Uchoa – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292949" url="https://pl.wikipedia.org/wiki?curid=2292949" title="Kolej Val Gardena">
Kolej Val Gardena

Kolej Val Gardena lub Klausen-Plan – kolej wąskotorowa w Val Gardena w paśmie górskim Dolomity, Włochy. Została wybudowana w 1915 roku, kiedy region ten był częścią Austro-Węgier. Całkowita długość trasy wynosiła 31 kilometrów. Zlikwidowano ją w 1960 roku.

</doc>
<doc id="2292950" url="https://pl.wikipedia.org/wiki?curid=2292950" title="Zacarias">
Zacarias

Zacarias – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie São José do Rio Preto.

</doc>
<doc id="2292952" url="https://pl.wikipedia.org/wiki?curid=2292952" title="Klausen-Plan">
Klausen-Plan



</doc>
<doc id="2292953" url="https://pl.wikipedia.org/wiki?curid=2292953" title="Badminton na Igrzyskach Panamerykańskich 2007">
Badminton na Igrzyskach Panamerykańskich 2007

Badminton na Igrzyskach Panamerykańskich 2007, odbywał się w dniach 14–19 lipca, w kompleksie sportowym Riocentro. Stany Zjednoczone i Kanada zdominowały tabelę medalową.

</doc>
<doc id="2292957" url="https://pl.wikipedia.org/wiki?curid=2292957" title="Ariranha">
Ariranha

Ariranha – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292959" url="https://pl.wikipedia.org/wiki?curid=2292959" title="Cajobi">
Cajobi

Cajobi – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292961" url="https://pl.wikipedia.org/wiki?curid=2292961" title="Catanduva">
Catanduva

Catanduva – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292964" url="https://pl.wikipedia.org/wiki?curid=2292964" title="Catiguá">
Catiguá

Catiguá – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva. Liczba mieszkańców wynosi 7,603 (szacunkowo z 2015 r.) Na obszarze 148 km². 

</doc>
<doc id="2292965" url="https://pl.wikipedia.org/wiki?curid=2292965" title="Henryk Klejne">
Henryk Klejne

Henryk Klejne (ur. 12 sierpnia 1919 w Berlinie, zm. 16 stycznia 1976 w Warszawie) – polski kompozytor, dyrygent i pianista.
Życiorys.
Studiował dyrygenturę w poznańskiej PWSM (1950–1955), a następnie kompozycję w warszawskiej PWSM u Tadeusza Szeligowskiego. Jeszcze przed wojną zaczął pracować jako akompaniator i instrumentalista (pianista).
Po zakończeniu II wojny światowej pracował jako korepetytor w Operetce Warszawskiej, a następnie został dyrygentem Operetki Poznańskiej. Udzielał się także jako kompozytor, tworząc muzykę symfoniczną oraz baletową, a także dla potrzeb filmu i teatru. Jest m.in. autorem muzyki piosenek spektaklu "Dalekie" (reż. Stefan Orzechowski, 1953). Od 1959 roku komponował też piosenki. Jest też autorem tekstu utworu „Taki mróz” z muzyką Marka Sarta.
Piosenki z muzyką Henryka Klejnego można usłyszeć m.in. w wykonaniu takich artystów, jak: Katarzyna Bovery, Czerwone Gitary, Bogdan Czyżewski, Halina Frąckowiak, Anna German, Jerzy Grunwald, Waldemar Kocoń, Maria Koterbska, Stenia Kozłowska, Jolanta Kubicka, Halina Kunicka, Kwartet Warszawski, Jacek Lech, Aneta Łastik, Jerzy Michotek, Marta Mirska, Wojciech Młynarski, Partita, Jan Pietrzak, Jerzy Połomski, Łucja Prus, Sława Przybylska, Hanna Rek, Danuta Rinn, Rena Rolska, Irena Santor, Karin Stanek, Ewa Śnieżanka, Trubadurzy, Violetta Villas, Tadeusz Woźniakowski, Adam Zwierz.
Jest pochowany na Cmentarzu Wojskowym na Powązkach kwatera H III
Rząd: 3, Grób: 27

</doc>
<doc id="2292966" url="https://pl.wikipedia.org/wiki?curid=2292966" title="Elisiário">
Elisiário

Elisiário – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292968" url="https://pl.wikipedia.org/wiki?curid=2292968" title="Embaúba">
Embaúba

Embaúba – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292971" url="https://pl.wikipedia.org/wiki?curid=2292971" title="Novais">
Novais

Novais – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292972" url="https://pl.wikipedia.org/wiki?curid=2292972" title="Palmares Paulista">
Palmares Paulista

Palmares Paulista – miasto i gmina w Brazylii, w stanie São Paulo. Znajduje się w mezoregionie São José do Rio Preto i mikroregionie Catanduva.

</doc>
<doc id="2292973" url="https://pl.wikipedia.org/wiki?curid=2292973" title="Matías Caruzzo">
Matías Caruzzo

Matías Nicolás Caruzzo (ur. 15 sierpnia 1984 w Buenos Aires) – argentyński piłkarz występujący na pozycji obrońcy. Zawodnik klubu Boca Juniors.
Kariera klubowa.
Caruzzo zawodową karierę rozpoczynał w sezonie 2005/2006 w zespole Argentinos Juniors z Primera División Argentina. W tych rozgrywkach zadebiutował 16 kwietnia 2006 roku w wygranym 4:0 pojedynku z Tiro Federal, w którym strzelił także gola. W 2010 roku zdobył z zespołem mistrzostwo fazy Clausura. W Argentinos Juniors spędził 4 lata.
W 2010 roku Caruzzo odszedł do zespołu Boca Juniors, także występującego w Primera División. Pierwszy ligowy mecz zaliczył tam 8 sierpnia 2010 roku przeciwko Godoy Cruz (1:1).
Kariera reprezentacyjna.
W reprezentacji Argentyny Caruzzo zadebiutował 21 maja 2009 roku w wygranym 3:1 towarzyskim meczu z Panamą.

</doc>
<doc id="2292974" url="https://pl.wikipedia.org/wiki?curid=2292974" title="Matias Caruzzo">
Matias Caruzzo



</doc>
<doc id="2292976" url="https://pl.wikipedia.org/wiki?curid=2292976" title="Dźjesztha (bogini)">
Dźjesztha (bogini)

Dźjesztha (trl. jyeṣţhā) – bogini hinduistyczna. Patronuje lasom, rolnictwu i płodności. Przedstawiana jest z głowa słonia. Jej kult odnotowuje się szczególnie w środkowych i południowych Indiach, wśród ludności autochtonicznej.

</doc>
<doc id="2292978" url="https://pl.wikipedia.org/wiki?curid=2292978" title="Nachmanides">
Nachmanides

Nachmanides, także Rabbi Moses ben Naḥman Girondi, Bonastruc ça Porta oraz pod akronimem Ramban (ur. 1194 w Geronie, zm. 1270 w Palestynie) – kataloński rabin, komentator biblijny, lekarz, filozof i kabalista.
Był obrońcą nauk ekskomunikowanego przez część rabinów Majmonidesa, chociaż dystansował się od niektórych jego poglądów. Szczególnie bronił jego dzieła Miszne Tora. Musiał opuścić Katalonię, gdyż dominikanie uznali, że podczas dysputy z nimi obraził chrześcijaństwo. Jego grób znajduje się najprawdopodobniej na Górze Karmel w okolicach Hajfy.

</doc>
<doc id="2292980" url="https://pl.wikipedia.org/wiki?curid=2292980" title="Sabrina Filzmoser">
Sabrina Filzmoser

Sabrina Filzmoser (ur. 12 czerwca 1980 r. w Wels) – austriacka judoczka, dwukrotna brązowa medalistka mistrzostw świata, dwukrotna mistrzyni Europy, brązowa medalistka igrzysk europejskich, trzynastokrotna mistrzyni Austrii.

</doc>
<doc id="2292983" url="https://pl.wikipedia.org/wiki?curid=2292983" title="Wychino">
Wychino

Wychino () – stacja moskiewskiego metra linii Tagańsko-Krasnopriesnieńskiej (kod 110). Stację nazwano od rejonu Wychino-Żulebino (Południowo-wschodni okręg administracyjny Moskwy) w którym jest położona. Do 13 stycznia 1989 stacja nazywała się Żdanowskaja (Ждановская) od nazwiska znanego rewolucjonisty i polityka A. Żdanowa. Jest to stacja końcowa linii, jednakże obecnie budowana jest następna stacja Żulebino (Жулебино). Wyjścia prowadzą na ulice Chłowystowa, Krasnyj Kazanec i Wesznjakowskaja.
Konstrukcja.
Stacja pod wieloma względami jest unikatowa - jest naziemna (do czasu rekonstrukcji stacji Worobiowy Gory w 2002 roku i budowy naziemnej linii była ostatnią stacją wybudowaną na powierzchni), w niej po raz ostatni zastosowano dwa perony boczne zamiast pojedynczego wyspowego. Według oryginalnego projektu każdy peron posiadał rząd żelbetowych kolumn podtrzymujących dach. Stacja stanowi element większego kompleksu przesiadkowego składającego się dodatkowo z dworców kolejowego i autobusowego oraz zajezdni metra (TCz-11 Wychino). Kompleks składa się z 4 peronów (w tym 2 wyspowe) i 6 torów (w tym 4 dla kolei relacji Moskwa - Kazań). Jest to jedyna stacja metra gdzie jest niemożliwym przejście pomiędzy peronami bez opuszczania metra.
Pasażerowe.
Przy projektowaniu stacji wzrost liczby pasażerów w przyszłości został znacząco zaniżony, przez co obecna stacja stała się najbardziej zatłoczoną w całym systemie moskiewskiego metra. Spowodowane jest to m.in. jej położeniem na obrzeżach Moskwy, w pobliżu silnie zaludnionych terenów (Obwód moskiewski), z których mieszkańcy podróżują do centrum właśnie przez Wychino. W 2009 roku liczba pasażerów wyniosła 176629 osób na dobę.
Przebudowa.
Początkowo pociągi pasażerskie zatrzymywały się zaraz za wiatami metra, jednakże dystans ten zwiększał się od początku lat 90.. W związku z tym pojawiły się plany przebudowy i reorganizacji, rozpoczętej w 2004 roku (zamknięto stację dla najważniejszych pociągów, a pasażerom polecono używać dworca Kazańskiego). W części dworca kolejowego zastąpiono stary, betonowy dach nowoczesnym, przeźroczystym dachem (w kolorze białym i zielonym) z dodatkowymi elementami dekoracyjnymi. Połączone perony metra i kolei podzielono na całej szerokości zbudowanych pawilonów, w ten sposób obszar metra powiększył się trzykrotnie (uwzględniając zlikwidowane kasy biletowe) i zamontowano ściany bezpieczeństwa na bocznicy kolejowej. W części metra pozostawiono stary dach, jednakże go przemalowano, a surowe elementy oświetlenia usunięto. Podłogi pokryto kamieniem, a płytki ceramiczne zastąpiono marmurami. Ponowne otwarcie odbyło się 2 października 2004 roku.

</doc>
<doc id="2292986" url="https://pl.wikipedia.org/wiki?curid=2292986" title="Gévrise Émane">
Gévrise Émane

Gévrise Émane (ur. 27 lipca 1982 w Jaunde) – francuska judoczka, dwukrotna mistrzyni świata, pięciokrotna mistrzyni Europy.
Podczas mistrzostw świata zdobyła cztery medale - dwa złote (2007, 2011), srebrny zdobyty w Kairze w 2005 roku i brązowy (2013). Na mistrzostwach Europy zdobyła łącznie sześć medali - pięć złotych i jeden brązowy. Startowała w Pucharze Świata w latach 2003–2007, 2009, 2012 i 2014.

</doc>
<doc id="2292987" url="https://pl.wikipedia.org/wiki?curid=2292987" title="Gevrise Emane">
Gevrise Emane



</doc>
<doc id="2292988" url="https://pl.wikipedia.org/wiki?curid=2292988" title="Leonel Galeano">
Leonel Galeano

Leonel Galeano (ur. 2 sierpnia 1991 w Miramar) – argentyński piłkarz występujący na pozycji obrońcy. Zawodnik klubu Rayo Vallecano.
Kariera klubowa.
Galeano zawodową karierę rozpoczynał w sezonie 2009/2010 w zespole CA Independiente z Primera División Argentina. W tych rozgrywkach zadebiutował 22 sierpnia 2009 roku w przegranym 0:1 pojedynku z Newell's Old Boys. 18 października 2009 roku w zremisowanym 1:1 spotkaniu z Chacaritą Juniors strzelił pierwszego gola w Primera División. W debiutanckim sezonie w lidze rozegrał 34 spotkania i zdobył 2 bramki. Z klubem wygrał także rozgrywki Copa Sudamericana.
Kariera reprezentacyjna.
W reprezentacji Argentyny Galeano zadebiutował 11 lutego 2010 roku w wygranym 2:1 towarzyskim meczu z Jamajką. W 2011 roku wraz z kadrą U-20 zajął 3. miejsce na Mistrzostwach Ameryki Południowej.

</doc>
<doc id="2292989" url="https://pl.wikipedia.org/wiki?curid=2292989" title="De Havilland Venom">
De Havilland Venom

De Havilland DH.112 Venom – brytyjski samolot myśliwsko-bombowy opracowany na początku lat 50. XX wieku przez przedsiębiorstwo de Havilland. Samolot, będący następcą myśliwca de Havilland Vampire, charakteryzował się podobną do poprzednika dwubelkową konstrukcją, a jego napęd stanowił turboodrzutowy silnik Ghost.
Historia.
Samolot Venom powstał jako rozwinięcie myśliwca de Havilland Vampire, w którym główne ulepszenie stanowił silnik de Havilland Ghost, o większym ciągu, zamiast silnika Goblin, oraz skrzydła o cieńszym profilu. Wcześniej silnik Ghost był testowany w 1947 roku na jednym myśliwcu Vampire i testy wykazały, że nowy silnik i zmiana konstrukcji skrzydeł pozwoli na przyrost prędkości maksymalnej. Lotnictwo brytyjskie zamówiło budowę dwóch prototypów, początkowo pod oznaczeniem Vampire FB.8, ostatecznie zmienionym na nowe oznaczenie fabryczne DH 112 i nazwę Venom (z ang. jad). Oprócz cieńszych skrzydeł, widoczną różnicę stanowiła zmiana ich kształtu skrzydła, z przednią krawędzią o większym skosie 17°6′, a tylną prostopadłą do kadłuba, zamiast trapezowych w Vampire. Typowym dodatkiem odróżniającym nowy samolot były też dodatkowe zbiorniki paliwa na końcach skrzydeł o pojemności po 75 galonów (341 l).
Oblot prototypu samolotu Venom o numerze VV612 miał miejsce 2 września 1949 roku w Hatfield (pilot John Derry). Dopiero 14 września 1949 roku brytyjskie lotnictwo wydało formalną specyfikację F.15/49 na rozwój samolotu Vampire o cienkich skrzydłach. W 1950 roku prowadzono próby prototypu w ośrodku RAF w Boscombe Down, które wykazały konieczność poprawek. 23 lipca 1950 roku oblatano drugi prototyp (VV613). Równocześnie uruchomiono produkcję seryjną pierwszej wersji myśliwsko-bombowej Venom "FB.1" (od "Fighter-Bomber Mark 1"). Pierwsze sześć samolotów seryjnych również służyło do różnych testów. Po zbudowaniu 15 samolotów w siedzibie de Havillanda w Hatfield, przeniesiono produkcję do nowej fabryki w Chester, skąd pierwszy dostarczono 26 lipca 1952 roku. Ogółem zbudowano 375 samolotów wersji FB.1.
Służba.
Pierwsze samoloty trafiły do ośrodka doświadczalnego RAF Central Fighter Establishment w West Rayham, poczynając od 21 kwietnia 1952 roku, w celu wypracowania ich użycia. Zdecydowano, że wejdą najpierw na wyposażenie 2. Armii Lotnictwa Taktycznego (2 TAF, 2nd Tactical Air Force) stacjonującej w Niemczech zachodnich, podczas gdy zasadniczym myśliwcem w Wielkiej Brytanii pozostanie Gloster Meteor. W sierpniu 1952 roku otrzymała je pierwsza jednostka bojowa – 11 Dywizjon (Squadron) 2 TAF, stacjonujący w Wunstorf w Niemczech. Doświadczenia służby wykazały konieczność wzmocnienia struktury skrzydeł, co było wykonywane przy użyciu zestawów od producenta. Do początku 1954 roku samoloty Venom otrzymały trzy skrzydła z dziewięcioma dywizjonami stacjonujące w Niemczech: nr 121 w Fassberg (dywizjony: 14, 98, 18), nr 139 w Celle (dywizjony: 16, 94, 145) i nr 123 w Wunstorf (dywizjony: 5, 11, 266). Samoloty Venom FB.1 otrzymały ponadto dywizjony brytyjskie stacjonujące na Bliskim Wschodzie (Jordania, Irak, Cypr, Aden) i na Malajach i w Hong-Kongu.
W 1952 roku do służby w trafiły pierwsze jednomiejscowe egzemplarze samolotu, a rok później służbę rozpoczęły także dwumiejscowe myśliwce w wersji nocnej. Samoloty Venom, stacjonujące głównie poza granicami Wielkiej Brytanii – na Bliskim i Dalekim Wschodzie oraz w Niemczech Zachodnich, wzięły udział m.in. w działaniach podczas kryzysu sueskiego. Ostatnie samoloty tego typu zostały wycofane ze służby w 1962 roku.
Poza Wielką Brytanią samoloty służyły w siłach powietrznych Iraku, Nowej Zelandii, Szwajcarii, Szwecji, Wenezueli oraz Włoch. Ostatnie egzemplarze zakończyły służbę w 1983 roku.
Na bazie samolotu opracowano również morską wersję Sea Venom.

</doc>
<doc id="2292990" url="https://pl.wikipedia.org/wiki?curid=2292990" title="De Havilland DH.112 Venom">
De Havilland DH.112 Venom



</doc>
<doc id="2292991" url="https://pl.wikipedia.org/wiki?curid=2292991" title="De Havilland DH.112">
De Havilland DH.112



</doc>
<doc id="2292992" url="https://pl.wikipedia.org/wiki?curid=2292992" title="Paul Maltby">
Paul Maltby

Paul Copeland Maltby (ur. 5 sierpnia 1892 w Alleppey, zm. 2 lipca 1971 w Aldershot) – wicemarszałek lotnictwa Royal Air Force w latach 30. XX w. i podczas II wojny światowej. 
W 1942 roku Maltby był zastępcą dowódcy sił powietrznych Dowództwa Dalekowschodniego i dowódcą sił powietrznych RAF-u na Jawie. 1 stycznia 1942 roku rozkazał on sformowanie 225. Grupy Bombowej RAF. Maltby przybył do zachodniej Jawy 14 lutego 1942 roku i ustanowił swoje dowództwo w Sukabumi. W tym samym czasie Japończycy zadali ciężkie straty alianckiemu lotnictwu.
22 lutego 1942 roku dowództwo ABDA zostało rozwiązane. Churchill zgadzał się całkowicie z Wavell’em, że Jawa powinna walczyć dalej, jednak pomimo tego główne posiłki miały zostać wysłane do Birmy i Indii, a nie na Jawę. Całkowite dowództwo zostało przekazane Królewskiej Armii Holenderskich Indii Wschodnich. Następnego dnia Churchill napisał Maltby’iemu: „Wysyłam panu i wszystkim jednostkom brytyjskim, które pozostały na Jawie moje najlepsze życzenia dla sukcesu i honoru w ciężkiej walce, którą pan prowadzi. Każdy uzyskany dzień jest cenny i wiem, że zrobi pan wszystko co w waszej mocy, by przedłużyć bitwę”. Główne siły Maltby’iego miały kontynuować obronę Jawy, aż do wyczerpania się amunicji i miały zrobić wszystko, by ewakuować resztki jednostek i personelu na Cejlon lub do Australii.
Japońskie wojska inwazyjne wylądowały na Jawie pod koniec lutego i na początku marca. Wojska alianckie zostały szybko pokonane. 12 marca 1942 roku główni brytyjscy, australijscy i amerykańscy dowódcy zostali wezwani do Bandungu, gdzie podpisano akt kapitulacji wojsk alianckich w obecności dowódcy wojsk japońskich w rejonie Bandungu gen. porucznika Masao Maruyamy, który obiecał im przestrzeganie praw konwencji genewskiej w obronie jeńców wojennych. 
Pomiędzy 1942 a 1945 rokiem był japońskim jeńcem wojennym.

</doc>
<doc id="2292995" url="https://pl.wikipedia.org/wiki?curid=2292995" title="Judaizm ultraortodoksyjny">
Judaizm ultraortodoksyjny

Judaizm ultraortodoksyjny lub charedi, ewentualnie: haredi (hebr. חרדים, wym. [] = „nabożni” lub dosł. „w bojaźni Boga”; l. mn.: charedim) – odłam współczesnej ortodoksji judaizmu.
Wyznawcy judaizmu ultraortodoksyjnego, czyli ultraortodoksyjni Żydzi (nazywani w Izraelu oraz żydowskiej diasporze: charedim) odrzucają zdobycze współczesnego świata uważając, że należy się od świata odgrodzić i pozostać w izolacji, bowiem uznają, że zdobycze cywilizacyjne mogą sprowadzać pokusy.
Wyznawcy niektórych ultraortodoksyjnych odłamów uważają, że powstanie państwa Izrael to akt godzący w istotę idei i obietnic mesjańskich. Ci z nich, którzy żyją na terenie Państwa Izrael, nie uznając go, starają się żyć tak, jakby mieszkali w diasporze na wygnaniu. Ultraortodoksyjni Żydzi odrzucają XVIII-wieczne reformy religijne i nie zgadzają się z poglądami i praktykami judaizmu konserwatywnego oraz reformowanego i dążą do ścisłego przestrzegania micw i halachy. Charakteryzuje ich konserwatyzm w zakresie kultury i stylu życia oraz używanie języka jidysz.
Historia charedi.
Charedim odrzucają XVIII-wieczne reformy religijne i nie zgadzają się z poglądami i praktykami judaizmu konserwatywnego oraz reformowanego. Pojawienie się w XVII wieku nowego, bardziej „światowego” stylu życia części Żydów wzbudziła u konserwatywnych wyznawców judaizmu obronny sprzeciw, który doprowadził do wyewoluowania silnie konserwatywnej, izolacjonistycznej formy ekspresji judaizmu. Do przywódców charedim w początkowym okresie należeli uznani rabini z Europy Wschodniej: rabin Chaim z Wołożyna (1749–1821) i rabin Izrael Meir Kagan (1838–1933).
Istotnym etapem tworzenia ruchu charedim było powołanie międzynarodowej politycznej organizacji ortodoksji Agudas Yisroel (hebr., „Związek Izraela”). Organizacja została powołana do życia na konferencji, która odbyła się w Katowicach w dniach 27–29 maja 1912. Inicjatorami byli niemieccy neoortodoksi, wspierani przez ortodoksów nieakceptujących programu kulturalnego przyjętego w 1911 przez X Światowy Kongres Syjonistyczny, którzy ostatecznie, zrażeni, porzucili ruch syjonistyczny. Agudas Yisroel powstała jako grupa reprezentująca interesy społeczne i kulturalne religijnych Żydów. Siła organizacji była znacząca, bowiem powstała jako koalicja chasydów i mitnagdim – dwóch nurtów judaizmu ortodoksyjnego, które wcześniej ze sobą rywalizowały, ale wraz z upływem czasu zbliżały się do siebie, umożliwiając powstanie w 1912 Agudas Yisroel.
Kolejnym impulsem do rozwoju judaizmu charedi był Holokaust. W czasie II wojny światowej zginęła bardzo duża liczba wyznawców, a w poszczególnych krajach europejskich zniszczone zostały jesziwy. Migracje społeczności żydowskich – głównie do Izraela i Stanów Zjednoczonych – dały impuls do integracji swoich społeczności i instytucji edukacyjnych. Gdy powstało państwo Izrael, w nim właśnie powstało centrum działalności charedim. Migrujący wyznawcy tworzyli tam jesziwy, którym nadawano nazwy zniszczonych jesziw europejskich. Z Agudas Yisroel utworzono partię polityczną o nazwie Agudat Israel (pod współczesną izraelską wymową hebrajską).
Klasyfikacja.
„Encyklopedia tradycji i legend żydowskich” Alana Untermana nie wymienia terminu „ultraortodoksja”. Pod hasłem „judaizm ortodoksyjny” istnieje podział na ortodoksję nowoczesną (neoortodoksję) i ortodoksję tradycyjną. Odłam ultraortodoksyjny należy zaliczyć do tej drugiej grupy. Część charedim nie akceptuje nazywania ich ultraortodoksami. „Ultra” oznacza „krańcowy”, „nieumiarkowany”, więc takie określenie bywa odbierane jako negatywny opis stosowany dla skrajnych grup społecznych jak terroryści czy neonaziści. W przekonaniu charedim, są kwintesencją żydostwa – wierni żydowskim wartościom i prawu żydowskiemu. Charedim dbają przede wszystkim o przestrzeganie Tory i wypełnianie nakazów (micwot) z najdrobniejszymi szczegółami, a specyficzne stroje i styl życia są wyznacznikiem pewnej tradycji tej grupy: mężczyźni ubierają się w czarne garnitury i noszą czarne kapelusze z szerokim rondem, a kobiety noszą długie spódnice, grube pończochy i nakrycia głowy.
Społeczność ultraortodoksyjna dzieli się na trzy grupy:
Sama klasyfikacja stopnia religijności w społeczności ortodoksyjnej, czy dany dom jest ortodoksyjny ("dati"), czy ultraortodoksyjny ("charedi") jest kwestią uznaniową, a granice wyznaczane są przez współwyznawców i obserwujących ich świeckich.
„Taliban charedi”.
W 2005 w obrębie nurtu skrajnej ortodoksji charedi utworzył się ruch ultrareligijnych kobiet, określanych przez prasę jako „taliban charedi”, które – podobnie jak niektóre kobiety muzułmańskie – zdecydowały się całkowicie zakrywać swoje ciała od głowy od stóp, by zachęcać mężczyzn do unikania pokus na widok kobiecego ciała. Motto ruchu zachęca: „zakrywaj ile się da w imię skromności”. Inicjatywa była pierwotnie przyjęta pozytywnie w środowisku charedi – nawet rabini Badatz (ultraortodoksyjny sąd sprawiedliwości) oraz Jicchok Tuwja Weiss, przywódca Eida Charedit, wystosowali list wyrażający poparcie.
Inicjatywa wyszła od trzech kobiet, które zakryły całe swoje ciała. Później dołączyło do nich 8 z Jerozolimy i kolejne 12 z Bet Szemesz. Według informacji z 2011 do grupy należało około 600 kobiet, ale liczebność ma tendencję wzrostową. Rozprzestrzeniające się zjawisko zaczęło jednak denerwować społeczność charedi. Szkoły nie przyjmują zamaskowanych uczennic, a sami charedim zaczęli krytycznie oceniać tę modę religijną argumentując, że tradycja judaistyczna wyklucza zmiany w ubiorze. Wskazują, że biblijni Izraelici przeżyli niewolę w Egipcie, ponieważ nie zmienili sposobu ubierania się, a więc nie można tego robić i współcześnie.
Granice ortodoksji.
Granice własnej ortodoksji w różny sposób wyznaczają poszczególne rodziny chasydzkie. Zazwyczaj funkcjonują według zasad określonych przez swojego rabina i przez społeczność, do której należą. W obrębie typowej chasydzkiej rodziny decyzje w mniej lub bardziej istotnych sprawach podejmuje mężczyzna, który czasem zasięga opinii u swojego rabina.
Styl życia i podejmowane przez chasydów działania mają pomagać w unikaniu najmniejszej nawet pokusy, i przezwyciężaniu swojej słabości. Zasady i nakazy poszczególnych odłamów judaizmu są takie same, wszystkie nurty stosują taką samą wykładnię Tory.
Charedim a społeczne i polityczne życie Izraela.
Zręby nowego społeczeństwa izraelskiego zostały wypracowane w 1947 przez Dawida Ben Guriona, który – będąc wówczas przewodniczącym Agencji Żydowskiej – przesłał na ręce szefa religijnej partii Agudat Israel, rabina Izaaka Lewina, list, w którym składał obietnicę, iż powstające państwo żydowskie będzie szanowało oczekiwania religijnej części społeczeństwa. Obietnice wyrażone w liście zostały później potwierdzone przyjętymi aktami prawnymi, które nadal zachowują swą moc. Zgodnie z przyjętym prawem kontrolę nad zawieraniem małżeństw i nad rozwodami przyznano ortodoksyjnym sądom religijnym; stworzono wyodrębniony system edukacyjny, a później wprowadzono zwolnienie studentów jesziw z obowiązku pełnienia służby wojskowej. Przyznane przywileje miały zapewnić przychylność partii Agudat Israel i sprawić, że nie wniesie ona na forum ONZ sprzeciwu wobec ustanowienia państwa żydowskiego. Na przestrzeni lat charedim zgłaszali wiele nowych oczekiwań, z których część była spełniana. Między innymi: zwolniono wszystkie dziewczęta religijne z obowiązku odbywania służby wojskowej, ograniczono liczbę wykonywanych sekcji zwłok i wprowadzono obowiązek sprzedawania w każdym co siódmym roku zbiorów rolnych wyłącznie za granicą Izraela (w myśl biblijnego prawa "sznat szmita"). W 2014 charedim protestowali przeciwko wprowadzeniu przez rząd Netanjahu obowiązkowej służby wojskowej i zniesieniu zwolnienia ze służby dla osób studiujących w jesziwach.
Społeczność charedim.
W 1948 społeczność ultraortodoksyjnych Żydów stanowiła prawdopodobnie ok. 1% ludności Izraela, a w 2020 około 12%. W Izraelu charedim zamieszkują gęsto zaludnione dzielnice Jerozolimy, Bene Berak (miasto położone w Dystrykcie Tel Awiwu), Bet Szemesz (miasto położone w Dystrykcie Jerozolimy) oraz liczne mniejsze miasta. Charedim są jedną z najbardziej wyrazistych grup społecznych Izraela. Wyróżniają ich historyczny strój, kolektywny, regulowany przez prawo religijne tryb życia, dystans od środowisk świeckich i zamieszkiwanie w zwartych skupiskach współwyznawców. Społeczność ultraortodoksyjnych Żydów wyróżnia się także poprzez używanie języka jidysz. Ultraortodoksyjni Żydzi mieszkający w Stanach Zjednoczonych porozumiewają się tylko w jidysz. Znaczna część społeczności zna angielski tylko w stopniu podstawowym, co sprawia, że mieliby dużą trudność w ewentualnym funkcjonowaniu poza własną społecznością.

</doc>
<doc id="2292996" url="https://pl.wikipedia.org/wiki?curid=2292996" title="Gabriel Mercado">
Gabriel Mercado

Gabriel Iván Mercado (ur. 18 marca 1987 w Puerto Madryn) – argentyński piłkarz występujący na pozycji obrońcy w hiszpańskim klubie Sevilla FC oraz w reprezentacji Argentyny.
Kariera klubowa.
Mercado zawodową karierę rozpoczynał w 2006 roku w zespole Racing Club de Avellaneda z Primera División Argentina. W tych rozgrywkach zadebiutował 18 marca 2007 roku w przegranym 0−1 pojedynku z Argentinos Juniors. 30 stycznia 2009 roku w wygranym 2−1 spotkaniu z CA Banfield strzelił pierwszego gola w Primera División. W Racingu spędził 4 lata.
W 2010 roku Gabriel Iván Mercado odszedł do Club Estudiantes de La Plata, także występującego w Primera División. Pierwszy ligowy mecz zaliczył tam 7 sierpnia 2010 roku przeciwko CA Newell’s Old Boys (1:0). W tym samym roku zdobył z zespołem mistrzostwo fazy Apertura.
Kariera reprezentacyjna.
W reprezentacji Argentyny Mercado zadebiutował 11 lutego 2010 roku w wygranym 2−1 towarzyskim meczu z reprezentacją Jamajki. W 2007 roku wraz z reprezentacją Argentyny U-20 zdobył Mistrzostwo Świata.

</doc>
<doc id="2292997" url="https://pl.wikipedia.org/wiki?curid=2292997" title="Haredim">
Haredim



</doc>
<doc id="2292998" url="https://pl.wikipedia.org/wiki?curid=2292998" title="Chandos anthems">
Chandos anthems



</doc>
<doc id="2293001" url="https://pl.wikipedia.org/wiki?curid=2293001" title="Wrykszadewata">
Wrykszadewata

Wrykszadewata (sanskr. trl. "vṛkṣadevatā") – hinduistyczne bóstwa drzew. Do wrykszadewata wyznawcy kierują prośby o łaskę i dary.

</doc>
<doc id="2293002" url="https://pl.wikipedia.org/wiki?curid=2293002" title="Parafia św. Zofii w Zofiborze">
Parafia św. Zofii w Zofiborze

Parafia św. Zofii w Zofiborze – parafia rzymskokatolicka w Zofiborze.
Parafia erygowana w 1914 roku. Obecny kościół parafialny drewniany wybudowany w stylu barokowym, w roku 1854 dla dominikanów.
Terytorium parafii obejmuje Zofibór, Domaszewnicę, Kolonię Domaszewnicę, Kolonię Domaszewską, Stanisławów, Szczygły Górne, Świderki i Wólkę Domaszewską.
Cmentarz parafii Zofibór znajduje się przy granicy tej wsi na gruntach Stanisławowa

</doc>
<doc id="2293003" url="https://pl.wikipedia.org/wiki?curid=2293003" title="Enzo Pérez">
Enzo Pérez

Enzo Nicolás Pérez (ur. 22 lutego 1986 w Mendozie) – argentyński piłkarz występujący na pozycji defensywnego pomocnika. Zawodnik klubu River Plate.
Kariera klubowa.
Pérez zawodową karierę rozpoczynał w 2004 roku w zespole Godoy Cruz z Primera B Nacional. W 2006 roku awansował z zespołem do Primera División. W tych rozgrywkach zadebiutował 6 sierpnia 2006 roku w przegranym 0:1 pojedynku z Argentinos Juniors. 9 września 2006 roku w zremisowanym 1:1 spotkaniu z Belgrano strzelił pierwszego gola w Primera División. W Godoy Cruz spędził 3 lata.
W 2007 roku Pérez odszedł do zespołu Estudiantes La Plata, także występującego w Primera División. Pierwszy ligowy mecz zaliczył tam 12 sierpnia 2007 roku przeciwko Gimnasii Jujuy (1:0). W 2009 roku zdobył z zespołem Copa Libertadores, a w 2010 roku mistrzostwo fazy Apertura.
W 2015 roku został wykupiony za 25 mln euro przez hiszpańską Valencię.
W lipcu 2017 trafił z Valencii do River Plate.
Kariera reprezentacyjna.
W reprezentacji Argentyny Pérez zadebiutował 1 października 2009 roku w wygranym 2:0 towarzyskim meczu z Ghaną.

</doc>
<doc id="2293004" url="https://pl.wikipedia.org/wiki?curid=2293004" title="Enzo Perez">
Enzo Perez



</doc>
<doc id="2293007" url="https://pl.wikipedia.org/wiki?curid=2293007" title="Samolot bezzałogowy">
Samolot bezzałogowy



</doc>
<doc id="2293008" url="https://pl.wikipedia.org/wiki?curid=2293008" title="Kobylisy">
Kobylisy

Kobylisy – część Pragi leżąca w dzielnicy Praga 8, na północ o centrum miasta. W 2006 zamieszkiwało ją 28 941 mieszkańców.

</doc>
<doc id="2293009" url="https://pl.wikipedia.org/wiki?curid=2293009" title="Marcos Rojo">
Marcos Rojo

Marcos Rojo, właśc. Faustino Marcos Alberto Rojo (ur. 20 marca 1990 w La Placie) – argentyński piłkarz występujący na pozycji środkowego lub lewego obrońcy. Zawodnik klubu Boca Juniors. Srebrny medalista Mistrzostw Świata 2014 i Copa América: 2015, 2016. Uczestnik Copa América 2011 i Mistrzostw Świata 2018.
Kariera klubowa.
Rojo zawodową karierę rozpoczynał w 2008 roku w zespole Estudiantes La Plata z Primera División. W tych rozgrywkach zadebiutował 7 grudnia 2008 roku w wygranym 1:0 pojedynku z Colónem. 5 lipca 2009 roku w wygranym 2:1 spotkaniu z River Plate strzelił pierwszego gola w Primera División. W 2009 roku zdobył z zespołem Copa Libertadores, a w 2010 roku mistrzostwo fazy Apertura. W Estudiantes spędził 3 lata.
Na początku 2011 roku Rojo podpisał kontrakt z rosyjskim Spartakiem Moskwa. W Priemjer-Lidze zadebiutował 21 marca 2011 roku w wygranym 1:0 meczu z Wołgą Niżny Nowogród.
W latach 2012-2014 był zawodnikiem Sportingu CP. 19 sierpnia 2014 roku Marcos Rojo został sprzedany do Manchesteru United za kwotę ok. 20 milionów euro i w ramach rozliczenia za transfer Argentyńczyka do Sportingu na roczne wypożyczenie dołączył Nani. W Premier League zadebiutował 14 września 2014 roku w meczu przeciwko QPR, rozgrywając całe 90 minut spotkania. Swoją pierwszą bramkę dla Manchesteru United strzelił 3 lutego 2015 roku w wygranym 3:0 meczu IV Rundy Pucharu Anglii przeciwko Cambridge United.
30 stycznia 2020 roku udał się na półroczne wypożyczenie do Estudiantes La Plata.
2 lutego 2021 roku podpisał kontrakt z Boca Juniors.
Kariera reprezentacyjna.
W reprezentacji Argentyny Rojo zadebiutował 9 lutego 2011 roku w wygranym 2:1 towarzyskim meczu z Portugalią.

</doc>
<doc id="2293011" url="https://pl.wikipedia.org/wiki?curid=2293011" title="Koloděje">
Koloděje

Koloděje – część Pragi leżąca w dzielnicy Praga 9, na wschód o centrum miasta. W 2006 zamieszkiwało ją 1 225 mieszkańców.

</doc>
<doc id="2293013" url="https://pl.wikipedia.org/wiki?curid=2293013" title="Nowoczesna ortodoksja">
Nowoczesna ortodoksja

Nowoczesna ortodoksja (neoortodoksja) – nurt judaizmu stworzony przez Samsona Raphaela Hirsch we Frankfurcie pod koniec XIX wieku. Jego hasłem było "Tora im derek erec" (Prawo z miejscowymi zwyczajami). Obecnie większość Żydów ortodoksyjnych na świecie to nowocześni ortodoksi. Jest to religia państwowa w Izraelu. Dominuje także w większości krajów, gdzie mieszka diaspora żydowska, z wyjątkiem USA, gdzie dominuje judaizm reformowany. W przeciwieństwie do judaizmu ultraortodoksyjnego korzystają oni z techniki, ubierają się zgodnie ze współczesną modą i pracują w świeckich zawodach, jak prawnicy, lekarze, policjanci itd. W USA określa się go czasem jako judaizm centrowy pomiędzy ultraortodoksją a judaizmem reformowanym. Konwersja wymaga brit mila, zanurzenia w mykwie i egzaminu przed bejt dinem. 

</doc>
<doc id="2293014" url="https://pl.wikipedia.org/wiki?curid=2293014" title="Drapa">
Drapa

Drapa (717 m) – szczyt w Pasmie Jaworzyny w Beskidzie Sądeckim. Znajduje się w grzbiecie odchodzącym na południowy zachód od szczytu nad Łabowską Halą (1064 m) w głównej grani Pasma Jaworzyny i opadającym do doliny Popradu. Grzbiet ten oddziela dolinę Łomniczanki (po zachodniej stronie) od doliny Wierchomlanki (po wschodniej stronie). W kolejności od północy na południe znajdują się w nim: Wargulszańskie Góry (1035 m), Parchowatka (1004 m), Łaziska (941 m), Kiczora (806 m)) i Drapa (717 m), która kończy ten grzbiet.
Drapa to nazwa pochodzenia wołoskiego. Pochodzi od sława "grapa" oznaczającego bardzo stromy brzeg rzeki. Istotnie od strony Popradu jej dolna część stoków jest podcięta bardzo stromo. Ma trzy wierzchołki: 553 m, 645 m i 717 m. Wznosi się nad miejscowościami Wierchomla Wielka i Łomnica-Zdrój. Jest w większości zalesiona, ale znajdują się na niej polany, szczególnie od strony Łomnicy-Zdroju. Spływa z niej kilka niewielkich potoków uchodzących do Wierchomlanki, Łomniczanki i jej dopływu Wapiennika, lub bezpośrednio do Popradu (Potok Narków). Nie prowadzi przez nią żaden szlak turystyczny, ale jest wiele dróg leśnych i ścieżek.

</doc>
<doc id="2293016" url="https://pl.wikipedia.org/wiki?curid=2293016" title="Mordo Ty Moja (singel Grupy Operacyjnej)">
Mordo Ty Moja (singel Grupy Operacyjnej)



</doc>
<doc id="2293017" url="https://pl.wikipedia.org/wiki?curid=2293017" title="Iván Pillud">
Iván Pillud

Iván Alexis Pillud (ur. 24 kwietnia 1986 w Capitán Bermúdez) – argentyński piłkarz występujący na pozycji obrońcy. Zawodnik klubu Racing Club.
Kariera klubowa.
Pillud zawodową karierę rozpoczynał w 2007 roku w zespole Tiro Federal z Primera B Nacional. W 2008 roku został wypożyczony do Newell’s Old Boys z Primera División. W tych rozgrywkach zadebiutował 30 listopada 2008 w wygranym 1:0 pojedynku z Vélez Sársfield. W Newell’s spędził rok.
W 2009 roku Pillud przeszedł na wypożyczenie do hiszpańskiego Espanyolu. W hiszpańskiej Primera División zadebiutował 30 sierpnia 2009 w przegranym 0:1 meczu z Athletikiem Bilbao. W Espanyolu spędził sezon 2009/2010.
W 2010 roku został zawodnikiem argentyńskiego zespołu Racing Club (Primera División Argentina). Pierwszy ligowy mecz rozegrał tam 27 listopada 2010 przeciwko Banfield (2:1). 8 grudnia 2010 w zremisowanym 1:1 pojedynku z Godoy Cruz strzelił pierwszego gola w Primera División Argentina. W 2014 roku przebywał na wypożyczeniu we włoskim klubie Hellas Verona. Następnie wrócił do Racing Club.
Kariera reprezentacyjna.
W reprezentacji Argentyny Pillud zadebiutował 17 marca 2011 w wygranym 4:1 towarzyskim meczu z Wenezuelą. W drużynie narodowej rozegrał 5 spotkań, wszystkie w 2011 roku.

</doc>
<doc id="2293018" url="https://pl.wikipedia.org/wiki?curid=2293018" title="Ivan Pillud">
Ivan Pillud



</doc>
<doc id="2293019" url="https://pl.wikipedia.org/wiki?curid=2293019" title="Operacja Manna (1945)">
Operacja Manna (1945)

Operacja Manna (nazwa kodowa w USAAF Chowhound) – była prowadzona od 29 kwietnia 1945 roku do zakończenia działań zbrojnych w Europie, co nastąpiło 8 maja 1945 roku. Były to dwie niezależne operacje – Manna w wykonaniu Royal Air Force (w dniach 29 kwietnia–7 maja) i Chowhound (1–8 maja) – w trakcie których zrzucono 11 tys. ton żywności na wciąż okupowane przez siły niemieckie obszary zachodniej Holandii, dla głodującej ludności cywilnej (zob. głodowa zima). Gdy działania te okazały się niewystarczające, przeprowadzono Operację Faust – 2 maja 200 alianckich ciężarówek zaczęło dostarczać żywność do miejscowości Rhenen, leżącej wciąż jeszcze na terytoriach okupowanych. W operacji tej Niemcy nie przeszkadzali.
Negocjacje.
Na początku roku 1945 sytuacja ponad trzech milionów Holendrów, znajdujących się wciąż pod niemiecką okupacją, stała się krytyczna. Wobec zagrażającej im śmierci głodowej holenderski książę Bernhard zwrócił się bezpośrednio do dowódcy sił alianckich w Europie, generała Dwighta Eisenhowera, ale Eisenhower nie posiadał uprawnień do prowadzenia jakichkolwiek negocjacji z Niemcami. Dopiero gdy książę uzyskał poparcie premiera Winstona Churchilla oraz prezydenta Franklina Delano Roosevelta, Eisenhower mógł wydać generałowi lotnictwa Andrew Geddesowi rozkaz natychmiastowego rozpoczęcia planowania operacji. 23 kwietnia założenia uzyskały aprobatę amerykańskiego szefa połączonych sztabów George’a Marshalla.
Alianccy agenci wywiadu potajemnie negocjowali zgodę na przeprowadzenie tej akcji humanitarnej z Komisarzem Rzeszy Arthurem Seyss-Inquartem i zespołem oficerów niemieckich. Wśród uczestników rokowań byli przyszły kanadyjski pisarz Farley Mowat i niemiecki naczelny dowódca „Twierdzy Holandia” (niem. "Festung Holland"), generał Johannes Blaskowitz. Uzgodniono, że biorące udział w operacji samoloty nie będą ostrzeliwane, pod warunkiem, że będą przelatywać wyznaczonymi wcześniej korytarzami powietrznymi.
Operacja Manna.
Jako pierwsi podjęli działania Brytyjczycy. Nazwę operacji zaczerpnięto od pożywienia, jakie Bóg miał zesłać Izraelitom na pustyni Synaj według Księgi Wyjścia.
Pierwszy z dwóch Lancasterów RAF-u, wyznaczonych do wykonania próbnego lotu rankiem 28 kwietnia 1945 roku, nosił nazwę „Bad Penny” (zaczerpniętą z angielskiego przysłowia: "zły [fałszywy] pieniądz zawsze wraca"). Bombowiec ten, którego załogę stanowiło siedmiu młodych ludzi (pięciu z prowincji Ontario w Kanadzie), wystartował – przy złej pogodzie – mimo tego, że Niemcy nie wyrazili jeszcze zgody na wstrzymanie ognia (Seyss-Inquart miał to uczynić następnego dnia). „Bad Penny” leciał bardzo nisko (15 metrów) nad morzem i niemieckimi stanowiskami dział przeciwlotniczych; mimo obaw dowództwa zdołał bezpiecznie dokonać zrzutu i wrócić do bazy.
Operacja Manna rozpoczęła się wkrótce potem. Brytyjskie samoloty z pierwszej, trzeciej i ósmej grupy RAF-u, w skład których wchodziło 145 samolotów de Havilland Mosquito i 3156 Lancasterów, wykonały 3298 lotów. Bombowce, które były używane do zrzucania bomb z pułapu 6000 m, tym razem dokonywały zrzutów z wysokości 150, a nawet 120 metrów, bowiem zasobniki z żywnością nie miały spadochronów. Strefami zrzutów, wyznaczanymi przez samoloty Mosquito z 105 i 109 Dywizjonu, były: lotnisko Valkenburg koło Lejdy, tor wyścigów konnych i lotnisko w Hadze, lotnisko w Rotterdamie i wyznaczone miejsce w Goudzie. Bomber Command dostarczyło do tych miejsc łącznie 6680 ton żywności.
Zgodnie z założeniem, pracownicy administracji lokalnej (istniała w Holandii pod okupacją) mieli zbierać pojemniki z żywnością, którą następnie mieli rozdzielać wśród potrzebujących. W rzeczywistości wielu nie mogło oprzeć się natychmiastowemu konsumowaniu wysoce tłustych zawartości puszek, co prowadziło do zaburzeń żołądkowo-jelitowych. Zdarzało się również, że pomoc docierała ze znacznym opóźnieniem – nawet do dziesięciu dni, czyli już po wyzwoleniu.
Wcześniej do Holandii docierały dostawy mąki ze Szwecji, z której w niektórych miejscowościach wypiekano biały chleb. Zgodnie z powojenną legendą mąka miała być zrzucana z samolotów, co nie było prawdą, podobnie jak twierdzenie, że żywność była zrzucana na spadochronach.
Operacja Chowhound.
Amerykańskie samoloty wykonały 2268 lotów poczynając od dnia 1 maja i dostarczając potrzebującym 4000 ton. 400 bombowców Boeing B-17 z USAAF, w dniach 1–3 maja, zrzuciło 800 ton wojskowych racji „K” na lotnisko w Amsterdamie, a w dniach późniejszych podobne ilości na miasta Bergen, Hilversum i Utrecht.
Straty.
W trakcie całej operacji utracono trzy samoloty z załogami: dwa zderzyły się w powietrzu, a jeden rozbił się z powodu pożaru silnika.
Upamiętnienie.
28 kwietnia 2007 roku imieniem Andrew Geddesa nazwany został pieszy szlak turystyczny w dzielnicy Rotterdamu Terbregge. Szlak rozpoczyna się koło pomnika Manna/Chowhound w pobliżu północnej obwodnicy Rotterdamu. Odpowiednia tablica została zamieszczona w obecności podpułkownika Angusa Geddesa z Royal Navy (syna Andrew Geddesa) i Dawida Chivertona z Australii (wnuka generała).

</doc>
<doc id="2293021" url="https://pl.wikipedia.org/wiki?curid=2293021" title="Tu-156 (AWACS)">
Tu-156 (AWACS)



</doc>
<doc id="2293026" url="https://pl.wikipedia.org/wiki?curid=2293026" title="Operator systemu dystrybucyjnego">
Operator systemu dystrybucyjnego

Operator systemu dystrybucyjnego (OSD) – przedsiębiorstwo energetyczne zajmujące się dystrybucją paliw gazowych lub energii elektrycznej, odpowiedzialne za ruch sieciowy w systemie dystrybucyjnym gazowym albo systemie dystrybucyjnym elektroenergetycznym, bieżące i długookresowe bezpieczeństwo funkcjonowania tego systemu, eksploatację, konserwację i remonty sieci dystrybucyjnej oraz jej niezbędną rozbudowę, w tym połączeń z innymi systemami gazowymi albo innymi systemami elektroenergetycznymi.
Terminem tym określa się również osobę fizyczną lub prawną odpowiedzialna za działalność operacyjną i zapewnienie utrzymania, a w razie potrzeby, również za rozwój systemu dystrybucyjnego, połączenia z innymi systemami i za zapewnienie długookresowej zdolności systemu do pokrycia uzasadnionego zapotrzebowania na dystrybucję energii elektrycznej.
Zadania.
Operator systemu dystrybucyjnego w zakresie systemów dystrybucyjnych jest odpowiedzialny między innymi za:
Spółki OSD dzielą się na Oddziały, dawne Zakłady Energetyczne.
Operatorzy systemów dystrybucyjnych.
Aktualna lista przedsiębiorstw posiadających status Operatora Systemu publikowana jest na oficjalnej stronie internetowej Urzędu Regulacji Energetyki (URE). Według stanu na 27 maja 2021 r. w Polsce funkcjonowało 187 podmiotów posiadających ważną koncesję URE na dystrybucję energii elektrycznej. Poniżej lista losowo wybranych w układzie alfabetycznym:
W wyniku konsolidacji przeprowadzonej w 2010 r. z ośmiu OSD (PGE Dystrybucja Warszawa-Teren Sp. z o.o., PGE Dystrybucja Lubzel Sp. z o.o., PGE Dystrybucja Łódź Sp. z o.o., PGE Dystrybucja Rzeszów Sp. z o.o., PGE Dystrybucja Zamość Sp. z o.o., PGE Dystrybucja Łódź-Teren SA, PGE ZEORK Dystrybucja Sp. z o.o., PGE Dystrybucja Białystok Sp. z o.o.), utworzono jeden podmiot o nazwie PGE Dystrybucja SA.

</doc>
<doc id="2293027" url="https://pl.wikipedia.org/wiki?curid=2293027" title="Diego Valeri">
Diego Valeri

Diego Hernán Valeri (ur. 1 maja 1986 w Lanús) – argentyński piłkarz występujący na pozycji pomocnika. Zawodnik klubu Portland Timbers.
Kariera klubowa.
Valeri zawodową karierę rozpoczynał w 2003 roku w zespole Lanús z Primera División Argentina. W tych rozgrywkach zadebiutował 27 września 2003 roku w zremisowanym 1:1 pojedynku z Vélez Sársfield. 13 stycznia 2004 roku w wygranym 1:0 spotkaniu z Quilmes Atlético Club strzelił pierwszego gola w Primera División Argentina. W 2007 roku zdobył z zespołem mistrzostwo fazy Apertura.
W 2009 roku Valeri został wypożyczony do portugalskiego FC Porto. W Primeira Liga pierwszy mecz zaliczył 23 sierpnia 2009 roku przeciwko Nacionalowi (3:0). W 2010 roku zdobył z zespołem Puchar Portugalii.
W tym samym roku Lanús wypożyczył Valeriego do hiszpańskiego UD Almería. W hiszpańskiej Primera División zadebiutował 13 września 2010 roku w zremisowanym 2:2 pojedynku z Realem Sociedad. W Almeríi spędził pół roku. Na początku 2011 wrócił do Lanúsa.
W 2013 roku Valeri przeszedł do Portland Timbers.
Kariera reprezentacyjna.
W reprezentacji Argentyny Valeri zadebiutował 17 marca 2011 roku w wygranym 4:1 towarzyskim meczu z Wenezuelą.

</doc>
<doc id="2293037" url="https://pl.wikipedia.org/wiki?curid=2293037" title="Pablo Mouche">
Pablo Mouche

Pablo Nicolás Mouche (ur. 11 października 1987 w San Martín) – argentyński piłkarz pochodzenia francuskiego występujący na pozycji napastnika. Zawodnik klubu FK Crvena zvezda.
Kariera klubowa.
Mouche zawodową karierę rozpoczynał w 2003 roku w zespole CA Estudiantes z Primera B Metropolitana. Jego barwy reprezentował przez 2 lata. W 2005 roku trafił do ekipy Boca Juniors z Primera División Argentina. W sezonie 2005/2006 nie rozegrał tam żadnego spotkania.
Na początku 2007 roku został wypożyczony do Arsenalu Sarandí, także grającego w Primera División. W tych rozgrywkach zadebiutował 23 lutego 2007 roku w wygranym 4:0 pojedynku z Nuevą Chicago, w którym strzelił także gola. Do końca sezonu 2006/2007 w barwach Arsenalu rozegrał 4 spotkania i zdobył 1 bramkę.
W połowie 2007 roku Mouche wrócił do Boca Juniors. Pierwszy ligowy mecz w jego barwach zaliczył 9 marca 2008 roku przeciwko Independiente (1:1). W tym samym roku zdobył z zespołem mistrzostwo fazy Apertura.
W 2012 roku Mouche przeszedł do Kayserisporu. W 2014 roku został zawodnikiem brazylijskiego klubu SE Palmeiras. W 2016 roku został najpierw wypożyczony do Lanús, a następnie do FK Crvena zvezda.
Kariera reprezentacyjna.
W reprezentacji Argentyny Mouche zadebiutował 17 marca 2011 roku w wygranym 4:1 towarzyskim meczu z Wenezuelą, w którym strzelił także 2 gole.

</doc>
<doc id="2293039" url="https://pl.wikipedia.org/wiki?curid=2293039" title="Luciano Aued">
Luciano Aued

Luciano Aued (ur. 1 marca 1987 w La Placie) – argentyński piłkarz występujący na pozycji pomocnika. Zawodnik klubu Gimnasia La Plata.
Kariera klubowa.
Aued zawodową karierę rozpoczynał w sezonie 2006/2007 w zespole Gimnasia La Plata z Primera División Argentina. W tych rozgrywkach zadebiutował 27 maja 2007 roku w przegranym 0:3 pojedynku z River Plate. Było to jednak jedyne spotkanie rozegrane przez niego w tamtym sezonie. W ciągu następnych dwóch sezonów nadal był graczem rezerwowym Gimnasii. Podstawowym zawodnikiem jej składu stał się od sezonu 2009/2010.
Kariera reprezentacyjna.
W reprezentacji Argentyny Aued zadebiutował 17 marca 2011 roku w wygranym 4:1 towarzyskim meczu z Wenezuelą, w którym strzelił także gola.

</doc>
<doc id="2293040" url="https://pl.wikipedia.org/wiki?curid=2293040" title="Pomnik Macieja Miechowity w Krakowie">
Pomnik Macieja Miechowity w Krakowie

Pomnik Macieja Miechowity – pomnik znajdujący się w Krakowie w Dzielnicy I Stare Miasto przy ul. Kopernika 7, na skwerku przed budynkiem Katedry Historii Medycyny Collegium Medicum Uniwersytetu Jagiellońskiego.
Pomnikiem tym uczczono pamięć Macieja Karpigi znanego także jako Maciej z Miechowa lub Miechowita, który zamieszkiwał w Krakowie przy ulicy Szewskiej 24, którego postać nierozerwalnie złączona jest z początkami polskiej medycyny. Żył w latach 1457–1523. Był prawdziwie renesansową postacią: lekarzem, historykiem, geografem, profesorem Akademii Krakowskiej, kanonikiem krakowskim, alchemikiem i astrologiem, od 1523 radnym miasta Krakowa.
Pomnik jest dziełem Marka Maślańca, odsłonięty został w listopadzie 2004 roku, a powstał staraniem prof. Zdzisława Gajdy, byłego kierownika Katedry Historii Medycyny CM UJ.
Pomnik wykonany był ze sztucznego kamienia, czynniki atmosferyczne przyczyniły się do jego znacznego uszkodzenia. Z inicjatywy Stowarzyszenia Absolwentów Wydziałów Medycznych UJ powstał nowy pomnik Macieja z Miechowa w brązie. Odlew wykonała firma "Odlewnia Artystyczna Brązy Polskie sp. z o.o." 22.10.2021 roku prof. dr hab. Ryszard Gryglewski, kierownik Katedry Historii Medycyny UJ CM odsłonił go przy ulicy Kopernika7, w miejscu poprzedniego.

</doc>
<doc id="2293042" url="https://pl.wikipedia.org/wiki?curid=2293042" title="Cristian Manuel Chávez">
Cristian Manuel Chávez

Cristian Manuel Chávez (ur. 16 czerwca 1986 w Pilar) – argentyński piłkarz występujący na pozycji pomocnika. Zawodnik klubu Boca Juniors.
Kariera klubowa.
Chávez zawodową karierę rozpoczynał w sezonie 2004/2005 w zespole Boca Juniors z Primera División Argentina. W tych rozgrywkach zadebiutował 3 lipca 2005 roku w przegranym 2:3 pojedynku z San Lorenzo de Almagro. W 2005 roku zdobył z klubem mistrzostwo fazy Apertura, Copa Sudamericana oraz Recopa Sudamericana, w 2006 mistrzostwo Clausura oraz ponownie Recopa Sudeamericana, a w 2007 Copa Libertadores. 22 czerwca 2008 roku w wygranym 6:2 spotkaniu z Tigre strzelił pierwszego gola w Primera División. W tym samym roku zdobył z zespołem mistrzostwo fazy Apertura oraz po raz trzeci Recopa Sudamericana.
Kariera reprezentacyjna.
W reprezentacji Argentyny Chávez zadebiutował 17 marca 2011 roku w wygranym 4:1 towarzyskim meczu z Wenezuelą, w którym strzelił także gola.

</doc>
<doc id="2293043" url="https://pl.wikipedia.org/wiki?curid=2293043" title="Cristian Manuel Chavez">
Cristian Manuel Chavez



</doc>
<doc id="2293044" url="https://pl.wikipedia.org/wiki?curid=2293044" title="Cristian Chavez">
Cristian Chavez



</doc>
<doc id="2293045" url="https://pl.wikipedia.org/wiki?curid=2293045" title="Cristian Chávez">
Cristian Chávez



</doc>
<doc id="2293047" url="https://pl.wikipedia.org/wiki?curid=2293047" title="Ewald Hering">
Ewald Hering

Karl Ewald Konstantin Hering (ur. 5 sierpnia 1834 w Altgersdorfie, zm. 26 stycznia 1918 w Lipsku) – niemiecki fizjolog, profesor fizjologii na Uniwersytecie Karola w Pradze w latach 1870–1895 i na Uniwersytecie w Lipsku (1895–1918). Twórca własnej teorii widzenia barw, zakładającej istnienia w siatkówce oka komórek wrażliwych na przeciwstawne barwy. Ojciec fizjologa Heinricha Ewalda Heringa (1866–1948)

</doc>
<doc id="2293051" url="https://pl.wikipedia.org/wiki?curid=2293051" title="Karl Ewald Konstantin Hering">
Karl Ewald Konstantin Hering



</doc>
<doc id="2293063" url="https://pl.wikipedia.org/wiki?curid=2293063" title="Westwood (dzielnica Los Angeles)">
Westwood (dzielnica Los Angeles)



</doc>
<doc id="2293069" url="https://pl.wikipedia.org/wiki?curid=2293069" title="Biebrowo">
Biebrowo



</doc>
<doc id="2293070" url="https://pl.wikipedia.org/wiki?curid=2293070" title="Gabriel Torje">
Gabriel Torje

Gabriel Andrei Torje (ur. 22 listopada 1989 w Timișoarze) – piłkarz rumuński grający na pozycji prawego pomocnika. Od 2022 roku jest zawodnikiem klubu Farul Constanca.
Kariera klubowa.
Karierę piłkarską Torje rozpoczął w klubie CFR Timișoara. W 2005 roku awansował do kadry pierwszej drużyny i wtedy też zadebiutował w nim w drugiej lidze rumuńskiej. W 2006 roku odszedł do pierwszoligowej Politehniki Timișoara. 28 kwietnia 2006 roku zadebiutował w niej w zremisowanym 0:0 domowym meczu z FC Argeş Piteşti. W Politehnice występował do końca 2007 roku.
Na początku 2008 roku Torje przeszedł do Dinama Bukareszt za 2,7 miliona euro, w którym swój debiut zanotował 22 lutego 2008 w wygranym 2:1 domowym meczu z Ceahlăulem Piatra Neamţ. Od czasu debiutu jest podstawowym zawodnikiem Dinama.
W sierpniu 2011 przeszedł do włoskiego klubu Udinese Calcio
W sezonie 2012/2013 występował w Granadzie, do której został wypożyczony z Udinese Calcio. W sezonie 2013/2014 był wypożyczony do RCD Espanyol, a w sezonie 2014/2015 - do Konyasporu. Latem 2015 wypożyczono go do Osmanlısporu. W 2016 przeszedł do Tereku Grozny. W 2017 został wypożyczony do klubu Kardemir Karabükspor, a w 2018 do Dinama Bukareszt.
Kariera reprezentacyjna.
W swojej karierze Torje występował w reprezentacji Rumunii U-21. W dorosłej reprezentacji zadebiutował 3 września 2010 roku w zremisowanym 1:1 meczu eliminacji do Euro 2012 z Włochami.

</doc>
<doc id="2293071" url="https://pl.wikipedia.org/wiki?curid=2293071" title="Szałamaje (przystanek kolejowy)">
Szałamaje (przystanek kolejowy)

Szałamaje – przystanek kolejowy w Szałamajach, w województwie pomorskim, w Polsce. Znajduje się na 201. Nowa Wieś Wielka - Gdynia Port Centralny.

</doc>
<doc id="2293074" url="https://pl.wikipedia.org/wiki?curid=2293074" title="Firmiana simplex">
Firmiana simplex

Firmiana simplex – gatunek rośliny z rodziny ślazowatych. Pochodzi z wschodniej Azji (Chiny, Japonia, Tajwan), poza tym został rozprzestrzeniony na innych obszarach. Uprawiany jest w Europie i Ameryce Północnej.
Okaz tego gatunku jako jedyne drzewo w centrum miasta, pomimo widocznych uszkodzeń przeżył wybuch bomby atomowej w Hiroszimie w 1945. Zachował także zdolność rozrodczą.

</doc>
<doc id="2293075" url="https://pl.wikipedia.org/wiki?curid=2293075" title="Transwal (ujednoznacznienie)">
Transwal (ujednoznacznienie)



</doc>
<doc id="2293079" url="https://pl.wikipedia.org/wiki?curid=2293079" title="Ivo Partizan">
Ivo Partizan

Ivo Partizan – polski zespół rockowy, założony w 1985 roku w Mogilnie, przez Macieja Adamskiego, wcześniej występującego z punkowym zespołem Bunkier. Nazwa zespołu nawiązuje do przywódcy komunistycznej partyzantki w Jugosławii, który nazywał się Ivan Ribar (ps. Lola), i zginął podczas II wojny światowej mając 27 lat. Członkowie zespołu interesowali się muzyką bałkańską i wykonywali niektóre utwory po serbo-chorwacku.
Historia.
Lata 1985 – 1988.
Zespół Ivo Partizan powstał 3 marca 1985 r. w Mogilnie z inicjatywy Macieja „Meca” Adamskiego. Dzień wcześniej w Młodzieżowym Domu Kultury, tzw. „Harcówce” w Mogilnie odbył się koncert dwóch mogileńskich zespołów: zimnofalowego Kabaretu i punkowego Bunkra. Skład tych zespołów tworzyli m.in. Sławek „Rutek” Ruciński, Mariusz „Sernik” Twarużek i Leszek Duszyński – Kabaret oraz Marek „Wiarus” Holak i Ryszard „Siwy” Kiercz – Bunkier. Wcześniej w zespole Bunkier grał Maciej Adamski. Nazajutrz po koncercie Maciej Adamski, który był na widowni, zaproponował dwóm członkom zespołu Kabaret, tj. Sławkowi Rucińskiemu i Mariuszowi Twarużkowi wspólne granie w nowym zespole Ivo Partizan.
W trzyosobowym składzie nagrali materiał, który wysłali na Festiwal w Jarocinie. Po kilku tygodniach (kwiecień/maj 1985 r.) do zespołu dołączył były członek grupy Kabaret Leszek Duszyński. W latach 80. ubiegłego wieku zespół Ivo Partizan grał w następującym składzie: Maciej Adamski – śpiew, Sławek Ruciński – gitara. Leszek Duszyński – bas, Mariusz Twarużek – perkusja. W 1985r. zespół został jednym z laureatów Festiwalu Muzyków Rockowych w Jarocinie. W tym samym roku otrzymał wyróżnienie na VI Przeglądzie Muzyki Alternatywnej i Awangardowej „Poza kontrolą” w Warszawie. Zakończenie działalności zespołu datuje się na dzień 16.12.1988r., kiedy to nastąpił podział majątku.
Lata 2013 – obecnie.
5 stycznia 2013 r. Leszek Duszyński będąc w mieszkaniu u Macieja Adamskiego złożył telefonicznie Sławkowi Rucińskiemu propozycję wspólnego grania. Do spotkania między Sławkiem a Leszkiem doszło 18.01.2013r. w Łodzi. Tak powstał zespół RID, który do końca grał w składzie: Leszek Duszyński – gitara, wokal, Sławek Ruciński – gitara, Karol Walkowski – bas (wcześniej grał w punkowej kapeli Herberga) oraz Mariusz Twarużek – perkusja. W 2014 r. zespół wydał epkę „Edycja Limitowana”, na której znalazło się 5 utworów: Ezoteryczna, Kobieta żul, Grzech, Żaba, Ciągle czekam.
Powrót do nazwy zespołu Ivo Partizan nastąpił 6 marca 2015 r. Była to wspólna decyzja członków starego składu zespołu, tj. Leszka Duszyńskiego, Sławka Rucińskiego, Mariusza Twarużka i Macieja Adamskiego. Z uwagi na wypadek Mariusza Twarużka w kwietniu 2015 r. nowym perkusistą został Arkadiusz Kubiak. 20.07.2015r. do zespołu dołączył były wokalista zespołu Maciej Adamski, zaś w czerwcu 2017 r. grupę zasilił saksofonista Radosław Szczepankiewicz. W styczniu 2017 r. Arka Kubiaka zastąpił Krzysztof Wrzesiński, który grał z zespołem do stycznia 2020 r. Obecnie podczas koncertów zespół na perkusji wspiera Mikołaj Toczko. 30.08.2019r. zmarł założyciel zespołu Maciej Mec Adamski. Z początkiem stycznia 2020 r. z zespołu odszedł gitarzysta Sławek Ruciński. Jego miejsce zajął Wiktor Mazurkiewicz.

</doc>
<doc id="2293084" url="https://pl.wikipedia.org/wiki?curid=2293084" title="Piłka błotna">
Piłka błotna

Piłka błotna, błotna piłka nożna (ang. "mud football") – gra zespołowa, wywodząca się z piłki nożnej, oficjalnie powstała w 1998 w Finlandii jako Suopotkupallo, rozgrywana na błotnistym terenie. Dyscyplina najbardziej rozpowszechniona jest w Rosji, Holandii, Brazylii, Szwecji, Finlandii, Islandii i Wielkiej Brytanii czy Turcji istnieją trzy rodzaje zespołów - męskie, żeńskie i mieszane.
W Polsce rozgrywki piłki błotnej od 2011 do 2015 roku koordynowało Stowarzyszenie Polskiej Piłki Błotnej BKS Roztocze. Od 2016 organizacją Pucharu Polski oraz Mistrzostw Polski zajmuje się Polskie Zrzeszenie Piłki Błotnej (PZPB).
Zasady.
Zasady wywodzą się z tych znanych z piłki nożnej.
Drużyna składa się z dwunastu zawodników, na boisku występować może sześciu (bramkarz i pięciu zawodników na boisku). Zmian w składach można dokonywać bez limitów. Strój jest dowolny, pod warunkiem, że wszyscy zawodnicy z jednej drużyny mają górę w jednym kolorze. 
Mecz podzielony jest na dwie połowy (każda po 12 minut, 10 minut przerwy). 
Wymiary boiska wynoszą 60 na 35 metrów. Pole karne to linia biegnąca 16 stóp od linii bramkowej. Nie stosuje się znanego z piłki nożnej spalonego. Rzuty wolne, karne i auty wykonywane są poprzez podrzucenie piłki ręką i kopnięcie nogą. Wszystkie rzuty wolne (oprócz karnego) są pośrednie. 
Nie wolno zmieniać butów w czasie gry, a jeżeli ktoś zgubi but, musi opuścić pole gry, a zmienia go inny zawodnik.
Historia.
Fińscy biegacze narciarscy podczas lata trenowali w błocie. Wpadli na pomysł dodania do treningu ćwiczeń z piłką. Grę spopularyzował Jyrki Vaananen, organizator pierwszego turnieju piłki bagiennej.
W 1998 r. opatentowano zasady piłki nożnej w Finlandii i w tym samym roku w drugim turnieju tego typu wzięło udział już trzynaście drużyn. 
W 2003 rozegrano pierwsze Mistrzostwa Świata w Piłce Błotnej, w których wzięło udział 260 zespołów. Obecnie turnieje piłki błotnej rozgrywane są w Rosji, Holandii, Brazylii, Szwecji, Islandii, Indiach, Turcji i Wielkiej Brytanii.
Rozwój piłki błotnej w Polsce.
Pierwsze Mistrzostwa Polski w Piłce Błotnej rozegrano w sierpniu 2011 r. w Krasnobrodzie koło Zamościa. Zwyciężyła w nich drużyna BKS Roztocze Krasnobród, wyprzedzając Arsenal Lublin i rezerwy BKS-u. Królem Strzelców został Zbigniew Masternak (BKS). 
Drugie Mistrzostwa Polski także zostały rozegrane w Krasnobrodzie – w lipcu 2012. W kategorii męskiej zwyciężyła drużyna BKP Rakovia Gepard, królem strzelców w kategorii męskiej został Karol Sykała (BKP Rakovia Gepard). W kategorii mieszanej i kobiecej triumfowały zespoły BKS Roztocze Krasnobród. Królem Strzelców został Zbigniew Masternak (BKS Roztocze).
We wrześniu 2012 r. został rozegrany w Zamościu I Puchar Polski w piłce błotnej, w którym triumfował BKS Roztocze. Królem Strzelców został Damian Hojda (BKS).
W czerwcu 2013 roku został rozegrany w Błotnowoli II Puchar Polski, gdzie zwyciężyła drużyna BKP Rakovia Gepard. Królem Strzelców został Zbigniew Masternak ex aequo z Krzysztofem Siembidą (BKP Rakovia Gepard).
W lipcu 2013 roku w Krasnobrodzie rozegrano III Mistrzostwa Polski. W kategorii męskiej triumfował Torfowy Dr Tusz Białystok, w mieszanej Krzym Team Podlasie Wasilków, w kobiecej Ramis Women Białystok. Królem Strzelców po raz trzeci z rzędu został Zbigniew Masternak.
W czerwcu 2014 roku został rozegrany w Błotnowoli III Puchar Polski, w którym zwyciężyła drużyna LC Chełm. Królem Strzelców został Zbigniew Masternak (LC Chełm) ex aequo z Sebastianem Kurkiem (All Stars Brzostków).
6 lipca 2014 w Blachowni koło Częstochowy odbyła się IV edycja Mistrzostw Polski. W kategorii męskiej tytuł obronił Torfowy Dr Tusz Białystok, królem strzelców w kategorii męskiej został Krzysztof Malinowski (Dr Tusz). W kategorii mieszanej triumfowała ekipa Żirądin Błoteaux Częstochowa, przed drużyną Krzym Team Wasilków i zespołem Wajcha i Przyjaciele. Królem strzelców w kategorii mieszanej został Zbigniew Masternak (Krzym Team),
5 lipca 2015 w Błotnowoli rozegrano IV edycję Pucharu Polski. Zwyciężyła powracająca po roku na błotne boiska drużyna BKP Rakovia Gepard przed PTTK Połaniec oraz LC Chełm. Królem strzelców został Karol Sykała (BKP Rakovia Gepard).
16 sierpnia 2015 w Biszczy koło Biłgoraja rozegrana została V edycja Mistrzostw Polski. Zwyciężyła BKP Rakovia Gepard, przed Orłem Kleszczele i LC Chełm. Królem Strzelców został Marek Jakimiuk (Orzeł Kleszczele), Najlepszym Bramkarzem został Przemysław Zgnilec (BKP Rakovia Gepard).
3 lipca 2016 w Błotnowoli rozegrano V edycję Pucharu Polski. Zwyciężyła drużyna FC Rebeliant Football Heaven Kraków, przed BKP Rakovia Gepard i Torfowy Dr Tusz Białystok. Królem Strzelców został Adrian Kurec (LC Chełm), Najlepszym Bramkarzem został Przemysław Zgnilec (BKP Rakovia Gepard).
13 sierpnia 2016 w Tucznej koło Białej Podlaskiej rozegrano VI Mistrzostwa Polski w piłce błotnej. Zwyciężyła drużyna LC Chełm, przed FC Tuczna i BKP Rakovia Gepard. Królem Strzelców został Marek Masternak (LC Chełm). Najlepszym bramkarzem wybrano Krzysztofa Mroczka (LC Chełm).
13 sierpnia 2017 w Błotnowoli rozegrano VI edycję Pucharu Polski. Zwyciężyła BKP Rakovia Gepard, przed BKS Roztocze Krasnobród i OSP Kargów. Królem Strzelców został Dawid Trzeźwiński (BKP Rakovia Gepard). Najlepszym bramkarzem wybrano Sebastiana Czaplickiego (BKP Rakovia Gepard).
9 września 2017 w Biszczy koło Biłgoraja rozegrano VII edycję Mistrzostw Polski. Zwyciężyła drużyna OSP Kargów, przed Torfowym Dr Tusz Białystok i Szybcy i Wściekli Cieszkowy. Królem Strzelców został Mateusz Rogala (Szybcy i Wściekli Cieszkowy), Najlepszym Bramkarzem został Damian Drozdowski (OSP Kargów). Puchar Fair Play otrzymała drużyna BKP Rakovia Gepard. 
17 listopada 2018 w Kucłach pod Biłgorajem odbyły się VIII Mistrzostwa Polski. Zwyciężyła drużyna BKP Rakovia Gepard (3 MP w historii) przed LKS Czarni Lwów oraz The Simpsons Sosnowiec. Królem Strzelców Grzegorz Krupczak (LKS Czarni Lwów). Najlepszym bramkarzem został Damian Przytuła (BKP Rakovia Gepard). Puchar Fair Play otrzymała drużyna LKS Czarni Lwów. Najlepszym zawodnikiem turnieju Paweł Siembida (BKP Rakovia Gepard) 
18 listopada 2018 w Kucłach pod Biłgorajem rozegrano VII Puchar Polski. Wygrała BKP Rakovia Gepard (4 PP w historii) przed The Simpsons Sosnowiec i LKS Czarni Lwów. Królem Strzelców został Zbigniew Masternak (BKP Rakovia Gepard). Najlepszym bramkarzem wybrano Sebastiana Serwin (LKS Czarni Lwów)..Puchar Fair Play otrzymała drużyna HR Dziki Rzeszów. Najlepszym zawodnikiem został Mateusz Czuchra (LKS Czarni Lwów)
24-25 sierpnia 2019 w Tomczycach nad Pilcą rozegrano VIII Puchar Polski. Wygrała drużyna Torfowy Dr Tusz Białystok. (organizator Tarchoświry brak medali i pucharów za kolejne miejsca)
5 października 2019 w Biszczy koło Biłgoraja rozegrano IX edycję Mistrzostw Polski. Zwyciężyła drużyna OSP Kargów, przed BKP Rakovia Gepard i LKS Czarni Lwów. Królem Strzelców został Marcin Błażyński (BKP Rakovia Gepard), Najlepszym Bramkarzem został Damian Drozdowski (OSP Kargów). Puchar Fair Play otrzymała drużyna The Simpsons Sosnowiec. Najlepszym zawodnikem został Jarosław Spustek (BKP Rakovia Gepard)
Bagienna Liga Mistrzów/ Swampions Soccer League.
25 lipca 2015 r. w Czeremsze (powiat Hajnówka) została rozegrana I edycja Swampions Soccer Legue. W rozgrywkach wzięło udział 16 drużyn z Polski i Europy. Zwyciężył zespół Orzeł Niva/Kleszczele, przed BKP Rakovią Gepard Zawadka i LC Chełm.
Polska na arenie międzynarodowej.
W lipcu 2011 r. w Krasnobrodzie Polska zmierzyła się z reprezentacją Niemiec. Polacy wygrali 8:3 po pięciu golach Zbigniewa Masternaka i trzech trafieniach Tomasza Pakuły. W dniach 17-18 maja 2014 r. reprezentacja Polski w piłce błotnej debiutowała na nieoficjalnych Mistrzostwach Europy, rozgrywanych w Eksel (Belgia). Polacy wywalczyli wicemistrzostwo, przegrywając jedynie z Holandią. 29 sierpnia 2014 r. w Lubartowie Polska zmierzyła się z Białorusią, zwyciężając 10:2 (gole dla Polski: Zbigniew Masternak - 6, Marek Masternak - 2, Krzysztof Mroczek - 1, Michał Radelczuk - 1).
W czerwcu 2015 r. drużyna Torfowy DrTusz Białystok wygrała w Stambule Mistrzostwo Świata w Piłce Bagiennej, pokonując w finale zespół z Anglii.
W lipcu 2016 r. Polska rozegrała mecz towarzyski z Macedonią Północną wygrywając 2:0 (gole dla Polski: Mateusz Kawalec - 2)
W lipcu 2017 r. Polska rozegrała mecz towarzyski z Włochami padł bezbramkowy remis.
We wrześniu 2018 r. Polska rozegrała mecz towarzyski z Danią wygrywając 5:2 (gole dla Polski: Mateusz Kawalec - 3, Kamil Kawalec - 2).
W sierpniu 2019 r. Polska rozegrała mecz towarzyski z Czarnogórą wygrywając 4:1 (gole dla Polski: Mateusz Kawalec - 2, Daniel Spustek - 1, Kamil Kawalec - 1).

</doc>
<doc id="2293085" url="https://pl.wikipedia.org/wiki?curid=2293085" title="Piłka bagienna">
Piłka bagienna



</doc>
<doc id="2293089" url="https://pl.wikipedia.org/wiki?curid=2293089" title="Aleksejewska (stacja metra)">
Aleksejewska (stacja metra)



</doc>
<doc id="2293091" url="https://pl.wikipedia.org/wiki?curid=2293091" title="Jesús Malverde">
Jesús Malverde

Jesús Malverde (prawdopodobnie: Jesús Juárez Mazo) – postać niepotwierdzona historycznie, meksykański bohater ludowy otoczony lokalnym kultem, głównie w stanie Sinaloa, skąd pochodził, a także w południowo-zachodniej części USA. Zwany "meksykańskim Robin Hoodem", "aniołem biednych" i "El Narcosanton". Według ludowych podań powieszony przez władze 3 maja 1909. Przez miejscową ludność uważany za świętego – patrona handlarzy i przemytników narkotyków. W Culiacán istnieje miejsce kultu Jesúsa Malverde, podobnie w pobliżu miasta Tijuana. Nie jest uznany za świętego przez żaden Kościół (w tym również przez kościół katolicki).
Jesús Malverde w kulturze.
O kulcie Jesúsa wspomniano w amerykańskim serialu telewizyjnym Breaking Bad.
Jest też wspomniany w serialu Narcos:Mexico przez Don Neto, w odcinku 7:"Szef nad szefami" jako inspiracja w życiu jednego z szefów kartelu.

</doc>
<doc id="2293092" url="https://pl.wikipedia.org/wiki?curid=2293092" title="Prąd dopuszczalny długotrwały">
Prąd dopuszczalny długotrwały



</doc>
<doc id="2293095" url="https://pl.wikipedia.org/wiki?curid=2293095" title="Sam Browne">
Sam Browne

Samuel James Browne (ur. 3 października 1824 w Barrackpore, zm. 14 marca 1901 w Ryde) − brytyjski generał, oficer wojsk w Indiach i Afganistanie, twórca koalicyjki, zwanej też "pasem Sama Browne".
Życiorys.
Urodził się 3 października 1824 roku w Barrackpore w Indiach Brytyjskich jako syn chirurga Johna Browne i jego żony Charlotte z/d Swinton. Wstąpił do armii, a w 1849 roku został porucznikiem. W 1857 roku został kapitanem. Dowodził oddziałem ekspedycyjnym, w czasie jednej z potyczek stracił lewe ramię. Z tego powodu Browne zaczął nosić dodatkowy pas przerzucony przez ramię, który zapobiegał obracaniu się pasa z bronią. Wynalazek ten zaczął być wkrótce stosowany także przez znających Browne'ego oficerów. W 1878 roku dowodził jednym z oddziałów w II wojnie brytyjsko-afgańskiej, a jego działania umożliwiły zdobycie Dżalalabadu. Za tę akcję został nagrodzony Orderem Łaźni i mianowany generałem.
W 1898 roku przeszedł na emeryturę i osiadł w Ryde na wyspie Wight. Wynaleziony przez niego pas kilkanaście lat po jego śmierci wszedł na wyposażenie armii wielu państw świata.

</doc>
<doc id="2293096" url="https://pl.wikipedia.org/wiki?curid=2293096" title="Malcolm Rose">
Malcolm Rose

Malcolm Rose (ur. 1953 w Coventry) – brytyjski pisarz, autor kryminałów i thrillerów, twórca literatury młodzieżowej, chemik.
W 1974 ukończył studia licencjackie na University of York. W 1978 uzyskał stopień Ph.D. Był pracownikiem naukowym The Open University.
Jego powieści "Tunnel Vision" i "Plague" otrzymały nagrodę Angus Award. Jest żonaty i ma syna. Mieszka w Sheffield.

</doc>
<doc id="2293099" url="https://pl.wikipedia.org/wiki?curid=2293099" title="Marius Alexe">
Marius Alexe

Marius Silviu Alexe (ur. 22 lutego 1990 w Bukareszcie) – piłkarz rumuński grający na pozycji napastnika. Od 2015 jest zawodnikiem klubu Kardemir Karabükspor.
Kariera klubowa.
Karierę piłkarską Alexe rozpoczął w klubie Dinamo Bukareszt. Początkowo sporadycznie grał w rezerwach tego klubu w drugiej lidze, w których swój debiut zaliczył 3 czerwca 2006 w meczu z Universitateą Craiova. Nie mając na koncie debiutu w pierwszym zespole Dinama został w 2008 roku wypożyczony do drugoligowej Astry Ploieşti i w 2009 roku awansował z nią do pierwszej ligi. W barwach Astry zanotował debiut w pierwszej lidze. Miał on miejsce 2 sierpnia 2009 w spotkaniu z Pandurii Târgu Jiu (0:1).
Jesienią 2009 Alexe wrócił do Dinama. 12 września 2009 zadebiutował w nim w ligowym spotkaniu, domowym, przegranym 0:1 z Oţelulem Galaţi. 27 lutego 2010 w meczu z Internaţionalem Curtea de Argeş (3:1) strzelił swojego pierwszego gola w barwach Dinama.
W 2013 roku Alexe został wypożyczony do US Sassuolo, beniaminka Serie A. W 2015 przeszedł do Kardemir Karabüksporu. Był z niego wypożyczany do ŽP Šport Podbrezová i Aris Limassol.
Kariera reprezentacyjna.
W swojej karierze Alexe występował w reprezentacji Rumunii U-21. W dorosłej reprezentacji zadebiutował 29 marca 2011 roku w wygranym 3:1 meczu eliminacji do Euro 2012 z Luksemburgiem.

</doc>
<doc id="2293100" url="https://pl.wikipedia.org/wiki?curid=2293100" title="Liu Hanming">
Liu Hanming

Liu Hanming (; ur. we wrześniu 1952) – chiński dyplomata i urzędnik.
Urodził się w prowincji Hebei. W latach 1982–1986 był attaché w ambasadzie ChRL na Samoa. Od 1990 do 1995 pracował w chińskim przedstawicielstwie w Singapurze (początkowo jako trzeci, następnie jako drugi sekretarz). Kolejną placówką w jego karierze było stałe przedstawicielstwo Chińskiej Republiki Ludowej przy ONZ (2003–2010; początkowo radca - minister, później minister). Od 2010 pełni funkcję ambasadora na Antigui i Barbudzie.
Pracował także w MSZ (między innymi w Departamencie Finansów tego ministerstwa).

</doc>
<doc id="2293104" url="https://pl.wikipedia.org/wiki?curid=2293104" title="Fernand Florizoone">
Fernand Florizoone

Fernand Florizoone (21 lipca 1925 w Veurne, Flandria Zachodnia) – poeta flamandzki. 
Studiował w niższym seminarium duchownym w Roeselare. Później pracował przez ponad 40 lat jako nauczyciel w Veurne.
Zadebiutował w 1955 r. tomikiem wierszy pt. "In de branding". Publikował na łamach prasy literackiej w kraju i za granicą. Jego utwory tłumaczone były na języki hiszpański, francuski, bretoński i polski. Za swą twórczość Florizoone został wyróżniony szeregiem nagród literackich, m.in. w 1987 r. otrzymał nagrodę im. Guido Gezellego (ndl. Guido Gezelle-prijs), przyznawaną przez Królewską Akademię Języka Niderlandzkiego i Literatury Niderlandzkiej.
W przekładzie na język polski ukazał się wybór wierszy Florizoone'a pt. "Źródła Izery" w tłumaczeniu Jerzego Kocha, Wrocław 1994.

</doc>
<doc id="2293109" url="https://pl.wikipedia.org/wiki?curid=2293109" title="Reggaeland">
Reggaeland

Reggaeland – festiwal muzyki reggae, organizowany w Płocku od 2006 roku. Odbywa się corocznie w lipcu, na plaży miejskiej nad Wisłą. Jego pomysłodawcą był Grzegorz "Żagiel" Żaglewski we współpracy z Płockim Ośrodkiem Kultury i Sztuki. Wspólnie zorganizowali cztery pierwsze edycje, jednak w 2009 roku zakończyli współpracę w atmosferze konfliktu, zaś organizację festiwalu w roku 2010 władze miasta powierzyły zewnętrznej agencji Positive Music Promotion z Ostródy. Już od swoich początków festiwal zawsze przyciągał liczne gwiazdy gatunku z całego świata. W roku 2008 na scenie głównej wystąpiła legendarna jamajska grupa Toots &amp; The Maytals, która pod względem wkładu w rozwój i popularyzację muzyki reggae ustąpić może jedynie Wailersom Boba Marleya.
W roku 2011 impreza nie odbyła się w związku ze zbyt późny rozpisaniem przez POKiS przetargu na jej organizację. W reakcji na to fani festiwalu skrzyknęli się przy pomocy mediów społecznościowych i zorganizowali jednodniowe wydarzenie alternatywne pod nazwą "Underground Reggaeland". Rok później festiwal reaktywowano w dotychczasowej formule, a jego dyrektorem artystycznym przez kolejne trzy edycje ponownie był Żaglewski. W roku 2015 POKiS powierzył funkcję dyrektora artystycznego Dariuszowi "Maleo" Malejonkowi nie poinformowawszy nawet o tym fakcie Żaglewskiego, co stało się zarzewiem kolejnego konfliktu pomiędzy Ośrodkiem a założycielem festiwalu.

</doc>
<doc id="2293110" url="https://pl.wikipedia.org/wiki?curid=2293110" title="Zimny Stawek">
Zimny Stawek

Zimny Stawek (też: "Zimny Staw", "Stawek pod Gówniakiem") – naturalny, stały zbiornik wodny w szczytowych partiach Babiej Góry w Beskidzie Żywieckim. Leży w granicach ochrony ścisłej Babiogórskiego Parku Narodowego. Jest najwyżej położonym stawkiem w masywie babiogórskim.
Leży w strefie kosodrzewiny, w ścisłym sąsiedztwie głównego grzbietu masywu babiogórskiego, na odcinku między Gówniakiem a Kępą, na wysokości ok. 1560 m n.p.m. (różne źródła podają wysokości, od 1545 do 1573 m n.p.m.), w pobliżu wylotu dużego rowu rozpadlinowego zwanego Zimną Dolinką. Misa zbiornika znajduje się w odległości ok. 20 m od wylotu dolinki, przy jej północnym zboczu.
Staw jest zbiornikiem wodnym powstałym na dnie przygrzbietowego rowu rozpadlinowego, którego dno zostało z czasem uszczelnione drobnym rumoszem i ilastym materiałem mineralnym.
Stawek ma kształt wydłużony, o nieregularnej linii brzegowej, z dłuższą osią usytuowaną równolegle do osi Zimnej Dolinki. Według pomiarów z września 1981 r. jego długość wynosi ok. 4,5 m, szerokość niespełna 2 m, a powierzchnia średnio ok. 5,5 m². Maksymalna głębokość (według tych samych pomiarów) wynosi ok. 0,2 m. Brzegi w większości porośnięte roślinnością trawiastą, jedynie po stronie południowej w formie wysokiego na ok. 0,6 m, pozbawionego roślinności progu. Dno ciemne, nieco muliste, porośnięte niskim porostem wodnym, woda przezroczysta.
Stawek zasilany jest i odwadniany powierzchniowo przez drobny ciek wodny, należący do obszaru źródliskowego Żarnowskiego Potoku.

</doc>
<doc id="2293111" url="https://pl.wikipedia.org/wiki?curid=2293111" title="Rusociński">
Rusociński

Rusociński (Ruszczyc, Ruszczyński, Ruszcziński, Ruszciński, Ruściński) – herb szlachecki używany przez rodzinę osiadłą na Pomorzu. Herb ten został upowszechniony w polskiej literaturze tematu w błędnej formie i pod nie do końca poprawną nazwą Ruściński. Herb własny rodziny Rusocińskich.
Opis herbu.
Opis z wykorzystaniem klasycznych zasad blazonowania:
"W polu czerwonym lew wspięty, koronowany, złoty. Klejnot: nad hełmem głowa strusia z szyją. Labry czerwone, podbite złotem."
Polska klasyczna literatura heraldyczna zna ten herb w błędnej formie, w której w godle jest lew z głową strusia, zaś klejnot nieznany.
Najwcześniejsze wzmianki.
Herb wymienia "Nowy Siebmacher", Kasper Niesiecki ("Korona polska"), Emilian Szeliga-Żernicki ("Der polnische Adel", "Die polnischen Stammwappen") i Juliusz Karol Ostrowski ("Księga herbowa rodów polskich"), przy czym Niesiecki stwierdza, że Ruściński nosił herb Lew z głową strusia. Zapis ten był później interpretowany przez Ostrowskiego jako hybryda lwa z głową strusia. Inny punkt widzenia przedstawiono w publikacji poświęconej herbom miast, gmin i powiatów na Pomorzu. Tam herbem miał być lew, zaś głowa strusia stanowić miała klejnot. Właściwszą formę herbu podawał także T. Rembalski w latach 2007 i 2008, o czym pisze Przemysław Pragert. Pragert informuje ponadto, że herb Rusociński pojawił się już u Jana Długosza, który opisał herb Jana Ruszczyńskiego, założyciela klasztoru kartuzów. Herb ten miał przedstawiać lwa z głową jesiotra. Prawdopodobnie doszło tu do jeszcze jednego błędu, gdzie łacińskie słowo "struthionis" - struś, pomylono ze słowem "sturionis" - jesiotr. Na tej podstawie w pracy o klasztorze kartuzów z 1749 roku zamieszczono herb dwudzielny w pas, gdzie w polu górnym była głowa jesiotra, zaś w polu dolnym błękitnym lew skaczący złoty. W kolejnym wydaniu tej pracy zorientowano się prawdopodobnie w pomyłce i herb przedstawiał w polu błękitnym lwa, zaś w klejnocie głowę strusia. Mimo to, skrótowy opis Długosza trafił do innych, wzmiankowanych wyżej herbarzy. Za tym, że w herbie powinien być lew, a nie hybryda, przemawia zachowany opis pieczęci Gabriela z Rusocina z 1434 roku, gdzie był jakby lew kroczący w słup, w koronie. Znana jest także pieczęć Piotra z Rusocina z 1382 roku, która zaginęła.
Herbowni.
Rusociński (Roshencin, Ruscinski, Rusciński, Ruscziński, Ruseczyn, Russczin, Russiczin, Russoczin, Russowczyn, Ruszciński, Ruszczyński, Ruściński, Różęciński, błędnie Ruchenczin, Ruchenzin, Rusin, Russin). Herb ten przypisywano także błędnie rodzinom o podobnych nazwiskach: Ruszczyc z Litwy i Ruszcziński z Kujaw.
Rodzina Rusocińskich.
Rodzina wywodzi się z Rusocina obok Pruszcza Gdańskiego. Była to znaczna i zamożna rodzina, która jednak wygasła stosunkowo wcześnie. Jej pierwszym znanym przedstawicielem był rycerz pasowany Wojsław z Rusocina, zmarły po 1316, chorąży gdański, kasztelan pucki, dowódca obrony grodu gdańskiego przed Krzyżakami. Wojsław był jeszcze właścicielem Gołąbkowa, Gdyni i Gowina. Boczną linią tej rodziny mają być Straszyńscy herbu Lew I. Świadczy o tym m.in. podobieństwo herbów obu rodów.

</doc>
<doc id="2293114" url="https://pl.wikipedia.org/wiki?curid=2293114" title="David Herbert Lawrence">
David Herbert Lawrence



</doc>
<doc id="2293117" url="https://pl.wikipedia.org/wiki?curid=2293117" title="Magdalena Witkiewicz">
Magdalena Witkiewicz

Magdalena Witkiewicz (ur. 11 sierpnia 1976 w Gdańsku) – polska pisarka.
Życiorys.
Jest absolwentką Uniwersytetu Gdańskiego, Gdańskiego Studium Bankowości oraz Gdańskiej Fundacji Kształcenia Menedżerów.
Debiutancka powieść pt. "Milaczek" została wydana w 2008. Następnie w 2010 "Panny Roztropne". W 2012 ukazała się bestsellerowa powieść "Opowieść niewiernej". Pisarka prowadziła firmę marketingową "Efekt Motyla", zanim porzuciła pracę na etacie i zaczęła żyć tylko pisaniem i z pisania książek.
W 2014 reprezentowała Polskę na Międzynarodowym Festiwalu Literatury Europejskiej w Hanoi. 
W maju 2017 bestsellerowa powieść "Czereśnie zawsze muszą być dwie" była festiwalową premierą Międzynarodowego Festiwalu Literatury Apostrof. Książka zdobyła nagrodę roku w plebiscycie na najlepszą książkę roku organizowanym przez portal Lubimyczytac.pl Jej książki sprzedają się w kilkuset tysiącach egzemplarzy. W październiku kolejny raz została wydana "Lilka i spółka" i "Lilka i wielka afera" przez Wydawnictwo Od deski do deski Tomasza Sekielskiego. 23 maja wydana została kolejna część serii pod tytułem "Mateusz i zapomniany skarb". .
Jej książki ukazały się w Wietnamie, na Litwie, w Kazachstanie oraz w Stanach Zjednoczonych.
Ma męża Tomasza i dwoje dzieci: córkę i syna oraz cztery koty, w tym Puszysława, który został bohaterem książki napisanej wraz z Alkiem Rogozińskim "Biuro M".
Nagrody.
2013 „Szkoła żon” – Najlepsza książka na lato – Nagroda główna 2013 „Szkoła żon” – Najlepsza książka na lato – „Powieści z pieprzykiem” 2013 „Ballada o ciotce Matyldzie” – Najlepsza książka na wiosnę – „Proza polska” 2013 „Lilka i spółka” – Najlepsza książka na wiosnę – „Powieść dla starszych dzieci” 2015 „Moralność pani Piontek” – Najbardziej wyczekiwana premiera targowa, Międzynarodowe Targi Książki w Warszawie 2015 „Pierwsza na liście” – Najlepsza książka dla kobiet (Festiwal literatury w Ząbkowicach Śląskich). Książka „Czereśnie zawsze muszą być dwie" otrzymała tytuł Książki Roku 2017 lubimyczytać.pl w kategorii Literatura obyczajowa i romans.
Książka "Pierwsza na liście" została nominowana w Plebiscycie Książka Roku 2015 lubimyczytać.pl w kategorii Literatura obyczajowa i romans. W kolejnym roku taką nominację uzyskała powieść "Cześć, co słychać", w roku 2023 taką nominację otrzymała "Córka Generała".
W 2021 roku M. Witkiewicz nominowano do bestsellerów Empiku 2021 w kategorii audiobook za powieść "Wizjer". Utwór został uznany za najlepszy kryminał tegoż roku w plebiscycie "Złotego Kościeja".
W roku szkolnym 2022/23 powieść "Banda z Burej i tajemnica fałszywego Mikołaja" była jedną z lektur w Maratonie Czytelniczym dla szkół podstawowych. 

</doc>
<doc id="2293118" url="https://pl.wikipedia.org/wiki?curid=2293118" title="Gaetano Giallanza">
Gaetano Giallanza

Gaetano Giallanza (ur. 6 czerwca 1974 w Dornach) – szwajcarski piłkarz pochodzenia włoskiego, grający na pozycji napastnika.
Kariera.
Giallanza w wieku 15 lat zagrał w meczu międzynarodowym.
Profesjonalną karierę rozpoczął w 1992 roku w FC Basel. Po jednym sezonie przeszedł do Servette FC, gdzie grał do sezonu 1993/94. W latach 1994–1995 był zawodnikiem BSC Young Boys, a w sezonie 1995/96 grał w FC Sion. Przed sezonem 1996/97 wrócił do FC Basel. W 1997 roku został sprzedany do grającego w Ligue 1 FC Nantes. Jednak w Nantes nie był podstawowym zawodnikiem i w połowie sezonu został wypożyczony do Bolton Wanderers, klubu Premier League. Po zakończeniu sezonu przeniósł się do Szwajcarii, gdzie był zawodnikiem FC Lugano.
W 2000 roku na mocy umowy z Norwich City wrócił do Anglii, gdzie grał do końca sezonu 2000/01. Następnie przez dwa lata był wolnym zawodnikiem. Testowały go takie kluby jak FC Basel czy Brighton &amp; Hove Albion. Latem 2003 roku Giallanza podpisał kontrakt z BSC Young Boys, gdzie grał z numerem 27. W 2004 roku przeszedł do FC Aarau, którego to klubu był zawodnikiem przez dwa lata. W 2006 roku został piłkarzem Darlington F.C., grającego w Football League Two. Grał tam przez jeden sezon. W 2007 roku zakończył karierę.
Obecnie pracuje jako agent piłkarski.

</doc>
<doc id="2293121" url="https://pl.wikipedia.org/wiki?curid=2293121" title="Zimna Dolinka">
Zimna Dolinka

Zimna Dolinka – przygrzbietowy rów zboczowy w masywie Babiej Góry w Beskidzie Żywieckim, znajdujący się po stronie północnej od linii grzbietu, między wzniesieniami Gówniaka i Kępy.
Rów ten odchodzi od grzbietu w pobliżu Gówniaka i opada łagodnie w kierunku północno-wschodnim. Jego zbocza nie są skaliste, a od północy ogranicza go wysoki, zadarniony wał porośnięty kosodrzewiną. Na jego dnie, w pobliżu wylotu, znajduje się Zimny Stawek - najwyżej położony staw w masywie Babiej Góry.
Nazwa dolinki jest nazwą młodą - została nadana dopiero w XX w. przez przyrodników prowadzących badania na Babiej Górze i utrwalona przez turystów. Nazwa wzięła się stąd, że wiosną w dolince długo zalega śnieg, nawiewany do niej obficie w czasie zimy. Ten płat śniegu jest widoczny czasem aż do połowy lata z Kępy i Sokolicy a nawet z Hali Śmietanowej w masywie Policy. W dolince rozwija się oryginalny zespół roślinności, charakterystyczny dla takich wyleżysk śnieżnych.

</doc>
<doc id="2293122" url="https://pl.wikipedia.org/wiki?curid=2293122" title="Liviu Ganea">
Liviu Ganea

Liviu Adrian Ganea (ur. 23 lutego 1988 w Braile) – piłkarz rumuński grający na pozycji napastnika.
Kariera klubowa.
Karierę piłkarską Ganea rozpoczął w klubie Dinamo Bukareszt. Początkowo grał w rezerwach tego klubu w drugiej lidze. W 2005 roku został też włączony do kadry pierwszego zespołu Dinama i 15 października 2005 zadebiutował w pierwszej lidze rumuńskiej w wygranym 5:0 domowym meczu z CFR Cluj. W 2007 roku wywalczył z Dinamem swoje pierwsze w karierze mistrzostwo Rumunii.
W 2008 roku Ganea został wypożyczony z Dinama Bukareszt do CS Otopeni. Zadebiutował w nim 2 sierpnia 2008 w przegranym 1:3 wyjazdowym meczu z Oţelulem Galaţi. W całym sezonie strzelił 7 goli dla Otopeni, jednak spadł z nim do drugiej ligi.
W 2009 roku Ganea ponownie odszedł na wypożyczenie, tym razem do Astry Ploieşti. W niej swój debiut zanotował 15 sierpnia 2009 w zremisowanym 0:0 spotkaniu z Glorią Bystrzyca. W sezonie 2009/2010 był najlepszym strzelcem Astry i zdobył 11 bramek.
W 2010 roku Ganea wrócił do Dinama, a w 2012 roku został zawodnikiem CFR Cluj. W 2013 roku został wypożyczony do Concordii Chiajna.
Kariera reprezentacyjna.
W swojej karierze Ganea występował w reprezentacji Rumunii U-21. W dorosłej reprezentacji zadebiutował 8 lutego 2011 roku w zremisowanym 2:2 towarzyskim meczu z Ukrainą (w karnych Ukraina wygrała 4:2).

</doc>
<doc id="2293123" url="https://pl.wikipedia.org/wiki?curid=2293123" title="John Belchier">
John Belchier

John Belchier, (ur. 1706 w Kingston, zm. 6 lutego 1785 w Londynie) – brytyjski chirurg, odkrył zastosowanie barwnika marzany w znakowaniu nowej tkanki kostnej, zapoczątkował badania wzrostu i rozwoju szkieletu. Laureat Medalu Copleya (1737).
Życiorys.
Belchier urodził się w roku 1706, w Kingston w hrabstwie Surrey. Pierwszą edukację pobierał w Eton College. Był terminatorem u wybitnego chirurga Williama Cheseldena, u którego dał się poznać jako pracowity i wytrwały anatom. Podobnie jak jego mistrz, był niechętny ingerencjom chirurgicznym. Był ekspertem w zmniejszaniu kości ramiennej.
Oprócz kariery medycznej zarządzał Foundling Hospital w Londynie, utworzonym w 1739 roku, a także St Thomas' Hospital oraz Royal London Hospital. Był także członkiem Court of Assistants w Company of Surgeons w latach 1751 - 1785.
Zmarł w wieku najprawdopodobniej 78 lat i został pochowany w kaplicy w Guy's Hospital.
Osiągnięcia naukowe.
Belchier pracował jako chirurg w Guy's Hospital w latach 1736 - 1768, w tym czasie odkrył wpływ barwnika marzany na nową tkankę kostną. Zasłynął z badań nad rozwojem kości i wprowadził istotne innowacje w sposobach obserwacji tkanek za pomocą barwników roślin takich jak marzana w diecie. Był członkiem Towarzystwa Królewskiego i publikował w "Philosophical Transactions". W "Transakcjach" tych opisał kilka ciekawych przypadków m.in. w numerze 423 przypadek obrzęku jajników, w numerze 449 sprawozdanie dotyczące młynarza, któremu młyn urwał rękę, a w numerze 442 opisał niezwykły przypadek czerwonych kości zwierząt zabarwionych karmioną ich paszą. To ostatnie odkrycie Belchier wywołało jego zaciekawienia, nad przypadkowym faktem niecodziennego koloru kości ugotowanej wieprzowiny. Jego prace przyniosły mu Medal Copleya w 1737 roku.
Jego badania w zakresie wzrostu i rozwoju tkanki kostnej kontynuowali Henri Louis Duhamel du Monceau oraz John Hunter. 

</doc>
<doc id="2293124" url="https://pl.wikipedia.org/wiki?curid=2293124" title="Transorania">
Transorania



</doc>
<doc id="2293125" url="https://pl.wikipedia.org/wiki?curid=2293125" title="McDonald's Corporation">
McDonald's Corporation



</doc>
<doc id="2293127" url="https://pl.wikipedia.org/wiki?curid=2293127" title="Marian Aliuta">
Marian Aliuta



</doc>
<doc id="2293129" url="https://pl.wikipedia.org/wiki?curid=2293129" title="Zhang Junsai">
Zhang Junsai

Zhang Junsai (; ur. w październiku 1953) – chiński dyplomata i urzędnik.
Urodził się w Szanghaju. Ukończył Beijing Foreign Studies University, studiował również w Fletcher School of Law and Diplomacy na Tufts University (1988 -1990). Karierę w służbie dyplomatycznej rozpoczął w chińskiej ambasadzie w Nowej Zelandii (attaché, 1978 - 1983). Od 1991 do 1995 był konsulem w konsulacie ChRL w Sydney. Następnie (1997 - 2000) pełnił funkcję radcy w ambasadzie w Australii. W 2000 został mianowany ambasadorem na Fidżi, stanowisko to zajmował do 2003. W 2007 otrzymał nominację na ambasadora w Australii, urząd ten piastował do 2010. Od 2010 jest ambasadorem w Kanadzie.
Pracował również w MSZ (był m.in. zastępcą dyrektora generalnego departamentu odpowiedzialnego za sprawy Ameryki Północnej i Oceanii).

</doc>
<doc id="2293130" url="https://pl.wikipedia.org/wiki?curid=2293130" title="Jaskinia Cosquera">
Jaskinia Cosquera

Jaskinia Cosquera – jaskinia ozdobiona malowidłami z okresu paleolitu, usytuowana na wybrzeżu Morza Śródziemnego w pobliżu Marsylii, w falezie przylądka Morgiou w obszarze "Calanque de Morgiou". Od 1992 roku posiada status monument historique, w kategorii "classé" (zabytek o znaczeniu krajowym).
Jaskinia prawdopodobnie stanowiła sanktuarium z epoki górnego paleolitu datowane zgodnie z wiekiem malowideł między 27 a 19 tys. lat temu. W jaskini znajduje się ponad 200 wyobrażeń figuratywnych. Są to głównie podobizny zwierząt lądowych, morskich (foki i alki) oraz 55 odcisków rąk ludzkich.
Jaskinia nosi imię Henriego Cosquera, zawodowego nurka i dyrektora szkoły nurkowania z Cassis, który odkrył wejście do niej w 1985 roku, jednak upublicznił swoje odkrycie dopiero w roku 1991, gdy w wejściu do jaskini zginęło trzech innych nurków. Jedyne wejście do jaskini to tunel o długości 175 m i wysokości nieprzekraczającej 1,10 m, który znajduje się dziś 37 m pod poziomem wody, co stanowi dowód na podniesienie się poziomu Morza Śródziemnego w okresie od epoki paleolitu o ok. 100 m.
Odkrycie groty było dużą sensacją, gdyż nie spodziewano się by jaskinie z malowidłami paleolitycznymi mogły znajdować się na wschód od Rodanu (główne ich skupiska znajdują się w zachodniej Francji i północnej Hiszpanii).

</doc>
<doc id="2293135" url="https://pl.wikipedia.org/wiki?curid=2293135" title="Mamie Phipps Clark">
Mamie Phipps Clark

Mamie Phipps Clark (ur. 18 kwietnia 1917, zm. 11 sierpnia 1983) – amerykańska psycholog. Żona i współpracowniczka Kennetha Bancrofta Clarka, z którym prowadziła badania nad wpływem segregacji rasowej na postępy edukacyjne czarnoskórych dzieci. 
Badania nad segregacją rasową w szkołach.
Mamie Phipps studiowała na Uniwersytecie Howarda w Waszyngtonie, gdzie poznała Kennetha B. Clarka, swojego przyszłego męża. Oboje uzyskali doktoraty z psychologii na Columbia University w Nowym Jorku. W latach 40. małżeństwo Clarków założyło Northside Center for Child Development. Wspólnie też prowadzili badania z których wynikało, że segregacja rasowa wpływa negatywnie na postępy edukacyjne czarnoskórych dzieci. W jednym z takich badań, dzieciom pokazywano dwie lalki: białą i brązową, po czym proszono je, aby podały badaczowi "tę ładną lalkę". Na prośbę tę większość czarnoskórych dzieci podawała lalkę białą, co świadczyć miało o tym, że dzieci uwewnętrzniły społeczną preferencję osób białych. Badania Clarków były cytowane przez Sąd Najwyższy w głośnym wyroku z 1954 roku, który obalił doktrynę "separate but equal" (pol. „oddzielni, ale równi”).
Dyskryminacja w życiu prywatnym.
Pomimo obrony doktoratu, publikacji wielu wartościowych artykułów naukowych i przeprowadzeniu doniosłych badań Mamie Phipps Clark miała problemy ze znalezieniem pracy jako wykwalifikowany psycholog. Powodem tego był jej kolor skóry oraz płeć. Swoją frustrację wyjaśniała tym, że „czarna kobieta z doktoratem z psychologii była niepożądaną anomalią w Nowym Jorku we wczesnych latach 40.”.

</doc>
<doc id="2293137" url="https://pl.wikipedia.org/wiki?curid=2293137" title="Konstantyn Cantemir">
Konstantyn Cantemir



</doc>
<doc id="2293138" url="https://pl.wikipedia.org/wiki?curid=2293138" title="Aurel Ticleanu">
Aurel Ticleanu



</doc>
<doc id="2293143" url="https://pl.wikipedia.org/wiki?curid=2293143" title="Jadwiga Sasorska">
Jadwiga Sasorska



</doc>
<doc id="2293144" url="https://pl.wikipedia.org/wiki?curid=2293144" title="Jadwiga Prawdzic">
Jadwiga Prawdzic



</doc>
<doc id="2293145" url="https://pl.wikipedia.org/wiki?curid=2293145" title="Vattenfall Distribution Poland">
Vattenfall Distribution Poland

Vattenfall Distribution Poland S.A. – jeden z operatorów systemu dystrybucyjnego w polsce, działający na terenie Górnego Śląska. Wchodzi w skład szwedzkiego koncernu energetycznego Vattenfall, czwartego w Europie producenta energii elektrycznej. Główny obszar działań spółki to dystrybucja energii elektrycznej. Dostarcza do klientów 11% energii elektrycznej sprzedawanej w Polsce obsługując około 1 128 301 klientów. Eksploatuje linie energetyczne o łącznej długości 25 759 km rozmieszczonych na obszarze 4221 km².

</doc>
<doc id="2293146" url="https://pl.wikipedia.org/wiki?curid=2293146" title="Troy Corser">
Troy Corser

Troy Corser Gordon (ur. 27 listopada 1971 w Wollongong) – australijski motocyklista. Dwukrotny mistrz świata World Superbike z 1996 i 2005 roku.
Kariera.
World Superbike (1994–1996).
W 1993 roku Corser został mistrzem australijskich Superbike'ów. Sezon później sięgnął po tytuł w amerykańskim odpowiedniku tej serii. W tym samym roku zadebiutował w mistrzostwach świata tej kategorii, dosiadając maszynę Ducati zespołu Team Fast by Ferracci. Już w pierwszym wyścigu pokazał ogromny potencjał, osiągając najszybsze okrążenie pierwszego oraz stając na podium drugiego wyścigu, na torze Donington Park. W dalszej części zmagań czterokrotnie jeszcze znalazł się w pierwszej trójce. Ostatecznie rywalizację zakończył na 11. miejscu.
W sezonie 1995 Corser był już etatowym kierowcą konkurencyjnego Ducati Promotor Racing. Australijczyk został wicemistrzem świata, z wyraźną jednak stratą do Fogarty'ego. W trakcie sezonu czterokrotnie zwyciężał (po raz pierwszy w drugim wyścigu w Austrii). Tyle samo razy sięgał również po pole position (pierwszy raz na niemieckim torze Hockenheimring).
W roku 1996 Corser po raz pierwszy w karierze został mistrzem świata. Stał się tym samym najmłodszym w historii czempionem tej serii. Łącznie odniósł siedem zwycięstw oraz pięciokrotnie startował z pierwszej pozycji.
MotoGP (1997).
Po sukcesie w WSBK, Corser awansował z ekipą Promotor do serii wyścigów Grand Prix (od czwartej rundy, na torze Mugello, nosił nazwę Red Bull WCM). Stajnia użytkowała motocykle Yamahy. Debiut w serii okazał się jednak rozczarowujący dla Australijczyka, który wyraźnie odstawał od swojego zespołowego partnera Luki Cadalora. W ciągu siedmiu wyścigów Corser czterokrotnie sięgał po punkty, na najlepszym uzyskując zaledwie dwunastą lokatę (wynik ten odnotował we Włoszech). Po GP Holandii został zastąpiony przez swojego rodaka Kirka McCarthy.
World Superbike (od 1998).
Po nieudanej rocznej przygodzie w klasie 500 cm³, Australijczyk wrócił do WSBK, podpisując kontrakt z zespołem ADVF Ducati Racing. Powrót w wykonaniu Corsera okazał się znakomity. Corser aż siedmiokrotnie sięgał po pole position, a w większości wyścigów stawał na podium (w tym dwukrotnie na najwyższym stopniu – na Laguna Seca oraz Brands Hatch). Do ostatniej rundy prowadził w klasyfikacji generalnej, jednakże w wyniku złamania żeber podczas rozgrzewki, Corser nie był w stanie walczyć o wysokie pozycje i ostatecznie przegrał rywalizację o mistrzostwo zarówno z Fogartym, jak i Slightem.
W sezonie 1999 został partnerem Foggy'ego w ekipie Ducati Perfomance. W trakcie rywalizacji zwykle przegrywał pojedynki z bardziej doświadczonym Brytyjczykiem, ostatecznie tracąc do niego w klasyfikacji ponad sto punktów. Zdobyte punkty ponownie pozwoliły zająć 3. lokatę w końcowej klasyfikacji, będąc pokonanym również przez Amerykanina Colina Edwardsa. Pięciokrotnie ruszał z pierwszej pozycji, trzykrotnie natomiast dojeżdżał na najwyższym stopniu podium (z czego dwukrotnie na australijskim obiekcie Phillip Island).
W roku 2000 Corser nawiązał współpracę z debiutującą w serii włoską stajnią Aprilia Racing. Był to bardzo udany sezon dla Australijczyka, który pięciokrotnie zwyciężał, jednakże w wyniku niestabilnej formy nie mógł skutecznie walczyć o tytuł mistrzowski. Ostatecznie zmagania ukończył po raz trzeci z rzędu na 3. miejscu.
Sezon 2001 rozpoczął od dubletu na torze w Walencji. W dalszej fazie rywalizacji forma Australijczyka nie była jednak na tyle mocna, aby włączył się do walki o najwyższe cele. Zdobyte punkty sklasyfikowały go na 4. pozycji.
W 2002 roku Corser wraz z emerytowanym Carlem Fogartym, skupił się na przygotowaniu ekipy Foggy Petronas Racing, do debiutu w sezonie 2003. Dwuletnia współpraca z zespołem zakończyła się jednak niepowodzeniem, po tym jak Australijczyk tylko w jednym wyścigu stanął na podium (drugie miejsce na torze w San Marino), a podczas zmagań w Niemczech uzyskał jedyne pole position (wszystko to odbyło się w sezonie 2004). Ostatecznie rywalizację ukończył odpowiednio dopiero na 12. i 9. miejscu w końcowej klasyfikacji.
W sezonie 2005 Australijczyk podpisał kontrakt z zespołem Alstare Suzuki. Po dwóch latach suchoty Corser w wielkim stylu wrócił do walki o czempionat, zwyciężając w sześciu z siedmiu pierwszych wyścigów. Z podium nie schodził z kolei przez osiem rund. Ogromna przewaga, jaką zdołał uzyskać, nie była więc do odrobienia przez Vermeulena oraz Hagę, którzy w drugiej fazie mistrzostw pokonywali Corsera. W ciągu sezonu triumfował ośmiokrotnie, w pierwszej trójce natomiast był osiemnaście razy.
Obrona tytułu zakończyła się niepowodzeniem dla Australijczyka. Corser wprawdzie prowadził po dwóch pierwszych eliminacjach, jednakże w dalszej fazie mistrzostw nie był w stanie utrzymać się na czele stawki. Oprócz tego Corser nie ukończył najwięcej wyścigów z czołówki (sześć razy, w tym dwukrotnie w San Marino oraz w Holandii, gdzie startował z pole position). Wszystko to sprawiło, iż zajął dopiero 4. pozycję w klasyfikacji generalnej mistrzostw.
Po niepowodzeniu, Australijczyk przeniósł się do zespołu Yamaha Motor Italia, w której partnerował Noriemu Hadze. W pierwszym roku współpracy Corser pozostawał w cieniu Japończyka, który walczył o tytuł. Corser z kolei tylko ośmiokrotnie znalazł się na podium, ani razu przy tym nie odnosząc zwycięstwa. Niezbyt obfity dorobek punktowy zapewnił mu przeciętną 5. lokatę.
W drugim i ostatnim sezonie współpracy z Yamahą Corser ponownie nie zanotował zwycięstwa. Jednakże dzięki równej i konsekwentnej jeździe (trzynaście miejsc na podium i tylko jeden wyścig zakończony poza czołową dziesiątką) Australijczyk został wicemistrzem świata, przed japońskim partnerem.
W 2009 roku Corser podpisał kontrakt z debiutującą w serii niemiecką stajnią BMW Motorrad Racing Team Alpha. Pierwszy sezon nie był owocny w sukcesy. Australijczyk miał częste problemy z utrzymaniem tempa przez cały wyścig, przez co początkowo wysoką pozycję tracił po przebyciu określonego dystansu. Sytuacji nie poprawiła również kontuzja, której Corser nabawił się podczas pierwszego wyścigu na włoskim torze Monza (wykluczyła go z kolejnej rundy, na torze w Kyalami). Ostatecznie najwyższą pozycją Australijczyka okazała się 5. lokata, uzyskana w pierwszym wyścigu, na czeskim Masaryk Circuit. W klasyfikacji końcowej zajął 13. miejsce, pokonując partnera z zespołu Rubena Xausa.
Drugi sezon z niemiecką stajnią był znacznie bardziej udany dla Australijczyka. W drugim wyścigu na Monzie po raz pierwszy wprowadził bawarską maszynę na najniższy stopnień podium. Sukces powtórzył jeszcze w pierwszym podejściu, na Imoli. Podczas tej samej rundy sięgnął również po pole position. Zdobyte punkty sklasyfikowały go na 11. pozycji, zostawiając w jeszcze większym polu przegranej hiszpańskiego motocyklistę.

</doc>
<doc id="2293148" url="https://pl.wikipedia.org/wiki?curid=2293148" title="Pogoń Lwów">
Pogoń Lwów

LKS Pogoń Lwów – polski wielosekcyjny klub sportowy ze Lwowa
"Opis działalności pozostałych sekcji znajduje się w haśle głównym."

</doc>
<doc id="2293157" url="https://pl.wikipedia.org/wiki?curid=2293157" title="Pogoń Lwów (piłka nożna)">
Pogoń Lwów (piłka nożna)

Pogoń Lwów – polski klub piłkarski z siedzibą we Lwowie. Kontynuator tradycji powołanego wiosną 1904 roku w C. K. IV Gimnazjum we Lwowie piłkarskiego Klubu Gimnastyczno-Sportowego IV Gimnazjum, działającego od 1907 do 1939 roku pod nazwą LKS Pogoń i reaktywowanego w 2009. Obecnie zajmuje 33. miejsce w tabeli wszech czasów polskiej ekstraklasy, będąc zarazem jednym z najbardziej utytułowanych przedwojennych polskich klubów piłkarskich (cztery tytuły mistrza Polski).
Lwowski Klub Sportowy był współzałożycielem Związku Polskiego Piłki Nożnej przy związku austriackim, Polskiego Związku Piłki Nożnej i mistrzostw Polski. W roku 1909 Pogoń założyła klub sportowy JKS Jarosław. Był on filią Pogoni do 1914 roku i funkcjonował pod nazwą Pogoń Jarosław. Drużyna piłkarska Pogoni do roku 1939 działała jako jedna z sekcji wielosekcyjnego LKS. Obecnie prócz futbolowej istnieje tylko sekcja kolarska.
Pogoń, obok Warszawianki, jest jedynym polskim klubem, który nigdy nie spadł z ekstraklasy. W 1938 roku Związek Polskich Związków Sportowych przyznał Pogoni tytuł „najlepszego i najbardziej zasłużonego klubu sportowego w Polsce”.
We współczesnej Polsce do tradycji lwowskiej Pogoni odwołują się Polonia Bytom, Pogoń Szczecin, Odra Opole, Piast Gliwice, Odra Wodzisław Śląski i Pogoń Prudnik.
Historia.
Lata 1904–1914.
Pierwsze drużyny piłkarskie wśród uczniów C. K. IV Gimnazjum we Lwowie powstały w 1900. Ich założycielem był nauczyciel gimnastyki Eugeniusz Piasecki. Piłkarze rozegrali w tymże roku mecze towarzyskie na terenie Lwowskiego Klubu Cyklistów (1:1 i 0:0 z gospodarzami). Jednak dopiero w 1904 drużyny uczniowskie przyjęły oficjalną nazwę: Klub Gimnastyczno-Sportowy uczniów IV-ego Gimnazjum. Wówczas po raz pierwszy drużyna zagrała też mecz wyjazdowy – w krakowskim Parku Jordana (0:3 z miejscowymi studentami). Na przełomie lat 1906 i 1907 młodzież postanowiła się usamodzielnić i powołać do życia niezależny klub z własnym statutem. Rozpoczęto rozmowy na temat fuzji z Lechią. W 1907 uzgodniono nazwę (Lwowski Klub Sportowy "Pogoń"; zaproponował ją Maksymilian Dudryk) i barwy klubowe – biało-czerwono-niebieskie. Na czele klubu stanął dr Piasecki. Głównym sponsorem został Ludwik Kuchar, właściciel sieci kin we Lwowie i Krakowie, którego synowie Tadeusz, Władysław, Wacław, Mieczysław byli zawodnikami Pogoni. Z tego względu dla Pogoni przyjęto określenie "Klub Kucharów".
1907 rok przyjmowano za rok założenia klubu do czasu odzyskania w 1918 przez Polskę niepodległości. W 1908 uchwalono statut (pierwszy na ziemiach polskich statut klubu lekkoatletyczno-piłkarskiego) i wydzierżawiono boisko za rogatką stryjską (na Bednarówce). Od 1913 znajdowała się tam (przy ul. Stryjskiej) także siedziba klubu. W pierwszych latach działalności sekcja piłkarska regularnie rozgrywała mecze z drużynami lwowskimi (przede wszystkim Czarnymi, Lechią i Hasmoneą) oraz z krakowskimi (głównie Wisłą i Cracovią). W 1909 piłkarze pojechali pierwszy raz za granicę Galicji, do Koszyc, i przegrali 0:5 z Kassai Athletikai Klub. Rewanż grany we Lwowie zakończył się wygraną Węgrów 4:1. Odtąd coraz częściej grano z klubami austriackimi, czeskimi, śląskimi czy węgierskimi. W 1910 Pogoń wstąpiła do Austriackiego Związku Piłki Nożnej, a w 1911 była współzałożycielem Związku Polskiego Piłki Nożnej.
W 1913 Pogoń brała udział w organizowanych przez ZPPN mistrzostwach Galicji. Zajęła w nich trzecie (ostatnie) miejsce, za Cracovią i Wisłą. W 1914 wymienione wyżej kluby, a także Czarni, należały do I klasy Austriackiego ZPN. Wzięły one udział w kolejnych mistrzostwach Galicji, których jednak nie dokończono z powodu wybuchu wojny światowej.
Lata 1915–1926.
W czasie Wielkiej Wojny w Pogoni nadal grano w piłkę, a do Lwowa w dalszym ciągu przyjeżdżały drużyny z innych miast, również zagranicznych. Podejmowano też zespoły wojskowe (legionowe).
Od listopada 1918 wielu zawodników Pogoni walczyło w wojnie polsko-ukraińskiej, wielu z nich poległo. Baterią I Lwowskiego Pułku Artylerii, zwaną potem Pogonią, dowodził porucznik Tadeusz Kuchar. Na liście sportowców, którzy oddali życie w walce o niepodległość znajduje się 57 członków LKS Pogoń.
W dniu 18 maja 1919 Pogoń rozegrała pierwszy mecz w historii niepodległej Polski, zwyciężając zespół 5 pułku piechoty 9:3 (pięć goli zdobył Wacław Kuchar).
W 1920 klub wystartował w mistrzostwach okręgu lwowskiego, co miało stanowić eliminację do turnieju finałowego o mistrzostwo Polski. Eliminacji nie zdołano dokończyć przed wybuchem wojny polsko-bolszewickiej. Rok później rozgrywki przeprowadzono do końca i mistrzem kraju została Cracovia. Pogoń sklasyfikowano na 4. miejscu. W 1922 drużyna ze Lwowa była już najlepsza. O tytule zespołu prowadzonego przez austriackiego trenera Karla Fischera przesądziła wygrana rywalizacja z Wartą Poznań (1:1 i 4:3). Rok później lwowiacy obronili tytuł, w finale pokonując Wisłę z Krakowa (3:0, 1:2 i 2:1). W 1923 Pogoń po raz trzeci z rzędu zwyciężyła w rozgrywkach okręgu lwowskiego (klasa A). W 1924 Polski Związek Piłki Nożnej odwołał MP, chcąc zapewnić dobre warunki reprezentacji Polski, przygotowującej się do występu na paryskiej olimpiadzie. Do Lwowa przyjeżdżało wówczas wiele czołowych drużyn europejskich (m.in. z Jugosławii, Austrii, Czechosłowacji, Niemiec i Danii). W listopadzie w Krakowie doszło do nieoficjalnego meczu o mistrzostwo Polski. LKS pokonał wtedy Wisłę 3:2.
W sezonie 1925 Pogoń, tylko raz remisując, zdobyła trzeci z rzędu tytuł najlepszej drużyny w kraju i otrzymała na własność Puchar Ministerstwa Zdrowia. Wkrótce klub opuścił trener Fischer, a także Emil Görlitz i Józef Słonecki, którzy wyjechali do Włoch i podpisali kontrakt z Ederą Triest. Byli pierwszymi polskimi zawodnikami, którzy przeszli na zawodowstwo. W 1926, pomimo trudnej sytuacji finansowej, udało się Pogoni zdobyć czwarte z rzędu mistrzostwo. W decydującym meczu Pogoń pokonała Polonię Warszawa 2:0.
Lata 1927–1939.
W 1927 powołano Ligę, zrzeszającą największe polskie kluby. W pierwszym sezonie jej istnienia klub ze Lwowa uplasował się na czwartym miejscu w tabeli. Miał szansę na podium, jednak po zatargu z Ligą pozbawiono go możliwości rozegrania meczów czterech ostatnich kolejek i zweryfikowano je jako walkowery. Na początku 1928 w klubie doszło do wielu zmian organizacyjnych. Zarówno klub, jak i drużynę piłkarską dopadł kryzys. Na ławkę trenerską wrócił Fischer, lecz na krótko. Ligę ukończono na szóstej pozycji. 1929 był najgorszym w historii klubu. Piłkarze musieli walczyć o utrzymanie się na poziomie ligowym. Kluczowy był październikowy derbowy mecz z Czarnymi. Zamykająca wówczas tabelę Pogoń wygrała 2:1, a w kolejnych czterech spotkaniach zdobyła sześć punktów, co sklasyfikowało ją na dziewiątym miejscu w lidze. Rok później Pogoniarze zajęli siódme miejsce w stawce.
Przed startem rozgrywek w 1931 zespół odmłodzono i jednocześnie wzmocniono. Przy nierównej formie wystarczyło to do czwartej pozycji na finiszu rozgrywek. Osłabły za to kontakty międzynarodowe. W sezonie 1932 Pogoń sięgnęła po wiceprymat w kraju, ustępując tylko punktem Cracovii. Stało się tak m.in. z powodu walkowera, jaki otrzymali krakowianie po grze w meczu Pasów z Czarnymi nieuprawnionego zawodnika. Podobny, z perspektywy LKS, przebieg miały kolejne rozgrywki. Tym razem lwowiacy dali się o punkt wyprzedzić Ruchowi Hajduki Wielkie. Następna edycja MP nie była już dla Pogoni tak pomyślna – była ona bowiem ostatecznie szósta. Drużyna odbyła za to tournée po Francji i Belgii (wygrała m.in. z wicemistrzem Belgii, Daring Bruksela 2:1). W rozegranym 15 września 1934 towarzyskim meczu we Lwowie Pogoń zwyciężyła też 5:3 AC Milan. W 1935 lwowiacy ponownie zdobyli srebrne medale, ponownie przegrywając o punkt z Ruchem.
Kolejny sezon nie był udany – Pogoń zajęła szóste miejsce w tabeli. Jeszcze gorzej było w 1937, kiedy to zespół znów bronił się przed spadkiem. Skończyło się na ponownym szóstym miejscu. Rok później drużyna poprawiła się o jedną pozycję w tabeli. W dniach 28-29 maja 1939 odbył się turniej na 35-lecie klubu. Z tej okazji wydawano odznakę jubileuszową. Wygrała go Cracovia przed Wisłą, Pogonią i Junakiem Drohobycz. Na 16 lipca 1939 zaplanowano mecz towarzyski Pogoni Lwów z algierską drużyną Union Sportive Musulmane Oranaise (USiMO) z Oranu. W sezonie 1939 rozgrywek z powodu wybuchu II wojny światowej nie dokończono. 31 sierpnia 1939 Pogoń zajmowała trzecią pozycję w tabeli. Ostatni mecz rozegrała w Warszawie z Polonią (1:2). Działalność klubu zawieszono.
Po 1945.
Polacy ze wschodnich ziem zabranych, przede wszystkim ze Lwowa, znaleźli się po wojnie wśród animatorów piłki nożnej na ziemiach zachodnich. W oparciu o byłych piłkarzy Pogoni (m.in. Michała Matyasa) odtworzono w Bytomiu – gdzie osiedliło się wielu lwowiaków – Polonię. Klub przyjął niebiesko-czerwone barwy Pogoni Lwów. Na cześć lwowskiego klubu barwy takie przyjęły także Pogoń Szczecin, Piast Gliwice, Odra Wodzisław i Odra Opole, natomiast Pogoń Prudnik nawiązała do tradycji Pogoni Lwów swoją nazwą. Wacław Kuchar i Matyas pełnili po wojnie funkcje selekcjonera reprezentacji.
Lata 2009–2020.
Inicjatywa zjednoczenia młodzieży polskiej we Lwowie wokół sportu powstała w 2007. Rozpoczęły się wtedy pierwsze treningi piłkarskie na hali sportowej lwowskiego Uniwersytetu Medycznego. W treningach brali udział studenci narodowości polskiej. We wrześniu 2008 otrzymali oni dotację na swoją działalność ze strony Fundacji „Semper Polonia". Z otrzymanych środków opłacono wynajem hali sportowej na zajęcia. Pod koniec 2008 członkowie klubu wystąpili z pomysłem rejestracji organizacji i przyjęcia nazwy LKS Pogoń Lwów. W styczniu 2009 – dzięki staraniom młodych Polaków mieszkających i studiujących we Lwowie, wsparciu Konsulatu RP we Lwowie (z konsulem Grzegorzem Opalińskim) i Fundacji "Semper Fidelis", która przekazała dotację na działalność – Lwowski Klub Sportowy Pogoń został reaktywowany. Drużyna Pogoni rozgrywała swoje mecze najpierw w szkolnych halach. W kwietniu zaczęto wynajmować boisko od ukraińskiego klubu Dynamo. Klub formalnie zarejestrowano w sierpniu. 10 października doszło do oficjalnej inauguracji: odprawiono mszę w katedrze lwowskiej, złożono kwiaty na Cmentarzu Orląt i rozegrano towarzyski mecz z Polonią Chmielnicki na boisku Szkolar na Pohulance przy Cmentarzu Łyczakowskim. Pogoń wygrała 2:0 po bramkach Pawła Winiarskiego. Na mecz przybyły delegacje polskiego sejmu i senatu, zabrakło jednak przedstawicieli PZPN. Reaktywacja Pogoni Lwów została entuzjastycznie przyjęta przez kibiców w Polsce. Klubowi pomagało istniejące już wcześniej Stowarzyszenie Sympatyków LKS Pogoń Lwów (SSPL).
W 2010 sponsorami klubu zostały firmy PZU Ukraina oraz Fabryka Farb i Lakierów Śnieżka. Już w lutym Pogoń miała okazję się zmierzyć z dawnymi mistrzami Polski (Garbarnią Kraków, Polonią Bytom i Szombierkami Bytom), biorąc udział w towarzyskim halowym Turnieju Zapomnianych Mistrzów w Bytomiu. Wiosną Pogoń wystartowała w rozgrywkach ligi okręgowej obwodu lwowskiego. Wygrała je i uzyskała awans do Wyższej Ligi obwodowej (piąty szczebel). W 2011 współpracę z klubem rozpoczął PKP Cargo. Pierwsza drużyna regularnie rozgrywa mecze z polskimi drużynami na terenie RP, dotąd m.in. z Radomiakiem, Cracovią, Wartą Poznań, Siarką Tarnobrzeg, Koroną Kielce, Resovią, Stalą Mielec, Podlasiem Biała Podlaska, Polonią Leszno, Orlętami Radzyń Podlaski i Polonią Słubice. Ponadto klub nawiązał współpracę z Chrobrym Głogów, Polonią Przemyśl i Strugiem Tyczyn. Sezon 2011 Pogoń ukończyła na siódmym miejscu w tabeli Wyższej Ligi, lecz władze klubu postanowiły zgłosić drużynę do Premier Ligi lwowskiej (IV poziom). Debiutancki sezon zakończył się dla Pogoni siódmą pozycją w tabeli.
Od listopada 2012 klub wspiera spółka Trade Trans. W rozgrywkach sezonu 2013 drużyna seniorów uplasowała się na dziewiątej pozycji w tabeli, rok później na dziesiątej. Od 2013 roku Pogoń pozostaje drugim najwyżej notowanym lwowskim klubem po ukraińskich Karpatach. Kolejnym klubem partnerskim Pogoni została Barciczanka Barcice. Od stycznia 2015 sponsorem klubu jest Agencja Pracy OTTO. Zespoły seniorskie i juniorskie regularnie uczestniczą w towarzyskich spotkaniach i turniejach na terenie Polski. Latem 2015 roku Pogoń rozegrała w Łodzi mecz towarzyski z ŁKS-em w ramach otwarcia nowego Stadionu Miejskiego. Sezon 2015 pierwsza drużyna Pogoni zakończyła na dziewiątym, przedostatnim miejscu w IV lidze. Rok i dwa lata później uplasowała się ona na szóstej pozycji. W rozgrywkach sezonu 2018 drużyna zajęła dziewiąte miejsce. Z kolei w 2019 uplasowała się na najwyższym od momentu reaktywacji piątym miejscu, a zespół juniorów wywalczył trzecie z rzędu mistrzostwo obwodu lwowskiego. Kolejny sezon, 2020 został z powodu pandemii COVID-19 rozegrany w skróconej formie dopiero w drugiej połowie roku. Drużyny Premier Ligi zostały podzielone na dwie sześciozespołowe grupy; Pogoń w grupie A zajęła piąte miejsce.
Poszczególne sezony.
Rozgrywki sprzed I wojny światowej:
Rozgrywki od 1920:
Pogoń w rozgrywkach.
Liga polska.
Działacze Pogoni byli jednymi z głównych inicjatorów utworzenia jednolitych, ogólnokrajowych rozgrywek ligowych w Polsce. Do porozumienia pomiędzy klubami doszło na przełomie 1926 i 1927. Klub rozegrał w najwyższej klasie rozgrywkowej 13 sezonów (1927–1939). Koniec tej serii nastąpił w 1939 po agresji Niemiec na Polskę. Po 1945 wskutek zmiany granic klub nie istniał, a po reaktywacji w 2009, pomimo chęci zarządu, PZPN nie wyraził zgody na uczestnictwo w polskich rozgrywkach.
W swej dotychczasowej ekstraklasowej historii Pogoń trzykrotnie była druga w tabeli końcowej.
Rywalizacja lokalna.
Wielkie derby Lwowa.
Wielkie derby Lwowa Pogoni z Czarnymi przed wybuchem II wojny światowej należały do najważniejszych w Polsce.
Pierwszy mecz pomiędzy Pogonią i Czarnymi datuje się na 1907 10 kwietnia 1927 na stadionie Czarnych rozegrano natomiast premierowe ligowe derby, które zakończyły się sukcesem gospodarzy (3:1).
Inni lokalni rywale.
Oprócz Czarnych, Pogoń rozgrywała również mecze ligowe z innymi lwowskimi zespołami: Hasmoneą i Lechią.
Barwy i herb.
W 1907 roku dwaj młodzi członkowie Pogoni, dobrze zorientowani w futbolu europejskim, Karol Szajdej i Stanisław Polakiewicz dowiedzieli się z zagranicznego pisma o niebiesko-czerwonych kolorach czołowego wówczas angielskiego klubu Everton F.C. z Liverpoolu. Chcąc wzorować się na najlepszych Pogoń przyjęła właśnie takie barwy, dodając jednocześnie barwę białą.
Herbem klubu jest Pogoń na tarczy w niebiesko-czerwone pasy z napisem LKS "POGOŃ" LWÓW.
Stroje.
Stroje Pogoni od początku jej istnienia opierały się o trzy tradycyjne kolory – biały, czerwony i niebieski. W 1906 roku koszule były w połowie białe, a w połowie czerwone. Całość dopełniały niebieskie spodenki. Następnie pojawiły się białe koszule w pionowe niebieskie pasy. Później Pogończycy występowali zarówno w kompletach niemal w całości białych, jak i takich, gdzie przeważały niebieski, bądź czerwony. W 1924 roku po raz pierwszy wprowadzono koszulki w najbardziej kojarzone z Pogonią niebiesko-czerwone pasy. Po kilkuletniej przerwy pasiaste koszule pojawiły się ponownie w 1936 roku. Przed wojną korzystano jeszcze ze strojów niebiesko-czerwonych, a także czerwono-białych.
Po reaktywacji w 2009 stroje Pogoni stanowią tradycyjne pasiaste koszulki, niebieskie spodenki oraz getry – czerwone lub niebieskie. Od 2010 komplety szyła duńska firma Hummel International. Od 2012 pierwszej drużynie stroje dostarcza polska firma Colo, a juniorom hiszpańska Joma.
Park sportowy im. Marszałka Polski Edwarda Śmigłego-Rydza.
1 maja 1913 uroczyście otwarto nowe boisko obok Parku Kilińskiego, przy ul. Kilińskiego 43. Trybuny mogły pomieścić 10 000 widzów. W meczu otwarcia Pogoń zwyciężyła Cracovię 3:1. Był to jednocześnie debiut Wacława Kuchara. Obiekt zwyczajowo nazywano "Stadionem za Rogatką Stryjską". 30 października 1938 nadano mu imię Marszałka Polski Edwarda Śmigłego-Rydza ("Park sportowy imienia Marszałka Polski Edwarda Śmigłego-Rydza"). Obecnie w miejscu, gdzie stał stadion, mieszczą się koszary wojskowe.
Po reaktywacji klub wynajmuje boiska do treningów i gry od klubów ukraińskich.
"Zielona trybuna".
Najbardziej charakterystycznym miejscem stadionu były rosnące wokół boiska Pogoni kasztanowce, na które podczas meczów wspinali się batiarzy i za darmo z konarów obserwowali wydarzenia na boisku. Każdy z kibiców miał swoją osobistą gałąź, a gałęzie te przechodziły z ojca na syna lub w innym wypadku zostawały w rodzinie. Z kasztanowców w czasie spotkań dobywały się charakterystyczne gwizdy, będące zarówno oznaką satysfakcji z gry, jak i niezadowolenia (widzowie nie mogli bić braw, ponieważ musieli trzymać się drzewa).
Dotychczasowi prezesi.
Funkcję prezesa lwowskiej Pogoni pełniło dotąd 14 osób. Większość z nich była profesorami lub żołnierzami w stopniu wyższego oficera.
Od 2009 prezesem Pogoni jest Marek Horbań.
Dotychczasowi trenerzy.
We lwowskim zespole funkcję trenera sprawowało 16 osób. Dwukrotnie robili to Austriak Karl Fischer, Karol Hanke i Ludwik Szabakiewicz. Najdłużej trenował Pogoń Fischer – ponad cztery lata. Przed II wojną światową sekcja piłkarska najczęściej miała jedynie kierownika, a trenerzy zatrudniani byli sporadycznie. Często funkcję tę spełniał jeden z zawodników, wyznaczany przez kierownictwo sekcji.
Od 2015 pierwszym szkoleniowcem jest Ukrainiec Witalij Łobasiuk.
Kibice.
Przed II wojną światową Pogoni kibicowali, lub sympatyzowali z nią wykładowcy i studenci Uniwersytetu im. Jana Kazimierza oraz Politechniki Lwowskiej, miejska palestra, oficerowie, artyści, dziennikarze i arystokracja.
Współcześnie fani klubu skupiają się wokół Stowarzyszenia Sympatyków Pogoni Lwów. Stowarzyszenie zajmuje się zbieraniem pieniędzy na rzecz kresowych cmentarzy, kombatantów, polskich dzieci na Ukrainie i samego klubu. Kibice Pogoni podejmują też współpracę z fanami innych drużyn, m.in. Legii Warszawa i Śląska Wrocław.
W 2012 we współpracy z kibicami leszczyńskiej Unii zostały zaprojektowane fanowskie szaliki Pogoni.
Hymn.
Hymnem lwowskiego klubu jest pieśń marszowa „Marsz Pogoni”, rozpisana na chór męski. Autorem słów i muzyki był Henryk Zbierzchowski.
Statystyki.
Przed 1939 drużyna Pogoni rozegrała 167 spotkań międzynarodowych rywalizując w nich z zespołami z 12 państw (bilans: 60 wygranych, 23 remisy, 84 porażki).

</doc>
<doc id="2293159" url="https://pl.wikipedia.org/wiki?curid=2293159" title="Mamie Phipps">
Mamie Phipps



</doc>
<doc id="2293160" url="https://pl.wikipedia.org/wiki?curid=2293160" title="Mamie Clark">
Mamie Clark



</doc>
<doc id="2293162" url="https://pl.wikipedia.org/wiki?curid=2293162" title="Andrzej Braiter">
Andrzej Braiter

Andrzej Maria Braiter (ur. 13 sierpnia 1962 w Warszawie) – polski urzędnik państwowy i dyplomata, ambasador tytularny, honorowy obywatel Brasílii.
Życiorys.
W Brazylii ukończył szkołę średnią, a także Universidade de Brasília (UnB), gdzie studiował literaturę i nauki ekonomiczne. Będąc jeszcze w Brazylii, pracował w szkole podstawowej.
W latach 1985–1987 prowadził na Uniwersytecie Warszawskim lektorat języka portugalskiego oraz zajęcia z historii Brazylii i metodyki nauczania. Został pracownikiem MSZ w 1988. Przeszedł wszystkie szczeble kariery zawodowej. W latach 1987–1988 ukończył roczne podyplomowe studium służby zagranicznej, a w latach 1989–1990 przebywał na stażu zagranicznym w ambasadzie RP w Portugalii na stanowisku asystenta ambasadora. Po powrocie do centrali był zatrudniony na stanowisku radcy w protokole dyplomatycznym. W 1991 ukończył na Uniwersytecie w Leeds studium podyplomowe dot. stosunków międzynarodowych. Po powrocie do kraju, w latach 1991–1993 pracował w departamencie Afryki, Azji, Australii i Oceanii jako II sekretarz.
Pełnił obowiązki kierownika placówki w ambasadzie RP w Luandzie w latach 1993–2002, początkowo jako chargé d’affaires, od 1997 jako ambasador. Po powrocie z misji był zatrudniony w Departamencie Polityki Bezpieczeństwa, w którym od 2003 pełnił funkcję zastępcy dyrektora. Prowadził sprawy nieproliferacji handlu bronią, przewodniczył delegacjom w ONZ w tym obszarze, brał udział w pracach Grupy Wassenaar, Grupy Australijskiej, był członkiem rady programowej MSPO KIELCE. W latach 2005–2008 był ambasadorem RP w Kostaryce, z akredytacją w pięciu państwach Ameryki Środkowej. W latach 2009–2011 pracował w centrali MSZ, najpierw jako Naczelnik Wydziału Współpracy Wielostronnej, a od kwietnia 2011 jako Dyrektor Centrum Rozwoju Zawodowego. Zajmował się m.in. projektami pomocowymi dla Ameryki Łacińskiej. Od 2012 do sierpnia 2013 pełnił funkcję wicedyrektora Biura Spraw Osobowych.
17 czerwca 2013 mianowany został ambasadorem w Brazylii przez prezydenta Bronisława Komorowskiego. 30 sierpnia 2013 objął kierownictwo placówki, stając się Ambasadorem Nadzwyczajnym i Pełnomocnym RP w Brazylii.
W swojej karierze był również międzynarodowym obserwatorem OBWE i ONZ, a także pełnił funkcję specjalnego wysłannika Prezydenta RP w Hondurasie (2006) i Nikaragui (2007). W 2016 pełnił funkcję szefa polskiej delegacji na spotkanie Grupy Dostawców Jądrowych (Nuclear Suppliers Group, NSG) w Buenos Aires. W 2019 zakończył pracę w MSZ.
W 2018 za otrzymał najwyższe odznaczenie państwowe Federacyjnej Republiki Brazylii – Krzyż Wielki Orderu Narodowego Krzyża Południa.
W sierpniu 2020 został redaktorem naczelnym „Gentleman Magazine”.
Żonaty, zna angielski, hiszpański, portugalski, francuski.

</doc>
<doc id="2293166" url="https://pl.wikipedia.org/wiki?curid=2293166" title="Julian Rotter">
Julian Rotter

Julian B. Rotter (ur. 22 października 1916, zm. 6 stycznia 2014) – amerykański psycholog. Twórca teorii poczucia umiejscowienia kontroli. Profesor University of Connecticut.
Rotter był przedstawicielem perspektywy społeczno-poznawczej w psychologii (dawniej nazywanej teorią społecznego uczenia się), do której zaliczają się też tacy uczeni jak Walter Mischel czy Albert Bandura. Rotter, jak inni badacze tego nurtu, uważał się za spadkobiercę tradycji behawiorystycznej ze względu na doniosłą rolę przypisywaną procesom uczenia się. Zarazem jednak nawiązywał do tradycji funkcjonalizmu psychologicznego, podkreślając ważną rolę procesów poznawczych, a także do psychologii humanistycznej.
Rotter zwrócił uwagę na fakt, że ludzie mają odmienne sposoby interpretowania podobnych zdarzeń. Na identyczne przykre doświadczenie dwie różne osoby mogą zareagować całkiem inaczej: jedna osoba poczuciem winy, a druga poczuciem krzywdy. Teorię poczucia umiejscowienia kontroli stworzył w latach 60. XX wieku. Jest on zaliczany do grona 100 najbardziej wpływowych psychologów XX wieku.
Niektóre publikacje Rottera:

</doc>
<doc id="2293169" url="https://pl.wikipedia.org/wiki?curid=2293169" title="IPX">
IPX



</doc>
<doc id="2293171" url="https://pl.wikipedia.org/wiki?curid=2293171" title="NetWare">
NetWare



</doc>
<doc id="2293172" url="https://pl.wikipedia.org/wiki?curid=2293172" title="Środek przekazu">
Środek przekazu



</doc>
<doc id="2293173" url="https://pl.wikipedia.org/wiki?curid=2293173" title="Miłosz Magin">
Miłosz Magin

Miłosz Magin (ur. 6 lipca 1929 w Łodzi, zm. 4 marca 1999 w Bora-Bora na Polinezji Francuskiej w czasie tournée koncertowego) – polski pianista i kompozytor; od 1960 mieszkał na stałe we Francji.
Życiorys.
Uczeń Margerity Trombini-Kazuro (fortepian), studiował też kompozycję u Kazimierza Sikorskiego i Jana Maklakiewicza (którego uważał za swego ojca duchowego), a także grę na skrzypcach, wiolonczeli, dyrygenturę oraz balet. W roku 1957 ukończył z najwyższym wyróżnieniem studia w Warszawskiej Akademii Muzycznej im. F. Chopina.
Otrzymał wyróżnienie na V Konkursie Chopinowskim w Warszawie 1955, VI nagrodę na Konkursie Marguerite Long – Jacques Thibaud w Paryżu 1957 oraz Konkursie Vianna da Motta w Lizbonie.
Jego twórczość obejmuje utwory na fortepian, 2 symfonie, balet, wokalizy, utwory orkiestrowe, zeszyty dla młodych pianistów, koncerty (4 fortepianowe, 2 skrzypcowe, wiolonczelowy, klarnetowy), cztery sonaty. W 1985 roku wraz z żoną Idalią Magin, również pianistką, ufundował Międzynarodowy Konkurs Pianistyki im. Miłosza Magina.
Pochowany na cmentarzu Père-Lachaise w Paryżu.

</doc>
<doc id="2293176" url="https://pl.wikipedia.org/wiki?curid=2293176" title="Analiza (automatyka)">
Analiza (automatyka)

Analiza - w teoria sterowania zadanie analizy polega na określeniu dla danego układu regulacji jak przechodzą przez niego różne sygnały. Ponadto pożądane może być określenie struktury i parametrów takiego układu.

</doc>
<doc id="2293177" url="https://pl.wikipedia.org/wiki?curid=2293177" title="Karl Galster">
Karl Galster



</doc>
<doc id="2293182" url="https://pl.wikipedia.org/wiki?curid=2293182" title="Jesus Dress Up">
Jesus Dress Up

Jesus Dress Up – zabawka oraz strona internetowa stworzona przez nowojorczyka o pseudonimie Normal Bob Smith. Początki ich rodowodu sięgają 1991 roku, kiedy to stworzył wersję czarno-białą, którą kopiował na fotokopiarce i rozprowadzał wśród przyjaciół.
W sierpniu 2000 roku Smith przekształcił rysunki w wersję cyfrową i uruchomił stronę internetową, która pozwala jej gościom na wirtualną zabawę w ubieranie ukrzyżowanego Jezusa. W oryginalnej wersji strojami były m.in. jasnoniebieski smoking, strój piłkarza, zestaw do nurkowania i czerwona piżama-przebranie diabła.
Oddźwięk internetowy.
W przeciągu miesiąca od rozpoczęcia działania strony, JesusDressUp.com odwiedziło ponad 150 000 użytkowników, a do października 2000 roku liczba ta osiągnęła 250 000. Przed końcem 2000 roku strona miała blisko 6 mln odsłon miesięcznie.
W 2003 roku Normal Bob Smith wyprodukował zabawkę w wersji zestawu magnesowego na lodówkę, który był sprzedawany za pośrednictwem strony internetowej, a następnie także przez sieć handlową Urban Outfitters.
Z biegiem czasu pojawiły się także zestawy tematyczne przebrań, oprócz oryginalnego: supergwiazda, różne święta, Halloween, Boże Narodzenie, negatywni bohaterowie (fikcyjni i historyczni), BDSM, "Czarnoksiężnik z Krainy Oz", "Gwiezdne wojny", Lady Gaga oraz Klub 27. Smith opublikował także film wideo, w którym daje w prezencie jeden z zestawów magnesowych Richardowi Dawkinsowi podczas imprezy podpisywania książek przez profesora.
Temat zestawu magnesowego "Jesus Dress Up" pojawia się także w segmencie dotyczącym Normal Boba Smitha w filmie dokumentalnym Neila Abramsona pt. "Bob Smith, USA", który miał premierę na festiwalu Silverdocs w Waszyngtonie w czerwcu 2005 roku.
13 grudnia 2010 roku gadżet został udostępniony także jako aplikacja ("app") dla telefonów iPhone w App Store, jednak w ciągu niecałej doby jej sprzedaż została zawieszona. Przyczyną zawieszenia nie były protesty, a nieporozumienia finansowe między Smithem i programistą aplikacji.
Reakcje.
USA.
14 marca 2004 roku "Jesus Dress Up" wywołało ogólnokrajową burzę, kiedy to mieszkaniec Filadelfii, znany tylko jako „Gerry”, wyraził swoje oburzenie po zobaczeniu magnesów w sklepie sieci Urban Outfitters w centrum handlowym King of Prussia Mall (największe centrum handlowe na wschodnim wybrzeżu Stanów Zjednoczonych). Napisał list ze skargą, skierowany do Urban Outfitters, a następnie, gdy Urban Outfitters przedstawiło oświadczenie, w którym powiedziano, że magnesy nie są sprzedawane, żeby kogokolwiek urazić, ale żeby odzwierciedlić różnorodność opinii wśród klientów, przedstawił swoją historię lokalnej stacji WCAU-TV (stowarzyszonej z NBC).
Na skutek protestów 17 marca Urban Outfitters wycofało pozostałe zamówienia u artysty i wydało publiczne oświadczenie, w którym stwierdzono, że magnesy nie będą dłużej zamawiane, a jedynie zostanie sprzedany pozostały zapas towaru.
Z kolei 28 marca 2004 roku grupa aktywistów pod nazwą "Laptop Lobbyists" zaalarmowała firmę hostingową Normal Boba Smitha i na skutek tego strona internetowa "Jesus Dress Up" została wyłączona. Charles Wheelus, prezes firmy Pick Internet Solutions Inc., powiedział w odpowiedzi na protesty przeciwko "Jesus Dress Up": „Jestem tak samo zbulwersowany jak wy. Uważam zawartość tych stron za obsceniczną i obraźliwą”. Strona JesusDressUp.com wznowiła swoją działalność po kilku dniach, u innego dostawcy hostingu.
Polska.
W Polsce fala dyskusji w związku z "Jesus Dress Up" wezbrała w 2008 roku, po dołączeniu przez magazyn "Focus" tego gadżetu do październikowego wydania pisma. Wywołało to reakcję konserwatywnych dziennikarzy i publicystów, którzy wystosowali petycję do Rady Etyki Mediów, w której napisano m.in.:
Pod petycją podpisali się m.in.: Wojciech Cejrowski, ks. Marek Gancarczyk, Joanna Najfeld, Jan Pospieszalski, Piotr Semka i Robert Tekieli. Jan Pospieszalski poświęcił jeden z odcinków swojego programu "Warto rozmawiać" publikacjom "Focusa", uznawanym przez niego za obraźliwe dla osób religijnych.
Pod wpływem protestów Rada Etyki Mediów wydała oświadczenie, w którym napisano:
Votum separatum zgłosił jeden członek Rady (Roman Łuczkowski).

</doc>
<doc id="2293184" url="https://pl.wikipedia.org/wiki?curid=2293184" title="Desi Tenekedżiewa">
Desi Tenekedżiewa

Desi Tenekedżiewa, właśc. Desisława Iwanowa Tenekedżiewa (bułg. Десислава Иванова Тенекеджиева; ur. 12 kwietnia 1971 w Warnie) – bułgarska aktorka, piosenkarka i producentka telewizyjna.
Życiorys.
Pochodzi z mieszanej rodziny bułgarsko-żydowskiej (matka jest Żydówką, urodzoną w Kijowie). Karierę filmową rozpoczęła w wieku 16 lat, kiedy wypatrzył ją na ulicy reżyser Płamen Masłarow i zaprosił do swojego filmu "Забранено за възрастни". Od tego czasu wcieliła się w ponad trzydzieści ról filmowych.
W 1995 ukończyła studia w sofijskiej НАТФИЗ (Национална академия за театрално и филмово изкуство), ze specjalnością w zakresie lalkarstwa. Publiczności sofijskiej dała się poznać jako odtwórczyni głównych ról w "Mistrzu i Małgorzacie" Bułhakowa, "Trzech siostrach" Czechowa, a także w dramacie "Wassa Żeleznowa" Gorkiego.
Od 2003 współpracuje z Nikołajem Iwanowem w jego projektach etnomuzycznych, śpiewając bułgarskie pieśni ludowe, a także reżyserując projekcje wideo. W latach 2000–2006 występowała w kampaniach reklamowych Jeana-Paula Gaultiera, w latach 2007–2008 występowała w reklamach Suzuki.
W życiu prywatnym była żoną reżysera Stojana Kambarewa (zm. 1998), z którym miała syna Josifa. Obecnie przewodniczy fundacji noszącej imię jej zmarłego męża.

</doc>
<doc id="2293185" url="https://pl.wikipedia.org/wiki?curid=2293185" title="Synteza (automatyka)">
Synteza (automatyka)

Synteza - w teoria sterowania zadanie syntezy polega na określeniu struktury i parametrów regulatora dla danego układu regulacji (przy określonych warunkach jakie powinien spełniać taki układ).

</doc>
<doc id="2293186" url="https://pl.wikipedia.org/wiki?curid=2293186" title="Copa Eva Duarte">
Copa Eva Duarte

Puchar Evy Duarte () – trofeum przyznawane zwycięskiej drużynie meczu rozgrywanego pomiędzy aktualnym mistrzem La Liga oraz zdobywcą Pucharu Hiszpanii w danym sezonie. Jeżeli ta sama drużyna wywalczyła zarówno mistrzostwo, jak i Puchar kraju - to automatycznie zostawał zwycięzcą Pucharu. Rozgrywki odbywały się w latach 1940–1953.
Historia.
W 1940 roku po raz pierwszy rozgrywany turniej pod nazwą "Copa de Campeones", w którym mierzyli się ze sobą zwycięzcy La Liga i Pucharu Hiszpanii, który nosił wtedy nazwę Copa del Generalísimo, na cześć hiszpańskiego dyktatora – Francisco Franco. Następnie nastąpiła 5-letnia przerwa w rozgrywkach. Po wznowieniu turnieju w 1945 roku, przyjął on nazwę "Copa de Oro Argentina" z racji dobrych stosunków pomiędzy argentyńską ambasadą w Hiszpanii a militarnym rządem. W roku 1946 turniej ponownie nie był rozgrywany.
W latach 1947-1953 nazwę turnieju zmieniono na "Copa Eva Duarte", na cześć argentyńskiej pary prezydenckiej – Juana Peróna i jego żony, popularnej Evy Perón. Walka o trofeum rozgrywana była między wrześniem a grudniem. Turniej ten, był poprzednikiem Superpucharu Hiszpanii.
Format.
Mecz o Copa Eva Duarte rozgrywany był przed rozpoczęciem każdego sezonu. W przypadku remisu po upływie regulaminowego czasu gry przeprowadzana była powtórka.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Copa Eva Duarte na podium oficjalnie stawało w sumie 7 drużyn. Liderem klasyfikacji jest FC Barcelona, który zdobył trofeum 4 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2293189" url="https://pl.wikipedia.org/wiki?curid=2293189" title="XADO">
XADO

XADO, ukraińskie przedsiębiorstwo, producent rewitalizantów, olejów silnikowych, smarów, chemii samochodowej.
Historia.
Firma została założona w roku 1991 w m. Charkowie na Ukrainie. Nazwa „XADO” pochodzi od cyrylickiej pisowni skrótu słów „charkowski dom”. W 1988 właściciele firmy opatentowali wynalazek rewitalizantu (dodatku do smarów). Pierwsze produkty firmy w opakowaniach dla konsumenta (żel rewitalizujący do silników) trafiły do sprzedaży w grudniu 1999. W roku 2004 firma rozpoczęła produkcję oleju XADO Atomic Oil z rewitalizantem atomarnym.
Logo.
Obecny znak graficzny został stworzony przez charkowskiego projektanta Sergieja Makarowa. Liternictwo stylizowane jest na wyciśnięty z tubki żel, gdyż w takiej formie występuje najważniejszy produkt firmy.
Działalność.
Firma wytwarza około 250 produktów, przeznaczonych głównie do technicznej obsługi samochodów. Najważniejsze produkty to żele-rewitalizanty, oleje Atomic Oil, produkty chemii samochodowej VeryLube. XADO jest liderem także na rosyjskim rynku smarów, aktywnie działając na terenie Federacji Rosyjskiej. Udział w rosyjskim rynku nanoceramiki wynosi 90%
XADO i sport.
Firma posiada własny zespół XADO Motorsport, który uzyskał tytuł mistrza Ukrainy w wyścigach rajdowych i torowych.
Była partnerem rosyjskiego zespołu KAMAZ-master (2004-2009)
Sponsor zespołu PRO100!XADO, pierwszego ukraińskiego zespołu graczy gier komputerowych, zwycięzcy międzynarodowego turnieju gier komputerowych.

</doc>
